---
title:  Do Dalszego Studium
date:  23/10/2020
---

„Prawdziwym celem wychowania powinno być odnowienie w duszy obrazu Boga”1. Pamiętając o tym, możemy zrozumieć, dlaczego mający solidne podstawy chrześcijański światopogląd jest niezbędny w adwentystycznym nauczaniu. W końcu, jak zauważyliśmy wcześniej, edukacja sama w sobie niekoniecznie musi być dobra. Ludzie bowiem mogą być wykształceni, a nawet znakomicie obeznani, ale w poglądach i postawach przeciwnych zasadom Biblii. Dlatego jako adwentyści dnia siódmego musimy opierać nasz system edukacji na chrześcijańskim, biblijnym światopoglądzie. To znaczy, że wszystkie przedmioty — nauki ścisłe, historia, moralność, kultura i tym podobne — muszą być wykładane z biblijnego punktu widzenia, a nie w sposób sprzeczny z nim czy choćby lekceważący go. Ponadto, jak wspomnieliśmy wcześniej, ale co warto powtórzyć, nie ma czegoś takiego jak neutralny sposób patrzenia, bowiem życie i rzeczywistość są zawsze postrzegane przez filtr światopoglądu, nawet jeśli nie jest on w pełni uświadomiony czy przemyślany. Dlatego ważne jest to, by biblijny światopogląd był podstawą adwentystycznego nauczania.

**Pytania Do Dyskusji**

`1. Jakie historyczne przykłady szkodliwych systemów nauczania możesz przytoczyć? Gdzie kształcenie takie się odbywało, czego tam uczono i jakie wnioski możemy z tego wyciągnąć? Jak możemy chronić nasz system wychowania i edukacji przed szkodliwymi wpływami?`

`2. W lekcji tego tygodnia przyjrzeliśmy się najważniejszym punktom chrześcijańskiego światopoglądu — istnieniu Boga, stworzeniu, Biblii, planowi odkupienia oraz prawu Bożemu. Jakie inne elementy można uwzględnić w pełnym opisie chrześcijańskiego światopoglądu?`

`3. Francuski filozof Jan Jakub Rousseau (1712-1778) napisał kiedyś w swoim traktacie pedagogicznym: „Sumienie, sumienie! O, ty boski instynkcie, nieśmiertelny głosie z nieba, przewodniku niezawodny istoty ciemnej i ograniczonej, choć wolnej i rozumnej! Sędzio nieomylny dobra i zła, który czynisz człowieka podobnym do Bóstwa!”2 Czy można się zgodzić z takim postrzeganiem ludzkiej zdolności rozróżniania między dobrem a złem?`

`4. Zastanów się nad stwierdzeniem Ellen G. White, że prawdziwym celem wychowania powinno być odnowienie w człowieku obrazu Boga. Co to oznacza? Jak uświadamia nam to, że adwentystyczny system edukacji musi się istotnie różnić od tego, jak świat podchodzi do kwestii kształcenia?`