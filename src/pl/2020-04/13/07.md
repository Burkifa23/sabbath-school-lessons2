---
title:  Do Dalszego Studium
date:  25/12/2020
---

„Lew, przed którym słusznie wzdragamy się i którego boimy się obecnie, będzie spoczywał obok jagnięcia. Wszystko na nowej ziemi będzie pełne pokoju i harmonii. Drzewa nowej ziemi będą proste i strzeliste, bez śladów zniekształcenia”1.

„Niechaj wszystko, co piękne w naszym ziemskim domu, przypomina nam o kryształowej rzece i zielonych polach, drzewach poruszających się na wietrze i skrzących się źródłach, jaśniejącym mieście i chórach ubranych w białe szaty, naszym niebiańskim domu — świecie piękna, którego nie namaluje żaden artysta i nie opiszą ludzkie słowa”2.

„Pozwólmy swej wyobraźni malować obraz domu zbawionych i pamiętajmy, że będzie on o wiele wspanialszy, niż jesteśmy to w stanie pojąć przy pomocy zmysłów”3.

„Niektórzy, obawiając się, że przedstawianie przyszłego dziedzictwa może wydać się zbyt dosłowne, usiłują uduchowić prawdy, które zachęcają nas, abyśmy traktowali owo dziedzictwo jako nasz dom. Chrystus zapewniał swoich uczniów, że idzie przygotować dla nich mieszkania w domu Ojca. Chociaż ci, którzy przyjmują nauki Słowa Bożego, posiadają pewną wiedzę na temat niebiańskiego domu, to jednak (...) ludzki język nie jest w stanie opisać zapłaty sprawiedliwych. Poznają ją tylko ci, którzy ją zobaczą. Ograniczony umysł człowieka nie jest w stanie pojąć chwały Bożego raju”4.

**Pytania Do Dyskusji**

`1. Zastanów się nad spostrzeżeniem Pascala, iż ludzie bardziej się troszczą o krótko trwającą doczesność niż nieskończoną wieczność. Dlaczego ludzie postępują w ten sposób? Dlaczego taka postawa jest nierozsądna?`

`2. Zastanów się, dlaczego nadzieja życia wiecznego jest ważna dla naszej wiary. Dlaczego bez tej nadziei nie mamy tak naprawdę nic?`

`3. Pomyśl o niesamowitych tajemnicach świata przyrody. Biologia, geologia, astronomia, fizyka, chemia — we wszystkich tych dziedzinach wydaje się, że wszystko jest znacznie bardziej skomplikowane, niż pierwotnie sądziliśmy. Naukowcy nie mówią już o prostych formach życia, gdyż okazuje się, że nawet tym rzekomo najprostszym formom życia daleko jest do prostoty. Każdy nowy przełom naukowy i każde nowe odkrycie rodzą coraz więcej pytań domagających się odpowiedzi. Jak to wszystko pomaga nam zrozumieć, że mamy jeszcze bardzo dużo do nauczenia się w szkole wieczności?`