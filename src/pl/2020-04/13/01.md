---
title:  Niebo i edukacja (w wieczności)
date:  19/12/2020
---

### Studium Bieżącego Tygodnia
J 3,16; 1 J 5,13; 1 Tm 1,16; 1 Kor 13,12; Za 13,6.

> <p>Tekst Pamięciowy</p>
> „Czego oko nie widziało i ucho nie słyszało, i co do serca ludzkiego nie wstąpiło, to przygotował Bóg tym, którzy go miłują” (1 Kor 2,9).

Pewien poeta w powieści Blady ogień — której autorem jest rosyjsko-amerykański pisarz Vladimir Nabokov (1899-1977) — obawiając się śmierci, zapytał, jak człowiek może żyć, nie wiedząc Jaki świt, jaka śmierć, jaka zagłada Za grobem czyha na jego świadomość?

Ów poeta w swoim wierszu stworzył Institute of Preparation for the Hereafter2, co można by przetłumaczyć jako Instytut Przygotowania do Wieczności (lub Instytut Przygotowania do Przyszłego Życia). Ale jak ktoś mógłby się przygotować do zaświatów, nie wiedząc nawet, co dzieje się z człowiekiem po śmierci?

Na szczęście Biblia daje nam znakomity wgląd w kwestię nieba, nowej ziemi i uczenia się życia, jakie będzie naszym udziałem w wieczności. Jak to powtarzaliśmy raz po raz w tym kwartale, nasz instytut przygotowania do wieczności jest dostępny tu i teraz, w tym życiu, a cała nasza edukacja — bez względu na przedmiot nauczania — powinna przygotować nas do wieczności.

Niemal każda szkoła może przekazać mnóstwo dobrych informacji oraz praktycznej i pomocnej wiedzy. Ale na co się to zda, jeśli człowiek zdobędzie całą wiedzę, a utraci życie wieczne? W tym tygodniu przyjrzymy się temu, co natchnione Słowo Boże mówi o jedynej w swoim rodzaju szkole, w której nauczanie trwa wiecznie i w której będziemy się uczyć i rozwijać w nieskończoność. W tej szkole wieczności nauczymy się tego, co w obecnym świecie pozostaje poza zasięgiem nawet naszej wyobraźni.