---
title:  Nowe życie
date:  21/12/2020
---

`„I otrze wszelką łzę z oczu ich, i śmierci już nie będzie; ani smutku, ani krzyku, ani mozołu już nie będzie; albowiem pierwsze rzeczy przeminęły” (Ap 21,4). Co werset ten mówi nam o tym, jak bardzo różne będzie nasze życie od życia na tym świecie pełnym śmierci, smutku i bólu?`

Pewien chrześcijanin rozmawiał ze swoim przyjacielem o nadziei zawartej w ewangelii, czyli obietnicy życia wiecznego dzięki Jezusowi Chrystusowi. Jednak ten nieprzychylnie odnosił się do tego, co słyszał.

— Życie wieczne? — powiedział powątpiewająco, wzruszając ramionami. — To straszna myśl. Nasze siedemdziesiąt czy osiemdziesiąt lat tutaj to wystarczająca udręka. Kto chciałby to rozciągnąć w nieskończoność? To byłoby piekło!

Ten człowiek miałby rację, gdyby wieczne życie miało być podobne do życia na tym świecie. Nie rozumiał jednak, że obietnica życia wiecznego nie jest jedynie prostym przedłużeniem doczesności. Kto chciałby żyć wiecznie w ten sposób? Powyższe wersety wskazują jednak, że dawne rzeczy przeminą, a wszystko inne zostanie odnowione.

**Co poniższe wersety mówią o nadchodzącym przyszłym życiu?**

`2 P 3,10-13`

`Ap 21,1-6`

`Jak możemy posiąść życie wieczne? Jak możemy być pewni, że stanie się ono naszym udziałem? Co w naszym obecnym życiu może przeszkodzić naszemu udziałowi w tym, co Bóg obiecał nam w Jezusie?`