---
title:  Wówczas poznamy
date:  22/12/2020
---

`„Niebo jest szkołą. Zakres nauczania — wszechświat. Nauczycielem ­nieskończenie wielki Bóg. Jeden wydział tej szkoły otwarto w raju. Gdy plan odkupienia zostanie w pełni wykonany, wychowanie w szko­le Edenu będzie znowu podjęte”1.`

Jeśli jesteś podobny do większości ludzi, to masz mnóstwo pytań dotyczących grzechu, cierpienia, chorób, śmierci — pytań o to, dlaczego dzieje się coś, co nie powinno się nigdy wydarzyć.

Mamy także pytania dotyczące świata przyrody i jego tajemnic. Choć nauka poczyniła ogromne postępy oraz pomaga nam lepiej zrozumieć świat i wszechświat, to jednak bardzo dużo rzeczy jeszcze pozostaje poza naszym zasięgiem zrozumienia.

Od najprostszych form życia po niebo nad naszymi głowami i od ruchu cząstek elementarnych po wirujące galaktyki rozsiane w przestrzeni kosmicznej widzimy rzeczywistość znacznie większą i znacznie bardziej skomplikowaną, niż nasze umysły mogą pojąć, zwłaszcza w tak krótkim czasie, jaki mamy obecnie, by studiować osobiście te rzeczy.

Z drugiej strony, gdy będziemy mieli wieczność na naukę, niewątpliwie wiele tajemnic zostanie odkrytych przed nami.

**Co poniższe wersety mówią nam o tym, czego nauczymy się, gdy smutna historia grzechu, cierpienia i śmierci wreszcie dobiegnie końca?**

`1 Kor 13,12`

`1 Kor 4,5`

Obiecano nam, że otrzymamy zrozumienie tego, co obecnie jest zakryte przed nami. Możemy mieć wspaniałą nadzieję, że gdy ujrzymy i zrozumiemy to, co obecnie wydaje się nam niepojęte, będziemy pragnęli wyłącznie oddać chwałę Bogu! Dzisiaj ważne jest to, byśmy trzymali się naszej wiary, ufali Bożym obietnicom, żyli zgodnie z otrzymanym światłem i wytrwali do końca. Dobrą nowiną jest to, że wszystko możemy w tym, który nas „wzmacnia, w Chrystusie” (Flp 4,13).

`Jakie pytania ciążą ci na sercu? Co wydaje ci się niepojęte? Jak uczenie się ufania Bogu w sprawach, które rozumiesz, pomaga ci zaufać Mu także w tych sprawach, których jeszcze nie rozumiesz?`