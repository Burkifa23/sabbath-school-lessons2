---
title:  Do Dalszego Studium
date:  30/10/2020
---

„W Nauczycielu zesłanym przez Boga koncentruje się cała prawdziwa wiedza o wychowaniu. Dzieło Jego nie straciło na aktualności od (…) wieków. Zbawiciel mówił o sobie:

— »Jam jest pierwszy i osta­tni, i żyjący. (…). Jam jest alfa i omega, początek i koniec« (Ap 1,17-18; 21,6).

W obecności takiego Nauczyciela i wobec takiej możliwości otrzyma­nia boskiego wykształcenia, czy nie jest szaleństwem szukanie wiedzy zbawiennej poza tą objawioną Mądrością? Nie można pozostać nieska­zitelnym po odrzuceniu Prawdy; ani szukać oświecenia poza Światłem, a bytu poza Życiem. Nie można odwrócić się od Źródła Żywej Wody i usiłować czerpać wodę z pojemników, w których jej nie ma.

Jezus nadal zaprasza i mówi:

— »Jeśli kto pragnie, niech przyjdzie do mnie i pije. Kto wierzy we mnie, jak powiada Pismo, z wnętrza jego popłyną rzeki wody żywej« (J 7,37-38). »A kto napije się wody, którą Ja mu dam, nie będzie pragnął na wieki, lecz woda, którą Ja mu dam, stanie się w nim źródłem wody wytryskującej ku żywotowi wiecznemu« (J 4,14)”1.

„[Nauczyciele,] miejcie przed oczyma życie, słowa i metody Najlepszego Nauczycie­la, a On was odpowiednio przygotuje do waszego najważniejszego zada­nia. Proszę was, spoglądajcie na Niego i przebywajcie z Nim tak długo, aż Duch Boskiego Nauczyciela weźmie w posiadanie wasze serce i życie.

»My wszyscy tedy, z odsłoniętym obliczem, oglądając jak w zwiercia­dle chwałę Pana, zostajemy przemienieni w ten sam obraz, z chwały w chwałę, jak to sprawia Pan, który jest Duchem« (2 Kor 3,18).

W tym leży tajemnicza moc przewagi nad waszymi uczniami. Promie­niujcie Nim!”2

**Pytania Do Dyskusji**

`1. O jakich wartościach i działaniach powinni pamiętać chrześcijańscy nauczyciele i uczniowie, którzy poważnie podchodzą do lekcji płynącej z ucieleśnienia Największego Nauczyciela?`

`2. Chrześcijańskim rodzicom i nauczycielom postawiono wysokie wymagania — odzwierciedlanie charakteru Boga objawionego w ucieleśnieniu Jezusa. Co powinniśmy czynić, gdy nie dorastamy do tego wysokiego standardu?`

`3. Podczas pierwszej części nabożeństwa sobotniego omówcie ostatnie pytanie z czwartkowej części lekcji. Czego narodziny, życie i śmierć Jezusa uczą nas o charakterze Boga? Dlaczego powinno to być pocieszeniem dla nas, zwłaszcza gdy spotykają nas trudności i próby?`