---
title:  Specjaliści popełniający błędy
date:  01/12/2020
---

Wiemy, że w naszym świecie nie każde dzieło sztuki i nie każda książka poświęcona filozofii są nacechowane czcią dla Boga. Niektórzy nawet twierdzą, że z tego powodu chrześcijanie nie powinni nawet zajmować się sztuką ani filozofią. Adwentyści dnia siódmego muszą zachować daleko idącą ostrożność w podejmowaniu pracy w niektórych zawodach i firmach, w popieraniu pewnych przedsięwzięć handlowych czy w korzystaniu ze środków masowego przekazu.

`W 6. rozdziale 1. Listu do Tymoteusza otrzymaliśmy wyraźne pouczenie w sprawie tego, czego powinniśmy unikać. Pouczenie to zostało dostatecznie wyjaśnione. Przed czym ostrzega Paweł w 1 Tm 6,9-10?`

`Przeczytaj pozostałą część 6. rozdziału 1. Listu do Tymoteusza. Jakie dążenia Paweł popiera?`

Zwróć uwagę w 1 Tm 6,20, że Paweł ostrzega przed błędną, rzekomą nauką. Choć Paweł napisał to zdanie w innym kontekście, zasada jest ta sama. Pomyśl o wszystkich informacjach, twierdzeniach i wierzeniach — nie tylko współczesnych, ale także w historii ludzkości — które były z gruntu błędne. Ludzie rzeczywiście potrafią być specjalistami popełniającymi błędy.

Przez niemal dwa tysiące lat najmądrzejsi ludzie świata, specjaliści, twierdzili, że Ziemia tkwi nieruchomo w centrum wszechświata, a wszystkie gwiazdy i planety krążą wokół niej po idealnych kręgach. Używano bardzo skomplikowanych obliczeń i wyjaśnień na poparcie tego twierdzenia, które w końcu okazało się błędne pod każdym względem. Dlatego możemy powiedzieć, że specjaliści ci popełnili błędy, a ich twierdzenia były z pewnością błędną, rzekomą nauką.

`Na przykład współczesne nauki przyrodnicze są oparte na założeniu, że życie powstało miliardy lat temu zupełnie przypadkiem i nie stoi za nim żaden Boży zamiar. Opierając się na tym błędnym założeniu, powstało mnóstwo skomplikowanych i szczegółowych dzieł naukowych. Jak przekonuje nas to, że ludzie nadal potrafią popełniać błędy jako specjaliści? Jak ta świadomość powinna wpływać na chrześcijańską edukację jako taką i nauczanie tego rodzaju przedmiotów w szczególności?`