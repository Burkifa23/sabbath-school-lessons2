---
title:  Do Dalszego Studium
date:  04/12/2020
---

Z co najmniej dwóch powodów nauka, która pod wieloma względami ma rację, zdecydowanie błędnie pojmuje powstanie świata. Po pierwsze nauka, która bada świat przyrody, musi poszukiwać odpowiedzi wyłącznie w świecie przyrody. Po drugie nauka zakłada, że prawa przyrody muszą pozostawać niezmienne. Jednak oba te założenia są błędne, gdy chodzi o powstanie świata.

Weźmy pierwsze założenie, według którego wszystko musi mieć naturalne przyczyny. Być może założenie to sprawdza się w przypadku przewidywania huraganów, ale jest bezwartościowe w kwestii powstania świata, który zaczyna się od: „Na początku stworzył Bóg niebo i ziemię” (Rdz 1,1). Czego nauka, zaprzeczająca nadnaturalnemu powstaniu świata, może nauczyć nas o jego powstaniu, które jest całkowicie nadnaturalne?

A niezmienność praw przyrody? Wydaje się, że to ma sens, z tym że Rz 5,12 („Przeto jak przez jednego człowieka grzech wszedł na świat, a przez grzech śmierć, tak i na wszystkich ludzi śmierć przyszła, bo wszyscy zgrzeszyli”) zakłada brak ciągłości w dziejach środowiska naturalnego, które początkowo było jakościowo odmienne od wszystkiego, z czym obecnie ma do czynienia nauka. Świat, w którym śmierć nie istnieje, jest całkowicie odmienny od tego, co możemy badać obecnie, a zakładanie, że był podobny do świata teraźniejszego, musi prowadzić do błędu.

Tak więc nauka błędnie pojmuje początki świata, gdyż zaprzecza dwóm istotnym rzeczom związanym ze stworzeniem — (1) nadprzyrodzonej mocy stojącej za nim oraz (2) radykalnej fizycznej zmianie, jaka zaszła między pierwotnym stworzeniem, a tym obecnym.

**Pytania Do Dyskusji**

`1. Podczas pierwszej części nabożeństwa sobotniego omówcie kwestię piękna. Czym jest piękno? Jak je definiujemy? Dlaczego chrześcijanie mogą definiować i rozumieć piękno odmiennie niż niechrześcijanie?`

`2. Chrystus mógł przyjść na świat jako genialny naukowiec i zdobyć fortunę dzięki przełomowym odkryciom naukowym. Mógł zyskać światową sławę jako wspaniały muzyk. A jednak wybrał los skromnego rzemieślnika. To On stworzył świat, a jednak nauczył się mozolnej fizycznej pracy i wiernie wykonywał swoje obowiązki. Jaką zachętę nam to daje, bez względu na to, na jakim etapie naszej szkolnej czy zawodowej drogi się znajdujemy?`

`3. Choć nie każdy chrześcijanin jest powołany do nauczania w szkole, to jednak wszyscy chrześcijanie mogą uczyć innych ludzi słowem i czynem, świadomie, a nawet zupełnie nieświadomie. Zatem, jakie nawyki powinni pielęgnować chrześcijanie, zarówno wtedy, gdy sami siedzą u stóp Największego Nauczyciela, jak i jako nauczyciele swoich bliźnich?`