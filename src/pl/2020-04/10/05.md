---
title:  Głupota i mądrość
date:  02/12/2020
---

`Przeczytaj 1. rozdział Księgi Przysłów. Czego uczy on nas o tym, czym powinna być prawdziwa chrześcijańska edukacja?`

Jest tu wyraźna różnica między głupotą a rozumem. Księga Przysłów przypomina nam o niebezpieczeństwach niemądrych zachowań i przebywania w towarzystwie niemądrych osób. Przeciwieństwo jest oczywiste — Bóg pragnie, by Jego lud poszukiwał mądrości, cenił ją i posiadał w obfitości.

Studenci różnych dziedzin sztuki i nauki korzystają ze swoich talentów, by zdobywać wiedzę i dążyć do doskonałości w swoich sferach aktywności. Podobnie postępują wykładowcy tych przedmiotów. Dzięki temu jesteśmy zdolni do artystycznej błyskotliwości i dokonywania przełomowych odkryć w nauce.

Ale co oznacza znajomość różnych dziedzin sztuki i nauki z chrześcijańskiego punktu widzenia, jeśli nie obejmuje poznania różnicy między dobrem a złem, prawdą a kłamstwem? Wystarczy przeczytać choćby trochę o życiu niektórych ludzi uchodzących za największych artystów świata, aby przekonać się, że wspaniałe umiejętności i niesamowity talent nie gwarantują moralnego i prawego życia. Można także stwierdzić, że wielcy naukowcy tworzący biologiczną czy chemiczną broń masowego rażenia to ludzie niezwykle wykształceni i utalentowani. Ale jakie są owoce ich pracy? Jak stwierdziliśmy powyżej, wiedza sama w sobie nie gwarantuje dobra.

`Przeczytaj Prz 1,7. Jaki klucz do prawdziwego chrześcijańskiego wykształcenia wskazuje ten werset?`

`Współczesny amerykański fizyk Steven Weinberg — laureat Nagrody Nobla, ateista, naukowiec badający wszechświat i oddziaływania fizyczne w nim występujące — napisał: „Im bardziej jednak rozumiemy wszechświat, tym mniej widzimy dla siebie nadziei”1. Jak świadczy to o tym, że wiedza sama w sobie może nie tylko nie mieć znaczenia, ale nawet prowadzić do rażącego błędu?`