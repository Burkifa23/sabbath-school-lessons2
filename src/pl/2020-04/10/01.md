---
title:  Edukacja a sztuka i nauka
date:  28/11/2020
---

### Studium Bieżącego Tygodnia
Rz 1,18-21; Ps 19,2-7; 96,9; Rdz 3,6; 1 Tm 6,1-21; Prz 1,1-33; Hi 38,1-41.

> <p>Tekst Pamięciowy</p>
> „Niebiosa opowiadają chwałę Boga, a firmament głosi dzieło rąk jego” (Ps 19,2).

Edukacja obejmuje coś, co ogólnie nazywamy sztuką i nauką. Ale co oznacza z biblijnego punktu widzenia kształcenie w sferze nauk humanistycznych, przyrodniczych i ścisłych? Czy po prostu oferujemy wtedy wybrane wersety biblijne odnoszące się na przykład do pewnej dziedziny współczesnej medycyny czy danego okresu historii sztuki? Czyniąc to, możemy powiązać poszczególne lekcje ze zdumiewającą mocą Boga ukazaną w stworzeniu naszego niezwykle złożonego świata. Jednak samo zastosowanie wersetów biblijnych w podręczniku jest tylko małą częścią prawdziwej edukacji, która ma znaczenie zbawcze i odkupieńcze.

Aby taka edukacja prawdziwie działała, potrzebujemy, by Słowo Boże było podstawą nauczania każdego przedmiotu — od przedmiotów humanistycznych po biologię molekularną. Bez tego stracimy z oczu potęgę Boga, Jego niepodzielną władzę jako Stwórcy wszechświata i podtrzymującego jego istnienie. Ucząc się dostrzegać to, jak Bóg widzi swoje stworzenie — jako celowe i tworzące zwartą całość — dochodzimy do pełniejszego zrozumienia, jak pewne przedmioty nauczania powinny być wykładane.

W tym tygodniu przyjrzymy się zasadom, jakimi z punktu widzenia chrześcijańskiego światopoglądu powinniśmy się kierować, nauczając przedmiotów związanych z naukami humanistycznymi, przyrodniczymi i ścisłymi.