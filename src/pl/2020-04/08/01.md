---
title:  Edukacja i odkupienie
date:  14/11/2020
---

### Studium Bieżącego Tygodnia
Rdz 1,26-27; Iz 11,1-9; 2 Tm 3,14-17; 1 Krl 4,29-34; J 14,17; 1 Kor 2,1-16.

> <p>Tekst Pamięciowy</p>
> „Całe Pismo przez Boga jest natchnione i pożyteczne do nauki, do wykrywania błędów, do poprawy, do wychowywania w sprawiedliwości” (2 Tm 3,16).

Biblia opowiada długą historię o Bogu i Jego ludzie. Czasami historia ta jest postrzegana jako historia miłosna z okresowymi komplikacjami. Można ją też postrzegać jako historię Ojca i Jego buntowniczych dzieci, które ostatecznie się opamiętają.

Jednak dla celów lekcji tego tygodnia odkryjemy w historii biblijnej inny temat — dotyczący Największego Nauczyciela i Jego uczniów. Oni raz po raz nie zdają egzaminów, ale On znowu i znowu cierpliwie wyjaśnia materiał lekcyjny, aż wreszcie niektórzy nauczą się go.

Historia biblijna jest podobna — z jednym wyjątkiem — do naszych indywidualnych historii, które dobrze znamy. Historia Boga i Jego ludu ma bowiem zapewnione dobre zakończenie, gdyż cel wyznaczony przez Niego zostanie osiągnięty. Łaska Boga wobec Jego ludu zapewnia ten ostateczny wynik. Odpowiedzialność ludzi w tej bosko-ludzkiej więzi często bywa błędnie rozumiana, a nawet odrzucana przez wielu, którzy błędnie ją pojmują. W rzeczywistości uczenie się poznawania Boga jest naszą zasadniczą reakcją na Jego łaskę. Nie możemy na tę łaskę zasłużyć ani zapracować, ale możemy ją poznać, a czym jest chrześcijańska edukacja w swojej istocie, jeśli nie nauczaniem nas o łasce Bożej?