---
title:  Do Dalszego Studium
date:  18/12/2020
---

„Żadna inna ustanowiona dla Żydów instytucja nie podkreślała w tak wyraźny sposób ich odrębności od otaczających narodów. Bóg pragnął, aby przestrzeganie soboty wyróżniało ich jako Jego wyznawców. Miała być znakiem oddzielenia się od bałwochwalstwa i symbolem związku z prawdziwym Bogiem. Lecz aby przestrzegać świętości soboty, ludzie sami muszą stać się święci. Przez wiarę powinni stać się uczestnikami sprawiedliwości Chrystusa. Gdy Izraelowi dane zostało przykazanie: »Pamiętaj, abyś dzień sobotni święcił« (Wj 20,8 UBJW), Pan rzekł im również: »Będziecie ludźmi mnie poświęconymi« (Wj 22,31). Tylko w ten sposób sobota mogła wyróżnić Izraelitów jako czcicieli Boga.

(…). Tak więc sobota jest znakiem mocy Chrystusa dokonującej naszego uświęcenia. (...). Jako znak uświęcającej siły sobota dana jest wszystkim, którzy przez Chrystusa stają się częścią Bożego Izraela”1.

**Pytania Do Dyskusji**

`1. Adwentyści dnia siódmego często zastanawiają się, czego nie powinno się robić w sobotę. Opracuj zestaw pytań, które pomogą osobom świętującym sobotę skupić się na ideałach omówionych w tej lekcji, a podkreślających edukacyjne doświadczenie soboty. Na przykład:`

`— Jakie rzeczy robione w sobotę, pozwalają mi lepiej poznać charakter Boga?`

`2. Rozważ powyższe wypowiedzi Ellen G. White. Wskazują one, że osoby świętujące sobotę wyróżniają się w społeczeństwie nie tylko zewnętrznym świętowaniem tego dnia. Jakimi są ludzie, którzy stali się uczestnikami sprawiedliwości Chrystusa i są poświęceni Bogu? Jak wiąże się to z sobotą?`

`3. W jaki sposób możesz wzbogacić swoje przeżywanie soboty? Określ trzy cele dotyczące tego, czego chciałbyś się nauczyć przez świętowanie soboty w ciągu dwunastu kolejnych miesięcy.`