---
title:  Sobota. Doświadczenie charakteru Boga i życie zgodnie z nim
date:  12/12/2020
---

### Studium Bieżącego Tygodnia
Rdz 1,1-2,25; Wj 16,14-29; Iz 58,1-14; Mt 12,1-13; Łk 13,10-17.

> <p>Tekst Pamięciowy</p>
> „Ponadto rzekł im: Sabat jest ustanowiony dla człowieka, a nie człowiek dla sabatu. Tak więc Syn Człowieczy jest Panem również i sabatu” (Mk 2,27-28).

Judyta była jedyną adwentystką dnia siódmego w swojej grupie na uczelni, a jej decyzja, by nie uczestniczyć w niektórych wydarzeniach społecznych w sobotę, sprawiła, że jej przekonania religijne zwracały na siebie uwagę.

Pewnego dnia zatelefonowała do niej jedna z koleżanek, Abigaila. Jej mąż zamierzał właśnie wyjechać z domu na sześć tygodni, więc Abigaila zapytała Judyty, czy zechciałaby z nią spędzić sześć kolejnych piątkowych wieczorów, skoro i tak nic nie robi.

Przez kolejne cztery piątkowe wieczory jadły razem, słuchały muzyki, opowiadały o swoich chrześcijańskich doświadczeniach i cieszyły się swoim towarzystwem. W piąty piątkowy wieczór Abigaila powiedziała Judycie, że po południu tego dnia wybrała się na zakupy i, gdy w pewnym momencie spojrzała na zegarek, uświadomiła sobie, że zbliża się sobota. Wtedy też zdała sobie sprawę z tego, jak wiele nowych rzeczy doświadczyła w minione piątki, jak uczyła się więcej o Bogu, rozwijała się i pogłębiała swoją wiarę. Czas święta sobotniego był dla niej okazją do edukacji i osobistego rozwoju.

To ciekawa historia o tym, jak możemy myśleć o sobocie nie tylko jako dniu odpoczynku, ale także narzędziu edukacyjnym.