---
title:  „Znów opowiadali go dzieciom swoim” (Ps 78,6)
date:  09/11/2020
---

Starotestamentowe psalmy odgrywały istotną rolę w życiu religijnym starożytnych Izraelitów. Były recytowane, śpiewane, nierzadko przy akompaniamencie instrumentów muzycznych, podczas nabożeństw, zwłaszcza tych publicznych, które w czasach starotestamentowych były bardzo ważną formą oddawania czci Bogu. Izraelici żyli jako wspólnota, więc oddawali cześć Bogu wspólnie.

Psalmy to z reguły poetyckie utwory religijne — teksty pieśni. Hebrajskie słowo oznaczające Księgę Psalmów to Tehillim, co można przetłumaczyć jako Pieśni pochwalne. Gdy śpiewamy pieśni pochwalne Bogu i cokolwiek innego czynimy przy tym, to oddajemy Jemu chwałę.

`Przeczytaj Ps 78,1-17. Jakie zasadnicze przesłanie jest zwarte w tych słowach i jak pasuje ono do kwestii nabożeństwa i chrześcijańskiego wychowania?`

W przesłaniu płynącym z 78. rozdziału Księgi Psalmów zawarte jest pewne postanowienie. Asaf napisał w nim, że będzie opowiadał „zagadkowe1 dzieje starodawne” (Ps 78,2). Słowo zagadkowe nie znaczy tu złowieszcze, ale raczej mgliste czy zanikające, jak z upływem czasu zapominana jest dawna historia. Chodzi tu o to, że kształcenie w Izraelu obejmowało nauczanie dzieci o tym, jak Pan prowadził w przeszłości swój wybrany lud.

`Przeczytaj Ps 78,6-17. Jakich szczególnych lekcji mieli udzielać Izraelici swoim dzieciom? Jaki był ostateczny cel tej edukacji religijnej?`

`Wśród celów wychowawczych wymienionych w tych wersetach jest także i to, by dzieci nauczyły się ufać Bogu i przestrzegać Jego przykazań. Jak nowotestamentowe wersety — takie jak Ap 14,12 — mogą spełniać podobną rolę w naszych czasach?`