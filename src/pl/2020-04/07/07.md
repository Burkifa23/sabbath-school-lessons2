---
title:  Do Dalszego Studium
date:  13/11/2020
---

„»Podstępne jest serce, bardziej niż wszystko inne, i zepsute« (Jr 17,9). Ludzie wyznający chrześcijańską religię nie są skłonni uważnie przyjrzeć się sobie i przekonać się, czy trwają w wierze. Przerażającym faktem jest to, iż wielu skłania się ku fałszywej nadziei. Niektórzy polegają na dawnym religijnym doświadczeniu sprzed lat. Nakłonieni do rachunku sumienia, rozumiejąc, że powinni mieć świeże codzienne doświadczenie, nie mają nic do powiedzenia. Sądzą, że wyznawanie prawdy ich zbawi. Gdy te grzechy, których Bóg nienawidzi, zostaną porzucone, Jezus przyjdzie i będzie wieczerzał z tobą, a ty z Nim. Będziesz czerpać boską moc od Jezusa i wzrastać w Nim, mogąc ze świętym triumfem powiedzieć:

— Błogosławiony niech będzie Bóg, »który nam daje zwycięstwo przez Pana naszego, Jezusa Chrystusa« (1 Kor 15,57).

Pan wolałby, żeby letni wyznawcy religii chrześcijańskiej nie wymieniali nawet Jego imienia. Są oni jedynie ciężarem dla tych, którzy pragną być wiernymi wyznawcami Jezusa. Są oni zawalidrogami dla niewierzących, a źli aniołowie cieszą się z nich i szydzą z Bożych aniołów z powodu pokrętnego postępowania tych ludzi. Tacy ludzie są przekleństwem dla dzieła Bożego w kraju i za granicą. Przybliżają się do Boga ustami, ale ich serca są daleko od Niego”1.

**Pytania Do Dyskusji**

`1. W Mk 7,1-13 czytamy, że problem fałszywego oddawania czci Bogu ma swoje źródło w ludzkim sercu. Bóg nie przyjmuje hołdu w postaci wypowiadanych słów, jeśli nie wypływa on z naszego serca. Dlaczego ewangelia, czyli prawda o śmierci Jezusa za nas, jest sposobem na otwarcie naszych serc i prawdziwe umiłowanie Boga?`

`2. Zastanów się głębiej nad pojęciem oddawania czci Bogu „w duchu i w prawdzie” (J 4,24). Czy możliwe jest oddawanie Bogu prawdziwej czci tylko w duchu albo tylko w prawdzie, czy też prawdziwa cześć wymaga jednego i drugiego? Jeśli tak, to dlaczego?`

`3. Tak, nasze serca muszą być prawe, by szczerze czcić Boga, ale co to oznacza? Czy musisz czekać, aż w pełni nawiążesz łączność z Panem, a twoje życie stanie się doskonale uporządkowane, zanim będziesz mógł oddawać cześć Bogu? Z drugiej strony, jak nabożeństwo, czyli prawdziwe oddawanie czci Bogu, może pomóc osiągnąć twojemu sercu harmonię z Nim?`