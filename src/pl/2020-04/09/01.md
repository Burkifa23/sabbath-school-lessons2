---
title:  Kościół i edukacja
date:  21/11/2020
---

### Studium Bieżącego Tygodnia
Łk 10,30-37; Mt 5,14-16; Łk 4,18-23; Jr 29,13; Mt 7,7; 1 Tes 2,6-8.

> <p>Tekst Pamięciowy</p>
> „Nie szukaliśmy też chwały u ludzi ani u was, ani u innych, chociaż jako apostołowie Chrystusa mogliśmy być w wielkim poważaniu; przeciwnie, byliśmy pośród was łagodni jak żywicielka, otaczająca troskliwą opieką swoje dzieci. Żywiliśmy dla was taką życzliwość, iż gotowi byliśmy nie tylko użyczyć wam ewangelii Bożej, ale i dusze swoje oddać, ponieważ was umiłowaliśmy” (1 Tes 2,6-8).

Od najwcześniejszych czasów, gdy wierni zaczęli się gromadzić, by oddawać cześć Bogu — w synagogach, domach i kościołach — Biblia ukazuje ludzi, którzy pod wpływem studiowania Pisma Świętego i przez nabożeństwo pragnęli poznać Boga i zrozumieć Jego wolę wobec siebie. Biblia objawia także raz po raz, że Kościół jest miejscem poważnych i głębokich rozmów oraz wzrastania ludzi w poznaniu Boga i Jego woli wobec nich.

Czasami obawiamy się zadawać pytania. Jednak w Biblii często odkrywamy, że pytania są używane, by prowadzić ludzi do wyraźniejszego zrozumienia Boga. W podobny sposób różne historie są wykorzystywane w Biblii, by dać ludziom okazje do przemyślenia ich duchowego zaangażowania. Jezus w szczególny sposób był zainteresowany tego rodzaju kształceniem swoich uczniów i wyznawców.

Jeśli kościół ma być miejscem uczenia się, musi oferować przestrzeń dla prawdziwego dialogu. W szkole wielokrotnie słyszeliśmy zdanie, że nie ma głupich pytań, więc musimy stworzyć w Kościele bezpieczne środowisko dla każdego, by mógł wzrastać w łasce i zrozumieniu Boga oraz Jego planu dla nas.