---
title:  Rodzina
date:  03/10/2020
---

### Studium Bieżącego Tygodnia
Rdz 3,1-15; 2 Kor 4,6; Łk 1,26-38; Mt 1,18-24; Ef 4,15; 1 J 3,18; Pwt 6,1-25.

> <p>Tekst Pamięciowy</p>
> „Synu mój, słuchaj pouczenia swojego ojca i nie odrzucaj nauki swojej matki” (Prz 1,8).

Jako ludzie powinniśmy zawsze się uczyć. To byłoby dla nas najlepsze. Tak naprawdę to całe nasze życie jest szkołą.

„Od najdawniejszych czasów wierni w Izraelu poświęcali dużo uwagi wychowaniu młodzieży. Bóg nakazał, aby od najwcześniejszego niemowlęctwa uczyć dzieci o Jego dobroci i wielkości, które przejawiały się szczególnie w Jego prawie i pokazane zostały w historii Izraela. Pieśń, modlitwa i nauki pochodzące z Pisma Świętego miały być przyjmowane przez otwarty umysł. Ojcowie i matki mieli pouczać dzieci, że prawo Boga stanowi wyraz Jego charakteru i że przyjmując zasady tego prawa do swych serc, utrwalają oni obraz Boga w swych duszach i umysłach. Nauka przekazywana była przeważnie ustnie, ale młodzież uczyła się też czytać hebrajskie pisma, a pergaminowe zwoje pism Starego Testamentu były jej udostępniane do studiowania”1.

Przez większość dziejów ludzkości kształcenie odbywało się głównie w rodzinie, zwłaszcza w młodszych latach. Co Biblia mówi o edukacji w kręgu rodzinnym i jaką zasadę możemy w tym dostrzec dla nas, bez względu na naszą sytuację rodzinną?