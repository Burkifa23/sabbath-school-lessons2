---
title:  Do Dalszego Studium
date:  09/10/2020
---

„Zarówno na barkach ojców, jak i matek spoczywa odpowiedzialność za wychowanie dziecka w jego najwcześniejszym, a także późniejszym okresie życia. Toteż oboje rodzice muszą się pilnie i troskliwie do tej roli przygotować. Nim mężczyźni i kobiety podejmą się zadań ojca i matki, powinni zdać sobie sprawę z odpowiedzialności za życie dziecka i za jego przyszłość. Powinni dokładnie zaznajomić się ze sprawami fizycznego rozwoju, (...) poznać prawa rozwoju psychicznego, fizycznego i umysłowego dzieci”1.

„Współpraca ojca i matki winna brać swój początek w życiu codzien­nym rodziny. Za wychowanie dziecka są jednakowo odpowiedzialni, dlatego powinni starać się działać wspólnie. Niech razem szukają pomo­cy u Boga i podtrzymują się wzajemnie. (...). Rodzice wychowujący w takim duchu swoje dzieci nie pokuszą się na krytykę nauczyciela. Wiedzą bowiem, że jest w interesie dzieci, a także ze względu na autorytet szkoły, żeby jak dalece to możliwe wspierać i szanować człowieka, który dzieli z innymi odpowiedzialność za postępowanie dzieci”2.

**Pytania Do Dyskusji**

`1. Czy mamy dzieci, czy nie, wszyscy żyjemy w jakimś środowisku i stykamy się z innymi ludźmi. Czego nauczyłeś się z tej lekcji? Jak pomoże ci to w kontaktach międzyludzkich, a zwłaszcza podczas składania świadectwa w miejscu twojego zamieszkania i wszędzie tam, gdzie się znajdziesz?`

`2. Zazwyczaj postrzegamy wykształcenie jako coś dobrego. Kto miałby się sprzeciwiać kształceniu ludzi? Ale czy każdy rodzaj edukacji jest dobry? Jakie możesz podać przykłady złego nauczania przynoszącego szkody? Czego możemy się nauczyć z negatywnych przykładów i jak może to nam pomóc we właściwej edukacji?`

`3. Jak zauważyliśmy w środowej części lekcji, wszyscy otrzymaliśmy dar wolnej woli. Prędzej czy później, gdy dzieci staną się osobami dorosłymi, będą musiały podejmować samodzielne decyzje dotyczące Boga, o którym uczyły się od nas. Dlaczego rodzice i wszyscy, którzy starają się przekazać innym zasady ewangelii, powinni zawsze pamiętać o tej ważnej prawdzie dotyczącej wolnej woli?`