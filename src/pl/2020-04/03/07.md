---
title:  Do Dalszego Studium
date:  16/10/2020
---

„Miłość, podstawa stworzenia i odkupienia, jest również fundamen­tem wychowania. Prawo, które otrzymaliśmy od Boga, byśmy się kiero­wali nim w życiu, bardzo jasno przedstawia powyższą kwestię. Pierw­szym wielkim przykazaniem jest:

— »Będziesz miłował Pana, Boga swego, z całego serca swego i z całej duszy swojej, i z całej myśli swojej, i z całej siły swojej« (Łk 10,27).

Gdy człowiek dochodzi do takiej miłości względem Nieskończenie Wielkiego, oznacza to, iż w całej swej istocie osiągnął najwyższy poziom rozwoju — w ciele, umyśle i duszy został przywrócony obraz Boży.

Drugie przykazanie mówi także o miłości:

— »Będziesz miłował bliźnie­go swego jak siebie samego« (Mt 22,39).

Prawo miłości bliźniego nakazuje poświęcanie sił fizycznych, umysłowych i duchowych w służbie dla Boga i ludzi. Miłość taka jest błogosławieństwem dla innych i dla nas samych. Podstawą wszechstronnego rozwoju jest całkowita bezinte­resowność. Wyzbycie się nawet śladu samolubstwa doprowadza człowie­ka do osiągnięcia najwyższej kultury w każdej dziedzinie. Bóg obdaro­wuje go coraz hojniej, przez co upodabnia się on do Stwórcy. Staje się godnym nieba, gdyż serce jego jest Nim przepełnione”1.

**Pytania Do Dyskusji**

`1. Podobnie jak to było w przypadku starożytnych Izraelitów, mamy miłować Boga i bać się Go jednocześnie (zob. Mt 22,37; Ap 14,7). Podczas pierwszej części nabożeństwa sobotniego omówcie pełniej, jak jest to możliwe. Odpowiedzcie przy tym na pytanie: Dlaczego te dwa nakazy nie są ze sobą sprzeczne?`

`2. Czy według ciebie adwentyzm bardziej zajmuje się podkreślaniem wysokich wymogów w społeczności wierzących, czy ustanawianiem przepisów mających jednoczyć społeczność? Co Pismo Święte mówi o ustanawianiu wysokich wymogów dla siebie, rodziny i zboru?`

`3. Jak możemy znaleźć równowagę między wskazywaniem znaczenia posłuszeństwa prawu Bożemu a wykazywaniem, że posłuszeństwo to nie jest źródłem i podstawą naszego zbawienia?`

`4. Przeczytaj 119. rozdział Księgi Psalmów i zwróć uwagę, jak często występują w nim słowa związane z posłuszeństwem, wolnością, prawem, przepisami i przykazaniami. Co autor tego psalmu pragnął przez to wyrazić?`