---
title:  Prawo jako nauczyciel
date:  10/10/2020
---

### Studium Bieżącego Tygodnia
Pwt 6,5; 31,9-27; Rz 3,19-23; Ap 12,17; 14,12; Mk 6,25-27; Hbr 5,8.

> <p>Tekst Pamięciowy</p>
> „Będziesz tedy miłował Pana, Boga swego, z całego serca swego i z całej duszy swojej, i z całej siły swojej” (Pwt 6,5).

Ostrzegając Galatów przed legalizmem1, Paweł napisał: „Gdyby mianowicie dane było Prawo, mające moc udzielania życia, wówczas rzeczywiście usprawiedliwienie płynęłoby z Prawa” (Ga 3,21 BT). Oczywiście, gdyby jakiekolwiek prawo mogło udzielać życia, z pewnością byłoby to prawo Boże. A jednak Paweł wyraźnie podkreślił, że nawet prawo Boże nie może udzielić życia grzesznikom. Dlaczego? „Lecz Pismo głosi, że wszystko poddane jest grzechowi, aby to, co było obiecane, dane było na podstawie wiary w Jezusa Chrystusa tym, którzy wierzą” (Ga 3,22).

Jednak jeśli prawo nie może udzielać życia grzesznikom, to jaki jest jego cel, jeśli nie wskazywanie nam potrzeby łaski? A zatem czy prawo ma jedynie negatywną funkcję — czy tylko wskazuje nam nasze grzechy?

Otóż nie. Prawo ukazuje nam także sposób życia, który jest możliwy tylko dzięki Jezusowi. Tego także powinna dotyczyć prawdziwa edukacja — powinna wskazywać nam, jak mamy żyć łaską, wiarą i posłuszeństwem Chrystusowi. Dlatego w tym tygodniu będziemy studiować rolę prawa Bożego w chrześcijańskim nauczaniu. Czyniąc to, dowiemy się, czego prawo — choć nas nie zbawia — uczy nas o wierze, łasce i miłości Boga do upadłej ludzkości.