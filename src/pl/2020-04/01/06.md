---
title:  Gardzenie zwierzchnościami
date:  01/10/2020
---

Niektórzy ludzie uchodzą za naturalnych uczniów w klasie. Nie muszą nawet dużo się uczyć, by mieć dobre stopnie. Łatwo przychodzi im przyswajanie wiedzy. Wydaje się, że wiedza lgnie do nich. 1. i 2. rozdział 2. Listu Piotra świadczą o tym, że nasza edukacja w Chrystusie jest doświadczeniem równych szans dla tych, którzy się w nią angażują.

Zachęcające słowa z 1. rozdziału 2. Listu Piotra zostały zrównoważone trzeźwiącym ostrzeżeniem zawartym w 2. rozdziale tego listu.

`Przeczytaj 2 P 2,1-17. Jakie mocne i krytyczne słowa napisał apostoł Piotr w tym fragmencie swojego listu? Jaka wielka nadzieja jest nam obiecana obok poważnego ostrzeżenia i krytyki?`

Zwróć uwagę, że autor w 2 P 2,10 napisał o tych, którzy „zwierzchnością pogardzają”. Jest to surowa nagana także dla wielu współczesnych ludzi. Jako zorganizowany Kościół musimy działać w zgodzie z ustanowionymi poziomami przywództwa (zob. Hbr 13,7.17.24), a więc zostaliśmy wezwani do uległości wobec nich, przynajmniej w takim stopniu, w jakim autorytety te są wierne samemu Panu.

Jednak pośród tej surowej krytyki Piotr oferuje kontrapunkt, czyli element przeciwstawny innemu elementowi na zasadzie przeciwieństwa. Pisze mianowicie, iż choć Bóg może odrzucić tych, którzy wybierają zwiedzenie, to jednak „umie Pan wyrwać pobożnych z pokuszenia” (2 P 2,9). Częścią naszej edukacji chrześcijańskiej jest nie tylko unikanie pokus, ale także uczenie się licznych sposobów, dzięki którym Bóg wyzwala nas z pokuszenia i pomaga nam się wystrzegać tych, „którzy wprowadzać będą zgubne nauki” (2 P 2,1). Ponadto, skoro pogarda dla zwierzchności została tak stanowczo skrytykowana, czy nasza chrześcijańska edukacja nie powinna zawierać także nauczania właściwego sposobu rozumienia, podporządkowywania się i okazywania posłuszeństwa wobec wodzów naszych (zob. Hbr 13,7)?

Choć trudno powiedzieć, że Adam i Ewa pogardzali autorytetem, to jednak ostatecznie wybrali nieposłuszeństwo wobec zwierzchnictwa Boga. Ich przestępstwo było tym gorsze, iż postąpili dokładnie odwrotnie do tego, co polecił im najwyższy autorytet — sam Bóg, który uczynił dla nich tyle dobra.

`Zastanów się nad kwestią autorytetu (zwierzchności/władzy), nie tylko w Kościele i w rodzinie, ale także w innych sytuacjach. Dlaczego kwestia ta — zarówno właściwego korzystania z autorytetu, jak i podporządkowywania się autorytetowi — jest tak ważna? Przedstaw swoją odpowiedź podczas pierwszej części nabożeństwa sobotniego.`