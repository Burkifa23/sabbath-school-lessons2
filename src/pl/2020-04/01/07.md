---
title:  Do Dalszego Studium
date:  02/10/2020
---

„Pierwsi ludzie byli nie tylko dziećmi pozostającymi pod ojcowską opieką Boga, ale także uczniami otrzymującymi pouczenia od wszechwiedzącego Stwórcy. Byli odwiedzani przez aniołów i mieli łączność ze swoim Stwórcą, mogąc Go widzieć twarzą w twarz. Byli pełni życia dzięki spożywaniu owoców z drzewa życia, a zdolności ich umysłów były niewiele mniejsze od intelektualnych zdolności aniołów. Tajemnice widzialnego wszechświata — cuda Tego, »który jest doskonały w mądrości« (Hi 37,16) — stanowiły dla nich niewyczerpane źródło wiedzy i radości. Prawa i funkcjonowanie przyrody, zajmujące umysły ludzi od sześciu tysięcy lat, były przed nimi odkrywane przez Tego, który stworzył wszystko i ma to we władaniu. Utrzymywali bliską łączność z liściem, kwiatem i drzewem, poznając tajemnice życia każdego z nich. Adam znał wszystkie żywe istoty — od potężnego lewiatana igrającego w wodach po drobne owady latające w promieniach słońca. Wszystkim nadał nazwy i poznał naturę oraz zwyczaje każdego gatunku. Boża chwała w niebie, niezliczone światy w ich uporządkowanym ruchu, »ile ważą obłoki« (Hi 37,16 DBG), tajemnice światła i dźwięku, dnia i nocy — wszystko to było dostępne dla naszych pierwszych rodziców do studiowania. W każdym liściu w lesie i kamieniu w górach, w każdej błyszczącej gwieździe, w ziemi, powietrzu i niebie wypisane było imię Boże. Porządek i harmonia stworzenia świadczyły o nieskończonej mądrości i mocy. Ciągle odkrywali nowe wspaniałości, które napełniały ich serca głębszą miłością i wywoływały nowe przejawy wdzięczności”1.

**Pytania Do Dyskusji**

`1. Skoro Bóg pierwotnie postanowił, że nauka i praca mają być okazją do poznawania Go i Jego stworzenia, czy obecnie postępujemy zgodnie z Bożymi intencjami (zamiarami) w naszej pracy i nauce? Jak możemy lepiej poznać Boga poprzez naszą pracę (zawodową, wychowawczą, społeczną, charytatywną, kaznodziejską) oraz naukę?`

`2. Gdy myślimy o przebiegłości, dzięki której szatan skusił Ewę w Edenie, łatwo możemy się załamać psychicznie, uświadomiwszy sobie, jak słabi jesteśmy jako ludzie. Adam i Ewa wiedzieli, że Bóg jest im życzliwy i dobry dla nich, a mimo to wybrali półprawdę przedstawioną przez węża. Jak my, pozbawieni możliwości przebywania w bezpośredniej bliskości Boga, możemy przyjąć Jego moc, która pomoże nam pokonać pokusy?`

`3. Podczas pierwszej części nabożeństwa sobotniego omówcie kwestię autorytetu (zwierzchności/władzy) i dlaczego tak ważne jest posłuszeństwo zwierzchnościom. Co się dzieje, gdy władza nadużywa swych pełnomocnictw i jak możemy na to zareagować?`