---
title:  Praca, ale i troska o innych
date:  07/12/2020
---

Zawód czy praca wiążą się z robieniem czegoś w życiu. Nawet osoby mające pracę wymagającą poważnego wysiłku umysłowego wykonują różnego rodzaju fizyczne czynności, choćby polegające na posługiwaniu się komputerem.

**Czego poniższe wersety — kierując uwagę na ręce jako swego rodzaju symbol — uczą nas o pracy?**

`Pwt 16,15`

`Koh 9,10`

`Prz 21,25`

`Jr 1,16`

Bóg dał nam „dzieło rąk naszych” (Ps 90,17), abyśmy doświadczali spełnienia i radości (zob. Prz 10,4; 12,14). W psychologii poczucie własnej skuteczności (samoskuteczności) oznacza przekonanie, że każdy człowiek ma zdolność dokonania czegoś ważnego w życiu. Poczucie własnej skuteczności nie wzrasta od samego tylko powtarzania:

— Myślę, że mogę tego dokonać!

Jedynie czynienie czegoś wzmacnia poczucie własnej skuteczności.

Choć „dzieło rąk naszych” (Ps 90,17) jest Bożym błogosławieństwem dla nas i pozwala nam żyć w sposób mający sens, to jednak Bożym ostatecznym planem wobec nas jest to, by dzieło rąk naszych było także błogosławieństwem dla innych ludzi. Paweł napisał, że musimy pracować, czyniąc coś użytecznego naszymi rękami, abyśmy mieli czym dzielić się z innymi osobami. Paweł z pewnością żył zgodnie z tą zasadą: „Sami wiecie, że te oto ręce służyły zaspokojeniu potrzeb moich i tych, którzy są ze mną. W tym wszystkim pokazałem wam, że tak pracując, należy wspierać słabych i pamiętać na słowo Pana Jezusa, który sam powiedział:

— Bardziej błogosławioną rzeczą jest dawać aniżeli brać” (Dz 20,34-35).

Powinniśmy się modlić prostymi słowami Nehemiasza:

— „Umocnij tedy, Boże mój, moje ręce!” (Ne 6,9 BKR).

`Jaka jest twoja postawa wobec pracy, którą wykonujesz? W jaki sposób możesz sprawić, by była w większym stopniu błogosławieństwem dla innych?`