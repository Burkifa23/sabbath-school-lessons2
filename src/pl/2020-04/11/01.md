---
title:  Chrześcijanin i praca
date:  05/12/2020
---

### Studium Bieżącego Tygodnia
Rdz 3,19; Pwt 16,15; Wj 25,10-30,38; Ga 5,22-26; Koh 9,10; 1 Kor 10,31.

> <p>Tekst Pamięciowy</p>
> „A tak, bracia moi mili, bądźcie stali, niewzruszeni, zawsze pełni zapału do pracy dla Pana, wiedząc, że trud wasz nie jest daremny w Panu” (1 Kor 15,58).

Praca została zaplanowana przez Boga. W idealnym świecie przed grzechem Bóg dał Adamowi i Ewie zadanie troszczenia się o ogród Eden (zob. Rdz 2,15). Podobnie jak ich Stwórca, na którego obraz zostali stworzeni, mieli oni wykonywać twórczą pracę i pełną miłości służbę. To znaczy, że nawet w nieupadłym świecie — świecie bez grzechu, cierpienia i śmierci — ludzie mieli pracować.

W obecnym okresie przejściowym (po idealnym świecie, ale przed obiecanym przyszłym światem) mamy postrzegać pracę jako jedno z Bożych błogosławieństw. Wśród Izraelitów każde dziecko było uczone jakiegoś rzemiosła. Panował pogląd, że każdy ojciec, który nie nauczy dziecka pracy, wychowa przestępcę. Tak więc Jezus, Syn Boży, spędził wiele lat życia, wykonując na ziemi wolę swego Ojca jako pracowity i biegły cieśla. Dostarczał mieszkańcom Nazaretu wysokiej jakości mebli i innych sprzętów (zob. Mk 6,3). Była to część przygotowania do Jego przyszłej publicznej działalności. Apostoł Paweł pełnił dzieło Boże tak samo, gdy przez półtora roku pracował fizycznie razem z Akwilą i Pryscyllą, wytwarzając namioty, jak i wtedy, gdy w sobotę rozprawiał w synagodze o Chrystusie (zob. Dz 18,1-4; 2 Tes 3,8-12). W tym tygodniu przyjrzymy się kwestii pracy i jej roli w chrześcijańskiej edukacji.