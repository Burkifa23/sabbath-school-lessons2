---
title:  Do Dalszego Studium
date:  11/12/2020
---

Praca — przekleństwo czy błogosławieństwo? Wydaje się, że praca jest częścią przekleństwa grzechu (zob. Rdz 3,17). Jednak uważniejsza lektura Biblii wskazuje na to, że to ziemia została przeklęta, a nie praca. Ellen G. White napisała, iż Boże polecenie pracy jest błogosławieństwem: „Pełne mozołu i troski życie, które odtąd miało stać się udziałem człowieka, zostało wyznaczone z miłości. Miało stanowić element dyscypliny niezbędnej od chwili popełnienia przez ludzi grzechu, by ograniczyć ich apetyt i pożądliwości oraz rozwijać nawyk samokontroli. Było częścią wielkiego Bożego planu podźwignięcia człowieka z ruiny i degradacji grzechu”1. Czyżbyśmy to my czynili pracę przekleństwem wskutek jej monotonii, nadmiaru czy przeceniania jej roli w naszym życiu? Jakakolwiek jest nasza sytuacja, musimy nauczyć się patrzeć na pracę z właściwego punktu widzenia. Chrześcijańskie wychowanie musi pomagać ludziom w nauczeniu się wartości pracy i jednocześnie w powstrzymywaniu się od czynienia z niej bożka2.

**Pytania Do Dyskusji**

`1. Przeczytaj Koh 2,18-24. Jak Salomon mógł uważać pracę zarówno za błogosławieństwo, jak i przekleństwo w jednym krótkim fragmencie swojej księgi? Co w biblijnym tekście wskazuje na to, na czym może polegać różnica w naszym podejściu do pracy?`

`2. Praca jest jednym z wyrazów troski o naszych bliskich. Jak możemy przekazywać naszym bliskim dobre nastawienie do pracy?`

`3. Granica między doskonałym wykonywaniem pracy a pracoholizmem jest czasami mało widoczna. Jak możemy nie dopuścić do jej przekroczenia? Zob. Koh 2,23.`

`4. Paweł napisał wyraźnie: „Bo gdy byliśmy u was, nakazaliśmy wam: Kto nie chce pracować, niechaj też nie je” (2 Tes 3,10). Oczywiście ta zasada ma sens. W jakich przypadkach nie ma ona jednak zastosowania? Dlaczego nie możemy traktować tej zasady jako niedopuszczającej wyjątków?`