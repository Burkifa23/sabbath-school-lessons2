---
title:  Kryzys tożsamości
date:  26/12/2020
---

### Studium Bieżącego Tygodnia
Iz 1,1-31; 5,1-7.

> <p>Tekst Pamięciowy</p>
> „Chodźcie więc, a będziemy się prawować — mówi Pan! Choć wasze grzechy będą czerwone jak szkarłat, jak śnieg zbieleją; choć będą czerwone jak purpura, staną się białe jak wełna” (Iz 1,18).

Zagubieni w krainie zapomnienia. Jeśli podróżujesz samochodem przez Irlandię wąskimi wiejskimi drogami między kamiennymi murkami okalającymi pola, często natkniesz się na stada krów wracających do obór po dniu spędzonym na pastwisku. Nawet jeśli nie towarzyszy im pasterz, to każda krowa bezbłędnie trafia do swojej obory. Wie, gdzie jest jej dom i do kogo należy.

Gdy małe dziecko zagubi się w centrum handlowym i płacze, może nie zdawać sobie sprawy z tego, gdzie się ono znajduje i gdzie jest jego matka, ale w morzu ludzi z pewnością rozpozna ją, gdy tylko ją zobaczy.

Niestety, w przeciwieństwie do irlandzkich krów (a tym bardziej zagubionego dziecka), Judejczycy zapomnieli, że należą do Jahwe, ich Niebiańskiego Władcy, a zatem utracili swoją tożsamość jako ludu przymierza.

— „Synów odchowałem i wypiastowałem, lecz oni odstąpili ode mnie. Wół zna swego właściciela, a osioł żłób swego pana, lecz Izrael nie ma rozeznania, mój lud niczego nie rozumie” (Iz 1,2-3).

W tym tygodniu przyjrzymy się Bożemu dziełu nawrócenia i odrodzenia tego ludu.