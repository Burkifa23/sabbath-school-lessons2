---
title:  Do Dalszego Studium
date:  01/01/2021
---

W kontekście Iz 1,4 Ellen G. White napisała: „Zdeklarowany lud Boży odłączył się od Boga, utracił mądrość i wypaczył zrozumienie prawdy. Wierzący nie potrafili patrzeć dalekosiężnie, bo zapomnieli, że zostali oczyszczeni z dawnych grzechów. Poruszali się niespokojnie i niepewnie w ciemności, starając się usunąć z umysłu pamięć o wolności, pewności i szczęściu wynikających z poprzedniego stanu. Dopuszczali się różnego rodzaju istnych szaleństw, sprzeciwiając się Bożej opatrzności i pogłębiając winę ciążącą na nich. Słuchali oskarżeń szatana przeciwko charakterowi Boga, wskutek czego przedstawiali Boga jako pozbawionego miłosierdzia i wielkoduszności”2.

**Pytania Do Dyskusji**

`1. Jak możemy zostać obmyci przez Boga? Co oznacza wyrażenie „obmyjcie się” (Iz 1,16)? (Zob. Flp 2,12-13).`

`2. Jak Jezus dostosował, poszerzył i wykorzystał pieśń miłosną o winnicy? (Zob. Mt 21,33-45; Mk 12,1-12; Łk 20,9-19). Jakie lekcje są zawarte w tych opowiadaniach dla nas, adwentystów dnia siódmego?`

`3. Jaki związek istnieje między przebaczeniem oferowanym nam przez Boga a przeobrażeniem, którego dokonuje On w nas? Co jest pierwsze — przeobrażenie czy przebaczenie? Dlaczego ważne jest, by to wiedzieć?`

`4. W powyższym cytacie Ellen G. White stwierdziła, że ludzie sprzeciwiają się Bożej opatrzności. Co to znaczy?`

**Podsumowanie**

Gdy Izraelici zapomnieli o Bogu, uznawszy, że Jego błogosławieństwa to coś, co się im należy, wówczas On przypomniał im, że są odpowiedzialni wobec Niego oraz związani Jego przymierzem. Miłosiernie wskazał im ich duchowy stan, ostrzegł przed strasznymi skutkami odrzucenia Jego ochrony oraz wezwał, by pozwolili Mu ich uzdrowić i oczyścić.