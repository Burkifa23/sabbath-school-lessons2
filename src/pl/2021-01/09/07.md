---
title:  Do Dalszego Studium
date:  26/02/2021
---

„W dziele zdobywania dusz potrzeba wielkiego taktu i mądrości. Zbawiciel nigdy nikomu nie narzucał prawdy, ale zawsze wypowiadał ją z miłością. W kontaktach z ludźmi wykazywał niezrównany takt. Był zawsze uprzejmy i wyrozumiały. Nigdy nie był szorstki. Nie wypowiadał niepotrzebnie surowych słów. Nigdy nie zadawał niepotrzebnego bólu wrażliwym osobom. Nie gardził ludzką słabością. Nieustraszenie demaskował obłudę, niewiarę i występek, ale ostrej nagany udzielał ze łzami w oczach. Nigdy nie czynił prawdy okrutną, ale zawsze głęboko współczuł ludzkości. Każdy człowiek był cenny w Jego oczach. Zawsze był pełen boskiej godności, ale pochylał się z najgłębszym współczuciem i zrozumieniem nad każdym Bożym stworzeniem. W każdym człowieku widział obiekt swojej zbawczej misji”53.

**Pytania Do Dyskusji**

`1. Podczas pierwszej części nabożeństwa sobotniego przeczytajcie razem powyższy cytat Ellen G. White dotyczący tego, jak Chrystus służył innym ludziom. Omówcie zasady Jego służby i to, jak wasz zbór stosuje te zasady.`

`2. Czy znacie kogoś, kogo można porównać do trzciny nadłamanej i do knota gasnącego (zob. Iz 42,3)? Jak możecie pomóc takim osobom, nie łamiąc oraz nie gasząc ich? W jaki sposób możecie wskazywać im Chrystusa? W jaki praktyczny sposób moglibyście nieść im duchowe uzdrowienie i pomoc?`

`3. Argument mający przemawiać za różnymi autorami Księgi Izajasza opiera się na założeniu, że ludzie nie mogą przepowiadać przyszłości tak, jak uczynił to Izajasz. Jaki jest fundamentalny problem związany z taką argumentacją i dlaczego jako chrześcijanie musimy ją odrzucić?`

**Podsumowanie**

Wybawienie wymaga Wybawcy. Służebny naród Boga miał być wyzwolony przez dwóch wyzwolicieli: Cyrusa, który miał wypuścić jeńców z niewoli babilońskiej, oraz bezimiennego Sługę, którego tożsamość jako Mesjasza zostaje stopniowo objawiona. Ten Sługa przyniósł sprawiedliwość i na końcu przywiedzie społeczność ocalałych z powrotem do Boga.