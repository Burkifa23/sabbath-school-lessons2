---
title:  Służyć i zbawić
date:  20/02/2021
---

### Studium Bieżącego Tygodnia
Iz 41,1-42,7; 44,26-45,6; 49,1-12.

> <p>Tekst Pamięciowy</p>
> „Oto sługa mój, którego popieram, mój wybrany, którego ukochała moja dusza. Natchnąłem go moim duchem, aby nadał narodom prawo” (Iz 42,1).

„Wielu ludzi czuje, że wielkim szczęściem byłoby zwiedzić miejsca, w których Chrystus przebywał na ziemi; chodzić tam, gdzie On stąpał, ujrzeć jezioro, nad którym lubił nauczać, ujrzeć wzgórza i doliny, na których tak często spoczywał Jego wzrok. Nie musimy jednak jechać do Nazaretu, do Kafarnaum lub do Betanii, aby iść Jego śladami. Znajdziemy je bowiem przy łóżku chorych, w ruderach biedoty, na zatłoczonych ulicach wielkiego miasta i wszędzie tam, gdzie ludzkie serce oczekuje pocieszenia. Śladami Zbawiciela idziemy zawsze wtedy, gdy postępujemy tak, jak On postępował podczas swego życia na ziemi”51.

Izajasz napisał o Słudze Pana pełniącym taką właśnie misję miłosierdzia: „Trzciny nadłamanej nie dołamie ani knota gasnącego nie dogasi, (...) abyś otworzył ślepym oczy, wyprowadził więźniów z zamknięcia, z więzienia tych, którzy siedzą w ciemności” (Iz 42,3.7).

Przyjrzyjmy się temu Słudze. Kim On jest i czego dokonał?