---
title:  Boskie przyciąganie (zob. Iz 66,1-19)
date:  22/03/2021
---

`Przeczytaj Iz 66,1-19. Pamiętając, w jakich czasach żył Izajasz, jakie jest zasadnicze przesłanie tego, co napisał w tym fragmencie księgi?`

Przez proroka Bóg kieruje do swojego ludu wezwania i ostrzeżenia, które przewijają się przez całą księgę. Bóg zbawi i odrodzi pokornych, którzy „z drżeniem” (Iz 66,2.5) odnoszą się do Jego słowa. Podobnie jak to było w Iz 40,1, pocieszy ich (zob. Iz 66,13). Jednak zniszczy tych, którzy buntują się przeciwko Niemu. Obejmuje to praktykujących obrzędy obłudników, których ofiary Bóg odrzuca (zob. Iz 66,3-4; por. Iz 1,10-15), jak również tych, którzy nienawidzą Jego wiernych i gardzą nimi (zob. Iz 66,5). Dotyczy to także tych, którzy praktykują odrażające pogańskie zwyczaje (zob. Iz 66,17), jak i te rzeczy, które miały miejsce w świątyni w Jerozolimie (zob. Ez 8,7-12).

`Przeczytaj Iz 66,3. Co mówi ten werset? Jakie duchowe zasady zostały w nim objawione? Jak można wyrazić te zasady w powiązaniu ze współczesnym chrześcijaństwem i chrześcijańskim oddawaniem chwały Bogu?`

`W jaki sposób Bóg przyciąga do siebie narody? Zob. Iz 66,18-19.`

Po zniszczeniu swoich wrogów (zob. Iz 66,14-17) Bóg objawia swoją chwałę, aby przyciągnąć ludzi do Jerozolimy (por. Iz 2,2-4). Ustanawia znak (zob. Iz 66,19 BI) pośród nich, który nie jest tu przedstawiony konkretnie, ale najwyraźniej odnosi się do znaku wcześniej wspomnianego przez Izajasza, że Bóg daje swojemu ludowi radość i pokój oraz odradza kraj (zob. Iz 55,12-13). Gdy Bóg objawia swoją chwałę, podnosząc swój lud z upadku, to jest to znakiem Jego odnowionej przychylności, podobnie jak to się stało z Noem po potopie, gdy otrzymał znak w postaci tęczy (zob. Rdz 9,13-17).

`Przeczytaj Iz 66,5. Co znaczy drżeć przed słowem Jego72 (BB)? Dlaczego Pan chce, byśmy drżeli przed Jego słowem? Jeśli nie drżysz, jak świadczy to o stanie twojego serca?`