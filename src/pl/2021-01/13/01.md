---
title:  Odrodzenie Ziemi
date:  20/03/2021
---

### Studium Bieżącego Tygodnia
Iz 65,17-66,24.

> <p>Tekst Pamięciowy</p>
> „Oto Ja stworzę nowe niebo i nową ziemię i nie będzie się wspominało rzeczy dawnych, i nie przyjdą one na myśl nikomu” (Iz 65,17).

Pewnego dnia Wilhelm, dwunastoletni chłopiec, który przeczytał właśnie książkę o astronomii, stwierdził, że nie będzie już chodził do szkoły. Matka zabrała go do lekarza rodzinnego, a ten zapytał chłopca:

— Wilusiu, co się stało? Dlaczego nie chcesz się uczyć i chodzić do szkoły?

— Bo, panie doktorze, przeczytałem w książce o tym, że pewnego dnia Słońce się wypali i życie na Ziemi zniknie. Po co więc mam chodzić do szkoły, jeśli i tak wszyscy umrzemy?

— Co cię to obchodzi, co będzie kiedyś?! — zawołała gwałtownie matka.

Lekarz uśmiechnął się i powiedział:

— Ależ, Wilusiu, nie musisz się tym martwić, bo zanim Słońce się wypali, wszyscy przeżyjemy swoje życie i będziemy już dawno martwi.

Oczywistym problemem ludzkości jest to, że jesteśmy śmiertelni i prędzej czy później umrzemy.

Na szczęście, śmierć, która czeka nas wszystkich, nie musi być naszym ostatecznym końcem, gdyż otrzymaliśmy ofertę zmartwychwstania i wiecznego życia, i to w odnowionym i lepszym świecie.