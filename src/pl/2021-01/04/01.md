---
title:  Bolesny sposób
date:  16/01/2021
---

### Studium Bieżącego Tygodnia
Iz 7,14-8,22.

> <p>Tekst Pamięciowy</p>
> „I będę wyczekiwał Pana, który zakrywa swoje oblicze przed domem Jakuba, i w nim będę pokładał nadzieję” (Iz 8,17).

„W oknie na trzecim piętrze płonącego budynku w Harlemie, dzielnicy Nowego Jorku, stała niewidoma dziewczynka. Amerykańscy strażacy byli zrozpaczeni, gdyż nie mogli zmieścić swojego wozu z drabiną w wąskiej uliczce między budynkami. Rozpięli więc siatkę łagodzącą upadek, ale nie mogli nakłonić dziewczynki, by na nią skoczyła, ponieważ jej nie widziała.

Wreszcie przybył ojciec dziewczynki i przez megafon zawołał do niej, że siatka łagodząca upadek została rozpięta i nakazał jej skoczyć. Dziewczynka skoczyła i była przy tym tak rozluźniona, iż nie złamała sobie ani jednej kości i nawet nie naciągnęła żadnego mięśnia mimo upadku z dość dużej wysokości. Zupełnie zaufała swojemu ojcu. Gdy tylko usłyszała jego głos, wiedziała, że usłuchanie go będzie dla niej najlepsze”16.

Podobnie Bóg dał mocny dowód, że chce tego, co najlepsze dla swoich dzieci, ale one odrzuciły łagodny sposób pomocy, jaki im zaoferował, a zatem musiał do nich przemówić gromami i nawałnicą.

Czego dzisiaj możemy się nauczyć z ich błędów?