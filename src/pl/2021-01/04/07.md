---
title:  Do Dalszego Studium
date:  22/01/2021
---

„W czasach dawnego Izraela istniała grupa ludzi, która głosiła, podobnie jak współcześni spirytyści, że komunikuje się z duchami zmarłych. Jednak duchy zmarłych, jak nazywa się owych gości z zaświatów, określone zostały w Biblii jako duchy demonów (por. Lb 25,1-3; Ps 106,28; 1 Kor 10,20; Ap 16,14). Kontakty z duchami zmarłych zostały określone jako obrzydliwość i uroczyście zakazane pod groźbą śmierci (zob. Kpł 19,31; 20,27). Samo określenie czary traktuje się dziś z lekceważeniem. Stwierdzenie, że ludzie są w stanie kontaktować się ze złymi duchami, uważane jest za bajkę rodem z ciemnego średniowiecza. Jednak spirytyzm, którego zwolenników można szacować na setki tysięcy, a nawet miliony; który utorował sobie drogę do kręgów naukowych; który wdarł się do Kościołów, znalazł uznanie w ciałach ustawodawczych, a nawet na dworach królewskich — to potężne zwiedzenie, które jest jedynie odrodzeniem w nowej odsłonie potępionej i zakazanej w dawnych czasach magii”21.

**Pytania Do Dyskusji**

`1. Podczas pierwszej części nabożeństwa sobotniego omówcie kwestię spirytyzmu w filmach, powieściach, programach telewizyjnych i masowej kulturze. Jeśli nie można go powstrzymać, jak możecie przynajmniej uświadamiać innym niebezpieczeństwa z nim związane, choć większość ludzi postrzega spirytyzm jako nieszkodliwy? Dlaczego właściwe zrozumienie natury człowieka i jego zupełnej śmiertelności jest ważne dla ochrony przed tego rodzaju zwiedzeniami?`

`2. Przeczytaj Iz 8,20. Napisz ten werset własnymi słowami. Przeczytajcie swoje wersje podczas pierwszej części nabożeństwa sobotniego. Co Pan mówi nam w tym wersecie?`

`3. Zastanów się nad kwestią miłowania Boga i bojaźni Bożej. W jakim sensie miłość do Boga wynika z bojaźni Bożej? A może to bojaźń Boża wypływa z miłości do Boga? Omówcie tę kwestię podczas pierwszej części nabożeństwa sobotniego.`

**Podsumowanie**

Przez słowa, czyny i rodzinę Izajasza Bóg kierował do swego ludu przesłanie ostrzeżenia i nadziei. Jedyną bezpieczną postawą dla człowieka jest ufanie Bogu, iż On wie, co czyni. On bowiem miłuje nas, ma moc kierować nami, chronić nas i troszczyć się o nas, jeśli tego pragniemy. Tych, którzy polegają na innej mocy, czekają jedynie różnego rodzaju utrapienia.