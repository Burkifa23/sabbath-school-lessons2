---
title:  Ofiara, która przemienia i odradza (zob. Iz 53,10-12)
date:  04/03/2021
---

`Co to znaczy, że Sługa Pański złożył „swe życie w ofierze za grzech” (Iz 53,10 DBG)?`

Hebrajskie słowo użyte tutaj nawiązuje do ofiary pokutnej (zob. Kpł 5,14-6,7; 7,1-7), która była zadośćuczynieniem za krzywdę wyrządzoną bliźniemu w sposób świadomy (zob. Kpł 6,2-3). Takie grzechy zostały wskazane przez Izajasza (zob. Iz 1,1-3,26; 10,1-2; 58,1-14). Ponadto grzesznik musiał najpierw zadośćuczynić z nawiązką człowiekowi pokrzywdzonemu. Dopiero wtedy taka ofiara mogła się spotkać z przyjęciem ze strony Boga i Jego przebaczeniem (zob. Kpł 6,4-7; por. Mt 5,23-24). W przypadku przywłaszczenia sobie tego, co należało do Boga, zwrotu należało dokonać Jemu (zob. Kpł 5,16).

Teraz możemy zrozumieć Iz 40,2, gdzie Bóg pociesza Żydów, swój lud, na wygnaniu, mówiąc, że wystarczająco zapłacili za swoje grzechy.

Jednak po dokonaniu zadośćuczynienia należy jeszcze złożyć ofiarę. I oto jest ofiara w 53. rozdziale Księgi Izajasza: Sługa Pański, zamiast baranka, jest prowadzony jak owca na rzeź (zob. Iz 53,7) za lud, który zbłądził (zob. Iz 53,6).

Choć „wyrwano go (...) z krainy żyjących” (Iz 53,8; por. Dn 9,26) i złożono w ofierze, na której opiera się cała nasza nadzieja, Sługa Pański powstanie z martwych, powróci z krainy, z której nie ma powrotu, by dostąpić wywyższenia, ujrzeć swoje duchowe potomstwo i przedłużyć swoje dni (zob. Iz 53,10-12).

`Przeczytaj uważnie podane poniżej wersety. Jak odzwierciedlają one przesłanie płynące z 53. rozdziału Księgi Izajasza?`

`Ps 32,1-2`

`Rz 5,8`

`Ga 2,16`

`Flp 3,9`

`Hbr 2,9`

`1 P 2,24`

`Gdybyś miał w kilku zdaniach podsumować dobrą nowinę zawartą w Iz 52,13-53,12, co napisałbyś?`