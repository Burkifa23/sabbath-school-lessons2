---
title:  Nieprawdopodobne dokonanie
date:  27/02/2021
---

### Studium Bieżącego Tygodnia
Iz 50,4-10; 52,13-53,12.

> <p>Tekst Pamięciowy</p>
> „Lecz on zraniony jest za występki nasze, starty za winy nasze. Ukarany został dla naszego zbawienia, a jego ranami jesteśmy uleczeni” (Iz 53,5).

Lough Fook, chiński chrześcijanin, odczuwał współczucie dla swoich rodaków, którzy pracowali jako niewolnicy na plantacjach trzciny cukrowej w Ameryce Południowej. Pragnął przynieść im nadzieję ewangelii, ale nie wiedział, jak do nich dotrzeć. Postanowił więc sprzedać się na pięć lat jako niewolnik. W wyniku tego został przewieziony do Demerary, gdzie pracował i opowiadał towarzyszom niedoli o Chrystusie.

Lough Fook zmarł, ale dzięki niemu prawie dwieście osób zostało uwolnionych od beznadziejności i przyjęło Jezusa jako swojego Zbawiciela54.

Oto przykład niezwykłego poświęcenia dla dobra bliźnich!

Nieprawdopodobne czy niewyobrażalne dokonanie to pokorne przyjęcie postaci sługi (zob. Flp 2,7) przez Jezusa i dotarcie do tych, do których inaczej nie można było dotrzeć — do ludzi takich jak my, pogrążonych w otchłani grzechu.

W tym tygodniu będziemy studiować zapowiedź tego niepojętego wydarzenia, podaną na wieki przed tym, jak się to wszystko wypełniło.