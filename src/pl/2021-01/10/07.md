---
title:  Do Dalszego Studium
date:  05/03/2021
---

„Chrystus w swoim ciele poniósł nasze grzechy na krzyż. (...). Czymże musi być grzech, skoro żadna śmiertelna istota nie mogła dokonać zadośćuczynienia? Jakież musi być jego przekleństwo, skoro jedynie Bóg mógł je wymazać? Krzyż Chrystusa świadczy wszystkim ludziom, że karą za grzech jest śmierć. (...). Ach, jakaż to wielka zwodnicza moc opanowuje zmysły, odwodząc je od wpływu Ducha Bożego?”58

„Prawo Bożego rządu miało zostać wywyższone przez śmierć jednorodzonego Syna Bożego. Chrystus poniósł winę grzechów świata. Nasza wystarczalność znajduje się jedynie w ucieleśnieniu i śmierci Syna Bożego. On mógł cierpieć, ponieważ był podtrzymywany przez boskość. Mógł przetrwać, ponieważ był bez skazy nielojalności czy grzechu. Chrystus odniósł zwycięstwo w imieniu człowieka, ponosząc słuszną karę. Zapewnił ludziom życie wieczne, natomiast prawo wywyższył i uczynił je godnym czci”59.

**Pytania Do Dyskusji**

`1. W Iz 53,7-9 przedstawiono zejście na dno otchłani — śmierć i pogrzeb Sługi Pańskiego. Jakie elementy tej przepowiedni spełniły się w męce i śmierci Jezusa? Zob. Mt 26,57-27,60; Mk 14,53-15,46; Łk 22,54-23,53; J 18,12-19,42.`

`2. Przeczytaj uważnie drugi z powyższych cytatów Ellen G. White dotyczący śmierci Chrystusa jako wywyższenia prawa Bożego. Co autorka przez to rozumiała? Jak możemy rozumieć śmierć Jezusa jako dowód niezmienności prawa Bożego?`

**Podsumowanie**

Po tym, jak Izajasz napisał o narodzinach, tożsamości i działalności Bożego Wybawiciela, w końcu przedstawił też niepojętą tragedię, która daje nam niesamowitą nadzieję. Aby dotrzeć do zgubionych ludzi, uzdrowić ich i zbawić, Sługa Pański dobrowolnie wziął na siebie nasze cierpienia i naszą karę.