---
title:  Do Dalszego Studium
date:  12/02/2021
---

„Cień na zegarze słonecznym mógł się cofnąć jedynie dzięki wyraźnej Bożej interwencji — i to właśnie miało być dla Hiskiasza znakiem potwierdzającym, że Pan wysłuchał jego modlitwy. Tak więc »zawołał (...) prorok Izajasz do Pana i ten sprawił, że cień cofnął się o dziesięć stopni na schodach Achaza, z których już zeszedł« (2 Krl 20,11). (...).

Wizyta posłów z dalekiego kraju miała być dla Hiskiasza okazją do wywyższenia żywego Boga. Jakżeż proste byłoby wówczas opowiedzieć posłom o Panu, sprawcy istnienia wszystkich stworzonych rzeczy, przychylność którego ocaliła mu życie wtedy, gdy wydawało się, że wszelka nadzieja zawiodła! (...)

Jednak pycha i próżność opanowały serce Hiskiasza, który, kierując się chęcią wywyższenia siebie, chciwym oczom posłów ukazał bogactwa, jakimi Pan obdarzył swój lud. Król »pokazał im swój skarbiec, srebro i złoto, i wonności, i przednie olejki, i cały swój arsenał, i wszystko, co się znajdowało w jego skarbcach. Nie było rzeczy w jego pałacu i w całym jego państwie, której by im nie pokazał« (Iz 39,2). Uczynił to nie dla chwały Bożej, ale dla wywyższenia siebie samego w oczach zagranicznych dostojników”46.

**Pytania Do Dyskusji**

`1. W jaki sposób szatan przypomina asyryjskiego rabsaka? Czy mówi prawdę, gdy przedstawia nas jako grzeszników? (Zob. Za 3,1). Jak Bóg odpowiada na to? (Zob. Za 3,2-5). Jaka jest nasza jedyna nadzieja wobec tych oskarżeń? (Zob. Rz 8,1).`

`2. Czy szatan zaprzestaje swoich oskarżeń, gdy przyjmujemy przebaczenie? (Zob. Ap 12,10). Jaki charakter mają oskarżenia szatana, gdy twierdzi, że nadal należymy do niego z powodu naszych grzechów, nawet jeśli przyjęliśmy Boże przebaczenie? (Zob. Pwt 19,16-21).`

**Podsumowanie**

W odpowiedzi na prośbę wiernego króla Bóg uratował swój lud i ukazał, kim jest — Wszechmocnym Królem Izraela, który panuje nad dziejami świata. On nie tylko powstrzyma każdego, kto chce zniszczyć Jego lud, ale także da innym ludziom okazję do poznania Go, nawet gdyby byli ludźmi z charakteru podobnymi do Babilończyków.