---
title:  Klęska Asyrii
date:  06/02/2021
---

### Studium Bieżącego Tygodnia
Iz 36,1-39,8.

> <p>Tekst Pamięciowy</p>
> „Panie Zastępów, Boże Izraela, który siedzisz na cherubach! Ty jedynie jesteś Bogiem wszystkich królestw ziemi, Ty stworzyłeś niebo i ziemię” (Iz 37,16).

Jakiś wychudzony mężczyzna idzie pieszo, trzymając za ręce dwóch swoich synów. Inna rodzina umieściła cały swój dobytek na wozie ciągnionym przez chudego wołu. Kolejny mężczyzna prowadzi wołu, a dwie kobiety siedzą na brzegu wozu. Inni nieszczęśnicy nie mają nawet wozu, więc niosą na ramionach to, co udało się im ocalić.

Otoczeni są przez żołnierzy wroga. Taran rozbija miejską bramę, a łucznicy ostrzeliwują gradem strzał obrońców na murze. Trwa nieopisana rzeź.

Kilka scen dalej. Jakiś król zasiada uroczyście na swoim tronie i odbiera hołd od zdobytych jeńców. Niektórzy padają przed nim z wyciągniętymi ramionami, błagając o litość. Inni klękają i pełzną ku tronowi na kolanach. Opis tej sceny z udziałem owego króla zaczyna się słowami: „Sennacherib, król świata, król Asyrii”39, a nieco później dodaje: „zasiada na paradnym tronie i dokonuje przeglądu łupu pochodzącego z La-ki-su [z Lachiszu]”40.

Ta seria płaskorzeźb, które niegdyś zdobiły ściany Niezrównanego Pałacu zbudowanego przez Sancheryba, obecnie znajduje się w Muzeum Brytyjskim i opowiada historię straszliwego losu, jaki spotkał tych, którzy twierdzili, że są ludem Bożym.