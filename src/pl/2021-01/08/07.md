---
title:  Do Dalszego Studium
date:  19/02/2021
---

„Wskutek błędnych poglądów na temat Boga zrozumienie spraw duchowych wśród ludzi w czasach Izajasza uległo znaczącemu pogorszeniu. Szatan długo pracował nad tym, aby utwierdzić w ludziach przekonanie, że to Stwórca jest sprawcą grzechu, cierpienia i śmierci. Ci, których w ten sposób zwiódł, wyobrażali Go sobie jako surowego i wymagającego. Postrzegali Go jako gotowego do osądzania i potępiania oraz nieokazującego przychylności grzesznikowi, jeśli tylko nadarzy się jakikolwiek dozwolony przez prawo pretekst. Prawo miłości, będące podstawą niebiańskich rządów, było przez arcyzwodziciela przedstawiane w złym świetle jako zagradzające ludziom drogę do szczęścia i jako ciężkie jarzmo, z którego porzucenia powinni się cieszyć. Szatan oświadczył, że zachowywanie przykazań Pańskich jest niemożliwe i że kara za ich przekroczenie została narzucona w wyniku arbitralnej decyzji Boga”50.

**Pytania Do Dyskusji**

`1. Podsumuj własnymi słowami przesłanie zawarte w Iz 40,12-31. Napisz je, korzystając z pomocy współczesnych wyobrażeń, jakich dostarczają odkrycia naukowe, które jeszcze lepiej wykazują zdumiewającą moc Boga. Podczas pierwszej części nabożeństwa sobotniego podziel się z innymi tym, co napisałeś.`

`2. Jak Izajaszowy opis trwałości Słowa Bożego jako przeciwieństwa kruchości ludzkiego życia (zob. Iz 40,6-8) przemawia do ciebie w twoim lęku przed śmiercią? Jak ów opis ma się do twojej nadziei zmartwychwstania (zob. Hi 19,25-27; Dn 12,2; 1 Kor 15,51-57; 1 Tes 4,13-18)?`

`3. Jak przyjęcie przesłania zawartego w Iz 40,12-31 może nas uleczyć z pychy i zuchwalstwa?`

**Podsumowanie**

Przez Izajasza Bóg przyniósł pocieszenie cierpiącym. Czas ich ucisku miał się zakończyć i Bóg miał powrócić do nich. Zamiast zniechęcenia i niepokoju mieli teraz ufać Bogu i Jego stwórczej mocy działającej dla nich.