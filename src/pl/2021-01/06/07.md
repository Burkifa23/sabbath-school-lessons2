---
title:  Do Dalszego Studium
date:  05/02/2021
---

„Ktoś zapyta:

— Jak to jest? Czy zbawienie otrzymujemy przez spełnienie jakichś warunków?

Otóż nie przez spełnienie jakichś warunków przychodzimy do Chrystusa.

— A gdy przyszliśmy do Chrystusa, jaki warunek jest nam stawiany?

Tym warunkiem jest to, byśmy przez żywą wiarę trzymali się zupełnie i całkowicie mocy krwi ukrzyżowanego i zmartwychwstałego Zbawiciela. Gdy to czynimy, wykonujemy uczynki sprawiedliwości. Jednak gdy Bóg wzywa grzesznika na tym świecie i zaprasza go, nie stawia mu warunków. Pociąga go i zaprasza do Chrystusa, ale nie mówi:

— Teraz musisz zareagować, by przyjść do Boga.

Grzesznik po prostu przychodzi, a gdy przychodzi i widzi Chrystusa wywyższonego na krzyżu Golgoty, wyraźnie ukazanego mu w jego umyśle przez Boga, wówczas opanowuje go miłość, która przekracza ludzką wyobraźnię”38.

**Pytania Do Dyskusji**

`1. Zastanów się nad powyższym cytatem Ellen G. White. Przeczytaj go w kontekście środowej części lekcji. Co autorka chciała przez to wyrazić? Zwróć uwagę w tym cytacie na dwa elementy chrześcijańskiego doświadczenia: wiarę i uczynki. Jakiego rozróżnienia dokonała autorka między nimi?`

`2. Dlaczego pycha i zuchwalstwo są tak niebezpiecznymi grzechami? Dlaczego tak trudno je odrzucić? Czy jest dlatego, że z natury zaślepiają człowieka na potrzebę wyzbycia się ich? Jeśli jesteś pyszałkiem, to wmawiasz sobie, że wszystko jest z tobą w porządku, a więc nie musisz nic w sobie zmieniać. Jak patrzenie na ukrzyżowanego Chrystusa jako jedynego Zbawiciela leczy nas z pychy i bezczelności?`

`3. Czy Izajasz widział jakąkolwiek nadzieję dla ludzi z innych narodów? Zob. np. Iz 25,3.6; 26,9; por. Ap 19,9.`

**Podsumowanie**

Izajasz rozumiał, że gdy Babilonia pokona Asyrię, to następnie przyjdzie czas także na Judeę. Jednak widział także, że wbrew nadludzkiemu władcy ciemności tego świata (zob. Ef 6,12) — działającemu za pośrednictwem ludzkich wrogów Boga i roszczącemu sobie pretensję do zajęcia miejsca Boga — prawdziwy Bóg i Stwórca wszechświata ostatecznie zwycięży i zaprowadzi wieczny pokój na naszej udręczonej planecie.