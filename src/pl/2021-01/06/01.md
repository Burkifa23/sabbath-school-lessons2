---
title:  Pragnienie zrównania się z Bogiem
date:  30/01/2021
---

### Studium Bieżącego Tygodnia
Iz 13,1-14,32; 24,1-27,13.

> <p>Tekst Pamięciowy</p>
> „Oto nasz Bóg, któremu zaufaliśmy, że nas wybawi; to Pan, któremu zaufaliśmy. Weselmy i radujmy się z jego zbawienia!” (Iz 25,9).

„Po wygłoszeniu przez pastora wnikliwego kazania na temat pychy pewna kobieta, która wysłuchała owego przemówienia, zaczekała na duchownego przy wyjściu z kościoła, by powiedzieć mu, że jest bardzo zaniepokojona i że chciałaby wyznać swój wielki grzech. Kaznodzieja zapytał wprost:

— Co to za grzech?

— To grzech pychy — odpowiedziała. — Jakiś czas temu przez godzinę siedziałam przed lustrem i podziwiałam, jaka jestem piękna.

— Eee! To nie żaden grzech pychy — odpowiedział pastor. — To raczej grzech wybujałej wyobraźni!”31

Od czasu, gdy grzech zrodził się w sercu pewnego potężnego anioła, pycha nie uszanowała granic odmiennych rzeczywistości, dotykając swoją przypadłością zarówno aniołów, jak i ludzi. Nigdzie problem ten nie jawi się tak fatalnie w swoich skutkach, jak to jest w przypadku duchowej pychy, koszmarnej cechy istot tak zepsutych, że ich zbawienie jest możliwe jedynie dzięki cudzym dokonaniom.

W tym tygodniu przyjrzymy się między innymi pochodzeniu pychy i samowywyższenia — dwóch prawdziwie pierwotnych grzechów.