---
title:  Poruszająca miłość
date:  06/03/2021
---

### Studium Bieżącego Tygodnia
Iz 55,1-13; 58,1-14.

> <p>Tekst Pamięciowy</p>
> „Gdy głodnemu podasz swój chleb i zaspokoisz pragnienie strapionego, wtedy twoje światło wzejdzie w ciemności, a twój zmierzch będzie jak południe” (Iz 58,10).

Pewien kantor60 i jego żona z miasta Lincoln, stolicy amerykańskiego stanu Nebraska, zaczęli odbierać anonimowe telefony z pogróżkami i niewybrednymi wyzwiskami. Odkryli, że telefonuje do nich lider miejscowej grupy Ku-Klux-Klanu61. Gdy poznali jego tożsamość, mogli zgłosić owo nękanie na policję, ale wybrali coś znacznie bardziej radykalnego. Gdy dowiedzieli się, że ów mężczyzna jest kaleką, odwiedzili go pewnego dnia, przynosząc potrawkę z kurczaka! To owego człowieka wprawiło w całkowite osłupienie. W cieple ich miłości jego nienawiść znikła w jednej chwili. Odwiedzali go nadal i zaprzyjaźnili się z nim. Po pewnym czasie rozważał nawet przejście na judaizm!

„Lecz to jest post, w którym mam upodobanie: że się rozwiązuje bezprawne więzy, że się zrywa powrozy jarzma, wypuszcza na wolność uciśnionych i łamie wszelkie jarzmo, że podzielisz twój chleb z głodnym” (Iz 58,6-7). Jak na ironię, owo małżeństwo z Lincoln podjęło właśnie tego rodzaju post, dzieląc się posiłkiem z głodnym prześladowcą i w ten sposób uwalniając go z więzów nieuzasadnionych uprzedzeń!

Dowiedzmy się więcej o tej ważnej duchowej zasadzie przedstawionej przez proroka Izajasza.