---
title:  Do Dalszego Studium
date:  12/03/2021
---

„Nikt nie może wykazać prawdziwej dobroczynności bez samozaparcia. Jedynie prostym życiem pełnym samozaparcia i szeroko pojętej oszczędności można wykonać dzieło zlecone nam, przedstawicielom Chrystusa. Pycha i światowe ambicje muszą być usunięte z naszych serc. W całej naszej działalności ma dominować zasada ofiarności, objawiona w Chrystusie. Na ścianach naszych domów, na obrazach i na meblach mamy czytać słowa: »Ubogich wygnańców wprowadź do domu twego« (Iz 58,7 BG). Na naszych szafach ma być napisane jakby palcem Bożym: Przyodziej nagiego. W jadalni — na stole z obfitym pożywieniem powinniśmy widzieć napis: »Podzielisz twój chleb z głodnym« (Iz 58,7)”65.

**Pytania Do Dyskusji**

`1. Zastanów się nad pytaniem, które Izajasz zadał swoim współczesnym:`

`— „Czemu macie płacić pieniędzmi za to, co nie jest chlebem, dawać ciężko zdobyty zarobek za to, co nie syci?” (Iz 55,2).`

`Zastanów się, czy w jakiś sposób nie robisz tego samego — pracujesz dla czegoś, co nie syci? Dlaczego łatwo jest wpaść w tego rodzaju pułapkę?`

`2. Jeśli wyrzeczenie się siebie, dobroć dla bliźnich i sobota były ważne w Dniu Pojednania w czasach Izajasza, to czy nie są one równie ważne w eschatologicznym Dniu Pojednania (zob. Dn 8,14), w wyniku którego jubileuszowa trąba Boża ogłosi ostateczne wyzwolenie podczas powtórnego przyjścia Chrystusa (zob. 1 Kor 15,52; por. Kpł 25,9-10)? Uzasadnij swoją odpowiedź.`

`3. Podczas pierwszej części nabożeństwa sobotniego omówcie kwestię świętowania soboty. Co miał na myśli Izajasz, gdy napisał, że powinniśmy zaniechać w sobotę załatwiania swoich spraw66, a jednocześnie rozkoszować się nią (zob. Iz 58,13)? Jak to możliwe? Pamiętaj o kontekście 58. rozdziału Księgi Izajasza.`

**Podsumowanie**

W 55. i 58. rozdziale Księgi Izajasza prorok wzywa rodaków, by porzucili swoje drogi i swoje myśli i powrócili do Boga, którego ideał szczęścia przeznaczony dla nich jest znacznie wyższy niż ich zamysły. On miłosiernie przebacza i wymaga, by ci, którzy dostąpili przebaczenia, byli miłosierni zgodnie z duchem Dnia Pojednania i soboty, gdyż szczerze przyjęty dar Bożego przebaczenia naprawdę zmienia serce człowieka.