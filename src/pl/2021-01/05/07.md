---
title:  Do Dalszego Studium
date:  29/01/2021
---

„Serce ludzkiego ojca współczuje synowi. Patrzy na twarz swego maleństwa i drży na myśl o niebezpieczeństwach, jakie niesie życie. Pragnie uchronić tę najdroższą istotę przed mocą szatana oraz utrzymać z dala od pokus i konfliktów. Aby sprostać ostremu konfliktowi i jeszcze straszniejszemu ryzyku, Bóg dał swego jednorodzonego Syna, aby zagwarantować drogę życia dla nas, maluczkich. »Na tym polega miłość« (1 J 4,10). Podziwiajcie to, niebiosa, i dziw się, ziemio!”28

„Chrystus zgodził się spełnić warunki niezbędne do zbawienia człowieka. Żaden anioł i żaden człowiek nie mogli dokonać wielkiego dzieła, które musiało zostać wykonane. Jedynie Syn Człowieczy mógł zostać wywyższony, gdyż tylko nieskończona natura może podjąć proces odkupienia. Chrystus zgodził się utożsamić z niewiernymi i grzesznymi ludźmi oraz mieć udział w ludzkiej naturze, aby oddać własną krew, to jest złożyć swoją duszę w ofierze za grzech. Podczas niebiańskiej narady zmierzona została wina człowieka i oszacowany został gniew z powodu grzechu. I Chrystus ogłosił swoją decyzję, że weźmie na siebie odpowiedzialność za spełnienie warunków, na jakich nadzieja zostanie zaoferowana upadłej ludzkości”29.

**Pytania Do Dyskusji**

`1. Jak to już zauważyliśmy, w 11. rozdziale Księgi Izajasza Pan przedstawił w jednym obrazie oba przyjścia Chrystusa. To może przynajmniej w jakimś stopniu wyjaśniać, dlaczego niektórzy Izraelici nie przyjęli Mesjasza w czasie Jego pierwszego przyjścia — spodziewali się bowiem, że Mesjasz dokona tego wszystkiego, co miało się dokonać wraz z powtórnym przyjściem Chrystusa. Jak świadczy to o doniosłości właściwego zrozumienia natury pierwszego przyjścia Chrystusa, jak również Jego powtórnego przyjścia? Jak fałszywe poglądy dotyczące Jego powtórnego przyjścia narażają ludzi na ostateczne wielkie zwiedzenie szatana w czasie końca?30`

**Podsumowanie**

W czasach Izajasza, którego imię znaczy: Zbawienie Jahwe, Bóg obiecał swojemu ludowi ostatków (reszcie) zbawienie od ucisku, jaki przyjdzie na nich wskutek narodowego odstępstwa. To proroctwo o nadziei znajduje swoje ostateczne wypełnienie w Jezusie, którego imię znaczy: Jahwe jest zbawieniem.