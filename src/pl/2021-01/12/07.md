---
title:  Do Dalszego Studium
date:  19/03/2021
---

„Jezus stał przed modlącymi się [w synagodze w Nazarecie] jako żywe wcielenie proroctw, które o Nim mówiły. Tłumacząc przeczytane słowa, mówił o Mesjaszu jako o oswobodzicielu uciśnionych, wyzwolicielu uwięzionych, pocieszycielu strapionych, który przywraca wzrok niewidomym i objawia światu światło prawdy. Jego wywierające głębokie wrażenie zachowanie i cudowne znaczenie Jego słów wstrząsnęły słuchaczami z niespotykaną dotąd mocą. Fala boskiego wpływu złamała wszelkie bariery; podobnie jak Mojżesz ujrzeli Niewidzialnego. Gdy Duch Święty poruszył ich serca, żarliwie przytakiwali i chwalili Pana”70.

„Nadchodzi dzień pomsty Bożej — dzień zapalczywości gniewu Boga. Któż zniesie dzień Jego przyjścia? Ludzie zatwardzili swe serca przeciwko Duchowi Bożemu, lecz strzały Jego gniewu będą docierać tam, gdzie strzały przekonania nie mogły. Bóg niedługo powstanie, by uporać się z grzesznikiem.

— Czy fałszywy pasterz osłoni w tym dniu przestępcę?

— Czy może być usprawiedliwiony ten, kto wraz z tłumem szedł ścieżką nieposłuszeństwa?

— Czy popularność lub statystyki uczynią kogokolwiek niewinnym?

To są pytania, które niedbali i obojętni powinni rozważyć i odpowiedzieć samym sobie”71.

**Pytania Do Dyskusji**

`1. Pewien adwentystyczny pastor z namysłem stwierdził, że jego najważniejszym problemem w służbie jako duchownego jest ekskluzywizm członków zboru, którzy nie chcą, by inni ludzie się do nich przyłączali. Jak tacy „chrześcijanie” mają zanieść miłość, nadzieję i dobrą nowinę o królestwie Chrystusa całemu światu, aby inni mogli być zbawieni, zanim nastąpi koniec (zob. Mt 24,14), skoro nie chcą nawet zaakceptować ludzi, którzy zmieniają swoje życie i pragną się przyłączyć do Kościoła?`

**Podsumowanie**

Bóg oczyszcza niesprawiedliwą społeczność, usuwając buntowników i dokonując odnowy wśród reszty wierzących, którzy odwracają się od grzechów oddzielających ich od Niego. Dzięki błogosławieństwom Bożej obecności ludzie z różnych ludów są prowadzeni do Boga i Jego ludu, aby doświadczyli łaski Bożej ogłoszonej i przyniesionej przez Mesjasza.