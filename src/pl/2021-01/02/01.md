---
title:  Kryzys przywództwa
date:  02/01/2021
---

### Studium Bieżącego Tygodnia
Iz 6,1-13.

> <p>Tekst Pamięciowy</p>
> „W roku śmierci króla Uzjasza widziałem Pana siedzącego na tronie wysokim i wyniosłym, a kraj jego szaty wypełniał świątynię” (Iz 6,1).

Gdy chiński filozof Konfucjusz, żyjący w latach 551-479 przed Chrystusem, został poproszony przez Tsy-kunga, jednego ze swoich uczniów, o dokładne przedstawienie zasad dobrego rządzenia państwem, odpowiedział krótko:

— „Dostateczna ilość żywności, broni i zaufania u prostego ludu!

Tsy-kung pytał dalej:

— Przypuśćmy, mistrzu, że nie miałbyś innego wyjścia i musiałbyś obejść się bez jednej z tych rzeczy. Którą z nich byś wówczas odrzucił?

Mistrz odpowiedział:

— Broń!

Tsy-kung pytał dalej:

— A gdybyś jeszcze musiał się pozbyć jednej z dwu pozostałych rzeczy, którą byś oddał?

— Żywność! — odparł. — Ponieważ od najdawniejszych czasów śmierć jest przeznaczeniem każdego człowieka; lecz ludzie, którzy już dłużej nie ufają swym władcom, są dla nich rzeczywiście straceni”3.

Ludzie rzeczywiście oczekują silnego i wiarygodnego przywództwa. Gdy pewien były amerykański żołnierz zgłosił się do punktu rekrutacyjnego, chcąc po raz drugi zaciągnąć się do wojska, rekruter zapytał go o powód takiej decyzji. Żołnierz odpowiedział wówczas:

— Spróbowałem życia w cywilu. Tam nikt za nic nie odpowiada.

W tym tygodniu przyjrzymy się kryzysowi przywództwa w Judei i jego tragicznym skutkom.