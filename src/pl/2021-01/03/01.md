---
title:  Gdy twój świat rozpada się
date:  09/01/2021
---

### Studium Bieżącego Tygodnia
Iz 7,1-14.

> <p>Tekst Pamięciowy</p>
> „Jeżeli nie uwierzycie, nie ostaniecie się” (Iz 7,9).

Gdy pewnej soboty Konstancja i Rufin wrócili wczesnym popołudniem z nabożeństwa w kościele, tuż przed nimi przez podwórze przebiegła przerażona bantamka10. Musiało się stać coś złego. Te ozdobne ptaki powinny były przebywać w swojej bezpiecznej zagrodzie, ale z jakiegoś powodu wydostały się stamtąd. Krótkie i szybkie śledztwo ukazało rozgrywającą się tragedię. Burek, mały pies sąsiadów, wydostał się ze swojego podwórza i właśnie przechodził obok stawu z Margerytką w pysku. Margerytka była piękną kwoczką z bujnym białym ogonem. Konstancja uratowała Margerytkę, ale ukochana kurka wkrótce skończyła swoje życie w jej ramionach. Konstancja usiadła na środku podwórza, tuląc martwego ptaka i głośno szlochając.

Gdy duży biały kaczor o imieniu Dreptuś zobaczył Konstancję trzymającą Margerytkę, doszedł do wniosku, że to gospodyni ją zabiła. Zatem przez kilka kolejnych tygodni, gdy tylko Dreptuś zobaczył Konstancję, wściekle ją atakował, szczypiąc dotkliwie swoim silnym dziobem. Czasami trudno jest się zorientować, kto jest przyjacielem, a kto wrogiem.

W tym tygodniu przyjrzymy się królowi judzkiemu, który miał podobny problem, i postaramy się zrozumieć, dlaczego dokonał złego wyboru.