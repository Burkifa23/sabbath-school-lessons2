---
title:  Do Dalszego Studium
date:  15/01/2021
---

„»Nadadzą mu imię Immanuel, (…) Bóg z nami« (Mt 1,23). »Zajaśniało poznanie chwały Bożej, która jest na obliczu Chrystusowym« (2 Kor 4,6). Od wieczności Pan Jezus Chrystus stanowił jedno z Ojcem. Był »obrazem Boga« (2 Kor 4,4), obrazem Jego wielkości i majestatu oraz odbiciem Jego chwały. Pojawił się na naszym świecie, aby objawić tę chwałę. Przyszedł na spowitą grzechem ziemię, aby ukazać światło miłości Bożej — aby zamieszkać jako Bóg z nami. Dlatego zapowiadające Jego przyjście proroctwo mówi: Nadadzą Mu imię Immanuel”13.

„Byłoby dobrze dla Judei, gdyby Achaz przyjął to przesłanie jako pochodzące z nieba. Jednak on wolał polegać na ludziach i udał się po pomoc do pogan. W rozpaczy posłał wiadomość do Tiglat-Pilesera, króla Asyrii:

— »Jestem twoim sługą i twoim synem. Wyrusz więc i wyzwól mnie z ręki króla aramejskiego i z ręki króla izraelskiego, którzy powstali przeciwko mnie« (2 Krl 16,7).

Prośba ta została potwierdzona wielką ilością kosztowności ze skarbca królewskiego i świątynnego”14.

**Pytania Do Dyskusji**

`1. Czy właściwe jest proszenie Boga o znak, gdy musisz podjąć jakąś ważną decyzję? Jakie niebezpieczeństwa mogą się z tym wiązać?`

`2. Dobrze jest móc liczyć na ludzkie wsparcie, ale jak możemy rozpoznać granice takiego zaufania?`

`3. Rosyjski pisarz Lew Tołstoj (1828-1910) napisał kiedyś do swojego przyjaciela: „A jak się dobrze zastanowić, że ona [śmierć] i tak jest na końcu wszystkiego — to nie ma nic gorszego od życia”15. Jak świadomość tego, że Bóg jest z nami, pozwala nam uniknąć takiej pesymistycznej wizji naszego życia?`

**Podsumowanie**

Bóg postawił niewiernego króla Achaza w sytuacji, w której musiał on podjąć trudną decyzję: Uwierzyć albo nie uwierzyć. Choć Pan zaoferował mu dowolny znak, jaki Achaz wymyśli, król odrzucił ofertę takiego argumentu na rzecz wiary. Zamiast tego wybrał sobie jako „przyjaciela” króla Asyrii.