---
title:  Єдність Євангелія
date:   08/07/2017
---

#### Біблійні тексти для дослідження:
Гал. 2:1-14; 1 Кор. 1:10-13; Бут. 17:1-21; Івана 8:31-36; Колос. 3:11.

> <p>Пам’ятний вірш</p>
> «Доповніть мою радість, щоб ви думали те саме, мали ту саму любов, були однодушні й однієї думки» (Филп. 2:2).

Протестантський реформатор Джон Кальвін вважав, що розбрат і розділення — головна зброя диявола в боротьбі з Церквою, та попереджав, що християни повинні уникати розділення, як чуми.

Однак чи можна заради єдності поступатися істиною? Уявіть, що сталося б, якби на сеймі у Вормсі Мартін Лютер, батько Реформації, заради єдності відрікся від своїх поглядів та переконання, що спасіння можна отримати тільки через віру!

«Якби реформатор поступився хоча б одним принципом, тоді сатана і все його воїнство отримали б перемогу. Але його непохитна стійкість стала запорукою звільнення Церкви і поклала початок новій, кращій ері» (Е. Уайт. Велика боротьба, с. 109).

Уривок Гал. 2:1-14 повідомляє про те, що Павло робив усе можливе задля збереження єдності серед апостолів, тоді як деякі віруючі намагалися зруйнувати цю єдність. Однак, навіть визнаючи важливість єдності, Павло все ж відмовився жертвувати істиною заради досягнення цієї єдності. Хоч справжня єдність передбачає розмаїття, цілісність Євангелія не може бути розмінною монетою.