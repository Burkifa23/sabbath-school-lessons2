---
title:  Для подальшого дослідження
date:   14/07/2017
---

Щодо питання єдності й різноманітності в Церкві читайте: Е. Уайт «Поради авторам і редакторам», розділ «Дослідження нового світла» (с. 45, 47); «Вибрані вісті», т. 1, розділ «Роз’яснення з приводу ранніх висловлювань» (с. 75); «Служителі Євангелія», розділ «Тактовність» (с. 117–119); «Матеріали 1888 року», т. 3, «Опубліковані рукописи 898» (с. 1092, 1093).

«Навіть найкращі люди, полишені на самих себе, можуть припускатися серйозних помилок. Чим більша відповідальність покладена на людину, чим вище її становище, що дозволяє їй диктувати й контролювати, тим більше шкоди вона може заподіяти, розбещуючи розуми та серця, якщо не прямує строго за Господом. В Антіохії Петро поступився принципами чесності. Павло змушений був протистояти йому як небезсторонній людині. Цей випадок записаний для того, щоб інші почерпнули з нього повчання і щоб цей урок був урочистим застереженням для високопоставлених осіб, аби вони не поступалися чесністю, натомість дотримувалися певних принципів» (Е. Уайт. Біблійний коментар АСД, т. 6, с. 1108).

#### Питання для обговорення:

`1. Для більшості людей конфлікти неприємні, але часом уникнути їх просто неможливо. Як знайти в собі мужність, аби, подібно до Павла, у дусі любові й покорі викрити неправильні вчинки ближнього, які компрометують Церкву?`

`2. Зростаючи чисельно по всьому світу, Церква адвентистів сьомого дня водночас являє собою зростаюче розмаїття народів, культур, мов. Яких заходів може вжити Церква, щоб у цьому різноманітті не втратити єдності? Як ми можемо навчитися приймати розмаїтість культур та традицій і навіть радіти їй, водночас зберігаючи єдність?`

`3. Проголошуючи Добру вістку представникам інших культур, які елементи ми можемо змінювати, а які не повинні? Як нам навчитися розрізняти елементи, котрі необхідно зберігати, та елементи, від яких при необхідності можна відмовитися?`

**Висновок**: Деякі юдеї наполягали на обов’язковому обрізанні язичників, щоб ті могли стати істинними послідовниками Христа. Тим самим юдеї ставили під загрозу єдність ранньої Церкви. Апостоли не дозволили цій проблемі розділити Тіло Христове на різні групи. Незважаючи на конфлікти й відмінні думки, вісники Євангелія працювали разом, щоб Церква Божа залишалася єдиною та вірною істинному Євангелію.