---
title:  Місіонерська історія
date:   14/07/2017
---

#### Неймовірне відкриття Девіда

_Частина 1_

Девід Пен уважно дивився на слова, записані в Біблії бенгальською мовою: «День сьомий – субота для Господа, Бога твого». Він був уражений, що ніколи раніше не зауважував цих слів, хоч і був учителем традиційної християнської віри.

Що це означає? Який день є сьомим? У його календарі сьомим днем була субота. Проте він не знав нікого, хто б поклонявся Богові в суботу.

– Я повинен запитати про це єпископа, – сказав він своїй дружині Сварні. – Він точно мені відповість! – Забудь про те, що говорить Біблія! – порадив Девіду єпископ. – Продовжуй поклонятися в неділю, як ти завжди це робив! Відповідь єпископа приголомшила Девіда ще більше. Він дивувався, чому єпископ не захотів говорити з ним про суботу.

Прийшовши додому, Девід поділився своїми переживаннями зі Сварною.

– Біблія прямо говорить, що ми повинні дотримуватися сьомого дня. Проте єпископ не зміг дати мені переконливої відповіді на запитання, чому ми поклоняємося в неділю. Я не знаю, що мені робити!

– Можливо, нам потрібно постити і молитися про це, – запропонувала Сварна. – Якщо ми поклоняємося в неправильний день, Бог вкаже нам це! У міру того як Девід і Сварна постили і молилися, вони все більше

переконувалися в тому, що повинні святити сьомий день. Наступного дня до них додому прийшов відвідувач.

– Ви коли-небудь чули про церкву, члени якої поклонялися б Богові по суботах, сьомого дня тижня? – запитав його Девід.

– Так, у Калькутті є церква, де богослужіння відбуваються по суботах! – відповів гість і залишив подружжю адресу церкви.

Наступної суботи вранці Девід і Сварна вирушили до Калькутти і знайшли церкву. Вони були раді зустріти людей, що вивчають Біблію. Після служіння подружжя відвідало бізнесмена Джона та його дружину, з якими познайомилися в церкві. У розмові з ними Девід і Сварна розповіли про свої пошуки істини.

– Нам би хотілося, щоб хтось прийшов до нас додому і розповів більше про те, чому ви дотримуєтеся суботи, – зізнався Девід.

– Ми обов’язково прийдемо до вас! – пообіцяв Джон.

Незабаром після цього Джон зі своїм другом відвідали Девіда і Сварну. Девід і його сім’я запросили Джона та його друга проводити суботні богослужіння в них удома. Кілька членів калькуттської церкви теж прийшли підтримати сімейну пару в їхньому пошуку істини.

Натхнений тим, що Церква адвентистів сьомого дня проповідує біблійну істину, Девід залишив роботу вчителя у своїй церкві і почав проповідувати істину про суботу. Після семи місяців навчання Девід і Сварна уклали заповіт з Господом разом з іншими новонаверненими.

_Далі буде._