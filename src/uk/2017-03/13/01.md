---
title:  Євангеліє і Церква
date:   16/09/2017
---

### Біблійні тексти для дослідження:
Гал. 6:1–10; Матв. 18:15–17; 1 Кор. 10:12; Римл. 15:1; Івана 13:34; Луки 22:3.

> <p>Пам’ятний вірш</p>
> «Тому, поки маємо час, робімо добро всім, а найперше тим, які рідні у вірі» (Гал. 6:10).

Деякі фермери вирішили найбільшу картоплю залишати собі, а дрібну садити. Після кількох невтішних урожаїв вони виявили, що бульби зменшилися до розмірів волоського горіха. І хоч у плані економіки це був плачевний досвід, фермери відкрили для себе важливий закон життя.

«Не можна залишати собі найкраще, а рештки використовувати для садіння. Закон життя показує, що якість насіння неминуче позначиться на врожаї.

На жаль, ми продовжуємо „садити дрібну картоплю”. Ми беремо собі найкраще, а висаджуємо залишки. Ми очікуємо, що завдяки якомусь неймовірному викривленню духовних законів наш егоїзм буде винагороджений безкорисливістю» (Міжнародний студентський інформаційний бюлетень, березень, 2007 р.).

Цей принцип Павло описує в Гал. 6:1–10. Церкву не повинні розділяти внутрішні суперечки (див. Гал. 5:15), натомість вона має бути місцем, де Дух спонукає нас давати дорогу іншим. Усвідомлення того, що ми спасенні благодаттю, зробить нас покірними, більш терплячими та співчутливими до інших.