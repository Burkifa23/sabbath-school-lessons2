---
title:  Місіонерська історія
date:   22/09/2017
---

#### Шлюб, укладений на небесах. Частина 3

Тобі потрібно невпинно молитися про це! – порадила подрузі

– Марина. – А якщо я допоможу твоїм батькам знайти чоловіка серед адвентистів? У мене є дехто на прикметі.

– Серйозно? Ти зможеш? Це було б чудово! – зраділа Сахана. Сахана поговорила з матір’ю про свої переживання.

– Мамо, я хочу вийти заміж за адвентиста!

– Усі церкви однакові, – заперечила мати дівчини. – І я не знаю нікого з адвентистів.

– Моя подруга Марина може допомогти вам знайти для мене чоловіка серед адвентистів, – запропонувала Сахана.

– Що ж, добре, якщо у Марини є хтось на прикметі, ми розглянемо цю кандидатуру, – пообіцяла мати дочці.

Марина знала, що пастор Майкл готується до власного весілля. Вона знала, що на його весіллі збереться багато адвентистської молоді. Марина дізналася, що юнак Абі приїде на весілля і зупиниться в її домі. Тому вона запросила Сахану до себе, щоб вони познайомилися.

Сахана ревно молилася, щоб Господь подарував їй хорошого чоловіка.

Коли Абі приїхав, Сахана була рада, що він виявився вельми люб’язним і привабливим. Вона дізналася, що він працює інженером-програмістом. Вони спілкувалися протягом кількох годин. Батьки Сахани познайомилися з Абі, і він також справив на них дуже хороше враження.

Після весілля пастора Абі повернувся додому, і Сахана більше з ним не розмовляла. Через два дні мама Абі попросила фотографію Сахани. А ще через два місяці батьки Абі зустрілися із Саханою та її батьками.

Зустріч пройшла добре. Коли батьки Абі повернулися додому, мама сказала йому: «Я б хотіла бачити цю дівчину твоєю дружиною!».

Почалася підготовка до весілля.

Коли трудовий контракт Сахани в школі закінчився, вона уклала заповіт з Господом. Її хрестив батько Абі. Через три місяці молодята одружилися.

У день весілля вони за тамтешніми звичаями побачилися вдруге.

Хоч вони і були мало знайомі до весілля, Сахана й Абі були впевненими, що Господь створив їх один для одного. Вони почали спільне життя з Богом, Котрий був центром і основою їхньої сім’ї. У них народилося двоє дітей.

Абі та Сахана Куріан живуть у Хосурі, Індія, де Абі працює інженером-програмістом.