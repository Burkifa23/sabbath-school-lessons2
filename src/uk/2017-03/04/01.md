---
title:  Оправдання вірою
date:   15/07/2017
---

### Біблійні тексти для дослідження
Гал. 2:15-21; Ефес. 2:12; Филп. 3:9; Римл. 3:10-20; Бут. 15:5, 6; Римл. 3:8.

> <p>Пам’ятний вірш</p>
> «Адже через Закон я помер для Закону, щоб жити для Бога. Я розп’ятий разом з Христом. І живу вже не я, а Христос живе в мені. А що тепер живу в тілі, то живу вірою в Божого Сина, Який полюбив мене й віддав Себе за мене» (Гал. 2:19, 20).

Як ми вже зазначали в минулому уроці, Павло відкрито докорив Петру в Антіохії, оскільки його поведінка суперечила проповідуваній ним вірі. Рішення Петра не споживати їжу за одним столом з братами, колишніми язичниками, наводило на думку, що вони були християнами «другого ґатунку». Його дії немов говорили: щоб стати частиною Божої родини і безперешкодно одержувати всі благословення братерських взаємовідносин, вони повинні виконати обряд обрізання.

Що Павло сказав Петрові в той напружений момент? У цьому уроці ми розглянемо частину Послання до галатів (Гал. 2:15–21), яка схожа на короткий огляд подій, що відбулися після того інциденту. Цей уривок дуже важливий, оскільки містить слова і фрази, які є фундаментом для розуміння Євангелія та Послання до галатів. Це такі ключові слова, як оправдання, праведність, діла Закону, вірування, віра в Ісуса.

Який зміст вкладав Павло в ці терміни і що вони відкривають нам про План спасіння?