---
title:  Місіонерська історія
date:   08/09/2017
---

ШЛЮБ, УКЛАДЕНИЙ НА НЕБЕСАХ
 Частина 1
З
дитинства Сахана любила Бога і щонеділі відвідувала церкву. Проте іноді їй хотілося, щоб служіння не було таким гучним і помпезним. Сахана закінчила навчання і почала працювати вчителем у жіночому коледжі. Вона, як це прийнято в Індії, жила з батьками. Дівчина знала, що незабаром батьки виберуть для неї чоловіка.
Сахана любила свою роботу в коледжі і в неї там було багато друзів. Особливо їй подобалася Марина, яка теж працювала там учителькою.
Одного разу Марина захворіла на малярію, і її поклали до лікарні. Сахана пішла відвідати подругу. Біля входу в палату вона зустріла чоловіка, який теж прийшов провідати Марину. Вони розговорилися.
Сахана дізналася, що чоловіка звати Майкл і він пише релігійні книги.
–
 До якої церкви ви належите? – запитала Сахана.

–
 Я – адвентист сьомого дня, – відповів Майкл.


Сахані захотілося дізнатися більше про релігію цього чоловіка, але в її культурі незаміжній дівчині було непристойно розмовляти з чоловіком довше п’яти хвилин. Тому розпитати його більше їй не вдалося. Невдовзі вона змогла зайти до Марини.
Проте Сахана не переставала думати про цього чоловіка та його церкву. Сахана читала Біблію, і в неї було багато запитань, на які її пастор не міг відповісти. Можливо, церква Майкла зможе відповісти на її запитання. Сахана вирішила, що, коли Марина видужає, вона розпитає її про Майкла та його віру.
Коли Сахана знову побачила Марину в навчальному містечку, вона відразу вирішила поставити їй запитання, які накопичилися. – Я зустріла твого друга Майкла, коли чекала тебе в лікарні. Він – адвентист сьомого дня. Що це означає? Ти щось знаєш про цю церкву?
– Я майже рік відвідую церкву адвентистів. Вони поклоняються по суботах, тому що Біблія велить дотримуватися сьомого дня. У цій церкві дуже привітні й добрі люди. Мій чоловік приєднався до цієї церкви, але я не наважилася піти за ним, оскільки працюю по суботах».
Сахана з подивом дізналася, що ця церква вивчає книгу Даниїла та Об’явлення, і виявила бажання вивчати ці біблійні книги.
Далі буде.
