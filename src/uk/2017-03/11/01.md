---
title:  Свобода в Христі
date:   02/09/2017
---

### Біблійні тексти для дослідження:
Гал. 5:1–15; 1 Кор. 6:20; Римл. 8:1; Євр. 2:14, 15; Римл. 8:14; 13:8.

> <p>Пам’ятний вірш</p>
> «Адже ви, брати, покликані до свободи. Тільки б свобода ваша не стала причиною жити по-тілесному; але любов’ю служіть один одному» (Гал. 5:13).

У текстах Гал. 2:4, 5 Павло згадує про те, як важливо захищати свободу, дану нам у Христі Ісусі. Апостол часто говорить про свободу, але що він розуміє під цим словом? Що передбачає свобода? Як далеко вона поширюється? Яким чином свобода в Христі пов’язана із Законом?

Павло розкриває ці питання, попереджаючи галатів про дві загрози. Перша – законництво. Опоненти Павла в Галатії так захопилися спробами заслужити Божу прихильність своєю поведінкою, що забули про викупний подвиг Христа, про спасіння, яке вони можуть отримати вірою через Христа. Друга загроза полягала в схильності зловживати свободою в Христі, прирівнявши її до вседозволеності. Ці люди помилково припускали, що свобода протилежна Законові.

Як законництво, так і вседозволеність позбавляють своїх прихильників свободи, оскільки тримають їх у своєрідному рабстві. Павло закликає галатів міцно триматися істинної свободи, дарованої їм у Христі.