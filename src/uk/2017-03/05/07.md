---
title:  Для подальшого дослідження
date:   28/07/2017
---

«На Христа, нашого Заступника й Викупителя, були покладені гріхи всіх нас. Він був зарахований до злочинців, щоб спасти нас від осудження Закону. Вина всіх нащадків Адама гнітила Його серце. Огида Бога до гріха, Його страшний гнів проти беззаконня наповнювали серце Його Сина скорботою. Усе Своє життя Христос проголошував грішному світові Добру вістку про милосердя і вибачну любов Отця. Він завжди наголошував, що спасіння можливе навіть для найзапеклішого грішника. Але тепер під непомірним тягарем вини всього людства Ісус не міг бачити співчутливого обличчя Небесного Отця. У годину найжорстокіших мук Спаситель був позбавлений Божественної присутності, і це викликало в Його серці таку скорботу, якої не могла б знести жодна людина. Душевні муки були настільки сильними, що Він майже не відчував фізичного болю» (Е. Уайт. Христос – надія світу, с. 753).

«Тоді Лютер сміливо виступив на захист істини. Викриваючи огидний характер гріха, він рішуче застерігав народ і навчав, що людина не може своїми ділами полегшити вину або уникнути покарання за гріх. Тільки через покаяння перед Богом і віру в Христа грішник може отримати спасіння. Благодать Христа не можна купити, це безкоштовний дар. Лютер закликав віруючих не купувати індульгенцій, а з вірою покладатися на розп’ятого Викупителя» (Е. Уайт. Велика боротьба, с. 57).

**Питання для обговорення**

`1. Навіть сьогодні чимало щирих християн не розуміє істину про спасіння вірою, тобто вістку про те, що благодать Божа через Христа спасає нас незалежно від наших діл. Чому деякі вагаються, не приймаючи цю важливу істину?`

`2. Павло ревно виступав проти омани, що людина спасається ділами. Що це говорить нам про важливість правильного розуміння богословських питань? Чому ми, як Церква, повинні боротися з помилковими теоріями, які з’являються в нашому середовищі?`

**Висновки**: Авраам вважався праведним завдяки своїй вірі в Божі обітниці. Цей самий дар праведності доступний кожному, хто поділяє віру Авраама. Ми не засуджені на смерть за наші гріхи тільки тому, що Ісус заплатив за них, померши замість нас.