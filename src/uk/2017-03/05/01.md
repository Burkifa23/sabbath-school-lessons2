---
title:  Віра в Старому Завіті
date:   22/07/2017
---

### Біблійні тексти для дослідження:
Гал. 3:1-14; Римл. 1:2; 4:3; Бут. 15:6; 12:1-3; Левит 17:11; 2 Кор. 5:21.

> <p>Пам’ятний вірш</p>
> «Христос викупив нас від прокляття Закону, ставши за нас прокляттям. Бо написано: Проклятий кожний, хто висить на дереві» (Гал. 3:13).

«Маленький хлопчик змайстрував кораблика, гарно пофарбував та оснастив його. Через якийсь час хтось украв кораблика, що дуже засмутило хлопчика. Одного разу, проходячи повз ломбард, він побачив свого кораблика. Щасливий, він підбіг до лихваря і сказав:

— Це мій кораблик!

— Ні, він мій, тому що я купив його, – відповів лихвар.

— Він мій, – заперечив хлопчик, – бо я змайстрував його.

— Можеш забрати його, – запропонував лихвар, – якщо даси мені два долари.

Це була велика сума для хлопчика. Він не мав ані цента. Однак малий вирішив заробити й викупити свого кораблика. Він робив усе, що йому доручали, і незабаром зібрав необхідну суму грошей.

Хлопчик прибіг у ломбард, заплатив гроші і забрав свого кораблика. Він підіймав його вгору, обіймав і цілував, примовляючи: «Мій дорогий кораблику, я люблю тебе! Ти мій, ти двічі мій. Я змайстрував тебе, а тепер і викупив тебе».

Щось подібне сталося і з нами. Ми двічі належимо Господу. Він створив нас, але ми потрапили в «ломбард» диявола. Тому Ісус прийшов і заплатив за нас жахливу ціну – не сріблом або золотом, а Своєю дорогоцінною кров’ю. Ми належимо Господу за правом творіння і викуплення» (Уїльям Мозес Тідвелл. Наочні ілюстрації, с. 97).