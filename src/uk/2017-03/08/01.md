---
title:  З рабів – у спадкоємці
date:   12/08/2017
---

### Біблійні тексти для дослідження:
Гал. 3:26-4:20; Римл. 6:1–11; Євр. 2:14–18; 4:14, 15; Римл. 9:4, 5.

> <p>Пам’ятний вірш</p>
> «Тому ти вже не раб, а син; а якщо син, то [через Христа] й спадкоємець Божий» (Гал. 4:7).

Павло навчає галатів, що вони повинні жити не як раби, а як Божі сини й доньки з усіма належними їм правами та привілеями. Саме цієї істини Мартін Лютер потребував найбільше. Усвідомлюючи власну гріховність, молодий чоловік намагався своїми ділами здобути прощення й мир. Він вів найсуворіший спосіб життя, постом, пильнуванням і батогами стримуючи свої злі нахили, від яких його не звільнило чернече життя. Він був готовий пожертвувати всім, аби тільки здобути чистоту серця і бути прийнятим Богом. Мартін був, як він напише про себе пізніше, благочестивим ченцем, строго дотримувався уставів свого ордена, проте так і не знайшов душевного спокою. «Якби хоч один монах потрапив на Небо за своє чернецтво, то я б теж був там», – говорив він. Однак усе це не допомогло.

Тільки зрозумівши істину про спасіння в Христі, відкриту в Посланні до галатів, Лютер здобув для своєї душі свободу і мир. Завдяки цьому наш світ змінився назавжди.