---
title:  Для подальшого дослідження
date:   18/08/2017
---

«На небесній нараді було ухвалене рішення, що люди, хоч і стали злочинцями, не повинні загинути через свій непослух, натомість через віру в Христа як свого Замісника і Заступника можуть стати Божими обранцями, яких Ісус Христос усиновить для Себе за Своєю доброю волею. Бог бажає, щоб усі люди спаслися, Він заплатив високу ціну, віддавши Свого Єдиного Сина, аби викупити людей. Ті, хто загине, загинуть тому, що відмовилися прийняти усиновлення Богом через Ісуса Христа. Гордість людини заважає їй прийняти дар спасіння. Проте людські заслуги не виправдають душу перед Богом. Тільки дана Христом благодать через віру в Його Ім’я зробить людину праведною перед Богом. Діла і почуття, які переживають люди, ніяк не пов’язані із запевненням у тому, що люди вибрані Богом; бо люди спасаються через Христа» (Е. Уайт. Вибрані в Христі // Ознаки часу, 2 січня 1893 р.).

**Питання для обговорення**:

`1. Як ви вважаєте, що означає бути подібними до дітей у своїх відносинах із Господом? Які риси дітей ми повинні запозичити для своєї віри? Як ми можемо впасти в крайнощі в цьому питанні? (Див. 1 Кор. 14:20). Обговоріть ваші відповіді.`

`2. Чому люди бояться вчення про оправдання тільки вірою? Чому багато хто віддав би перевагу заслужити оправдання ділами, якби це було можливо?`

`3. У класі обговоріть вашу відповідь на останнє запитання уроку за четвер. Яким чином ми можемо знову потрапити в рабство, від якого колись звільнилися? Як можемо розпізнати це рабство та звільнитися від нього?`

**Висновок**: У Христі ми стали синами й доньками Бога, бо Він усиновив нас. Як Божі діти, ми отримали всі права і переваги таких сімейних відносин. Спілкуватися з Богом на підставі тільки правил і законів було б нерозумно. Це подібно для того, що син вирішив відмовитися від свого становища та спадщини, аби стати рабом.