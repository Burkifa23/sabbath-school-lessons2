---
title:  Заключні слова
date:   28/09/2017
---

_Гал. 6:16-18_ 

`Павло благословляє тих, котрі «будуть дотримуватися цього правила» (Гал. 6:16). Враховуючи контекст, як ви вважаєте, про яке правило говорить Павло?` 

Слово, перекладене як «правило», дослівно означає «прямий стрижень, рівень або брус, який каменярі й теслі використовують для вимірювань». Поступово це слово набуло переносного значення, а саме: правила або стандарти, якими людина оцінює що-небудь. Наприклад, коли говорять про канон Нового Завіту, зазвичай мають на увазі 27 книг Нового Завіту, які вважаються достатньо авторитетними для визначення вірувань та поведінки членів Церкви. Тому якщо вчення не відповідає цим книгам, його не приймають. 

`Які «рани Господа Ісуса» носив Павло на своєму тілі? Гал. 6:17. Що він розуміє під словами: «Хай ніхто не завдає мені труднощів»? Чи може текст Гал. 6:14 допомогти знайти відповідь на це запитання? Гал. 6:17; 2 Кор. 4:10; 11:23-29.` 

Слово рана – грецькою стигмата, від якого походить і українське слово тавро (грец. стигма). За часів Павла рабів таврували знаком господаря для розпізнавання, кому вони належать. Крім того, таврування використовували фанатики деяких містичних течій як знак особливої відданості. «Однак під висловом “рани Господа Ісуса” Павло, безперечно, мав на увазі шрами на своєму тілі від побоїв та різних випробувань (див. 2 Кор. 4:10; 11:24–27). Його опоненти наполягали на тому, щоб навернені язичники прийняли знак обрізання як свідчення своєї належності до юдаїзму. Проте Павло мав знаки, які свідчили, чиїм рабом він став. І він відданий тільки Христу... Шрами, які Павло одержав від ворогів, служачи своєму Вчителеві, найкрасномовніше свідчили про його відданість Христу» (Коментарі Е. Уайт. Біблійний коментар АСД, т. 6, с. 989). 

`Яких фізичних та інших «ран» ви зазнали через свою віру в Ісуса? Тобто чого вам коштувала ваша віра?` 