---
title:  Для подальшого дослідження
date:   04/08/2017
---

«За час своєї неволі народ великою мірою втратив знання про Бога та принципи, покладені в основу завіту з Авраамом. Визволяючи ізраїльтян з Єгипту, Бог бажав показати їм і Свою силу, і милість, щоб вони любили Його й довіряли Йому. Він привів їх до Червоного моря, де, переслідувані єгиптянами, вони, здавалося, не мали порятунку: тоді вони повинні були усвідомити свою немічність і потребу в Божественній допомозі. Тоді Бог визволив їх. Серця ізраїльтян сповнилися любов’ю до Бога та вірою в Його силу, яка була здатна допомогти їм. Він з’єднав їх із Собою як їхній Визволитель з рабства.

Однак у свідомості людей необхідно було закарбувати ще одну глибоку істину. Живучи серед ідолопоклонства й аморальності, вони не мали правильного уявлення про Божу святість і надзвичайну гріховність власних сердець, про свою абсолютну неспроможність власними силами дотримуватися Божого Закону та про потребу в Спасителеві. Усього цього їм потрібно було навчитися» (Е. Уайт. Патріархи і пророки, с. 371).

«Закон Божий, урочисто проголошений на горі Синай, засуджує грішника. Функція Закону – засуджувати, проте він не володіє силою помилувати або викупити» (Коментарі Е. Уайт. Біблійний коментар АСД, т. 6, с. 1094).

**Питання для обговорення**:

`1. Як ви почувалися, коли вам щось обіцяли, а потім обманювали? Що ви відчували до людини, котра не виконала своєї обіцянки? Чи має значення факт, що обіцяльник хотів дотримати свого слова, але потім передумав або не зміг? А якщо він узагалі не збирався виконувати обіцяного? Чи станете ви менше довіряти людині, яка з якоїсь причини не дотримала свого слова? Що для вас означає довіра до Божих обітниць? Як навчитися довіряти Божим обітницям?`

`2. Як оточення може негативно вплинути на наше розуміння даних Богом істин? Як ми можемо розпізнавати цей недобрий вплив та протистояти йому?`

**Висновок**: Проголошений на Синаї Закон не скасовує обітниці, даної Богом Авраамові, та не змінює її. Закон був даний для того, щоб люди усвідомили реальні масштаби своєї гріховності та свою потребу в Спасителеві.