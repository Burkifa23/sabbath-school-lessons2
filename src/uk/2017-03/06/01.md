---
title:  Пріоритет обітниці
date:   29/07/2017
---

### Біблійні тексти для дослідження:
Гал. 3:15-20; Бут. 9:11-17; Матв. 5:17-20; Вих. 16:22-26; Бут. 15:1-6.

> <p>Пам’ятний вірш</p>
> «Бо коли спадщина є від Закону, то вже не за обітницею. Авраамові ж Бог дав спадщину через обітницю!» (Гал. 3:18).

Одного головного радника президента якось запитали: «Чи виконав президент усі обіцянки, які давав під час передвиборчої кампанії?» Він відповів: «Так... ну, принаймні ті, які мав намір виконати».

Кого з нас у той чи інший момент життя не підводили люди, котрі не виконали своїх обіцянок? Нерідко траплялося, що людина, яка порушила своє слово, навіть не зауважувала цього.

Часом люди дають обіцянку, маючи серйозний намір її дотримати, але пізніше не виконують обіцяного; інші ж, обіцяючи золоті гори, твердо знають, що їхні обіцянки — обман.

На щастя, обітниці нашого Творця і Спасителя зовсім іншого роду. Боже Слово точне й незмінне. «Я сказав – те й спроваджу, що Я задумав був – теє зроблю!» – говорить Господь (Ісаї 46:11).

У запропонованому уроці ми поговоримо про взаємозв’язок між Божою обітницею Авраамові та законом, даним Ізраїлеві через 430 років. Як розуміти цей взаємозв’язок та як він впливає на проповідь Євангелія?