---
title:  Місіонерська історія
date:   07/07/2017
---

#### Порятунок на річці

_Частина 2_

А тмосфера загострювалася. Деякі хулігани погрожували кандидатам на хрещення палицями.

– Ми не стерпимо християн у нашому селі! – вигукнув один з чоловіків. – У нас є свої боги і способи поклоніння їм. Ви не повинні слухати людей, які прийшли навчати нас чужої релігії. Ви повинні продовжувати шлях наших предків!

– Схоже, що сьогодні хрещення не відбудеться, – прошепотів один з пасторів іншому. – Можливо, нам доведеться перенести його на інший день.

Одразу після цього служителі почули крізь розлючені крики натовпу голос молодої жінки.

– Ніхто не завадить мені сьогодні укласти заповіт з Богом! – кричала Ребекка Туду, одна з кандидаток на хрещення. – Ми живемо у вільній країні. Я буду поклонятися Богові так, як вважатиму за потрібне. Я вибираю Ісуса Христа і збираюся сьогодні укласти з Ним заповіт, подобається вам це чи ні!

З цими словами Ребекка рішуче пройшла крізь натовп і пішла до місця хрещення. Ніхто з розлючених чоловіків не зупинив її. Бачачи її безстрашний дух, інші п’ятнадцять кандидатів пішли за нею.

Того дня під злісними поглядами мешканців села шістнадцять осіб уклало заповіт з Господом. Віруючі, зміцнені силою Святого Духа і сміливістю Ребекки, хоробро стали на бік Ісуса Христа.

Серед кандидатів того дня був і Бенджамін. Під час хрещення Бог зробив ще одне чудо в його житті. До цього у нього був настільки поганий зір, що він ледве бачив. Проте після укладення заповіту з Господом його зір покращився, і він міг без зусиль читати Біблію.

«Господь з’явився мені двічі! – свідчить Бенджамін. – У мене немає жодних сумнівів, що Бог є і Він чує мої молитви!» Бенджамін проводить багато часу, ділячись досвідом свого навернення в сусідніх селах.

Через тиждень після хрещення Ребекка повернулася додому до свого села, щоб розповісти батькам про те, що дізналася. Вона поділилася з ними дорогоцінними біблійними істинами та розповіла про своє натхнення в день хрещення. Її батьки з великим ентузіазмом слухали про Бога й попросили Ребекку запросити служителів до їхнього села.

Служителі відвідали батьків Ребекки і протягом декількох тижнів проводили з ними біблійні уроки. Одного прекрасного дня Ребекка стояла на березі річки й дивилася, як її батьки укладають заповіт з Богом. Два її брати також приєдналися до адвентистської Церкви разом з іншими мешканцями села.

_К. С. Маранді до виходу на пенсію звершував служіння президента Біхарського поля в Індії._
