---
title:  Авторитет Павла та Євангеліє
date:   01/07/2017
---

#### Біблійні тексти для дослідження
2 Петра 3:15, 16; Гал. 1; Филп. 1:1; Гал. 5:12.

> <p>Пам’ятний вірш</p>
> «Хіба тепер я покладаюся на людей – чи на Бога? Хіба я намагаюся догодити людям? Якби я і досі догоджав людям, то не був би рабом Христа» (Гал. 1:10).

Студенти університету побудували на території свого містечка центр, де кожен, незалежно від раси, статі, соціального становища чи релігійних переконань, міг почуватися комфортно. Уявіть собі ситуацію: через багато років ці студенти повернулися до університетського містечка і виявили, що інші студенти перебудували центр. Замість великої зали, де було достатньо місця для спілкування та виникало відчуття єдності, вони побачили багато невеликих кімнат, куди допускали тільки представників певної раси, статі й соціальної групи. Студенти, відповідальні за такі зміни, могли б стверджувати, що керувалися багатовіковою усталеною практикою.

Це чимось нагадує ситуацію, з якою зіткнувся Павло, коли писав своє Послання до церкви в Галатії. Його план, який дозволяв язичникам приєднатися до Церкви на підставі віри, заперечували фальшиві вчителі, наполягаючи на тому, що язичники мають бути обрізаними, перш ніж стати членами Церкви.

Павло розумів, що така позиція спотворювала сутність самого Євангелія, тому не міг не відреагувати. Його відповідь викладена у Посланні до галатів.