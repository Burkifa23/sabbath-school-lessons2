---
title:  Для подальшого дослідження
date:   07/07/2017
---

«Майже в кожній церкві було кілька членів – євреїв за походженням. Юдейські вчителі легко знайшли підхід до цих новонавернених та з їхньою допомогою здобували підтримку в церквах. Аргументами зі Святого Письма неможливо було спростувати доктрини, яких навчав Павло, тому вони вдавалися до нечесних методів, аби протидіяти його впливу та послаблювати його авторитет. Вони заявляли, що Павло не був учнем Ісуса та не отримував від Нього доручення; що він насмілився навчати доктрин, протилежних тим, яких дотримуються Петро, Іван та інші апостоли...

Душа Павла була схвильована, коли він побачив усе зло, що загрожувало швидко знищити ці церкви. Він негайно написав своє Послання до галатів, викриваючи їхні помилкові теорії та строго картаючи тих, хто відрікся від віри» (Е. Уайт. Життя апостола Павла, с. 188, 189).

#### Питання для обговорення

`Прочитайте у класі свої записи про суть Євангелія. Що ви можете почерпнути з відповідей одне одного?`

`У вітальному слові до галатів Павло заявляє, що Ісус помер з певною метою. Якою була ця мета? Що смерть Христа означає для нас сьогодні?`

`У тексті Гал. 1:14 Павло каже, що був завзятим прихильником батьківських передань. Під словом «передання» він, імовірно, мав на увазі усні традиції фарисеїв. Яке місце в нашій вірі можуть займати традиції й передання? Чого нас навчає досвід Павла щодо традицій?`

`Чому Павло не виявляв «терпимості» до тих, хто вірив і діяв не так, як він? Перечитайте ще раз деякі з його висловлювань про людей, які мали інші погляди на Євангеліє. Як сьогодні ми реагуємо на члена Церква, котрий займає тверду безкомпромісну позицію?`

**Висновок**: Фальшиві вчителі в Галатії намагалися дискредитувати служіння Павла, стверджуючи, що статус апостола та Євангеліє він прийняв не від Бога. З перших віршів Послання до галатів Павло протистоїть цим звинуваченням. Він твердо заявляє, що існує тільки один шлях спасіння, і розповідає, як події, пов’язані з його наверненням, свідчать про Божественний характер його покликання та проповідуваного ним Євангелія.