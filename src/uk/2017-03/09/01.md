---
title:  Пасторське послання Павла
date:   19/08/2017
---

### Біблійні тексти для дослідження:
Гал. 4:12–20; 1 Кор. 11:1; Филп. 3:17; 1 Кор. 9:19–23; 2 Кор. 4:7–12.

> <p>Пам’ятний вірш</p>
> «Прошу вас, брати: будьте, як я, бо я такий же, як ви. Нічим ви мене не образили» (Гал. 4:12).

Я к ми вже зазначали, Павло в Посланні до галатів не намагався пом’якшувати висловлювання. Однак серйозні слова апостола лише відображали його величезне бажання бачити засновану ним церкву духовно стійкою. Апостол не просто викладає важливе теологічне питання, але також показує, наскільки важлива істинна доктрина. Якщо не так уже й важливо, у що ми віримо, якщо доктрини не мають значення, тоді чому Павло у своєму Посланні настільки категоричний і непохитний? Відповідь одна: те, у що ми віримо і як чинимо, надто важливе, особливо в питанні Благої вістки.

У Гал. 4:12–20 Павло продовжує свою думку, хоч дещо змінює підхід. Раніше він навів кілька докладних, теологічно складних аргументів, щоб переконати галатів у помилковості їхніх суджень. А тепер переходить до особистого пасторського звернення. На відміну від фальшивих учителів, які не дбають про галатів, Павло виявляє справжні зацікавлення, занепокоєння, надію і любов доброго пастиря до своєї отари. Він не просто виправляє їхні теологічні погляди, але й намагається з любов’ю служити їм.