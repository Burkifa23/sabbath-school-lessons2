---
title:  Місіонерська історія
date:   25/08/2017
---

РАДІСТЬ УРАНЦІ
 Частина 1
У
ся в сльозах Мері сиділа біля свого будинку, заколисуючи на руках маленького сина. Він хворів майже від самого народження. Мері неодноразово показувала його лікарям, але малюк, як і раніше, страждав від сильних нападів кашлю. Двічі його госпіталізували, і навіть найсильніші антибіотики не допомагали впоратися з болісним кашлем. Останній лікар призначив аналізи та рентгенівське обстеження, але в Мері не було більше грошей.
Її чоловік, тесля, три місяці не міг знайти роботу. Вони взяли в борг не одну тисячу рупій, щоб заплатити за оренду та купити їжу. Ситуація здавалася безнадійною. Її чоловік був у розпачі; він відчував себе нездатним утримувати сім’ю. Він не бачив іншого виходу, крім самогубства. Коли чоловік запропонував це рішення дружині, вона розізлилася, але в міру того, як проблеми зростали, вона почала думати, що це, можливо, їхній єдиний вихід.
Після чергового нападу кашлю свого малюка Мері розридалася.
–
 Що трапилося? – запитала сусідка Мадеш, яка проходила повз. – Даніель тяжко хворий, а в мене немає грошей на лікування! – відповіла Мері.

Мадеш знала про проблеми Мері. Вона відвідувала Мері кілька разів відтоді, як народився її син, і всіляко намагалася їй допомогти. Також вона молилася про її сім’ю.

–
 Не хвилюйся! – сказала вона. – Ісус може допомогти. Ходімо зі мною до церкви, і пастор помолиться за тебе.


Мері не стала заперечувати. Вона витерла сльози й пішла з Мадеш на суботнє богослужіння. При вході до церкви їх привітав пастор. Коли Мадеш розповіла йому про проблеми Мері, той запевнив, що помолиться за її сина після служіння.
Мері тихо просиділа всю Суботню школу; вона ніколи не бачила подібного служіння. Даніель спав у неї на руках. Вона слухала проповідь пастора, розмірковуючи над тим, чи дасть він ліки її синові.
Коли служіння закінчилося, Мері залишилася сидіти на лавці в очікуванні. Пастор повернувся до залу і сів біля неї. Поклавши руку на голову Даніеля, він помолився, щоб Господь зцілив дитя і явив цій родині Свою силу. Потім пастор дав Мері трави та звелів змішувати їх із медом або водою і давати хлопчикові.
На зворотному шляху Мадеш підбадьорювала свою сусідку. Вдома у Мері вона приготувала лікувальний відвар і дала його маленькому Даніелю. Перед тим як піти додому, Мадеш ще раз помолилася з Мері.
 Далі буде.