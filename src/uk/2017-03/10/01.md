---
title:  Два завіти
date:   26/08/2017
---

### Біблійні тексти для дослідження:
Гал. 4:21–31; Бут. 1:28; 2:2, 3; 3:15; 15:1–6; Вих. 6:2–8; 19:3–6.

> <p>Пам’ятний вірш</p>
> «А горішній Єрусалим вільний; він є матір’ю для [всіх] нас» (Гал. 4:26).

Християни, які відкидають авторитет Старого Завіту, вважають: Закон, даний на горі Синай, не узгоджується з Євангелієм. Вони доходять висновку, що укладений на Синаї завіт знаменує початок ери в людській історії, коли спасіння ґрунтувалося на підпорядкуванні Законові. Та оскільки люди не змогли жити відповідно до вимог Закону, Бог, на їхню думку, змушений був укласти новий завіт, завіт благодаті через заслуги Ісуса Христа. У цьому полягає їхнє розуміння двох завітів: старого, який ґрунтувався на Законі, та нового, який ґрунтувався на благодаті.

Якою б поширеною не була ця думка, вона помилкова. Людина ніколи не могла здобути спасіння через дотримання Закону, біблійна релігія від самого початку була релігією благодаті. Законництво, з яким Павло боровся в Галатії, було перекручуванням не тільки християнства, а й самого старого завіту. Два завіти – це не два періоди часу. Вони відображають тільки відносини людей, символізуючи два способи налагодження зв’язку з Богом. Ці способи беруть початок від Каїна й Авеля. Один із них символізує тих, хто, подібно до Каїна, помилково покладався на власні діла. Новий же завіт символізує досвід тих, хто, подібно до Авеля, повністю покладався на благодать Бога, віруючи, що Він виконає всі Свої обітниці.