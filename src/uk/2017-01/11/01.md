---
title:  Опір Святому Духу
date:   11/03/2017
---

### Опір Святому Духу

### Біблійні тексти для дослідження: 
Дії 7:51; Євр. 10:24, 25; Ефес. 4:25-5:2; 1 Сол. 5:19-21; Марка 3:28, 29. 

> <p>Пам’ятний вірш</p> 
> «І не засмучуйте Святого Божого Духа, Яким ви запечатані на день викуплення» (Ефес. 4:30). 

Святий Дух володіє унікальною здатністю провадити грішників до усвідомлення їхнього гріховного стану. Він також пробуджує в нас бажання прийняти Ісуса та Його прощення наших гріхів. Святий Дух володіє незрівнянною силою, щоб зробити нас переможцями і допомогти нам відображати прекрасний характер Ісуса. 

Проте Дух Святий, Котрий володіє неперевершеною могутністю, може відчувати протидію з боку слабких грішників. Він не нав’язує Себе нам. 

Гріх спокусливий і дуже привабливий, але водночас надзвичайно оманливий та призводить до смерті. Він діаметрально протилежний Богові, Його святості й доброті. Відображаючи Божественну святість, Святий Дух протистоїть гріху в будь-якій формі, і Він засмучується, коли ми вперто грішимо. Незважаючи на силу Святого Духа, Його позитивний вплив може згаснути, якщо ми продовжуємо жити гріховним життям та опираємося Його впливу. У Євангеліях сказано, що хула на Духа – єдиний гріх, якому немає прощення (Матв. 12:31, 32). 

Цього тижня ми розглянемо біблійні істини про засмучення й відкидання Святого Духа, про опір Йому та непростимий гріх. 
