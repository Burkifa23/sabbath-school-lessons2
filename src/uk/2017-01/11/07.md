---
title:  Для подальшого дослідження
date:   17/03/2017
---

#### Для подальшого дослідження 

Сам факт, що людей непокоїть питання, чи не припустилися вони непростимого гріха, показує, що цього ще не сталося. Якби вони вчинили такий гріх, то не турбувалися б про це. Їхнє занепокоєння доводить, що вони залишаються відкритими для керівництва Духа. Усе, що необхідно людині зробити, – це прийняти праведність Ісуса та, покладаючись на Його заслуги, іти вперед у вірі й послуху. Тільки зодягнувшись у Христову праведність, «Божу праведність» (Римл. 10:3), вони можуть отримати мир і впевненість, яких так не вистачає нині. 

Насправді Бог не може пробачити тільки таку людину, яка вперто відмовляється прийти до Ісуса й отримати прощення. «Гріх хули на Святого Духа полягає не в якомусь необережному слові або вчинку, а в запеклому, зумисному опорі істині та її доказам» (Коментарі Е. Уайт. Біблійний коментар АСД, т. 5, с. 1093). «Нікому не слід вважати гріх проти Святого Духа чимось таємничим та незбагненним.

#### Питання для обговорення: 

`Якщо до вас прийде людина, яка побоюється, що скоїла непростимий гріх, що ви скажете їй та які біблійні вірші наведете? Чому розуміння істини про спасіння через віру таке важливе для допомоги людині, яка вважає себе безнадійно загиблою?` 

`Ми вгашаємо Святого Духа, коли відмовляємося діяти або говорити так, як Він велить. Де нас підстерігає небезпека вгасити вплив Святого Духа? У яких аспектах нашого життя, якщо такі є, ми опираємося Божому керівництву? Як нам навчитися повністю присвячувати своє життя Богові?` 

`Іноді Господь Бог дозволяє деяким незбагненним подіям відбуватися в нашому житті. Так сталося, наприклад, з Йовом. Чому почуття образи послаблює вплив Святого Духа в нашому житті? Як навчитися довіряти Богові та повністю покладатися на Нього навіть у найважчі моменти?` 

`Через побоювання бути «заплямованими» аморальним впливом окремих членів Церкви деякі залишають Тіло Христове і живуть самі по собі. У чому згубність цієї ідеї та яку альтернативу пропонує Біблія?` 