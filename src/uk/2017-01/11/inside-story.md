---
title:  Місіонерська історія
date:   17/03/2017
---

#### Відроджене життя 

Частина 2 

«Ярозумію ваше занепокоєння, ‒ сказав лікар. ‒ Але це 

хороші ліки. Вони допоможуть вам і не спричинять залежності. Скажіть, що у вашому житті приносило вам найбільше задоволення?» 

Я замислилась. «Одного разу ми з дядьком ходили в похід більш ніж на 150 кілометрів на півночі Швеції. Це було чудово!» Лікар пообіцяв мені, що якщо я буду приймати ліки, то одного разу зможу повторити такий похід. Я повернулася додому, вирішивши спробувати. Через три місяці я вже могла вигуляти собаку дядька в лісі, і мені це подобалося. 

Одного разу, прогулюючись, я знайшла маленький будиночок на березі озера. Зацікавившись, я з’ясувала, що, оскільки в ньому немає ні електрики, ні водопроводу, його оренда буде меншою за ту суму, яку раніше я щодня витрачала на наркотики. Я переїхала в цю двокімнатну хатину і зайнялася її облаштуванням. Мені припав до душі цей простий стиль життя. 

Коли я знову прийшла до лікаря, він був приємно здивований покращенням мого здоров’я. Він сказав мені, що молився за мене разом зі своєю дружиною. Я дізналася, що він був адвентистом сьомого дня. Я взяла у друга Біблію і почала читати її. Якщо Господь допоміг мені позбутися наркотиків, то варто краще пізнати Його. Я почала з книги Буття та прочитала приблизно сто сторінок, поки не дійшла до книги Числа. Там було багато незрозумілого для мене, і я відклала Біблію вбік. 

Лікар розповів мені про реабілітаційний центр, відкритий адвентистами, і запропонував поїхати туди, щоб відновити сили. Мені там дуже сподобалося. Багато пацієнтів були адвентистами, вони розповіли мені про те, що Ісус зробив у їхньому житті. Це знову пробудило в мені бажання краще пізнати Бога. 

Я ніколи не відвідувала церкву, за винятком весіль або похорону, але я почала ходити в Адвентистську церкву при реабілітаційному центрі. Я була приємно здивована тим, яким цікавим може бути вивчення Біблії. Я хотіла набути духовного досвіду, який був у цих людей. Я теж хотіла стати християнкою, але вважала, що спочатку мені потрібно дещо зробити. 

_Далі буде_ 