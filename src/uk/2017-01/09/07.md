---
title:  Для подальшого дослідження
date:   03/03/2017
---

#### Для подальшого дослідження 

«У цій праці слід брати участь і нам. Замість того щоб жити в очікуванні якогось особливого часу загального пробу дження, нам необхідно розширювати вже наявні можливості для праці зі спасіння душ. Замість того щоб виснажувати свої розумові сили в здогадах щодо часів і строків, котрі Отець встановив Своєю владою, не розповівши про них людям, ми повинні віддати себе під керівництво Святого Духа, виконувати свої теперішні обов’язки, давати хліб життя, очищений від людських помилок, душам, які гинуть без істини» (Е. Уайт. Вибрані вісті, т. 1, с. 186). 

«Кожна людина прагне стати центром впливу, і доки Бог не звершить роботу у Своєму народі, люди не зрозуміють, що тільки в покорі Богові зосереджена безпека для кожної душі. Його благодать, перетворюючи людські серця, приведе до такої єдності, якої ще не було досягнуто, бо всі, хто уподібниться до Христа, дійдуть згоди один з одним. Святий Дух створює єдність» (Е. Уайт. Вибрані вісті, т. 3, с. 20, 21). 

#### Питання для обговорення: 

`Що мала на увазі Еллен Уайт, стверджуючи, що «кожна людина прагне стати центром впливу»? Чому людині притаманне таке прагнення і як боротися із цією природною схильністю у своєму житті? (Див. також Филп. 2:3, 4).` 

`Деякі стверджують, що людей об’єднує служіння, а не доктрини. Доктрини, на їхню думку, роз’єднують людей, тому не варто приділяти їм велику увагу. Проте чому не може бути єдності в місії та служінні, якщо існують розбіжності у вченні? Чому єдине віровчення – потужний чинник єдності й ефективності місії?` 

`Наскільки допустиме різноманіття думок у богословських питаннях? Небагато людей розуміє істину однаково. Як ми можемо зберігати церковну єдність, допускаючи незначну різницю поглядів? Як члени вашої місцевої громади вирішують питання, пов’язані з відмінностями в розумінні того чи іншого питання?` 

`Яким чином Біблія може сприяти єдності? Як ми повинні ставитися до вивчення Слова Божого, аби бути єдиною Церквою в місії та вірі?` 
