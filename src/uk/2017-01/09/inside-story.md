---
title:  Місіонерська історія
date:   03/03/2017
---

#### Оголошення в газеті 

Частина 2 

Кім зустрів християн, які запросили його до церкви. Він відвідав богослужіння й насолоджувався музикою, але через деякий час усвідомив, що служіння було побудоване більше на почуттях і емоціях, ніж на здоровому глузді й логіці. 

Кім бажав більшого, того, що могло задовольнити його розум такою ж мірою, як і душу. Він боявся, що його пошуки можуть тривати довго. 

Саме тоді Кіму потрапило на очі те оголошення. Він вирішив відвідувати зустрічі з вивчення Біблії. Можливо, там він знайде відповіді на свої запитання. 

Кім був вражений тим, про що дізнався під час біблійних курсів. Він ніколи не усвідомлював глибини Божої любові й не розумів План спасіння. Кім продовжив відвідувати курси і побудував своє життя на принципах, про які дізнався. Він відмовився від хитросплетених учень, які закривали собою Бога. Кім усвідомив, що Господь є Творцем досконалої логіки та здорового глузду. Він зростав духовно у міру того, як відкривав для себе великі Божі істини. 

Кім поступово ділився тим, про що дізнавався, зі своєю сім’єю. Рідні ввічливо вислуховували його, але він не бачив справжньої зацікавленості з їхнього боку. Кім продовжував розмовляти з ними, сподіваючись, що його сім’я врешті-решт прийме його віру в Бога так само, як вона прийняла його здоровий спосіб життя. 

Через вісім місяців після того, як Кім знайшов оголошення в газеті, він уклав заповіт з Богом і приєднався до Церкви християн адвентистів сьомого дня. Він розповідає про свою віру іншим людям і шукає відповіді на особисті запитання в Біблії. Кім з радістю ділиться Божими істинами і хоче допомогти іншим людям знайти Господа так само, як колись знайшов Його сам. Щотижня він проводить спільний обід і біблійні курси, які відвідують 10-12 осіб. 

Церква в Данії невелика, і мало хто цікавиться релігією. Але Кім хоче допомогти Церкві зростати. Він продовжує ділитися істиною зі своєю сім’єю, сподіваючись, що колись рідні розділять його радість. 

Цього кварталу частина ваших пожертвувань тринадцятої суботи допоможе побудувати Міжнародний євангельський молодіжний центр в Осло, Норвегія. 