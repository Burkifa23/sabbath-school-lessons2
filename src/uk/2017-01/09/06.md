---
title:  Святий Дух об’єднує церкву в місії та служінні
date:   02/03/2017
---

### Святий Дух об’єднує церкву в місії та служінні 

`Прочитайте уривки Дії 2:4-11, 16-21. Яким був результат злиття Святого Духа на новозавітних віруючих?` 

Святий Дух сприяв найпотужнішому місіонерському служінню за всю історію світу. Бог може зробити більше через невелику групу людей, об’єднаних у своїй відданості Йому, ніж через численну групу людей з різними уподобаннями. Однак Він може зробити значно більше, якщо ми присвятимо Йому свої життя й енергію, таланти і ресурси. 

Церква Нового Завіту зросла завдяки єдності в житті і місії. Невелика група скромних віруючих була перетворена на потужний загін, який став ефективним інструментом навернення людей з різних культур і мов. Вони були об’єднані в проголошенні вістки «про Божу велич» (Дії 2:11). Той же Бог, Котрий діяв за часів Нового Завіту, діятиме і в кінці часу, коли має завершитися робота до Його Приходу. 

`Прочитайте уривок Дії 2:42-47. Що ще об’єднувало новозавітних віруючих?` 

П’ятидесятниця супроводжувалася цілою низкою інших чинників, які сприяли єдності ранньої Церкви. Віруючі були єдині у вивченні Біблії та постійно перебували в навчанні апостолів (Дії 2:42). Вони були єдині в ламанні хліба, що вказує на єдине поклоніння (Дії 2:42). Перші християни об’єдналися в молитві (Дії 2:42) та прославлянні Бога (Дії 2:47), спільно служили нужденним, ділилися своїм майном, а також вели спільне господарство (Дії 2:44, 45). Спільне вивчення Біблії та спілкування пробудить бажання поділитися Благою вісткою з іншими людьми і практично допомагати ближнім. Святий Дух відкриє нам очі на потреби оточуючих. 

`Які заходи вашої місцевої громади свідчать про її єдність? Що ще можна зробити?` 
