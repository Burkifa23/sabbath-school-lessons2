---
title:  Для подальшого дослідження
date:   17/02/2017
---

#### Для подальшого дослідження: 

«Сучасною мовою уривок із Послання до галатів 5:22, 23 міг би звучати так: “А плід Духа – це ласкавий, милий характер, світлий дух та весела вдача, спокійний розум і м’які манери, довготерпіння в дратівливих обставинах і серед агресивно налаштованих людей, співчутливе розуміння й тактовна корисність, розважливість і щедра благодійність, вірність і надійність за будь-яких обставин, смирення, яке забуває про себе в радості інших, у всьому самовладання та самоконтроль, який є завершальною ознакою досконалості”... Слово “плід” означає союз досконалості. Плід з’являється завдяки не прагненню, а перебуванню, не неспокою, а довірі, не від діл, а через віру» (С. Чедвік, цит. за: Arthur Walkington Pink, The Holy Spirit, розділ 30). 

«Якщо любов до істини живе у ваших серцях, ви говоритимете про істину, про благословенну надію, яку отримали в Ісусі. Якщо у ваших серцях перебуває любов, ви будете прагнути зміцнювати й наставляти свого брата у святій вірі. Якщо ваш друг або брат промовляє слова, які негативно позначаються на його характері, не заохочуйте таке лихослів’я. Це робота ворога. Нагадайте братові, що Слово Боже забороняє такі розмови» (Е. Уайт. Ви приймете силу, с. 76). 

#### Питання для обговорення: 

`Обговоріть у класі запитання про необхідність самоконтролю (див. матеріал за четвер). Якщо ми вже спасенні благодаттю, чому такою важливою є перемога над гріхом у нашому серці? Хіба Євангеліє не говорить нам про прощення гріхів? Подумайте також про характер Юди і про те, до чого його призвів гріх користолюбства. Як його приклад допомагає відповісти на запитання про необхідність перемоги над гріхом? «Навіть одна недобра риса характеру, одне виплекане гріховне бажання врештірешт зведуть нанівець усю силу Євангелія» (Е. Уайт. Свідчення для Церкви, т. 5, с. 53).` 

`Чому плід Духа важливіший за будьякий із дарів Духа?` 

`Прочитайте в класі вголос 13й розділ Першого послання до коринтян та обговоріть його значення. Чому Павло приділяв велику увагу потребі людини в любові? Як нам навчитися любити так, як описано в цьому розділі? Чому смерть свого «я» та перебування в Христі такі важливі, особливо коли необхідно виявити любов до людей, які нам не подобаються?` 