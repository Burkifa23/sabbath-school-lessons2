---
title:  Дух Святий і плід Духа
date:   11/02/2017
---

### Дух Святий і плід Духа

### Біблійні тексти для дослідження: 
Івана 15:1-11; Гал. 5:22; 1 Кор. 13; Римл. 14:17; Ефес. 5:9; Матв. 5:5. 

> <p>Пам’ятний вірш</p> 
> «Плід же Духа – любов, радість, мир, довготерпіння, ласкавість, доброта, віра, лагідність, стриманість. На таких немає Закону!» (Гал. 5:22, 23). 

Плід Духа – це сутність хрис тиянського життя. Хоч апостол Павло перераховує дев’ять різних аспектів цього плоду, проте це один плід, який слід розглядати як єдине ціле. Плід Духа не демонструє, що людина може зробити для Бога за допомогою духовних дарів і талантів. Натомість він показує, як людина живе для Бога і ким вона є. Усі чесноти, перераховані в Гал. 5:22, 23, притаманні Ісусові Христу. Отже, плід Духа – це життя Ісуса Христа в нас, що стало можливим завдяки силі Святого Духа. 

Плід Духа неможливо досягти винятково людськими зусиллями. Можна здобувати й демонструвати деякі з пере рахованих якостей за допомогою сили волі. Однак це не тотожне тому, що Святий Дух звершує в нас. Те, що ми робимо самі, подібне до воскових фруктів у порівнянні зі справжніми плодами. Штучні фрукти зовні такі ж гарні, як і справжні, але на смак вони зовсім інші. Справжній плід Духа не можна «виготовити» штучно. Він народжується з відносин. Коли Святий Дух єднає нас із Христом через Його Слово, якості Спасителя починають виявлятися в нашому власному житті. 