---
title:  Місіонерська історія
date:   24/03/2017
---

#### Відроджене життя. Частина 3 

У реабілітаційному центрі я багато розмірковувала над змінами у своєму житті. Я скоювала злочини, коли продавала наркотики, і цей тягар не давав мені спокою. Залишивши реабілітаційний центр, я прийшла в поліцію і зізналася, що була за кермом в той момент, коли мій друг грабував. Під час цього злочину він убив людину, зробивши мене причетною до вбивства. 

Мене заарештували і посадили на п’ять років до в’язниці. Мого друга ув’язнили довічно. Інші ув’язнені жінки зневажали мене за те, що мій друг потрапив за ґрати через моє зізнання. Знадобилося багато часу, щоб вони прийняли мене. 

Перебуваючи у в’язниці, я попросила адвентистського пастора відвідувати мене. Він часто приходив, і ми вивчали Біблію разом. У цей період я прийняла Ісуса як свого Спасителя. Інші члени Церкви також відвідували мене, і незабаром я отримувала більше листів і приймала більше відвідувачів, ніж будь-хто інший. Я намагалася ділитися любов’ю, яку отримувала від братів і сестер, з іншими ув’язненими. 

Деякі ув’язнені жінки не були громадянками Швеції. Вони відбували свій термін без побачень із близькими і рідними. Коли адвентисти дізналися про цих жінок, вони почали відвідувати і їх. Після звільнення цих жінок члени Церкви продовжували підтримувати з ними стосунки. 

Деякі з цих жінок запитували мене: «До якої Церкви ти належиш і чому вона так піклується про інших?». Мені було приємно усвідомлювати, що мої друзі-адвентисти сповідують принципи Божої любові. Деякі ув’язнені записалися на заочний курс із вивчення Біблії, а інші почали відвідувати мою молитовну групу. Зараз, коли ці люди на волі, я молюся про них, щоб вони знайшли Бога. 

У в’язниці я проходила медогляд через свої проблеми із серцем. Лікар перевірив результати обстеження тричі, перш ніж покликати іншого спеціаліста. Той знову все перевірив і попросив мене назвати своє ім’я. Після цього він сказав: «Ми не були впевнені, що ви ‒ та сама пацієнтка, тому що ваше серце має нормальні розміри і працює чудово. Я не бачу у вас ніяких проблем зі здоров’ям!» 

Коли я опинилася на волі, Бог забезпечив мене роботою і житлом. Озираючись назад, я розумію, що Господь урятував мене від смерті й відродив моє життя.  