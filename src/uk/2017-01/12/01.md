---
title:  Діяльність Святого Духа
date:   18/03/2017
---

### Діяльність Святого Духа

### Біблійні тексти для дослідження: 
Івана 16:8-11; Римл. 5:10; Євр. 4:15, 16; 1 Петра 5:8, 9; 1 Івана 5:12, 13; Псал. 31:25. 

><p>Пам’ятний вірш</p> 
> «Бог же надії хай наповнить вас усякою радістю і миром у вірі, щоб ви силою Святого Духа збагатилися надією» (Римл. 15:13). 

Наприкінці нашого дослідження теми про Святого Духа і духовність ми розглянемо ще один аспект діяльності Духа. 

Коли Ісус повідомив учням, що йде до Отця, Він обіцяв послати їм Святого Духа. «А Утішитель – Дух Святий, Якого Отець пошле в Моє Ім’я, Той вас навчить усього і пригадає вам усе, що Я вам говорив» (Івана 14:26). 

За словами Ісуса, Святий Дух – це Параклетос, тобто Помічник, Утішитель, Захисник, Заступник. Ісус також розповів про діяльність цього Захисника: Він «обвинуватить світ за гріх, за праведність і за суд» (Івана 16:8). 

Протягом останнього тижня кварталу ми більш детально розглянемо цю діяльність Святого Духа. Ми також дізнаємося, як дане служіння Духа пов’язане з двома іншими важливими аспектами Його служіння для нас – нашою упевненістю в спасінні та славною надією, котру ми маємо як учні Ісуса Христа. 