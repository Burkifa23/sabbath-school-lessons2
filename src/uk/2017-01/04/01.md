---
title:  Особа Святого Духа
date:   21/01/2017
---

### Особа Святого Духа

### Біблійні тексти для дослідження: 
Івана 16:13, 14; Римл. 8:14-16; Римл. 15:13; Івана 14:6; Івана 17:17; Римл. 5:5. 

> <p>Пам’ятний вірш</p> 
> «А Утішитель – Дух Святий, Якого Отець пошле в Моє Ім’я, Той вас навчить усього і пригадає вам усе, що Я вам говорив» (Івана 14:26). 

Оскільки Святий Дух часом зображений у Біблії за допомогою безособових символів, таких як вітер або вогонь, деякі люди дійшли висновку, що Він є безликим проявом Божої сили. На їхню думку, Він більше схожий на електричний струм, який володіє силою, але не є особою. Однак ми не повинні дивуватися, що у Святому Письмі містяться такі уривки, у яких зображено вплив Святого Духа без згадування про Його особистісні характеристики. Насамперед нас мають цікавити ті численні біблійні уривки, які однозначно стверджують, що Він – Особа. 

Таких текстів достатньо, і ми повинні брати їх до уваги, щоб отримати більш повну картину Особи Святого Духа.
 
Протягом тижня вивчаючи Писання, ми дізнаємося більше про Особу Святого Духа. Ця істина допоможе нам краще розуміти роль Божого Духа в нашому житті, а також усвідомлювати важливість віри в особистісну природу Святого Духа. Тільки за умови правильного розуміння Його Особи, ми можемо звертатися до Нього, виявляючи свою любов, благоговіння, довіру і послух. 