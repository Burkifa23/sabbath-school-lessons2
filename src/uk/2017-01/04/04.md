---
title:  Особистісні Якості Святого Духа. Частина 2
date:   24/01/2017
---

### Особистісні Якості Святого Духа. Частина 2 

Обмеженій людині важко зрозуміти Особу Святого Духа. І ось чому. Певною мірою ми можемо уявити собі Бога як Отця. Багато хто з нас, ґрунтуючись на Євангеліях, також створив у своїх думках портрет Ісуса. Христос прийняв людську природу і прийшов до нас у людській подобі. Однак Святий Дух представлений у Писанні по-іншому. Складається враження, що Він невловимий і значно складніший для розуміння, ніж Отець і Син. 

Тому деякі доходять висновку, що Святий Дух – безлика енергія. Як ми вже зазначали, ця ідея насправді не відображає істинну природу Святого Духа. У Біблії містяться твердження, які не мали б жодного сенсу, якби Святий Дух був тільки безособовою силою або впливом від Бога. 

Уважно прочитайте наступні два уривки. Чи матимуть вони сенс, якщо замінити слово «Дух» словом «сила»? Чому ці тексти мають сенс, тільки якщо Святий Дух – Особа? 

`Римл. 15:13` 

`1 Кор. 2:4` 

Слова апостолів «зволилось Духові Святому і нам» (Дії 15:28, переклад І. Огієнка) були б абсурдними, якби Святий Дух був тільки безликою силою або впливом. Це твердження, навпаки, указує на самостійну Особу, таку ж, як Отець і Син. 

Крім того, як можуть віруючі бути хрещені «в Ім’я Отця, і Сина, і Святого Духа» (Матв. 28:19), якщо Отець і Син є Особами, а Святий Дух – ні? Таке твердження безглузде. Навпаки, текст повідомляє, що всі три Особи носять одне Ім’я, у яке ми хрестилися*. Таким чином, Святий Дух посідає однакове становище з Богом Отцем і Богом Сином. 

`Еллен Уайт проникливо зазначає: «Ось – три живі Особи Небесної Трійці... Отець, Син і Святий Дух» (Е. Уайт. Євангелізм, с. 615). Вона також прямо заявляє про особистісну природу Святого Духа.` 