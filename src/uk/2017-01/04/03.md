---
title:  Особистісні Якості Святого Духа. Частина 1
date:   23/01/2017
---

### Особистісні Якості Святого Духа. Частина 1 

`Читаючи наведені нижче тексти, запитайте себе: про кого вони повідомляють: про безособову силу чи про Божественну Особу? Римл. 8:14-16, 27; Римл. 15:30; 1 Кор. 2:10; Дії 8:29; 10:19, 20; 28:25.` 

Чи може безособова сила заступатися за нас? Чи здатний безособовий дух або сила відкривати нам істини про Бога? Чи може безлика енергія говорити? Усі наведені біблійні вислови підтверджують: Святий Дух – Особа. 

`Прочитайте наступні тексти. Які особистісні якості Святого Духа зображені в них? Ефес. 4:30; Дії 5:3, 9; 1 Кор. 12:11; Римл. 15:30.` 

Відмітною ознакою особи є знання, почуття і воля. Тільки особа може засмучуватися. Тільки особу можна обманути. Тільки особа має можливість вибирати на свій розсуд та виявляти волю. Воля, мабуть, – одна з характерних особливостей будь-якої особи. І тільки особа здатна любити. Справжня любов не може бути абстрактною і безособовою. Любов виявляється завдяки особистому контакту. Такі особистісні риси свідчать, що Святий Дух є розумною, самостійною Особою, Яка володіє знанням, волею і здатністю любити. Він – не примарний вплив або безлика сила. Про Святого Духа говориться як про Особу, оскільки Бог – Особа. 

«Святий Дух є Особою, інакше Він не міг би свідчити нашому духові і разом з нашим духом, що ми – діти Божі. Святий Дух має бути саме Божественною Особою, інакше Він не міг би пізнати таємниці, заховані в розумі Бога» (Е. Уайт. Євангелізм, с. 616, 617). 

`Яким чином біблійна істина про особистісну природу Святого Духа впливає на наші взаємовідносини з Ним? Що змінилося б, якби Дух Святий був просто безликою силою, відмінною від Бога?` 