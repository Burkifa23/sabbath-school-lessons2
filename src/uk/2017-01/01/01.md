---
title:  Дух і Слово
date:   31/12/2016
---

### Дух і Слово

### Біблійні тексти для дослідження:
2 Петра 1:19-21; 1 Кор. 2:9-13; Псал. 119:160; Івана 17:17. 
 
> <p>Пам’ятний вірш:</p> 

«Усе Писання богонатхненне й корисне для навчання, для докору, для виправлення, для виховання в праведності, щоб Божа людина була досконала, на всяке добре діло готова» (2 Тим. 3:16, 17). 

Призначення Святого Писання обумовлене тим, що воно є Божим Словом, відкритим людству через діяння Святого Духа. У Біблії Святий Дух відкриває волю Бога, показуючи, як нам жити угодним Йому життям. 

Однак сила Святого Духа виявлялася не тільки в далекому минулому під час написання Біблії. Сьогодні Він також тісно пов’язаний зі Словом Божим у багатьох інших важливих аспектах. У процесі вивчення й осмислення Слова ми потребуємо керівництва Святого Духа. Цей же Бог Дух пробуджує в нас бажання вивчати Боже Слово та застосовувати його вчення у своєму житті. Таким чином, Дух працює за допомогою і через написане Слово, щоб зробити нас новим творінням у Христі. 

Протягом тижня ми розглядатимемо діяльність Святого Духа у світлі Писання. 