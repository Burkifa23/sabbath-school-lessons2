---
title:  Для подальшого дослідження
date:   06/01/2017
---

#### Для подальшого дослідження

Прочитайте розділ «Наш єдиний захист» із книги Е. Уайт «Велика боротьба» (с. 593-602). Прочитайте також розділ «Нехай серце ваше не тривожиться» із книги Е. Уайт «Христос – надія світу» (с. 662-680). 

Подумайте про істини, які ми пізнали винятково завдяки тому, що вони були відкриті нам у Біблії. Наприклад, істина про Творіння. Який разючий контраст між біблійним ученням про Творіння та людськими уявленнями про процес, названий «неодарвіністським синтезом»! Як сильно можуть помилятися люди! Подумайте також про Другий прихід Христа і воскресіння мертвих наприкінці часу. Ми ніколи не змогли б дізнатися про ці істини самостійно. Вони неодмінно мали бути відкриті нам; і вони були відкриті в 

Слові Божому, написаному людьми під натхненням Святого Духа. Але найважливішою залишається істина про те, що Ісус Христос помер за наші гріхи і ми спасаємося через віру в Нього та Його служіння заради нас! Цю істину ми ніколи не змогли б осягнути самостійно. Ми знаємо її тільки тому, що вона була відкрита нам. Подумайте про інші істини, які ми знаємо тільки тому, що вони були відкриті нам завдяки Слову Божому. Що цей факт говорить нам про те, яке місце має займати Слово Боже в нашому житті? 

#### Питання для обговорення: 

`Чому Біблія є більш надійним керівництвом у духовних питаннях, ніж людські суб’єктивні уявлення? Якими будуть наслідки нашого відкидання Біблії як мірила, котрим ми перевіряємо всі вчення і навіть власні духовні переживання?` 

`Ми часто чуємо слово «істина», яке використовується в різних контекстах. Обговоріть у класі саме поняття «істини». Що ми маємо на думці, коли стверджуємо, що те чи інше є «істиною»?` 

`Як має реагувати ваша церква, якщо хтось стверджує, що отримав «нове світло»?` 

`Простежте принципову відмінність між біблійним ученням про Творіння та людськими вигадками. Еволюційна теорія в її нинішньому розумінні повністю суперечить біблійній вістці. Що це говорить нам про причини, через які ми повинні довіряти Біблії понад усе?` 