---
title:  Місіонерська історія
date:   06/01/2017
---

#### поДарунок у лiСi. Частина 1 

В 1990 році Ришард Янковський, молодіжний керівник Польського уніону, мріяв організувати молодіжний табір, де молоді люди могли б навчатися служіння. У Церкви не було ні землі, ні коштів, ані найменшого уявлення, як можна вирішити ці проблеми. Та Ришард відчував, що його мрія угодна Богові, і тому почав діяти. 

«Нам потрібно було місце, де діти й молодь могли б проводити час на природі й пізнавати Бога, де вони бачили б діла Творця та вчилися любити Його», ‒ розповідає Ришард. Ідеальним варіантом був би табір з електрикою й водою, розташований на березі озера, з кількома простими будівлями. 

Ришард знайшов місце під назвою Затоне у Західній Польщі. Там на березі озера був муніципальний кемпінг. Будівлі на території кемпінгу були в жалюгідному стані, але їх можна було відремонтувати. 

«Я вірив, що Господь бажає, щоб ми придбали цей кемпінг», ‒ розповідає Ришард. Вартість кемпінгу складала двісті тисяч доларів, але в уніоні не було коштів, аби придбати землю, будівлі й меблі. Коли комітет обговорював це питання, пролунав телефонний дзвінок. Якісь люди з Данії безкоштовно запропонували нам меблі – вони навіть були готові привезти їх!» Ришард знав, що Господь забезпечить їх усім необхідним, якщо на те Його воля. 

_Далі буде_ 