---
title:  Святий Дух і дари Духа
date:   18/02/2017
---

### Святий Дух і дари Духа

### Біблійні тексти для дослідження: 
1 Кор. 12:4-7, 11; Ефес. 4:7; 1 Кор. 12:14-31; Римл. 12:3-8; 1 Івана 4:1-3. 

> <p>Пам’ятний вірш:</p> 
> «Дари є різноманітні, а Дух той самий. І служіння різноманітні, а Господь той самий. І дії різноманітні, а Бог той самий, – Він робить усе в усіх» (1 Кор. 12:4-6). 

Вирушаючи в тривале відрядження, батько доручив своєму синові виконати певну роботу. Але незабаром син зрозумів, що його батько не залишив йому необхідних засобів та інструментів для цього. Розчарований, він був змушений відкласти роботу. 

Перш ніж залишити учнів та повернутися на Небо до Отця, Ісус доручив їм здійснювати певну місію, а саме: проповідувати Євангеліє всьому світові. Але Господь не залишив Своїх учнів без необхідних засобів та інструментів. Він звелів, щоб вони виконували доручення в Його Ім’я і завдяки силі й допомозі Святого Духа. В уривку 1 Кор. 1:4-7 Павло дякує за «благодать Божу, дану вам у Христі Ісусі, що в Ньому ви збагатилися всім... Тому вам… не бракує жодного дару благодаті». Духовні дари дані через Святого Духа в Христі для збудування Церкви. 

Цього тижня ми розглянемо діяльність Святого Духа як суверенного Подателя Божих чудових дарів та визначимо різницю між плодом Духа і дарами Духа. 