---
title:  Місіонерська історія
date:   24/02/2017
---

#### Оголошення в газеті 

Частина 1 

Кім гортав газету, переглядаючи заголовки й читаючи історії, які його зацікавили. У нижньому кутку сторінки він побачив невелике оголошення. Він швидко прочитав його, потім зупинився і прочитав знову. Кім перегорнув сторінку та продовжив читати газету, але текст оголошення не виходив з голови. Усіх бажаючих запрошували на вечірні курси з вивчення Біблії, які проводилися щосереди. 

Кім ще раз прочитав оголошення і відчув: це саме те, що він шукав. 

Кіма завжди цікавили духовні питання. Хоч його сім’я, як і більшість сімей у Данії, не була релігійною, він завжди вірив, якщо не в Бога, то в Добру силу. Кім відчував, що в житті відбувається боротьба між добром і злом. Він бачив зло в алкоголі, наркотиках і жорстокості, з якою стикався. «Якщо існує зло, значить десь має існувати і добро», ‒вважав він. 

Кім намагався вести правильний спосіб життя, але невдачі засмучували його. Він намагався здобути чесноти, не розуміючи, що в цьому йому може допомогти тільки Бог. 

Кім почав вести здоровий спосіб життя і став вегетаріанцем. Він ділився своїми відкриттями з рідними, але робив це поступово, щоб не злякати їх великою кількістю інформації. Через деякий час його батьки побачили мудрість у його здоровому способі життя. 

Читаючи книги про здоров’я, він познайомився з рухом «Нью Ейдж» («Новий вік»). Його послідовники, не заперечуючи існування Бога, навчають, що Він живе всередині кожної людини як прагнення до добра. Але спасіння через Ісуса Христа не було частиною їхнього вчення. 

Коли Кім зіткнувся з деякими особистими проблемами, він усвідомив, що рух «Нью Ейдж» не відповідає на всі його запитання. Повинно бути щось більше в житті, чого він не знайшов. Кім почав шукати Бога. Чи існує Він? Чи піклується Бог про людство? Чи любить Він людину і допомагає їй під час труднощів? Якщо Бог піклується про нього, Кім хотів зустрітися з Ним. 

_Далі буде_ 