---
title:  Для подальшого дослідження
date:   24/02/2017
---

#### Для подальшого дослідження 

Прочитайте уривки з книги Еллен Уайт «Велика боротьба» (с. 511-517; 593-602). 

Деякі запитують: «Чому в наші дні ми не бачимо таких же чудес, таких же надприродних зцілень, які відбувалися в біблійні часи?» По-перше, ми чуємо історії про чудеса. Звичайно, деякі люди бачили їх на власні очі. По-друге, при читанні Біблії може скластися враження, що чудеса завжди відбуваються. Однак таке враження складається тільки тому, що Святий Дух надихав письменників Біблії описувати події, які мали найважливіше значення в збудуванні ранньої Церкви, а ці події часто супроводжувалися чудесами. Проте в більшості випадків люди як тоді, так і сьогодні черпали знання з Божого Слова, а потім відгукувалися на заклик Святого Духа. І, нарешті, Еллен Уайт пише: «Справою Христа було проповідувати Слово й полегшувати страждання людей за допомогою чудесних зцілень. Але мені було дано настанову про те, що ми не можемо сьогодні діяти подібним чином, бо сатана також виявить свою силу в здійсненні чудес. Тому Божі слуги не можуть сьогодні діяти за допомогою чудес, оскільки будуть відбуватися фальшиві зцілення і їх видаватимуть за Божественні. 

З цієї причини Господь закликає Свій народ іти шляхом фізичного лікування, поєднуючи цю роботу з проповіддю Слова. Потрібно створювати санаторії та запрошувати в ці установи працівників, здатних стати справжніми медичними місіонерами. Завдяки цьому люди, котрі проходять у наших санаторіях курс лікування, перебуватимуть під благотворним духовним впливом» (Е. Уайт. Вибрані вісті, т. 2, с. 54). 

#### Питання для обговорення: 

`У чому різниця між плодом Духа та духовними дарами?` 

`Як розуміння того, що дари дає люблячий мудрий Бог, допомагає нам цінувати різні дари в нашій Церкві?` 

`Чому дивовижні зцілення і чудеса самі по собі не є надійним критерієм для визначення істини? Що має супроводжувати їх?` 

`«Кажу кожному з вас через дану мені благодать: не думати про себе більше, ніж належить думати, а думати скромно, згідно з мірою віри, якою Бог кожного наділив» (Римл. 12:3). Яку важливу настанову висловив апостол Павло? Наскільки «високою» має бути наша думка про себе?` 