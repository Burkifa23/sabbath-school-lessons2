---
title:  Хрещення і наповнення Святим Духом
date:   28/01/2017
---

### Хрещення і наповнення Святим Духом

### Біблійні тексти для дослідження: 
Марка 1:8; Ефес. 5:18; Дії 13:52; Луки 11:8-10; Дії 5:32; Гал. 5:16-26. 

> <p>Пам’ятний вірш:</p> 
> «Злодій приходить тільки для того, щоб украсти, вбити і погубити. Я ж прийшов, щоб ви мали життя і щоб надміру мали» (Івана 10:10). 

Як християни, ми повинні бути наповнені Святим Духом. Без Нього наше свідчення буде безсилим, а християнське життя стане тягарем. Ми можемо отримати освіту, володіти талантами і красномовністю, але без Духа не зможемо жити згідно з Божим призначенням. Ми не матимемо впевненості в спасінні та не зазнаємо радості від служіння нашому Господу. Ми будемо християнами тільки за назвою, а номінальний християнин – це взагалі не християнин. 

Ісус бажає, щоб ми жили повноцінним життям. Він хоче дати нам життя в повному розумінні цього слова. Воно вкорінене в Джерелі всього життя – в Ісусі Христі, тому наповнене змістом і приносить задоволення. Христос – Творець усякого життя та єдиний шлях до вічного життя. «Я є дорога, і правда, і життя! Ніхто не приходить до Отця, якщо не через Мене» (Івана 14:6). Життя в усій повноті можна досягти тільки за допомогою єднання з Ним. І саме на це спрямована діяльність Святого Духа в нашому житті. 

Протягом тижня ми вивчатимемо, що говорить Біблія про хрещення Духом та що означає бути наповненими Ним. Ми також розглянемо деякі ознаки того, що ми справді наповнені Духом. 