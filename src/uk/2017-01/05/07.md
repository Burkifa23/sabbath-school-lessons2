---
title:  Для подальшого Дослідження
date:   03/02/2017
---

#### Для подальшого Дослідження: 

Для будь-якої людини природно прагнути управляти своїм життям. Наші досягнення, як правило, залежать від наших зусиль. Хоч чимало людей прагне отримати контроль над своїм життям, інші мають нездоровий страх втратити його. 

Ця людська дилема може бути вирішена тільки з Божою допомогою. Бог бажає, щоб ви віддали Йому, своєму Творцеві і Спасителеві, повний контроль над вашим життям. Він знає і любить вас, як ніхто інший. Це дає Йому право працювати у вашому житті. 

Приймаючи рішення підкорити свою волю керівництву Божого Святого Духа, ви здобуваєте надприродний світ і безмежні можливості, які дозволять вам стати благословенням для інших. Однак для отримання цієї сили нам необхідне бажання. Бог нікого не змушує прийняти Його. Моральні істоти повинні бути вільними. А щоб бути по-справжньому вільними в Христі, ми повинні відмовитися від своїх старих гріховних шляхів та перебувати під керівництвом Святого Духа. Проте тут немає жодного протиріччя. Наша свобода ґрунтується на звільненні від засудження і влади гріха, який поневолює нас та призводить до смерті. Натомість, довірившись Господу і дозволяючи Святому Духові перебувати в нас, ми не тільки стаємо вільними від засудження (див. Римл. 8:1), а й живемо «не за тілом, а за Духом». Це єдина справжня свобода, яку можемо мати ми, грішні істоти. 

### Питання для обговорення: 

`Деякі люди вважають: свобода – це можливість робити, що хочеться, коли хочеться і як хочеться. Чому таке уявлення помилкове із християнської точки зору? У чому полягає біблійна концепція істинної свободи? (Див. Псал. 119:45; Луки 4:18; Івана 8:34-36; 2 Кор. 3:17; Гал. 5:1).` 

`Чому так важливо упокорити своє «я» і повністю присвятити життя Богові, перш ніж Святий Дух зможе плідно працювати через нас? Що Бог може здійснити в нас, щоб зробити нас благословенням для інших, якщо ми впокоримо себе й відкриємо своє серце для впливу Святого Духа?` 

`«Життя християнина – це не часткова зміна або вдосконалення старого, а перетворення єства. Нове життя починається тоді, коли людина помирає для свого “я” та гріха. Така зміна може відбутися тільки під впливом Святого Духа» (Е. Уайт. Христос – надія світу, с. 172). Обговоріть у класі практичний зміст цих слів.` 

`Порівняйте ознаки егоїстичного життя з ознаками життя, яке перебуває під керівництвом Святого Духа (див. таблицю в темі за четвер). Обговоріть у класі питання: яке найбільше благословення ми можемо здобути, дозволяючи Святому Духові керувати нашим життям?` 
