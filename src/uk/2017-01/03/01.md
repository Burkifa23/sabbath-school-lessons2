---
title:  Божественність Святого Духа
date:   14/01/2017
---

### Божественність Святого Духа

### Біблійні тексти для дослідження: 
Дії 5:1-4; Ісаї 63:10-14; Тита 3:4-6; Римл. 8:11; 1 Петра 1:2. 

> <p>Пам’ятний вірш</p> 
> «Благодать Господа Ісуса Христа, любов Бога і спільність Святого Духа – з усіма вами» (2 Кор. 13:13). 

На сторінках усіх книг Біблії Божественність Бога Отця представлена як незаперечний факт. Ми знаходимо цю істину як у Старому, так і в Новому Завітах. Вона є однією з основоположних істин, відкритих у Божому Слові. 

Про Божественність Ісуса також неодноразово згадується в Писанні, переважно в Новому Завіті – як у Євангеліях, так і в посланнях. 

Божественність же Святого Духа представлена так, що переконатися в ній можна, вивчивши ряд непрямих біблійних тверджень. При уважному дослідженні того, що Бог відкрив у Своєму Слові про Святого Духа, нам буде необхідно зіставляти між собою різні біблійні вірші. При цьому ми не повинні нічого віднімати від біблійних текстів, але також слід «думати не більше від того, що написано» (1 Кор. 4:6). До вивчення цієї теми необхідно підходити з покорою; учення про Святого Духа не можна будувати на людських уявленнях про Божество. Навпаки, ми повинні приймати й утверджувати істини, підтверджені Словом Божим, якими б складними для розуміння не були деякі з біблійних концепцій.  