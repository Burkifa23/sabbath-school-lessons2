---
title:  Біблійні Вказівки
date:   17/01/2017
---

### Біблійні Вказівки 

У Біблії міститься велика кількість посилань на Святого Духа. 

`Прочитайте уривок Ісаї 63:10-14 та порівняйте його з текстами Чис. 14:11 і П. Зак. 32:12. Про Кого йдеться у віршах і що це говорить нам про Божественну природу Святого Духа?` 

У тексті Ісаї 63:10 говориться про неслухняних людей, котрі засмутили Святого Духа. Однак у паралельному тексті Чис. 14:11 читаємо: «І промовив Господь до Мойсея: “Аж доки буде цей народ зневажати Мене?”». Також у вірші П. Зак. 32:12 сказано: «Господь Сам провадив його [Ізраїль], а бога чужого при нім не було». Біблійні автори неодноразово наголошували, що Бог і Святий Дух – єдине Божество. 

У вірші 2 Сам. 23:2 читаємо: «Дух Господній говорить в мені», а в паралельному твердженні у вірші 3 сказано: «Сказав 

Бог Ізраїлів, Скеля Ізраїлева говорила мені...». У цих паралельних текстах Святого Письма ми маємо підтвердження, що Святий Дух – Бог. 

`Порівняйте тексти 1 Кор. 3:16, 17 і 1 Кор. 6:19, 20, а також 1 Кор. 12:11 і 1 Кор. 12:28. Наскільки ідентичні посилання на Святого Духа та Бога Отця в даних уривках? Які якості характеризують Бога Отця, а які – Святого Духа?` 

В уривках 1 Кор. 3:16, 17 і 6:19, 20 Павло використовує подібну лексику. Апостол стверджує: щоб наші тіла стали храмом Святого Духа, у них має оселитися Бог. Вкладаючи однакове значення в поняття «храм Божий» і «храм Святого Духа», Павло підтверджує, що Святий Дух – Бог. 

У тексті 1 Кор. 12:11 апостол пише, що Святий Дух наділяє духовними дарами кожного віруючого. А нижче, у тексті 1 Кор. 12:28, він говорить, що це звершує Бог. Основна ідея зрозуміла: Дух Святий виконує ті ж самі дії, що й Бог, а це переконливий доказ того, що Святий Дух рівний Богові. 

`Ще раз прочитайте текст Чис. 14:11. Яким чином ці слова можна застосувати до нас сьогодні? Згадайте, яким дивовижним чином Бог діяв у нашій Церкві. Згадайте про всі ознаки, дані Богом для зміцнення нашої віри. Як нам уникнути помилок, яких припустився Божий народ тисячі років тому?` 