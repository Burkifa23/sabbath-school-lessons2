---
title:  Невидима діяльність Святого Духа
date:   07/01/2017
---

### Невидима діяльність Святого Духа

### Біблійні тексти для дослідження: 
Бут 1:2; Йова 26:13; Вих. 31:1-5; Івана 16:13, 14; Гал. 5:16-23. 

> <p>Пам’ятний текст</p> 
> «Він Мене прославить, бо від Мого одержить і сповістить вам» (Івана 16:14). 

У Біблії Святому Духові не приділяється така ж помітна увага, як Богові Отцю та Богові Сину. Однак Біблія повідомляє, що Святий Дух був присутній під час усіх значущих моментів священної історії. На самому початку Він був присутній при творінні світу, залишаючись у тіні. Він надихав Божих пророків, відігравши тим самим ключову роль у написанні Слова Божого. Він також брав активну участь у процесі втілення Ісуса Христа і Його народження від Марії. 

Проте Особа Святого Духа не перебуває в центрі біблійної оповіді і ми мало знаємо про Нього. Він залишається в тіні, і це тому, що Його роль полягає в сприянні іншій Особі Трійці – Ісусові, Синові Божому, та в прославлянні Бога Отця. Усе це необхідно для того, щоб грішні люди могли бути спасенні від вічної смерті – наслідку гріхопадіння.
 
Зі свідчень Писання ми дізнаємося, що Святий Дух, залишаючись у тіні, з гідністю виконує Свої функції: підтримує, допомагає, творить, підкріпляє. Чи буде це Його участь у Творінні, Викупленні, місіонерській справі, Він не прагне бути в центрі уваги, хоч Його роль завжди була і залишається важливою. 