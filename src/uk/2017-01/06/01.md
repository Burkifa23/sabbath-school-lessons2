---
title:  Святий Дух і святе життя
date:   04/02/2017
---

### Святий Дух і святе життя

### Біблійні тексти для дослідження: 
1 Петра 1:14-16; Ісаї 6:3; Євр. 12:14; 1 Кор. 6:11; 1 Тим. 1:8; Псал. 14:1, 2. 

> <p>Пам’ятний вірш:</p> 
> «А Сам Бог миру хай повністю освятить вас: нехай ваш дух, душа і тіло бездоганно будуть збережені в цілості до приходу нашого Господа Ісуса Христа» (1 Сол. 5:23). 

Дуже легко стати несприйнятливими до святості Бога та не думати про те, наскільки сильно Бог ненавидить гріх і зло. 

Однак святість є ключовою темою в Біблії. Прагнення здобути святість, уподібнитися до Ісуса в любові й чистоті має стати пріоритетом для кожного християнина. Звичайно, не можна вважати себе святішим за інших. Проте необхідно мати чітке розуміння того, що означає жити чистим, освяченим життям. 

Любов і святість Бога нерозривно пов’язані між собою. Без святості Божа любов буде надмірно сентиментальною; без любові Божа святість буде сувора й неприступна. Обидва атрибути – любов і святість – складають основу сутності Бога. 

Святий Дух безпосередньо пов’язаний з нашим прагненням до святості. Зрештою, Він названий Святим Духом. Його Ім’я нагадує нам: Бог святий і Його найбільше бажання – перетворити грішників на подобу Його святості. 

Цього тижня ми розглянемо питання: «Що значить бути святим і жити святим життям?». 