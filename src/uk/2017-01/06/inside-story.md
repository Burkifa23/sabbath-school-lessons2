---
title:  Місіонерська історія
date:   10/02/2017
---

#### «боже, Допоможи мені знайти тебе!»  Частина 2 

Грег запросив Ханнеле відвідати Адвентистську церкву. Вона сумнівалася, адже часто розчаровувалася в людях, але все ж погодилася піти. Жінка не чекала нічого особливого, але коли переступила поріг церкви, то була вражена доброзичливою атмосферою. Ханнеле здивувалася, почувши глибоку біблійну дискусію. «Ці люди так добре знають Біблію! І мені дуже сподобалася проповідь, ‒ розповідала Ханнеле. – Я вирішила прийти сюди знову через тиждень». 

Спочатку Ханнеле важко було відвідувати церкву по суботах, але тільки доти, доки вона не зрозуміла цінність і святість суботнього дня. Також її бентежили деякі аспекти адвентистської віри, але Грег допоміг їй знайти відповіді на її запитання, і вона продовжила відвідувати церкву. 

«Я полюбила Ісуса так само, як і моя сестра багато років тому, ‒ зізнається Ханнеле. – Того літа я побувала в церковному біблійному таборі, де вивчала Біблію з іншими учнями Ісуса й оновлювалася духовно. У перервах я йшла на берег озера й молилася за чоловіка». 

Ханнеле повернулася додому окриленою. Вона, як завжди, ділилася своєю любов’ ю до Бога з чоловіком, але цього разу вона відчувала необхідність переконати його прийняти рішення на користь Ісуса. Тоді вона не знала, що це була їхня остання розмова на духовну тему. Через два дні чоловік загинув у автомобільній катастрофі. 

«Я не могла зрозуміти, чому Бог забрав мого чоловіка після того, як я присвятила Йому своє життя, ‒ каже жінка. – Тепер я розумію, що Господь подарував мені нову сім’ю, мою церкву, аби вона підтримувала й молилася зі мною у цей важкий період. 

Біблійні вірші, які я знала напам’ять, дарували мені спокій, і Дух Святий розраджував мене». 

Ханнеле влаштувалася працювати в заочну школу з вивчення Біблії, де вона допомагає людям знайти відповіді на ті самі запитання, які колись турбували її. Пізніше Ханнеле зустріла в церкві хорошого чоловіка, і вони одружилися. «Бог потурбувався, щоб у нас обох було служіння!» ‒ розповідає вона. 

А Грег з Австралії також повернувся в Церкву. Воістину великі діла Господні! 