---
title:  Мірило святості – божий закон
date:   08/02/2017
---

### Мірило святості – божий закон 

Ми знаємо, що Бог закликає нас дотримуватися Його Закону. Виникає запитання: чому ми повинні виконувати Божий Закон, якщо не можемо ним спастися? Відповідь міститься в ідеї святості. 

`Прочитайте тексти Римл. 7:12 та 1 Тим. 1:8. Як апостол Павло характеризує Закон? Яким чином Закон відображає характер Бога?` 

Закон святий, праведний і добрий. Ці три якості характеризують тільки Самого Бога. Таким чином, Закон є проявом Божого характеру. 

Жити життям, наповненим Духом, означає жити згідно з Божим Законом. Закон – незмінне правило Його святості. Установлений Божим моральним Законом стандарт незмінний, як і Сам Бог. Ісус стверджував, що Закон не був скасований і кожна його навіть найменша деталь підлягає виконанню (Матв. 5:17-19). Виконання Закону – це не законництво, а прояв вірності. Закон не спасає нас і ніколи не зможе цього зробити. Закон ніколи не був шляхом до спасіння, натомість це шлях спасенних. Якщо можна так висловитися, Закон – це взуття, яке взула наша мандрівна любов та виявляє себе. Ісус передбачав, що «через поширення беззаконня охолоне любов багатьох» (Матв. 24:12). Любов холоне, коли Закон не шанують. 

`Прочитайте тексти Римл. 13:10 та Матв. 22:37-40. Чому любов – це виконання Закону?` 

У той час як правило і норма святості – це Божий Закон, серцем святості є любов. Любов – це відповідь на спасенні дії Бога, і вона виявляється у вірності. Ви не можете бути хорошим учнем Ісуса, не будучи сумлінним люблячим виконавцем Закону. Хоч можливо без любові дотримуватися букви Закону, проте неможливо виявляти справжню любов без дотримання Закону. Справжня любов бажає бути вірною, вона не скасовує Закон, а виконує його.
 
`Чому Закон є виявом Божої любові до нас? Як взаємо- пов’язані любов і послух?`