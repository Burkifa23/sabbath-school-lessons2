---
title:  'Підстава біблійної молитви: прийняття обітниць'
date:   08/03/2017
---

### Підстава біблійної молитви: прийняття обітниць 

Віра даремна, якщо ми не претендуємо на те, про що молимося. 

`Прочитайте уривок 1 Івана 5:14, 15. Як нам здобути впевненість у тому, що Бог чує нас і ми отримаємо відповідь на наше прохання?` 

Третій елемент біблійної молитви – прийняття обітниць. Після того як ми попросили Бога й повірили Його обітницям, нам необхідно прийняти обіцяне. Ми приймаємо Божу обітницю як таку, що стосується безпосередньо нас, та дякуємо Йому за її виконання. Таким чином, ми приймаємо обітниці серцем. Еллен Уайт пише: «Ми можемо просити про будьякий обіцяний Ним дар, повинні вірити, що отримаємо його, та дякувати Богові за те, що отримали» (Виховання, с. 258). 

У тексті Луки 8:11 Ісус порівнює Боже Слово з насінням. Подібно до того як у кожній насінині міститься потенціал цілої яблуні, так і Божий дар міститься в Його обітниці. Претендуючи на обітницю й дякуючи Богові за неї, ми вже володіємо обіцяним Ним даром. Ми отримуємо обіцяний дар через віру, перш ніж зможемо побачити або відчути його. 

Приклад воскресіння Лазаря (див. Івана 11) показує, що Ісус молився саме таким чином. Спаситель точно знав Божу волю в даній ситуації. У тексті Івана 11:11 сказано, що Він був готовий виконати волю Бога і був слухняний. В уривку Івана 11:39-41 читаємо, що Ісус заздалегідь подякував Отцеві за воскресіння Лазаря, хоч той ще перебував у могилі. Коли Ісус дякував Богові, Його прохання було виконане. Як діти Бога, ми повинні покладатися на Його обітниці. Хоч ми не можемо пояснити все, однак можемо довіряти Його обітницям. 

«Господь каже: “До Мене поклич в день недолі” (Псал. 49:15). Він запрошує нас прийти до Нього з нашими труд нощами, турботами і потребою в Божій допомозі. Він закликає нас молитися, не зволікаючи. Як тільки виникають труднощі, нам слід відразу ж піднести до Нього наші щирі серйозні благання. Наполегливість у молитві свідчить про велике довір’я до Бога. Усвідомлення потреби спонукує нас серйозно молитися, і Небесний Отець зворушений нашими проханнями» (Е. Уайт. Наочні уроки Христа, с. 172). 

`Чому важливо приносити всі прохання Богові в молитві?` 