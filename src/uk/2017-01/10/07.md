---
title:  Для подальшого дослідження
date:   10/03/2017
---

#### Для подальшого дослідження: 

Прочитайте з книги Е. Уайт «Наочні уроки Христа» розділ «Просити, щоб давати» (с. 139-149). Обнадійливі обітниці можна також знайти в книзі Еллен Уайт «Бог обіцяв» (God has Promised, Washington, D.C.: Review and Herald, 1982). 

Без молитви ми не мали б жодної духовної сили, бо молитва єднає нас із Джерелом сили. Без молитви ми не мали б життєво важливого зв’язку з Богом. Ми стали б порожніми посудинами, що мають «вигляд благочестя», але позбавленими сили й обітниці дару згори. Як ми змогли переконатися цього тижня, нам даровані чудові обітниці про Божу відповідь на молитву. Але що можна сказати про ті періоди, коли ми не отримуємо того, що просимо, хоч найкращим чином виконуємо всі умови? 

«Не падайте духом, якщо на ваші молитви немає негайної відповіді. Господь бачить, що молитва часто змішується з думками про матеріальні блага. Люди моляться про те, що задовольнятиме їхні егоїстичні бажання, тому Господь не виконує прохання так, як вони очікують. Він проводить їх через випробування і приниження, доки вони не побачать більш ясно, чого найбільше потребують. Господь не потурає їхньому зіпсованому смаку і не дає їм того, що їм зашкодить і чим вони знеславлять Бога. Він не дає людям того, що лестить їхній зарозумілості та слугує лише для їхнього самозвеличення. Ми повинні приходити до Бога з покірним, скрушеним серцем, підкоривши все Його священній волі» (Е. Уайт. У небесних оселях, с. 89). 

#### Питання для обговорення: 

`Яким чином молитва впливає на все наше духовне життя? Що ви відчуваєте, коли молитеся? Які зміни здійснює у вас молитва?` 

`Що ви скажете людині, котра молилася про щось, але не побачила виконання свого прохання, наприклад, не дочекалася зцілення хворої дитини? Як ми навчаємося довіряти Богові навіть у таких ситуаціях?` 

`Поділіться власним молитовним досвідом у класі та розкажіть, що він означає для вас. Яким чином ваш досвід може допомогти людям, котрі не до кінця розуміють призначення молитви?` 

`Чому важливо молитися, навіть якщо ми не цілком розуміємо, як вона діє?` 