---
title:  Для подальшого дослідження
date:   15/12/2017
---

Прочитайте із книги Еллен Уайт «Дії апостолів» розділи «Перед синедріоном» (с. 77-79); «Із гонителя ‒ в учні» (с.112-114); «Листи з Рима» (с. 474, 475); із книги «Євангелізм» ‒ розділ «Проповідування католикам» (с. 573-577); із книги «Вибрані вісті» (т. 1) ‒ розділ «Про що проповідувати і про що не проповідувати» (с. 155, 156). 

«Незважаючи на падіння Ізраїлю як нації, серед них залишався благочестивий останок, котрий мав бути спасенний. За часів Спасителя багато вірних мужів та жінок із радістю прийняли вістку Івана Хрестителя і почали заново досліджувати пророцтва про Месію. Перша християнська Церква складалася з цих вірних євреїв, котрі визнали в Ісусі з Назарета довгоочікуваного Месію» (Е. Уайт. Дії апостолів, с. 376, 377). 

«Серед євреїв деякі, подібно до Савла з Тарса, сильні в Писанні; вони з дивовижною силою звіщатимуть незмінність Божого Закону... Коли Його слуги з вірою працюють для тих, хто довгий час був занедбаний і зневажений, тоді відкриється Його спасіння» (там же, с. 381). 

«Бог очікує, що наприкінці проповіді Євангелія, коли має бути звершена особлива робота для досі занедбаних класів людей, Його вісники виявлять особливе зацікавлення щодо єврейського народу, котрий проживає в усіх частинах світу. Коли Писання Старого й Нового Завітів зіллються в одне ціле, відкриваючи віковічний План Єгови, для багатьох євреїв це буде неначе світанок нового дня, наче воскресіння душі. Коли вони побачать новозавітного Христа на сторінках старозавітних Писань та зрозуміють, наскільки ясно Новий Завіт пояснює Старий, їхні сонні душі прокинуться і вони визнають Христа Спасителем світу. Багато людей вірою прийме Христа як свого Викупителя» (там же). 

**Питання для обговорення**: 

`1. Оскільки Божий Закон і особливо заповідь про суботу будуть широко обговорюватися в останні дні, хіба не логічно припустити, що євреї (багато з яких серйозно ставляться до Десяти Заповідей) та адвентисти візьмуть участь у просвіті людей? Обговоріть це питання.` 

`2. Чому саме Адвентистська церква може досягти найбільшого успіху в проповіді Євангелія євреям? Що ви або ваша місцева церква можете зробити для проповіді Євангелія євреям у вашому місцевому суспільстві?` 

`3. Чого ми можемо навчитися на помилках ізраїльтян? Як нам сьогодні уникнути повторення цих помилок?`