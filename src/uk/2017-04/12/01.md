---
title:  Перемагаючи зло добром
date:   16/12/2017
---

### Біблійні тексти для дослідження: 
Римл. 12, 13.

> <p>Пам’ятний текст</p> 
> «І не пристосовуйтеся до цього віку, але змінюйтеся оновленням вашого розуму, щоб ви пізнавали, що є Божа воля: добре, приємне і досконале» (Римл. 12:2).

У своєму посланні Павло намагався застерегти римлян від помилкового розуміння Закону, але водночас він закликає християн до досконалого послуху. Такий послух – результат внутрішньої зміни серця й розуму, яка відбувається винятково завдяки силі Бога, яка діє в слухняних Йому. 

У Посланні до римлян немає жодного натяку, що такий послух приходить сам собою. Християнин повинен дізнатися про необхідні вимоги, бажати підкоритися їм та знайти силу, без якої послух неможливий. 

Це означає, що діла – частина християнської віри. Павло ніколи не принижував значення діл. У розділах 13-15 свого послання він приділяє їм велику увагу. Це зовсім не заперечує його попередніх висловлювань про праведність через віру. Навпаки, діла є справжнім вираженням віри. Можна навіть стверджувати: оскільки Христос приніс додаткове одкровення, вимоги Нового Завіту значно складніші за вимоги Старого Завіту. Новозавітним віруючим був даний зразок належної моральної поведінки в Ісусі Христі. Спаситель, як ніхто інший, показує нам приклад, який потрібно наслідувати. «Плекайте в собі ті самі думки, що й у Христі Ісусі» (Филп. 2:5). 

Немає стандарту вищого за цей!