---
title:  Для подальшого дослідження
date:   22/12/2017
---

Прочитайте із книги Еллен Уайт «Вибрані вісті» (т. 1) розділ «Пояснення з приводу ранніх висловлювань» (с. 66-69); із книги «Свідчення для Церкви» (т. 5) розділ «Практичне благочестя» (с. 540, 541); із книги «Свідчення для Церкви» (т.6) розділ «Наша позиція щодо цивільної влади» (с. 394, 395); із книги «Патріархи і пророки» розділ «Скинія та служіння в ній» (с. 352, 353); із книги «Небесні принципи щасливого життя» розділ «Духовність Закону» (с. 49-51). 

«У Біблії відкрита воля Бога. Істини Слова Божого – це вислови Всевишнього. Людина, яка робить ці істини частиною свого життя, стає в усіх відношеннях новим творінням... Слова “нове серце даю вам” означають “новий розум даю вам”. Зміна серця завжди супроводжується здобуттям ясного усвідомлення християнського обов’язку, розумінням істини. Людині, котра старанно та з молитвою вивчає Писання, будуть дані поміркованість і розсудливість. Спілкування з Богом зробить її здатною до глибшого мислення» (Е. Уайт. Моє життя сьогодні, с. 24). 

«Господь скоро прийде... ми зобов’язані приготуватися й чекати Його Прихід. О, як славно побачити Його і бути прийнятими Ним серед Його викуплених! Ми довго чекаємо, але наша надія не має слабшати. Якщо тільки ми удостоїмося побачити Царя в Його величі, то навіки знайдемо блаженство. Мені хочеться голосно вигукнути: “Ми повертаємося додому!” Ми близькі до того часу, коли Христос прийде в силі й великій славі, щоб забрати Своїх викуплених до їхнього вічного дому» (Е. Уайт. Свідчення для Церкви, т. 8, с. 253). 

**Питання для обговорення**: 

`1. Обговоріть у класі відповіді на запитання, поставлене в кінці уроку за четвер.` 

`2. Бути одночасно хорошим громадянином і хорошим християнином – складне завдання. Якщо хтось запитає вас, чи має він ціною конфлікту з владою відстоювати те, що вважає волею Бога, що ви відповісте? Яку пораду можете дати? Яких принципів потрібно дотримуватися? Чому до цього питання ми повинні підходити розумно та з молитвою?` 

`3. Що, на вашу думку, важче: ретельно дотримуватися букви Закону чи безумовно любити Бога й людей? Чи коректне це запитання? Якщо ні, то чому?` 

`4. У міру наближення до кінця кварталу обговоріть у класі, які думки й ідеї з Послання до римлян допомагають нам зрозуміти важливість Реформації. Що говорить Послання до римлян про те, у що і чому ми віримо?`
 