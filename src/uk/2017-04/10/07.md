---
title:  Для подальшого дослідження
date:   08/12/2017
---

Прочитайте із книги Еллен Уайт «Велика боротьба» розділ «Англійські реформатори пізнього періоду» (с. 261, 262); із Біблійної енциклопедії АСД ‒ розділ «Віра і діла» (с. 530, 531); Коментарі Е. Уайт в Біблійному коментарі АСД (т. 1, с. 1099, 1100).

«Слово Боже повідомляє про обрання осіб і народу – єдине обрання, коли людина вибрана для спасіння. Багато хто дивиться на кінець із цілковитою впевненістю, що вони вибрані для небесного блаженства. Але не про це обрання сказано в Біблії. Людина вибрана звершувати своє спасіння зі страхом і трепетом. Вона вибрана зодягнутися в усю Божу зброю та боротися добрим подвигом віри. Людина вибрана використовувати Божі засоби, які Господь зробив для неї доступними, у боротьбі проти кожної низької пристрасті, поки сатана бореться за її душу. Вона вибрана пильнувати в молитві, досліджувати Святе Письмо, уникати спокуси. Вона вибрана постійно вірити, підкорятися кожному слову, що виходить з уст Божих, аби бути не тільки слухачем, а й виконавцем Слова. Саме таким є біблійний вибір» (Е. Уайт. Свідчення для проповідників, с. 453, 454).

«Обмежений [людський] розум не може збагнути до кінця характер або дії Безмежного. Ми не можемо знайти Бога науковим шляхом. Як для вчених людей з найсильнішим інтелектом, так і для тих, чий розумовий кругозір обмежений, Святий Бог залишається вкритим таємницею. Але хоч «хмара та морок круг Нього, справедливість та право ‒ підстава престолу Його» (Псал. 97:2). Ми настільки зможемо зрозуміти Його ставлення до нас, наскільки зможемо розрізнити Його безмежну милість, з’єднану з безмежною силою. Ми можемо зрозуміти Його цілі настільки, наскільки здатні розуміти. Та, незважаючи на все це, ми можемо довірятися Його всемогутній руці та серцю, сповненому любові до нас» (Е. Уайт. Виховання, с. 169).

**Питання для обговорення**:

`1. Деякі християни переконані, що ще до нашого народження Бог обрав одних для спасіння, а інших ‒ для загибелі. Ті, кому Бог призначив загинути, приречені на смерть, тобто вічні муки в пеклі. Іншими словами, за Божим провидінням деяким людям, незалежно від їхнього власного вибору, нібито судилося жити на Землі без спасенних відносин з Ісусом та провести вічність у пекельному вогні. У чому ця точка зору суперечить Біблії?`

`2. Проведіть паралель між покликанням Церкви адвентистів сьомого дня та роллю стародавнього Ізраїлю? Які ви бачите подібність та відмінність? Які завдання ми виконуємо краще, а які гірше? Обґрунтуйте свої відповіді.`