---
title:  Діти обітниці
date:   02/12/2017
---

### Біблійні тексти для дослідження:
Римл. 9.

> <p>Пам’ятний вірш</p>
> «Отож, кого хоче, Він милує, а кого хоче, робить черствим» (Римл. 9:18).

«Згідно з написаним: Якова Я полюбив, а Ісава зненавидів… Бо Він сказав Мойсеєві: Помилую, кого хочу помилувати, і змилосерджуся, над ким хочу змилосердитися!» (Римл. 9:13, 15).

Про що пише Павло? А як щодо свободи волі й вибору людини, без яких наші переконання навряд чи мають сенс? Хіба ми не вільні прийняти чи відкинути Бога? Чи ці тексти свідчать, що деякі люди вибрані і спасуться, а інші загинуть, незалежно від власного вибору?

Відповідь на це запитання можна знайти, якщо проаналізувати ці біблійні слова в ширшому контексті. Павло намагається показати право Бога обирати тих, кого використовуватиме як Свою «вибрану» зброю для проголошення Доброї вістки. Врешті-решт, якщо Бог несе повну відповідальність за спасіння світу, чому Він не може обрати Своїми помічниками тих, кого захоче?

Якщо Бог нікого не позбавляє можливості отримати спасіння, такі дії з Його боку не суперечать принципам свободи волі. Але ще важливіше, що це не суперечить великій істині про смерть Христа за всіх людей та Його бажанню спасти всіх.

Фактично дев’ятий розділ Послання до римлян не торкається питання особистого спасіння згаданих у ньому осіб, а повідомляє про те, що вони були покликані виконувати певну місію, тому розділ не є складним для розуміння.