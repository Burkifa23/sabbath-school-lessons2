---
title:  Заключні слова
date:   28/12/2017
---

`Прочитайте Римл. 15:1-3. Яка важлива християнська істина міститься в уривку?`

`Згідно з уривком, що означає бути послідовником Ісуса?`

`Які інші біблійні тексти говорять про те ж саме? Як ви можете жити відповідно до цього принципу?`

`Закінчуючи своє послання, які благословення виголошує Павло? Римл. 15:5, 6, 13, 33.`

Бог терпіння – це Бог, Котрий допомагає Своїм дітям усе стійко витримувати. Слово «терпіння» (грец. хьюпомоне) означає «сила духу», «непохитна витривалість». Бог утіхи підбадьорює нас. Бог надії дає людству дорогоцінну надію. У Бога миру ми знаходимо досконалий спокій. 

`Після численних особистих привітань як Павло завершує своє послання? Римл. 16:25-27.`

Павло закінчує свого листа, віддаючи славу Богові. Римські християни й усі інші можуть твердо вірити, що є викупленими синами і дочками Бога, виправданими вірою та керованими Духом Божим. 

Ми знаємо, що Павло був натхнений Господом, аби написати це послання у відповідь на конкретну ситуацію в конкретний час. Але ми не знаємо всіх подробиць того, що Господь відкрив Павлу про майбутнє. 

Справді, апостол знав, що має прийти «відступлення» (див. 2 ​​Сол. 2:3), хоч цей текст не говорить, як багато він знав. Нам невідомо, чи передбачав Павло ту роль, яку його послання й особливо Послання до римлян відіграють під час завершальних подій історії світу. Важливо те, що завдяки дії Духа Божого через це послання народився протестантизм. Якщо людина прагне залишатися вірною Ісусові, вона будуватиме свою віру на біблійних засадах, навіть коли світ буде ошуканий звіром (див. Об’явл. 13:3).