---
title:  Християнське життя
date:   23/12/2017
---

### Біблійні тексти для дослідження: 
Римл. 14-16.

> <p>Пам’ятний вірш</p> 
> «Тож чому ти осуджуєш свого брата? Чому свого брата зневажаєш? Адже всі ми станемо перед Божим судом» (Римл. 14:10).

Ми завершуємо наше вивчення Послання до римлян – книги, яка сприяла народженню протестантської Реформації та яка краще за інші пояснює нам, чому ми – протестанти і чому нам варто ними залишатися. Як протестанти й адвентисти сьомого дня, ми сповідуємо принцип Sola Scriptura – «Тільки Писання!». Саме з Біблії ми дізналися про істину, яка кілька століть тому спонукала наших духовних прабатьків розірвати відносини з Римом; це велика істина про спасіння через віру, переконливо викладена в Посланні Павла до римлян. 

Напевно, фундаментальну частину послання, яку ми досліджували протягом кварталу, можна підсумувати запитанням язичницького в’язничного сторожа: «Що потрібно мені робити, аби спастися?» (Дії 16:30). У Посланні до римлян нам запропонована відповідь на це запитання, і вона кардинально відрізняється від відповіді, даної церквою за часів Лютера. Тому й почалася Реформація, і тому ми – протестанти. 

В останніх розділах послання Павло торкається різних питань, і хоч вони не такі значущі, як основна тема, проте також увійшли до послання. Тому ми ставимося до них, як до Священного Писання. 

Як апостол завершує своє Послання, які істини містяться тут для нас, спадкоємців не тільки Павла, а й протестантської Реформації? Про це поговоримо в даному уроці.