---
title:  Прогрес?
date:   17/10/2017
---

На рубежі XX століття люди вважали, що людство прогресує, його моральний рівень зростатиме, а наука й техніка допоможуть досягнути загального благоденства. Панувала думка, що людські істоти швидкими темпами рухаються на шляху до досконалості і що завдяки правильній освіті й вихованню моральних якостей люди зможуть покращити себе та своє суспільство. ХХ століття обіцяло грандіозні перспективи. 

На жаль, усе пішло зовсім не так, як очікувалося. ХХ століття було одним з найбільш жорстоких і варварських у всій історії якраз через досягнення науки. З’явилася можливість знищувати людей у таких кількостях, про які деспоти минулого не могли навіть мріяти. У чому ж полягала проблема? 

`Прочитайте Римл. 1:22-32. Яким чином ця ситуація, описана в І столітті, повторюється сьогодні, у XXI?`

Звичайно, щоб повірити в такі християнські концепції, як воскресіння мертвих, Другий прихід, Нове Небо і Нова Земля, необхідна віра. Але хіба потрібна віра, аби усвідомити занепад людства? Сьогодні кожен із нас відчуває на собі наслідки цього занепаду. 

`Зверніть увагу на тексти Римл. 1:22, 23. Чи бачимо ми прояв цього принципу сьогодні? Відкинувши Бога, кому й чому поклоняються люди в наш час? Яким чином вони обманюють самі себе? Поділіться своїми відповідями в класі.`