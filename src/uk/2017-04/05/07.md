---
title:  Для подальшого дослідження
date:   03/11/2017
---

Прочитайте із книги Еллен Уайт «Вибрані вісті» (т. 1) розділ «Христос ‒ центр вістки» (с. 388); із книги «Патріархи і пророки» ‒ розділи «Покликання Авраама» (с. 125-127), «Закон і заповіти» (с. 363, 364); із книги «Христос – надія світу» ‒ розділи «Нагірна проповідь» (с. 307, 308), «Суперечка» (с. 608), «Звершилося!» (с. 762, 763).

«“Адже тому, хто робить діла, нагорода зараховується не як благодать, а як належне. А тому, хто не робить, але вірить у Того, Хто оправдує нечестивого, віра його зараховується за праведність” (Римл. 4:4, 5). Апостол інтерпретує Писання і робить висновок, що виправдання дароване через віру, а не за наші діла. І він робить це дуже ефектно, шляхом акцентування уваги на слові “зараховується”, яке виражає абсолютно безоплатне прийняття Богом, а не заслуги людини, що робить добрі діла» (М. Лютер. Лекції з «Послання до римлян», с. 42).

«Якщо сатана зможе привести людину до переконання, що вона здатна власними ділами здобути милість і праведність, це означатиме, що йому буде нескладно здолати цю людину своїми спокусами та зробити її своєю жертвою і здобиччю... Покропіть одвірки своїх дверей кров’ю Голгофського Агнця, і ви будете в безпеці» (Е. Уайт // Адвент Рев’ю енд Саббат Геральд, 3 вересня 1889 р.).

**Питання для обговорення**:

`1. Чому так важливо розуміти, що спасіння дароване винятково через віру, незалежно від діл Закону? Від яких помилок це знання може захистити нас? Які небезпеки загрожують тим, хто випускає з уваги цю найважливішу біблійну доктрину?`

`2. Які ще аргументи ви можете навести, аби показати непорушність Закону Божого, навіть розуміючи, що нас не спасають Закон та його дотримання?`

`3. Основне запитання Реформації було таким: «Як можна спастися»? Яким чином ми можемо відкрито і прямо говорити про різне розуміння цього питання протестантами й католиками, не переходячи на особистості?`

`4. Як оправдані грішники, ми стаємо одержувачами благодаті, незаслуженої милості від Бога, проти Якого грішили. Як цей факт повинен вплинути на наше ставлення до інших людей? Якою мірою ми виявляємо благодать і милість до нашого кривдника, який, на нашу думку, не заслуговує їх?`