---
title:  Закон і віра
date:   01/11/2017
---

На прикладі взаємодії Бога з Авраамом Павло показав, що спасіння дароване через обітницю благодаті, а не через Закон. Тому євреям, котрі бажали спастися, слід було перестати покладатися на свої діла та прийняти обітницю Авраама, яка виконалася нині з Приходом Месії. Це необхідно зробити кожному єврею та язичнику ‒ усім, хто в питанні примирення з Богом розраховує на свої «добрі» діла.

`«Переконання, що людина може спастися власними ділами, становить основу будь-якої язичницької релігії… Там, де його дотримуються, люди беззахисні перед владою гріха» (Е. Уайт. Христос – надія світу, с. 35, 36). Що означають ці слова? Чому вчення про спасіння власними заслугами робить нас такими беззахисними перед гріхом?`

`Як Павло пояснює взаємозв’язок між Законом та вірою в Посланні до галатів? Гал. 3:21-23.`

Якби й існував закон, здатний дарувати життя, то це був би, звичайно, Закон Божий. Однак Павло каже, що жоден закон не може дарувати життя, навіть Закон Божий, бо всі на Землі порушили цей Закон і тому засуджені ним.

Але обітниця віри, найбільш повно відкрита через Христа, звільняє всіх віруючих від перебування «під законом»; тобто від осуду та непосильних спроб заслужити спасіння його дотриманням. У відриві від віри й благодаті Закон стає тягарем, оскільки без віри, благодаті та праведності через віру бути під Законом означає перебувати під тягарем і засудженням гріха.

`Наскільки важлива праведність через віру у ваших взаємовідносинах із Богом? Як ви можете переконатися, що цю доктрину не затьмарюють інші аспекти істини і ви не втрачаєте з поля зору це найважливіше вчення? Яку цінність мають інші вчення без цієї істини?`