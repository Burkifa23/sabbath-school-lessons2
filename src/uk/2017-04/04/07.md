---
title:  Для подальшого дослідження
date:   27/10/2017
---

У книзі Еллен Уайт «Вибрані вісті» (т. 1) прочитайте розділи «Праведність Христа, показана в Законі» (с. 236-239); «Прийдіть, шукайте і знайдете» (с. 331-335); «Досконалий послух у Христі» (с. 373-374); у книзі «Наочні уроки Христа» прочитайте розділ «Нове і старе» (с. 128, 129). 

«Хоч Закон не може скасувати покарання за гріх і вимагає від грішника повністю сплатити весь борг, Христос обіцяв прощення всім, хто покається й повірить у Його милість. Божа любов рясно зливається на душу, котра кається й вірує. Тавро гріха на душі можна видалити лише Кров’ю викупної Жертви. Необхідне було приношення не менше за жертву Того, Хто рівний Отцеві. Служіння Христа ‒ Його життя, приниження, смерть і заступництво за грішну людину ‒ звеличує та прославляє Закон» (Е. Уайт. Вибрані вісті, т. 1, с. 371). 

«Характер Христа заступає ваш характер. Бог приймає вас такими, ніби ви ніколи не грішили» (Е. Уайт. Дорога до Христа, с. 62). 

«Коли апостол каже, що “людина оправдується вірою ‒ незалежно від діл Закону”, він має на увазі ті діла, які здійснюються не з метою здобути виправдання. Тому вони більше не є ділами Закону, натомість це діла благодаті й віри, оскільки їхній виконавець не покладається на них у своєму виправданні, але хоче бути виправданим, і не думає, що цими ділами виконав Закон, але шукає його виконання. Павло називає ділами Закону ті діла, котрі їхні виконавці розглядають як причину свого виправдання та, здійснюючи які, вважають себе праведними. Отже, вони роблять ці діла не для того, щоб знайти виправдання, а щоб прославитися у своїй праведності, яку вони вже нібито мають» (М. Лютер. Лекції з «Послання до римлян», с. 277). 

**Питання для обговорення**: 

`1. Прочитайте біблійні тексти, які ми досліджували протягом тижня, а потім коротко передайте їхній зміст. Поділіться один з одним своїми узагальненнями.` 

`2. Прочитайте наведену вище цитату Лютера. Чому істина про виправдання вірою та подібні до неї спонукали його до дії? Чому його слова актуальні для нас і сьогодні?` 

`3. «Адвентисти сьомого дня вважають себе спадкоємцями Реформації. Вони ґрунтуються на її відкриттях у галузі біблійного вчення про виправдання благодаттю через віру. Вони вважають себе відбудовниками і провісниками повноти, ясності й цілісності апостольського Євангелія» (Настільна книга з теології, Біблійний коментар АСД, т. 12, с. 230). Які в нас є підстави вважати, що ці слова стосуються і нас?`