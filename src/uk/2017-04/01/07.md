---
title:  Для подальшого дослідження
date:   06/10/2017
---
 
Прочитайте розділ «Таємниці Біблії» в книзі Е. Уайт «Свідчення для Церкви» (т. 5, с. 706); розділ «Спасіння для юдеїв» у книзі Е. Уайт «Дії апостолів» (с. 372-374). Також прочитайте матеріал у Біблійному словнику АСД (с. 922) та Біблійному коментарі АСД (т. 6, с. 467, 468).

«Спасіння людства не стало наслідком запізнілої відповіді Бога або імпровізації, яка знадобилася через несподіваний поворот подій після виникнення гріха. Натомість воно витікає з Божественного Плану спасіння людини, прийнятого раніше від створення світу (1 Кор. 2:7; Еф. 1:4, 14; 2 Сол. 2:13, 14) і закоріненого у вічній любові Бога до людства (Єрем. 31:3). 

Цей План охоплює минуле, теперішнє й майбутнє. Він включає в себе такі реалії і благословення, як обрання та призначення бути святим народом Божим; уподібнення до Христа, викуплення і прощення, об’єднання всього в Христі, запечатування Святим Духом, прийняття вічної спадщини та прославлення (Ефес. 1:3-14). В основі цього Плану ‒ страждання і смерть Ісуса, котрі не були історичною випадковістю або наслідком людського рішення, натомість корінилися у викупних намірах Бога (Дії 4:27, 28). Воістину Ісус був Агнцем, заколеним від створення світу (Об’явл. 13:8)» (Настільна книга з теології, Біблійний коментар АСД, т. 12, с. 275, 276).

**Питання для обговорення:** 

`1. Обговоріть у класі значення протестантської Реформації. Наскільки іншим був би наш світ, якби Реформація не відбулася?` 

`2. Подумайте про те, що ми були покликані до спасіння ще до створення світу (див. також Тита 1:1, 2; 2 Тим. 1:8, 9). Як ця думка може підбадьорити нас? Що вона відкриває нам про Божу любов до всіх людей? Чому так сумно усвідомлювати, що люди відвертаються від дару, настільки люб’язно запропонованого їм?` 

`3. Поміркуйте над запитанням, записаним наприкінці уроку за четвер. Як члени вашого класу можуть при необхідності покращити репутацію вашої громади?`