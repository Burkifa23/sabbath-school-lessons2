---
title:  Бажання Павла відвідати Рим
date:   02/10/2017
---

Переважно особистий контакт є найкращим способом спілкування. Ми можемо зателефонувати, написати SMS, надіслати листа електронною поштою і навіть поспілкуватися в Скайпі, але найкращий спосіб спілкування – розмова віч-на-віч. Ось чому Павло пише у своєму посланні, що має намір особисто зустрітися з римськими віруючими. Він бажав попередити їх про свій візит та його причини.

`Прочитайте Римл. 15:20-27. Які причини, за словами Павла, перешкоджали йому відвідати Рим раніше? Що спонукало його до цього візиту? Наскільки важливе місце займає місіонерська діяльність у його повідомленні? Що ми можемо дізнатися зі слів Павла про місіонерське служіння і проповідь? Яке цікаве й важливе зауваження робить Павло з приводу юдеїв та язичників? Вірш 27.`

Великий місіонер відчував постійне спонукання нести Євангеліє в нові місця, залишаючи своїх соратників працювати там, де вже утвердилося Євангеліє. Під час становлення християнства, коли працівників було мало, служити в уже охоплених Євангелієм регіонах було б для Павла марною тратою сил. Він писав: «До того ж намагався благовістити не там, де вже було відоме Ім’я Христа, щоб не будувати на чужій основі, як і написано: Ті, кому не сповіщено про Нього, побачать, і ті, які не почули, зрозуміють» (Римл. 15:20, 21). 

Павло не планував оселитися в Римі. Він хотів євангелізувати Іспанію та сподівався, що християни Рима підтримають його в цьому намірі. 

`Який важливий принцип щодо місіонерської роботи ми можемо почерпнути з факту, що Павло шукав допомоги в уже організованій церкві, аби благовістити в нових місцях?`

`Прочитайте ще раз Римл. 15:20-27. Зверніть увагу на величезне бажання Павла послужити. А що вас мотивує до дії? Чи бажаєте ви послужити іншим?`