---
title:  Для подальшого дослідження
date:   10/11/2017
---

Прочитайте із книги Еллен Уайт «Служіння зцілення» розділ «Допомога в щоденному житті» (с. 470-472); із книги «Вибрані вісті» (т. 1) розділ «Христос – осередок вістки» (с.383, 384); із книги «Патріархи і пророки» – розділ «Спокуса і падіння» (с. 60-62); з «Енциклопедії АСД» – розділ «Виправдання» (с. 712-714).

«Багато людей обманюється щодо стану свого серця. Вони не усвідомлюють, що людське серце найлукавіше над усе та невигойне. Люди загортаються у власну праведність і задовольняються тим, що досягли людських критеріїв моральності» (Е. Уайт. Вибрані вісті, т. 1, с. 320).

«Украй необхідно, щоб Христос був проповідуваний як єдина надія та спасіння. Коли доктрина про виправдання вірою була представлена ​​на соборі в Римі, для багатьох вона стала як вода для спраглого подорожнього. Думка про те, що праведність Христа залічується нам не тому, що ми маємо якісь заслуги, а як безоплатний дар від Бога, надзвичайно цінна» (там же, с. 360).

«“Подібно до переступу Адама, котрий є прообразом майбутнього”, бо Адам також є прообразом Христа. Але яким чином? Відповідь така: як Адам став причиною смерті народжених від нього (хоч вони не їли від дерева пізнання, смерть була накликана [на них]), так і Христос здобув праведність для тих, хто належить Йому, хоч ми не володіємо жодною праведністю і Він подарував її нам завдяки Своєму хресту. Таким чином, подібність переступу Адама існує в нас, ми помираємо, оскільки згрішили так само, як він. І подібність оправдання Христа існує в нас; ми живемо так, ніби отримали таку ж праведність, що й Він» (М. Лютер. Лекції з «Послання до римлян», с. 337).

**Питання для обговорення**:

`1. Поясніть наступну цитату Еллен Уайт: «Необхідно якомога уважніше досліджувати Слово Боже, та, як ніколи раніше в нашій роботі, ми повинні звертати особливу увагу на книгу пророка Даниїла і книгу Об’явлення. Можливо, нам доведеться м’якше виступати з деяких питань, котрі стосуються влади Риму й папства, натомість більшу увагу людей звертати на те, що написано пророками й апостолами, натхненими Духом Божим» (Е. Уайт. Євангелізм, с. 577).`

`2. Подумайте про реальність смерті та її вплив не лише на саме життя, а й на сенс життя. Багато письменників та філософів нарікали на повну безглуздість життя, яке закінчується вічною смертю. Як ми, християни, можемо заперечити це? Чому надія, котру ми маємо в Ісусі, – єдина відповідь на цю безглуздість?`

`3. Як падіння Адама наділило нас усіх гріховною природою, так перемога Ісуса пропонує обітницю вічного життя всім, хто вірою приймає її. Що утримує людей від того, аби простягнути руку та прийняти цю обітницю? Як ми можемо допомогти тим, хто прагне краще зрозуміти цей дар Христа і Його подвиг заради всіх нас?`