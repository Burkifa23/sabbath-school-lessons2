---
title:  Людина із сьомого розділу
date:   18/11/2017
---

### Біблійні тексти для дослідження:
Римл. 7.

> <p>Пам’ятний вірш</p>
> «Нині ж ми звільнилися від Закону, померли для того, що нас зв’язувало, щоб служити в оновленні духа, а не в стародавності букви» (Римл. 7:6).

Небагато розділів Біблії викликало більше суперечок, ніж 7-й розділ Послання до римлян. «Зміст віршів 14-25 залишається одним з найбільш обговорюваних питань у всьому посланні. Чи можна вважати, що наведений опис сильної моральної боротьби має автобіографічний характер? Якщо так, то якого періоду досвіду Павла стосується даний опис: до чи після його звернення? Те, що Павло розповідає про власну боротьбу з гріхом, стає очевидним з його недвозначних слів (пор. в. 7-11; Дорога до Христа, с. 19; Свідчення для Церкви, т. 3, с. 475). Не викликає також сумніву і те, що він описує боротьбу, яку тією чи іншою мірою переживає кожна людина, котра зустрілася зі святим Законом Божим та побачила його духовні вимоги» (Біблійний коментар АСД, т. 6, с. 553).

Серед коментаторів немає єдиної думки щодо того, коли Павло пережив описаний у 7-му розділі досвід: до чи після свого навернення. У будь-якому разі важливо розуміти, що праведність Ісуса покриває нас і завдяки цьому ми постаємо перед Богом досконалими. Бог же обіцяє освятити нас, дати нам перемогу над гріхом та уподібнити до «образу Його Сина» (Римл. 8:29). Прагнучи поширити «вічне Євангеліє» «усякому народові, поколінню, племені і народності», ми повинні знати це і пережити на власному досвіді (див. Об’явл. 14:6).