---
title:  Для подальшого дослідження
date:   01/12/2017
---

Прочитайте із книги Еллен Уайт «Велика боротьба» розділ «Англійські реформатори пізнього періоду» (с. 253-256); із книги «Христос – надія світу» розділи «Хрещення» (с. 113), «У Капернаумі» (с. 253-256), «Нехай серце ваше не тривожиться» (с. 671, 672); із книги «Наочні уроки Христа» розділ «Подібно до закваски» (с. 95-98); із книги «Свідчення для Церкви» (т. 8) розділ «Листи лікарям» (с. 126-129).

«План спасіння не звільняє віруючу людину від страждань на цій Землі, навпаки, він закликає всіх християн іти за своїм Учителем тим же шляхом самозречення й ганьби... Але лише за допомогою випробувань та гонінь характер Христа буде відображений у Його народі... Беручи участь у стражданнях Христа, ми виховуємося, дисциплінуємося й готуємося стати учасниками майбутньої слави» (Біблійний коментар АСД, т. 6, с. 568, 569).

«Сходи, опущені на Землю від престолу Божого, досить довгі, щоб досягти найглибших і найнижчих місць. Христос може підняти грішників зі згубного рову та зробити їх дітьми Божими, співспадкоємцями Христа, котрі мають право на нетлінну спадщину» (Е. Уайт. Свідчення для Церкви, т. 7, с. 229).

«Той, Хто був прославлений усіма Небесами, прийшов у наш світ, аби в людському тілі стати на чолі людства, свідкуючи грішним ангелам та безгрішним світам, що з доступною всім Божественною допомогою будь-яка людина може йти шляхом послуху Божим Заповідям...

Викуп за нас був оплачений нашим Спасителем. Нам дана можливість звільнитися від сатанинського рабства. Христос стоїть перед нами як наш усемогутній Помічник» (Е. Уайт. Вибрані вісті, т. 1, с. 309).

**Питання для обговорення**:

`1. Прочитайте цитати із книг Еллен Уайт в уроці за п’ятницю. Яку надію ми можемо отримати з них для себе? Як можемо домогтися виконання цих обітниць перемоги в нашому житті?`

`2. Які практичні кроки допомагають вам думати про духовне (див. Римл. 8:5)? Що це означає? Чого бажає Дух? Чи допомагає те, що ви дивитеся, читаєте або про що думаєте, зосередитися на духовних питаннях?`

`3. У великій боротьбі ми боремося або на одній стороні, або на другій. Нейтралітет неможливий! Як розуміння цієї важливої ​​істини має визначати наші вчинки та рішення?`
