---
title:  Перемога над гріхом
date:   11/11/2017
---

### Біблійні тексти для дослідження:
Римл. 6; 1 Івана 1:8-2:1.

> <p>Пам’ятний вірш</p>
> «Тож хай гріх не панує над вами, бо ви не під Законом, а під благодаттю» (Римл. 6:14).

Якщо діла не можуть нас спасти, чи варто взагалі про них турбуватися? Чому б просто не продовжувати грішити?

У 6-му розділі Послання до римлян ми знаходимо відповідь Павла на це складне запитання. Апостол говорить про процес освячення, за допомогою якого ми перемагаємо гріх та все більше й більше відображаємо характер Христа. Слово «освячення» (грец. хагіасмос) використане в Посланні до римлян лише двічі – у текстах 6:19, 22.

Чи означає це, що Павло не мав що сказати про досвід освячення? Звичайно, ні!

У Біблії дієслово «освячувати» переважно означає присвячувати когось або щось Богові. Освячення часто відображає завершену дію. Наприклад, «всі освячені» (Дії 20:32) – це посвячені Богові люди.

Однак таке біблійне використання слова «освячувати» жодним чином не заперечує важливість доктрини про освячення, котра підкреслює, що освячення триває все життя. Біблія підтримує це вчення, проте зазвичай використовує інші слова для його опису.

Цього тижня ми розглянемо іншу грань спасіння через віру (цю грань часто неправильно розуміють), а саме: обітницю перемоги над гріхом у житті спасенної Христом людини.