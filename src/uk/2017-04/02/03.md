---
title:  Юдейські закони і правила
date:   09/10/2017
---

`Перегляньте книгу Левит (особливо розділи 12, 16, 23). Які думки з’являються у вас щодо всіх цих правил, постанов та ритуалів? Чому більшість із них уже неможливо було виконувати за часів нового заповіту?`

Старозавітні закони можна розділити на кілька категорій: (1) моральний Закон; (2) обрядовий закон; (3) цивільний закон; (4) особливі правила і постанови; (5) закони здоров’я.

Подібний поділ дещо штучний. Фактично деякі із цих категорій тісно взаємопов’язані і багато в чому дотичні. У давнину їх розглядали як частини єдиного закону. 

Моральний Закон – це Десять Заповідей (Вих. 20:1-17). Він підсумовує моральні вимоги до людини. Десять Заповідей містяться й застосовуються в різних законодавчих актах і судових рішеннях у перших п’яти книгах Біблії, дотичні, що означає виконувати Закон Божий у різних ситуаціях. Не стоять осторонь і цивільні закони. Вони також ґрунтуються на моральному Законі. Вони регулюють взаємовідносини громадянина з цивільною владою та співгромадянами. Цивільні закони передбачають покарання за різні порушення. 

Церемоніальний закон регулював проведення релігійних ритуалів, описуючи різні приношення й обов’язки окремих громадян. Також він визначав святкові дні та їх дотримання. 

Закони здоров’я перегукуються з іншими законами. Різні закони визначають церемоніальну нечистоту, але навіть вони виходять за рамки принципів гігієни та здоров’я. Закони щодо чистих і нечистих тварин мають медичне обґрунтування. 

І хоч євреї розглядали всі ці закони як одне велике повчання від Бога, проте розрізняли їх. Сам Бог передав народові Десять Заповідей. Ця обставина, звичайно ж, переводить їх у ранг особливо важливих. Інші закони були передані через Мойсея. Обряди, пов’язані зі служінням у святині, слід було виконувати тільки доти, доки воно виконувало свою функцію. 

Коли євреї втратили свою незалежність і потрапили під владу іншого народу, вони вже не могли дотримуватися громадянських законів, принаймні більшої їх частини. А після зруйнування храму багато обрядових приписів уже неможливо було виконувати. Крім того, після Приходу Месії всі прообрази знайшли своє виконання і втратили значення.