---
title:  Боротьба
date:   07/10/2017
---

### Біблійні тексти для дослідження: 
Євр. 8:6; Матв. 19:17; Об’явл. 12:17; Левит 23; Дії 15:1-29; Гал. 1:1-12. 

> <p>Пам’ятний вірш</p> 
> «Адже Закон був даний через Мойсея, а благодать та істина з’явилися через Ісуса Христа» (Івана 1:17).

Рання Церква в основному складалася з євреїв, які навіть на мить не допускали думки, що, приймаючи єврейського Месію Ісуса, вони відрікаються від віри предків або обітниць заповіту, даних Богом Своєму народові. Як виявилося, вони мали рацію. Проте в ранніх єврейських віруючих виникали запитання. Чи повинні юдеї ставати християнами, аби прийняти Ісуса? Чи повинні язичники стати юдеями, перш ніж зможуть прийняти Христа? 

Лише пізніше, на Єрусалимському соборі, було вирішено не обтяжувати язичників безліччю правил і законів. Іншими словами, язичникам не потрібно було ставати юдеями, аби прийняти Ісуса. 

Та, незважаючи на це рішення, деякі вчителі продовжували переконувати Церкву й наполягати на тому, що навернені у віру язичники мають дотримуватися цих правил і законів, зокрема закону про обрізання. На їхню думку, щоб стати учасниками обітниць, язичники повинні дотримуватися всіх правил і законів, які були обов’язковими для Ізраїлю. 

Які питання необхідно було вирішити? Яким чином вони були вирішені?