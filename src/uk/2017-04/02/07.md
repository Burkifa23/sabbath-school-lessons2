---
title:  Для подальшого дослідження
date:   13/10/2017
---

Прочитайте в книзі Е. Уайт «Дії апостолів» розділи «Євреї та язичники» (с. 188-192, 194-197) та «Відступництво в Галатії» (с. 383-388); у книзі «Патріархи і пророки» ‒ розділи «Закон, даний Ізраїлю» (с. 310-312) та «Закон і заповіти» (с. 370-373); у книзі «Христос – надія світу» ‒ розділ «Вибраний народ» (с. 27-30). 

Безперечно, наша Церква час від часу стикається із суперечками й розбіжностями. Але в цьому немає нічого нового. Сатана завжди повстає на Церкву. Навіть у ранні дні християнства серед віруючих виникали розбіжності. І якби тодішня суперечка не була вирішеною, Церква була б знищена ще «в пелюшках».

«Через вплив фальшивих учителів, які з’явилися серед віруючих в Єрусалимі, розділення, єресі та сенсуалізм швидко поширювалися серед віруючих Галатії. Ці фальшиві вчителі примішували юдейські традиції до євангельських істин. Усупереч рішенням Єрусалимського собору, вони нав’язували наверненим із язичників обрядовий закон» (Е. Уайт. Дії апостолів, с. 383).
 
**Питання для обговорення**: 

`1. Поділіться в класі своїми відповідями на останнє запитання в уроці за середу. Яким чином ваша місцева церква або ви самі можете покладати на інших (одновірців, членів сім’ї, самих себе) непотрібні тягарі? Як розпізнати, що ми справді так чинимо? Чи існує небезпека впасти в іншу крайність? Як уникнути небезпеки настільки захопитися фальшивою свободою, що наше життя вже не відображатиме нашого високого покликання в Христі?` 

`2. Які аргументи наводять прихильники ідеї, що Десять Заповідей уже не обов’язкові для християн? Як відповісти на такі заяви? Чому їхні аргументи помилкові і чому переважно ці люди не живуть так, як нібито Десять Заповідей втратили свою силу?` 

`3. Прочитайте Гал. 1:1-12. Зверніть увагу на те, наскільки безкомпромісний і категоричний Павло у своєму розумінні Євангелія. Наскільки твердо ми повинні відстоювати біблійні істини? У яких питаннях ніколи не можна йти на компроміс?` 

`4. Обговоріть у класі причини та цілі протестантської Реформації. Які її завдання так і не були вирішені?` 