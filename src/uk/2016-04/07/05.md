---
title:  КОЛИ ГОСПОДЬ ЗДІЙСНЮЄ НАДЗВИЧАЙНЕ
date:   09/11/2016
---

### КОЛИ ГОСПОДЬ ЗДІЙСНЮЄ НАДЗВИЧАЙНЕ

Безліч прикладів прямого Божественного покарання злочинців та благословення праведників були записані в Біблії через сторіччя після смерті всіх персонажів книги Йова.

`Яку велику обітницю дано тим, хто обере послух Богові? П. Зак. 6:24, 25.` 	

Старий Завіт містить безліч обітниць про добробут і процвітання Божого народу на умові його послуху Богові. Тут можна побачити приклади Божого благословення людей, які прагнуть коритися Йому та Його заповідям і жити чесним життям. Ці приклади частково підтверджують правоту друзів Йова.

Також у Старому Завіті зустрічаються численні попередження про пряме Божественне покарання людей унаслідок їхнього непослуху. У більшості старозавітних уривків, що датуються періодом після укладання заповіту з Ізраїлем на Синаї, Бог попереджає ізраїльтян про те, до чого призведе їхній непослух. «А якщо ви не будете слухатися Господнього голосу, і будете непокірні до Господніх заповідей, то Господня рука буде проти вас та проти ваших батьків!» (1 Сам. 12:15).

`Прочитайте Чис. 16:1-33. Чого навчає цей приклад Божественного покарання?` 	

З огляду на метод знищення бунтівників, цей інцидент не можна зарахувати до розряду випадків, коли «грішників карає власний гріх». Ці люди прийняли покарання від Бога за їхній гріх і бунт. У даному випадку ми бачимо прояв надприродної Божої сили всупереч законам природи. «А коли Господь створить щось нове, і земля відкриє уста свої та й поглине їх та все, що їхнє, і вони зійдуть живі до шеолу, то пізнаєте, що люди образили Господа» (Чис. 16:30).

`Використане тут дієслово «створить» має в оригіналі той же корінь, що й «створив» у тексті Бут. 1:1. Господь бажав, щоб усі знали: покарання, яке обрушилося на заколотників, походило від Нього.`
