---
title:  КАРАЛЬНИЙ СУД
date:   05/11/2016
---

### КАРАЛЬНИЙ СУД
### Біблійні тексти для дослідження:
Йова 8:1-22; 11:1-20; Ісаї 40:12-14; Бут. 6:5-8; 2 Петра 3:5-7.

> <p>Пам'ятний вірш:</p>
> «Чи ти Божу глибінь дослідиш, чи знаєш ти аж до кінця Всемогутнього?» (Йова 11:7)?

Проблема людського страждання продовжує лякати людей.

У житті ми бачимо, як «хороші» люди переживають величезні страждання, тоді як лиходії залишаються безкарними. Кілька років тому вийшла книга «Чому погане трапляється з хорошими людьми?». Це була одна із численних спроб протягом століть знайти задовільну відповідь на згадане запитання. Але відповіді так і немає. Багато філософів та мислителів писали про свої спроби примиритися з людськими стражданнями. Однак вони також не знайшли вичерпних відповідей.

Ця тема розглядається в книзі Йова. Вивчаючи її, ми продовжуємо шукати відповідь на запитання: чому навіть «хороші» люди, такі як Йов, страждають у світі? Проте на відміну від більшості інших творів, книга Йова не ґрунтується на людському сприйнятті страждань (хоч прикладів такого сприйняття в книзі чимало). Тут, як і в інших книгах Біблії, нам пропонується Боже бачення проблеми.

Протягом тижня ми продовжимо розглядати міркування людей, котрі прийшли провідати страждальця Йова. Їхні спроби вирішити проблему людських страждань, хоч і невдалі, можуть багато чого нас навчити.
