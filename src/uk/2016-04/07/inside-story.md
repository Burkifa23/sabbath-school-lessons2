---
title:  Місіонерська історія
date:   11/11/2016
---

### «УСЕ ВІН ПРЕГАРНИМ ЗРОБИВ СВОГО ЧАСУ»

#### Частина 2

Поки Михаела працювала і займалася домашніми справами, її чоловік не навчався і не працював. Одного разу він повідомив дружині, що отримав візу до Іспанії, але її віза ще не готова. Тому він поїхав до Іспанії без дружини.

Михаела жила з батьками чоловіка після того, як він поїхав. У неї було багато вільного часу, тому вона почала читати адвентистську літературу, яку їй давала мама. Нарешті віза була готова, і Михаела планувала поїхати до чоловіка. Вона пообіцяла Богові: якщо вони зможуть возз’єднатися з чоловіком, вона прийме хрещення при першій же можливості.

Коли Михаела приїхала до Іспанії, вона оселилася у квартирі, яку вони з чоловіком ділили з двома іншими сім’ями і незаміжньою жінкою. Михаела із захопленням дізналася, що одна із сімей була адвентистською, котра запрошувала її чоловіка із собою на богослужіння. З радістю пара почала відвідувати церкву разом.

Михаела знайшла роботу няні, це потребувало постійного перебування на робочому місці з ранку понеділка до п’ятниці вечора. Вона жила вихідними, на яких могла побути з чоловіком.

Здавалося, життя стало налагоджуватися. Чоловік знайшов роботу, і Михаела чекала, що найближчим часом вони зможуть придбати собі власне житло.

Потім один за одним люди почали говорити Михаелі, що її чоловік проводить надто багато часу з незаміжньою жінкою, що мешкала з ними в одній квартирі. Михаела зауважувала, що ці двоє здавалися занадто доброзичливими, але вони заперечували будь-які таємні стосунки.

Незабаром інтерес її чоловіка до церкви згас. Він почав просити Михаелу готувати їсти або ходити з ним за покупками по суботах. Коли вона відмовлялася, він погрожував узяти замість неї іншу жінку. Врешті-решт Михаела поступилася і пішла по магазинах з чоловіком й іншою жінкою. Вона почувалася нещасною і вирішила, що більше не піддасться на погрози чоловіка.

Наступного тижня Михаелу відвідав пастор, і вона сказала йому, що хоче укласти заповіт з Богом. Трохи пізніше начальник її чоловіка повідомив Михаелі, що її чоловік й незаміжня сусідка по квартирі були більше, ніж просто друзі. Михаела зустрілася із цією жінкою, і та зізналася, що це правда.

Михаела не могла повернутися до тієї квартири, тому попросила у своїх працедавців можливості залишатися в їхньому будинку і на вихідні.

Попри те, що її чоловік пішов до іншої жінки, Михаела знайшла радість у надійному другові Ісусі, Який дав їй віру і сили пережити сімейні проблеми. Михаелі приємно бачити, як Бог бере участь у її житті, і її батьки щасливі, що вона присвятила своє життя Христу шляхом водного хрещення.

*Михаела Будау живе в Косладі, Іспанія.*
