---
title:  ДЛЯ ПОДАЛЬШОГО ДОСЛІДЖЕННЯ
date:   09/12/2016
---

#### ДЛЯ ПОДАЛЬШОГО ДОСЛІДЖЕННЯ

«Бог послав потоки світла нашому світові як у науці, так і в мистецтві, але коли люди, що претендують на вченість, підходять до таких важливих питань з винятково людської точки зору, тоді їхні висновки неминуче будуть хибними. Робити різного роду припущення щодо не відкритого нам у Божому Слові може бути невинною справою, якщо тільки наші теорії не суперечать фактам Святого Письма. Але ті, що залишають Боже Слово і намагаються пояснити Його діла творіння за допомогою наукових припущень, блукають без карти й компаса в невідомому їм океані. Найвидатніші уми, котрі у своїх дослідженнях не керуються Божим Словом, розчаруються у власних спробах встановити зв’язок між наукою і Божим об’явленням. Оскільки Творець та Його діла є вищими за їхнє розуміння і їх неможливо пояснити за допомогою законів природи, вони розцінюють біблійну історію як таку, що взагалі не заслуговує довір’я. Хто сумнівається в правдивості Старого й Нового Завітів, той зробить ще один крок і почне сумніватися в існуванні Нога. Таким чином, утративши свій якір, ці люди будуть залишені на поталу хвилям, доки не розіб’ються об скелі невір’я» (Е. Уайт. Патріархи і пророки, с. 113).

### Питання для обговорення:

- `Проаналізуйте наведене вище твердження Еллен Уайт. Які ми бачимо докази того, що її застереження збуваються, особливо у сфері науки? Які сучасні наукові постулати явно суперечать Божому Слову?`

- `Альфред Норт Уайтхед, авторитетний математик і письменник XX століття, сказав: «П’ятдесят сім років тому я був молодою людиною і навчався в Кембриджському університеті. Наукову методологію й математику мені викладали видатні люди, і я мав успіх у навчанні; але на рубежі століть я став свідком того, як усі базові припущення обох дисциплін були визнані хибними... І все ж, знаючи про це, творці нових наукових гіпотез заявляють: «Тепер, нарешті, ми маємо впевненість!»» (AN Whitehead, Dialogues of Alfred North Whitehead). Що ця цитата має повідомити нам про те, наскільки обережними слід бути в прийнятті «істин», яких нас навчають «великі світу цього», особливо, коли їхнє вчення явно суперечить Божому Слову?`

- `Які чудеса творіння відкрила нам сучасна наука, котрих люди за часів Йова і навіть двісті років тому могли б не зрозуміти? Як вони ще сильніше свідчать про дивовижну творчу силу нашого Господа?`
