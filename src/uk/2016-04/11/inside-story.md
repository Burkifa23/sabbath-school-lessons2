---
title:  Місіонерська історія
date:   09/12/2016
---

#### ВИКОНУЮЧИ БОЖУ СПРАВУ

Частина 2

Я зустрівся з керівниками церкви в регіоні, де передбачалося здійснювати проект, і ми склали плани підготовки і навчання 1000 чоловік для благовісти на своїй батьківщині. Хоч місіонерська діяльність у цій країні офіційно заборонена. Бог відкривав двері.

Після прибуття ми думали, що деяка кількість людей з 1000 записаних не прийде. Але прийшли 1300 чоловік! Багато хто знав, що не отримає матеріалів для підготовки, але виявив бажання прийти і навчатися у будь-якому разі. Які дивовижні люди були там!

Ми не могли ввозити місіонерські матеріали або DVD- плеєри для місіонерів, тому були змушені купувати або друкувати ці матеріали всередині країни самостійно. Кожній людині дозволялося купити лише один DVD- плеєр, і ми змушені були перевіряти, щоб вони не купували DVD- плеєри в одному і тому ж місці в один і той же час. Ми купували папір і засоби для друку на «чорному» ринку, щоб друкувати необхідні матеріали для волонтерів. Усе це повинно було відбуватися таємно, і ми не могли говорити про те, як Господь усе це зробить. Але Він це зробив!

Ми навчили людей, забезпечили їх усім необхідним і відправили додому розпочинати роботу. Сто осіб із цих добровольців сьогодні постійно трудяться як піонери Глобальної місії, щоб проповідувати, хрестити і організовувати нові громади. їх таємно відвезли в ті райони країни, де не було церков. Там вони проповідували своїм новим сусідам про Божу любов і організовували нові громади.

За перші шість місяців програми віруючі в цій країні зустріли тисячі бажаючих знайти істину. Було хрещено понад 650 осіб, і створено шість нових громад. І ці благословенні люди тільки починають своє служіння.

Я вражений тим, що Господь робить через мене, мою сім’ю і всіх, хто присвячує себе служінню Богові під Його керівництвом. Ми - помічники Бога, розпорядники Його ресурсів. Він використовує нас для подальшої роботи в такому місці, про яке я навіть не міг мріяти.

Кожна віруюча людина - розпорядник Божих ресурсів, і Він благословить кожного з нас, якщо ми присвятимо своє життя і матеріальні блага Йому.

_Це досвід адвентистського бізнесмена з Португалії._