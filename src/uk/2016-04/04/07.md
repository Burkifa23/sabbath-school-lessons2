---
title:  ДЛЯ ПОДАЛЬШОГО ДОСЛІДЖЕННЯ
date:   21/10/2016
---

### ДЛЯ ПОДАЛЬШОГО ДОСЛІДЖЕННЯ

Християнський письменник і апологет Клайв Льюїс написав книгу, у якій розповідає про смерть дружини та свої спроби примиритися із цією втратою. Автор говорить: «Я не думаю, що існує небезпека втратити віру в Бога. Справжня небезпека полягає в можливості повірити в те, що Він - поганий. Я боюся не того, що дійду висновку: “Виявляється, Бога немає!”, натомість: «Так ось який Він, виявляється, і нічого себе обманювати» (Біль втрати, с. 6, 7).

Саме це питання мучило Йова. Як ми побачили, він ніколи не сумнівався в існуванні Бога: його турбувало питання щодо Божого характеру. Йов сумлінно служив Господу, був «доброю» людиною. Тому знав, що не заслужив усіх нещасть, які трапляються з ним. Він ставив таке ж запитання, над яким під час лиха замислюється багато віруючих: «Який Бог насправді?». Це центральне питання великої боротьби. Обговорюється не стільки існування Бога, скільки Його характер. І хоч результат великої боротьби обумовлений багатьма чинниками, немає жодних сумнівів, що смерть Ісуса на хресті, де Син Божий «видав Себе за нас як дар і жертву Богові, як приємні пахощі» (Ефес. 5:2), найкраще засвідчила перед Усесвітом про істинний характер нашого Творця. Голгофський хрест свідчить, що Богові можна довіряти.

### ПИТАННЯ ДЛЯ ОБГОВОРЕННЯ:
- ```Поміркуйте над питанням страждання людей, які не вірять у Бога. Ми вже відзначали: коли трапляються трагедії, їм не потрібно боротися з тими ж питаннями, що й віруючим у Бога. Однак чи мають вони надію колись отримати відповідь, колись знайти рішення? Тільки уявіть собі, як це - пройти через усі переживання земного життя і вважати, що все це закінчується могилою і більше нічого немає. Не дивно, що багато невіруючих розчаровується в житті. У світській літературі раз у раз звучать протести проти абсурдності людського буття. Як ми можемо навіть на тлі земних скорбот черпати надію з нашої віри, незважаючи на невирішені поки що питання?```
- ```Чому так важливо сьогодні покладатися на Голгофський хрест - найбільший прояв любові й характеру Бога? Коли ми переживаємо горе, трагедію, лихо, що Голгофський хрест відкриває нам про характер Бога? Постійно дивлячись на хрест, яку надію ми можемо мати на остаточне вирішення того, із чим стикаємося в даний час?```
