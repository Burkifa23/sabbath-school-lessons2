---
title:  БОГ І СТРАЖДАННЯ ЛЮДЕЙ
date:   15/10/2016
---

### БОГ І СТРАЖДАННЯ ЛЮДЕЙ

### Біблійні тексти для дослідження:
Римл. 1:18-20; Йова 12:7-10; Об'явл. 4:11; Колос. 1:16, 17; Матв. 6:34; Йова 10:8-12; Римл. 3:1-4.

> <p>Пам'ятний вірш:</p>
> «Отже, не журіться про завтрашній день, бо завтрашній день і сам про себе поклопочеться; вистачає дневі власних турбот» (Матв. 6:34).

На відміну від інших книг Біблії, книга Йова не пов’язана з ізраїльським народом та його землею. Починаючи від книги Буття, де Авраамові дано обітницю, що Господь зробить його родоначальником великого народу (Бут. 12:2), та закінчуючи книгою Об’явлення, яка описує «святе місто» Єрусалим (Об’явл. 22:19), тема Ізраїлю і його відносин заповіту з Богом так чи інакше, прямо чи опосередковано допомагає формувати кожну книгу.

Однак у книзі Йова нічого такого немає, немає навіть згадки про знаменну подію давньої історії Ізраїлю - вихід. Це пояснюється насамперед тим, що Мойсей написав книгу Йова та книгу Буття в Мідіянській землі (див. Біблійний коментар АСД, т. З, с. 1140). Вихід не згадується, оскільки він ще не відбувся.

Проте, можливо, є ще одна, важливіша причина. Одна з головних тем книги Йова, тема страждань людей, носить універсальний характер. Вона не обмежується будь-яким народом або епохою. Єврею та язичнику, усім нам тією чи іншою мірою знайомі біди Йова і біль від життя в гріховному світі. Якими б винятковими не були його переживання, Йов представляє собою всіх нас у наших стражданнях.
