---
title:  Місіонерська історія
date:   21/10/2016
---

### ПОРОЖНЕЧА СЕРЦЯ
#### Частина 2

Після декількох тижнів обману Олена усвідомила, що говорить неправду заради того, щоб поклонятися Богові, і що це неприйнятно для Нього. Вона вирішила бути чесною.

Але батько вже здогадувався, куди ходить його дочка. Він бачив її, як вона заходила в дім вдови і потім через півгодини залишала його. Батько пішов до сусідки і запитав, де Олена. Вдова відповіла, що дівчина пішла і повернеться через півгодини. Але того вечора слова проповідуючого про страждання Ісуса за усе людство настільки глибоко торкнулися Олени, що вона ніяк не могла змусити себе піти раніше.

Дорогою додому дівчина думала: «Якщо Господь настільки постраждав за мене, можливо, я теж повинна постраждати заради Нього? Я буду вірною і дивитимуся на Ісуса, і Він допоможе мені». Вона навіть не підозрювала, наскільки скоро почнуться її страждання.

Олена повернулася до будинку вдови, переповнена радістю від того, що вона дізналася. Але жінка попередила її: «Будь обережна, твій батько дуже злий».

Батько чекав доньку вдома. Він кричав на неї, вимагаючи пояснень. «Я була в церкві, - сказала Олена. - Мені там дуже подобається». «Ти більше не підеш у цю церкву! - закричав він. - Ти більше ніколи не матимеш справи з адвентистами!» Він пішов до кімнати доньки, зібрав усі релігійні книги і порвав їх. Потім він зібрав їх у купу і спалив у дворі.

Батько випробував усі способи, які знав, щоб переконати дочку припинити відвідувати церкву. Але Олена бачила, що Божий шлях кращий, і відмовлялася зійти з нього. Коли вона сказала про це батькові, він закричав: «Я швидше вб’ю тебе, ніж житиму з дочкою, яка не слухається мене! Ти більше мені не дочка!».

«Добре, - сказала вона. - Якщо ти більше не дозволяєш мені бути твоєю дочкою, тоді я буду дочкою Божою!».

Одного разу в суботу Олена прокинулася і виявила, що всі ще сплять. Вона вирішила піти до церкви, незважаючи на погрози батька побити її. Поки вона збиралася, батько помітив її.

\- Куди ти йдеш? - запитав він.

\- В Адвентистську церкву, - відповіла вона.

\- Добре, - сказав він спокійно. - Але довго не затримуйся!

Коли дівчина повернулася додому, батько запитав її:

\- Хто дозволив тобі йти в церкву?

\- Ти! - відповіла Олена.

\- Коли? - запитав він здивовано.

\- Сьогодні вранці. Ти хіба не пам’ятаєш?

Напруга між Оленою і батьком зростала, їй було важко вдома. Але більше йти було нікуди.

###### Далі буде
