---
title:  УСЕ МАЄ ПРИЧИНУ
date:   17/10/2016
---

### УСЕ МАЄ ПРИЧИНУ

Існує багато вагомих аргументів на користь існування Бога. Крім свідчення створеного світу, існує ще так званий космологічний аргумент. Він зводиться до того, що будь- яка матеріальна річ у Всесвіті має причину свого існування поза собою. Будь-яка річ була створена кимось або чимось, створеними раніше. Цей ланцюжок тягнеться доти, доки ми не впираємося в нематеріальну причину існування Всесвіту, яка не має початку. А цією причиною є вічний Бог, зображений у Писанні!

Що наведені тексти повідомляють про Першопричину всього?

```Об'явл. 4:11``` 	

```Колос. 1:16,17``` 	

```Івана 1:1-3``` 	

Наведені тексти, як і багато інших, навчають про вічного Бога, і це вчення є логічним поясненням Творіння. Деякі мислителі, категорично налаштовані проти ідеї існування Бога, вигадали альтернативне пояснення. Нам кажуть, що Всесвіт створив не всемогутній вічний Бог, а «ніщо». Навіть такий відомий учений, як Стівен Хокінг, якого називають сучасним Ісааком Ньютоном, стверджує, що наш Усесвіт створило «ніщо».

«Унаслідок закону гравітації Всесвіт може і буде створювати себе з нічого» (Стівен Хокінг і Леонард Млодінов. Вищий задум, с. 180).

Хоч Хокінг пояснює свою ідею складною математичною мовою, хочеться запитати: через 400 років після початку

наукової революції один з провідних учених доводить, що Всесвіт і все в ньому виникли з нічого? Помилка залишається помилкою, навіть якщо вона висловлена вченим.

```У зв'язку із цим прочитайте текст 1 Кор. 3:19. Чому християнам слід завжди пам'ятати цю важливу істину?```
