---
title:  СМЕРТЬ ХРИСТА
date:   13/12/2016
---

### СМЕРТЬ ХРИСТА
Що наступні тексти повідомляють нам про Ісуса і про те, як ми маємо розуміти Його?

`1 Івана 2:6` 	

`Гал. 4:19` 	

Безперечно, Ісус - зразкова Людина. Його життя і характер - приклад, який завдяки Божій милості повинні наслідувати всі його послідовники. Ісус залишив єдиний досконалий приклад життя, до якого Бог закликає нас.

Проте Ісус прийшов на Землю не для того, аби просто дати нам приклад. Наше становище грішників вимагало незрівнянно більш рішучих заходів, ніж просто розвитку рис нашого характеру до уподібнення Його образу. Для викуплення цього було недостатньо. Ми потребуємо Заступника, Який понесе покарання за наші гріхи. Христос прийшов не для того, аби просто явити нам приклад досконалого життя. Він прийшов, щоб померти смертю, на яку заслуговуємо ми, аби Його досконале життя могло бути зараховане нам як наше власне.

`Що наведені тексти повідомляють про необхідність смерті Христа за нас? Марка 8:31; Луки 9:22; 24:7; Гал. 2:21.`

Ісус повинен був померти за нас, оскільки послух Законові (хоч і займає одне із центральних місць у християнському житті) не спасає грішних. «То що, може, Закон є проти Божих обітниць? Зовсім ні! Тож якби був даний Закон, здатний оживляти, тоді праведність була б від Закону» (Гал. 3:21). Якби якийсь закон міг спасти грішника, то це однозначно був би Закон Божий, але навіть цей Закон не може спасти нас.

Тільки досконале життя і жертовна смерть нашого ідеального Взірця, Ісуса, може спасти нас, тому Христос прийшов, щоб запропонувати Себе як єдину на всі часи «жертву за гріхи» (Євр. 10:12).

`Як ваш досвід дотримання Закону свідчить про вашу потребу в Заступникові?`
