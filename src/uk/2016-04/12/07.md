---
title:  ДЛЯ ПОДАЛЬШОГО ДОСЛІДЖЕННЯ
date:   16/12/2016
---

#### ДЛЯ ПОДАЛЬШОГО ДОСЛІДЖЕННЯ:

«“Нині настав суд цьому світові, — продовжував Христос. — Нині князь цього світу буде вигнаний геть. Якщо Я буду піднятий від землі, то притягну всіх до Себе! Він говорив це, зазначаючи, якою смертю мав умерти". Це був час кризи для світу. Якщо Ісус стане жертвою за людські гріхи, то світ побачить світло. Влада сатани над людськими душами буде зламана, а спотворений Божий образ у людях — відновлений; свята сім’я праведників нарешті успадкує небесну домівку. Такими будуть наслідки смерті Христа.

Спаситель споглядав переможну сцену, яка відкрилася перед Його очима. Він бачить хрест, жорстокість, муки розп’яття, і жахається, але знає, що скоро все буде осяяне славою. Адже на хресті здійсниться не лише спасіння людства. Цілому Всесвітові відкриється Божа любов. Князь цього світу буде вигнаний, а звинувачення, які він висував проти Бога, будуть спростовані. Ганьба, яку він кинув на Бога, буде змита назавжди. Як ангели, так і люди, будуть привернені до Спасителя» (Е. Уайт. Христос - надія світу, с. 625, 626).

#### Питання для обговорення:

`Яким ще чином життя і смерть Ісуса відповіли на запитання, поставлені в книзі Йова?`

`Подумайте про те, що хрест розкриває нам характер Бога, особливо коли ми усвідомлюємо, що наш Творець помер за нас на хресті. Чому ця обставина може вселити в нас надію й потішити в наших випробуваннях? Як ця дивовижна істина навчає нас довіряти Богові та Його доброті? (Див. Римл. 8:32). Книга Йова показує, що велика боротьба має вселенський масштаб і конфлікт між Христом та сатаною виходить за межі Землі. Уявіть собі, що відчували небесні істоти (котрі знали Ісуса тільки в Його небесній славі), коли побачили Його муки на хресті! Як роздуми про це допомагають нам дорожити дарованим в Ісусі спасінням?`