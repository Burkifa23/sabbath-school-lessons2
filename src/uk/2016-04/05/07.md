---
title:  ДЛЯ ПОДАЛЬШОГО ДОСЛІДЖЕННЯ
date:   28/10/2016
---

### ДЛЯ ПОДАЛЬШОГО ДОСЛІДЖЕННЯ

«У століття, як ніколи яскраво освітлене наукою і розумом, Добра вістка християнства все більше втрачає свою метафізичну переконливість, переставши бути тією міцною безпечною підставою, на якій можна будувати своє життя, та потроху втрачаючи колишню психологічну мотивацію. З болісною виразністю відкрилася повна неймовірність усього нерозривного сплетіння подій: хіба можливо, аби безмежний вічний Бог несподівано втілився в образ якоїсь однієї людини в конкретний історичний час та в конкретному географічному місці тільки для того, щоб зазнати ганебної страти? Щоб одне-єдине коротке життя, прожите два тисячоліття тому людиною з безвісного первісного народу на планеті, котра, як стало тепер відомо, являє собою порівняно невелике кулясте скупчення речовини і котра обертається навколо однієї зірки з мільярдів їй подібних у неймовірно безмежному й безликому Всесвіті, - хіба можливо, щоб настільки непримітна подія мала особливе космічне й вічне значення? Віра в це втратила будь-яку переконливу силу в очах серйозних людей. Неймовірно, щоб цілий Усесвіт був якось особливо стурбований саме цією крихітною частиною своїх незмірно величезних просторів, - якщо він взагалі може бути чимось «стурбований». Тепер, коли сучасне мислення нагально потребувало знайти соціальне, емпіричне, наукове доведення всіх тверджень віри, чари християнства помітно слабшали» (Річард Тарнас. Історія західного мислення, с. 305).

Що випустив з уваги автор? Що ця цитата говорить нам про обмежені можливості «науки й розуму» в питанні розуміння Бога та Його любові до нас? Що це говорить про необхідність об'явлення істини, яку «наука й розум» не можуть осягнути самі по собі?

### Питання для обговорення:

- ```Як ви, будучи християнином, відповіли б на запитання: «що таке людина?» Чим ваша відповідь відрізнятиметься від відповіді людей, котрі не вірять у Бога Біблії?```
- ```«Мертвим смерть не страшна, - писав Кормак Маккарті. - Смерть - предмет тривоги для живих». Як наше розуміння стану мертвих може допомогти пережити втрату близьких людей? Яким чином нас може втішити думка, що вони спочивають у могилах і життєві турботи й труднощі не турбують їх?```
- ```Чому, на ваш погляд, навіть у найжахливішій ситуації більшість людей чіпляється за життя, яким би поганим воно не здавалося?```
- ```Обговоріть, що Голгофський хрест відкриває про цінність життя однієї людини й усього людства.```
