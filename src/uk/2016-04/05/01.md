---
title:  «ХАЙ ЗАГИНЕ ТОЙ ДЕНЬ»
date:   22/10/2016
---

### «ХАЙ ЗАГИНЕ ТОЙ ДЕНЬ»

### Біблійні тексти для дослідження:
Йова 3:1-10; Івана 11:11-14; Йова 6:1-3; 7:1-11; Якова 4:14; Йова 7:17-21; Псал. 8:4-6.

> <p>Пам'ятний вірш</p>
> «Достойний Ти, Господи і Боже наш, прийняти славу, честь і силу, бо Ти створив усе, і завдяки Твоїй волі все постало і було створене!» (Об'явл. 4:11).

Коли ми читаємо історію Йова, у нас є дві явних переваги: по-перше, ми знаємо, як вона закінчується; по-друге, нам відомі її передумови - вселенський конфлікт, який відбувається за межами сцени.

Йов не знав цього. У його житті все відбувалося просто чудово, як раптом на нього обрушилися нещастя за нещастям, трагедія за трагедією. І цьому чоловікові, який був «більший від усіх синів сходу» (Йова 1:3), не залишається нічого іншого, як ридати і сумувати, сидячи в поросі й попелі.

Продовжуючи вивчати книгу Йова, спробуємо уявити себе на місці Йова, щоб краще зрозуміти пережиті ним сум’яття, гнів, смуток. Погодьтеся, що для нас це не таке вже й складне завдання! Не можна сказати, що ми пережили те саме, що й патріарх, але кому з нас, хто народився в людському тілі в грішному світі, не знайоме почуття розгубленості, яке приходить разом з бідами і стражданнями, особливо якщо ми намагаємося вірно служити Господу та правильно чинити?
