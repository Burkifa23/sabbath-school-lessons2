---
title:  Місіонерська історія
date:   28/10/2016
---

### ПОРОЖНЕЧА СЕРЦЯ
#### Частина З

Одного разу в п’ятницю ввечері Олена розплакалася прямо посеред богослужіння. Приїжджий служитель помітив це. Коли він дізнався, що у дівчини проблеми в сім’ї, він запропонував їй роботу з нагляду за дітьми. Олена знала, що батько ніколи не дозволить їй працювати на адвентистів, тому сказала служителеві, що дасть йому знати пізніше, чи зможе вона прийняти його пропозицію.

Упродовж наступного тижня Олена кілька разів просила свого батька дозволити їй працювати в цій сім’ї, але у відповідь чула завжди - «ні». «Чому ти не дозволяєш мені працювати в цих людей? - нарешті запитала вона. - Ти сам сказав мені заробляти в адвентистів собі на харчування, але не дозволяєш мені цього!»

Нарешті батько дозволив їй працювати. Олена не могла повірити своєму щастю. Вона зможе жити в адвентистській сім’ї, відвідувати кожне богослужіння, насолоджуватися сімейними богослужіннями і читати Біблію й адвентистські книги без страху. Олена духовно виросла за той рік, який прожила з цією сім’єю. Але незабаром пастор переїхав, і Олена зіткнулася з проблемою повернення до батьківського будинку.

Її брат переїхав до Іспанії, і Олена прохала батька дозволити їй поїхати до нього. Батько дозволив, упевнений у тому, що син утримає її від Адвентистської церкви. Але коли брат зустрів Олену на вокзалі, він вразив її своїм запрошенням: «Цієї суботи йдемо до церкви!». Він почав відвідувати Адвентистську церкву! Вони стали разом ходити до церкви, і незабаром Олена прийняла хрещення.

Минув деякий час, але Олена ніяк не могла знайти роботу в Іспанії і почала думати про повернення до Румунії. Але брат кинув їй виклик. «Де твоя віра? Я думав, ти довіряєш Богові", Олена зрозуміла, що брат спостерігає за нею, і вона повинна бути сильною. Вони молилися, і незабаром Олена змогла знайти роботу в сім’ї, де їй давали вихідний у суботу.

Нині батько Олени жалкує про грубі слова, сказані на адресу дочки, але він попередив її. що якщо вона колись захоче повернутися додому, то повинна буде залишити свою релігію. Чого, за словами Олени, ніколи не станеться.

###### Олена Мокану живе в Косладі, передмісті Мадрида, в Іспанії.
