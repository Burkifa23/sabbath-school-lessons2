---
title:  «ЧИ Ж ЙОВ ДАРМО БОЇТЬСЯ БОГА?»
date:   08/10/2016
---

### «ЧИ Ж ЙОВ ДАРМО БОЇТЬСЯ БОГА?»

### Біблійні тексти для дослідження:
Йова 1; 2; 1 Кор. 4: 9; Бут. 3:1-8; Филп. 4:11-13; Матв. 4:1-11; Филп. 2:5-8.

> <p>Пам'ятний вірш:</p>
> «А він до неї відказав: "Ти говориш отак, як говорить яка з божевільних!... Чи ж ми будем приймати від Бога добре, а злого не приймем?" При всьому тому Йов не згрішив своїми устами» (Йова 2:10).

Книга Йова відкриває нам новий вимір реальності. Вона дає можливість поглянути на велике протистояння між Христом і сатаною. Вона також пропонує модель, яка допомагає нам краще зрозуміти світ, у якому ми живемо і який часто бентежить, приголомшує та лякає нас. Крім того, книга Йова показує, що всі ми залучені до великої боротьби. «Горе землі й морю, бо до вас зійшов диявол, який у великій люті, знаючи, що має обмаль часу!» (Об’явл. 12:12). Сатана зійшов на Землю, і ми знаємо, що його лють справді велика. Хто з нас, смертних людей, не відчув на собі цієї люті?

Цього тижня ми продовжимо вивчати перші два розділи книги Йова та спробуємо зрозуміти, як нам слід поводитися в умовах великої боротьби.
