---
title:  ІСУС ТА ЙОВ
date:   29/12/2016
---

### ІСУС ТА ЙОВ

Дослідники Біблії протягом століть знаходили паралелі між історією Йова та історією Ісуса. І хоч Йов не є точним «прототипом» Ісуса (як і тварини в системі жертвоприношень), деякі аналогії не можна не помітити. Ці аналогії допомагають зрозуміти, чого Господу коштувало наше спасіння.

`Порівняйте тексти Йова 1:1; 1 Івана 2:1; Якова 5:6 і Дії 3:14. Які паралелі ви виявили?` 	

`Прочитайте Матв. 4:1-11. Які паралелі тут можна зауважити між Ісусом та Йовом?` 	

`Прочитайте Матв. 26:61; Луки 11:15, 16; Івана 18:30. Як ці тексти співвідносяться з досвідом Йова?` 	

`Порівняйте Йова 1:22 і Євр. 4:15. Яка аналогія присутня тут?`

Ці тексти справді відкривають цікаві паралелі між досвідом Йова й Ісуса. На відміну від Ісуса, Йов не був безгрішний; проте він був вірною і праведною людиною, чиє життя прославило Небесного Отця. Диявол сильно спокушав патріарха, як і Христа. Йова фальшиво звинувачували, Ісус теж зазнав осуду.

І, нарешті, найголовніше: незважаючи на всі нещастя й переживання, Йов залишився вірним Господу. Ісус також залишився вірним Богові, хоч Його вірність мала для людства незрівнянно більше значення. Незважаючи на всі випробування, Ісус прожив безгрішне життя, досконало явивши характер Бога. Ісус був «сяйвом слави та образом Його [Бога] сутності» (Євр. 1:3) і володів праведністю, достатньою для спасіння людства. «А праведність Божа - через віру в Ісуса Христа в усіх і на всіх, хто вірить, - бо немає різниці» (Римл. 3:22).

Страждання Йова та виявлена ним вірність були лише слабким відображенням того, що довелося пережити Ісусові, Його Викупителеві, заради патріарха і заради нас. Ми віримо, що Він справді прийде і «останнього дня Він підійме із пороху» всіх вірних (Йова 19:25).
