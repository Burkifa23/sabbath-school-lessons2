---
title:  ЖАЛЮГІДНІ РОЗРАДНИКИ
date:   27/11/2016
---

### ЖАЛЮГІДНІ РОЗРАДНИКИ

Навіть після переконливого підтвердження Йовом своєї віри (див. Йова 13:15, 16) словесна суперечка триває. Протягом кількох розділів учасники розмови обговорюють цілий ряд глибоких і важливих питань: про Бога, гріх, смерть, справедливість, зло, мудрість, швидкоплинність людського життя. 

Які істини виражені в наведених віршах?

`Йова 13:28` 	

`Йова 15:14-16` 	

`Йова 19:25-27` 	

`Йова 28:28` 	

Суперечка триває протягом кількох розділів, і всі її учасники твердо стоять на своєму. Еліфаз, Білдад і Цофар наводять свої аргументи на підтримку думки, що люди отримують у житті те, чого заслужили. Отже, нещастя, які спіткали Йова, - це справедливе покарання за гріхи. Йов продовжує нарікати на свою жорстоку долю, переконаний, що не заслужив таких страждань. Кожен з «розрадників» обвинувачує Йова у виголошенні порожніх, марних слів. У тому ж самому Йов обвинувачує своїх друзів.

Зрештою, жоден з них, включаючи і Йова, не зрозумів, що відбувається. Та чи були вони здатні це зрозуміти? Як і всі люди, вони виходили з власних обмежених поглядів. Якби можна було почерпнути тільки один урок із книги Йова, він зводився б до того, що ми, люди, потребуємо покори, коли наважуємося говорити про Бога та Його діла. Ми можемо знати певну істину, можливо, навіть багато істини, але часом, як у випадку із цими трьома мужами, погано розуміємо, як застосувати ці істини найкращим чином.

`Подивіться на світ природи. Яким чином він свідчить про обмеженість наших пізнавальних можливостей?`
