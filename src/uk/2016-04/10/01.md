---
title:  ГНІВ ЕЛІГУ
date:   26/11/2016
---

### ГНІВ ЕЛІГУ
### Біблійні тексти для дослідження:
Йова 13:28; 28:28; 32:1-5; 34:10-15; Єзек. 28:12-17; Йова 1-2:10.

> <p>Пам'ятний вірш:</p>
> «Бо наскільки небо вище за землю, настільки вищі дороги Мої за ваші дороги, а думки Мої - за ваші думки» (Ісаї 55:9).

Триває словесна суперечка між Йовом та трьома його друзями. Багато слів опонентів Йова переконливі, прекрасні, глибокі й щирі. Люди часто цитують не тільки Йова, а й Еліфаза, Білдада і Цофара. Як уже неодноразово зазначалося, вони справді мали що сказати. На жаль, для своїх слів вони обрали невідповідні місце і час, їхні полум’яні промови не відповідали обставинам. В уривку Прип. 25:11-13 викладена важлива істина, яку нам слід засвоїти:

<div style="padding: 20px; font-style: italics">
<div>«Золоті яблука на срібнім тарелі - це слово, проказане часу свого.</div>
<div>Золотая сережка й оздоба зо щирого золота - це мудрий картач для уважного вуха.</div>
<div>Немов снігова прохолода в день жнив - посол вірний для тих, хто його посилає, і він душу пана свого оживляє».</div>
</div>

На жаль, не такі слова почув Йов від своїх друзів. Але згодом ситуація тільки погіршилася, і цьому сприяла поява в історії нового персонажа.