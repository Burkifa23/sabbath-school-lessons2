---
title:  ДЛЯ ПОДАЛЬШОГО ДОСЛІДЖЕННЯ
date:   02/12/2016
---

#### ДЛЯ ПОДАЛЬШОГО ДОСЛІДЖЕННЯ:

В обговоренні питання віри й розуму письменник Джон Хедлі Брук посилається на німецького філософа Іммануїла Канта (1724-1804) та його спроби визначити межі людського знання, особливо коли йдеться про діяння Бога. Для Канта «питання обґрунтування людиною шляхів Бога було питанням віри, а не знання. Як приклад правильної позиції перед лицем нещастя Кант наводив Йова, який, втративши все, зберіг чисту совість. Підкоряючись Божественному рішенню, він мав рацію, протистоячи пораді друзів, котрі намагалися знайти логічне пояснення його нещастю. Сила позиції Йова полягала в отриманому ним знанні: Бог переслідує певну мету, посилаючи йому нещастя» (Science and Religion, New York: Cambridge University Press, 2006, pp. 207, 208).

Друзі Йова, включаючи й Елігу, вважали, що здатні пояснити нещастя Йова простим причинно-наслідковим зв’язком. Вони заявляли: причиною був гріх Йова, а результатом стали його страждання. Який ще висновок може бути більш ясним, переконливим з богословської точки зору та раціональним? Проте їхні міркування були хибними. Бог і створена Ним дійсність не завжди відповідають нашому розумінню того, як діє Бог та як влаштований світ.

### Питання для обговорення:
- `Як ми побачили, у тривалій дискусії про страждання Йова жодного разу не згадується диявол. Чому? Що це говорить нам про те, наскільки згадані люди були обмежені у своєму розумінні, незважаючи на їхнє знання істини? Що їхнє неуцтво відкриває про наше власне невігластво, незважаючи на наше знання істини?`

- `«Коли ми хочемо щось зробити самі і покладаємося на власну мудрість, то беремо на себе тягар, якого Бог не покладав на нас, та намагаємося нести його без допомоги Господа... Але якщо ми щиро віримо в те, що Бог нас любить і бажає нам добра, то перестанемо непокоїтися про майбутнє. Ми довіримося Богові, як дитина довіряється своєму люблячому батькові. Тоді наші турботи і страхи зникнуть, бо наша воля зіллється з волею Божою» (Е. Уайт. Небесні принципи щасливого життя, с. 100, 101). Як ми можемо навчитися такої довіри? Які рішення приймаємо зараз: ті, що зміцнюють нашу віру чи послаблюють її?`
