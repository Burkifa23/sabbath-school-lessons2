---
title:  ДЛЯ ПОДАЛЬШОГО ДОСЛІДЖЕННЯ
date:   07/10/2016
---

### ДЛЯ ПОДАЛЬШОГО ДОСЛІДЖЕННЯ

Концепцію боротьби, протистояння між добром і злом можна виявити в багатьох культурах. Вона існує протягом тисячоліть і часто знаходить відображення в міфології. Сьогодні під впливом критицизму й модерністського раціоналізму багато християн заперечують буквальне існування диявола та злих ангелів, вважаючи їх символами людського і стихійного зла, властивими первісній культурі. Ми, адвентисти, не можемо уявити собі, як узагалі можливо зрозуміти Біблію, не вірячи в реальність диявола та його ангелів.

Не всі християни піддалися омані, заперечуючи реальність усесвітнього конфлікту між надприродними силами добра і зла. Євангельський богослов Грегорі Бойд багато писав про реальність багатовікової (але не вічної) боротьби між Богом і дияволом. У передмові до своєї книги «Бог у стані війни», прокоментувавши кілька віршів із 10-го розділу книги Даниїла, Бойд написав: «Від початку і до кінця Біблія передбачає наявність духовних істот, які мешкають у просторі між людством та Богом. Їхні дії значною мірою полегшують або ускладнюють існування людей. У своїй книзі я стверджую, що саме ця концепція лежить у центрі біблійного світогляду» (Gregory A. Boyd, God at War, 1997, p. 11). Важко не погодитися із цим твердженням!

### Питання для обговорення:
- ```Які інші біблійні вірші говорять про сатану і демонічні сили? Що можна випустити з уваги, якщо інтерпретувати їх як символи темної сторони людської натури?```
- ```Пікколо Макіавеллі, італійський письменник XVI століття, висловив таку думку: для правителя значно краще, аби піддані його боялися, ніж любили. Еллен Уайт, навпаки, пише: «Навіть після того, як було вирішено, що сатана не може далі залишатися на Небі, Безмежна Мудрість не знищила його. Бог може прийняти тільки служіння любові, вірність Його творінь має ґрунтуватися на усвідомленні Його справедливості й милості. Мешканці Неба та інших світів, не розуміючи природи гріха і його наслідків, не побачили б справедливості й милосердя Бога в знищенні сатани. Якби він був негайно знищений, тоді б вони служили Богові не з любові, а зі страху» (Велика боротьба, с. 498, 499). Чому Бог хоче, щоб ми служили Йому з любові, а не зі страху?```
