---
title:  КОНФЛІКТ НА ЗЕМЛІ
date:   04/10/2016
---

### КОНФЛІКТ НА ЗЕМЛІ

Книга Йова відхиляє завісу і показує такий вимір буття, який не можна осягнути за допомогою органів чуття та світських філософій. Наші очі, вуха й філософські методи пізнання світу безсилі, коли необхідне осмислення більш масштабної картини.

Тексти Йова 1:6-12 зображують конфлікт між Богом та сатаною. І хоч це протистояння почалося на Небесах, воно швидко перемістилося на Землю. У всій Біблії ми знаходимо тексти, які вказують на цей тривалий конфлікт, до якого залучені і ми.

Прочитайте наступні вірші. Що вони повідомляють про реальність боротьби зі злими надприродними силами, яка відбувається на Землі?

```Бут. 3:1-4``` 	

```Зах. 3:2``` 	

```Матв. 4:1``` 	

```1 Петра 5:8``` 	

```1 Івана 3:8``` 	

```Об'явл. 12:9``` 	

Це лише кілька віршів з безлічі текстів, які прямо або опосередковано вказують на буквального диявола - надприродну істоту зі злими намірами. Багато людей помилково вважають сатану міфічним персонажем, але, маючи ясне свідчення Біблії, ми не повинні підтримувати цей обман.

```Яким чином сьогодні ми можемо бачити вплив сатани в нашому світі? У чому наш єдиний захист?```
