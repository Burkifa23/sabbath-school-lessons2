---
title:  ВІДЛУННЯ РАЮ НА ЗЕМЛІ
date:   02/10/2016
---

### ВІДЛУННЯ РАЮ НА ЗЕМЛІ

Книш Йова починається на позитивній ноті. Принаймні, зі світської точки зору, ми бачимо людину, яка процвітає в усьому.

```Прочитайте Йова 1:1-4. Що ці тексти повідомляють нам про життя Йова? Які позитивні моменти ви можете відзначити?``` 	

Складається враження, що Йов має все необхідне для щастя, зокрема і праведний характер. Слово, перекладене в Йова 1:1 як «невинний», утворене від слова, яке означає «досконалий» або «цілісний». Епітет «праведний» в оригіналі звучить як «прямий», що вказує на ходіння прямим шляхом. Початок книги дуже нагадує опис раю, зображуючи праведну, чесну, людину, котра ні в чому не має нестачі. Проте всіма названими якостями Йов володіє в грішному світі.

Прочитайте Йова 1:5, 6. Як ці тексти характеризують гріховний світ, у якому жив Йов?	

«Йов побоювався, що під час своїх бенкетів його діти могли чимось прогнівити Бога. Як вірний священик свого сімейства, він приносив жертви за кожного з них окремо. Він знав про підступність гріха, і думка, що його діти можуть забути Божественні вимоги, спонукала його виконувати роль їхнього заступника перед Богом» (Коментар Е. Уайт, Біблійний коментар АСД, т. З, с. 1140).

Судячи з усього, справи в Йова йшли настільки добре, наскільки це можливо на Землі. Епітет «райське» найкраще характеризує життя цієї людини, яка мала велику родину, чесне ім'я та величезне майно. Однак це було життя на гріховній планеті, і незабаром Йову доведеться зіткнутися з усіма небезпеками, що підстерігають нас на Землі.

```Що хорошого є у вашому житті зараз? Як ви можете навчитися бути вдячними за це?```