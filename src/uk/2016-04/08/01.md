---
title:  НЕВИННА КРОВ
date:   12/11/2016
---

### НЕВИННА КРОВ

### Біблійні тексти для дослідження:

Йова 10; Ісаї 53:6; Римл. 3:10-20; Йова 15:14-16; 1:18-20; Матв. 6:34.

> <p>Пам'ятний вірш:</p>
> «Віра є підставою для надії, те, що переконує про речі, недоступні для споглядання» (Євр. 11:1).

Народжений в Алжирі письменник Альбер Камю розмірковував над питанням людських страждань. У своєму романі «Чума» він використав чуму як метафору нещасть, котрі приносять біль і страждання людству. Автор зобразив сцену, як маленький хлопчик страждає від виразок і врешті помирає жахливою смертю. Після цього священик, свідок трагедії, сказав присутньому там лікареві: «Це справді викликає протест, оскільки перевершує всі наші людські мірки. Але, можливо, ми зобов’язані любити те, чого не можемо збагнути розумом». Лікар, спалахнувши, різко відповів: «Ні, отче. Я маю інше уявлення про любов. І навіть на смертному одрі відмовляюся любити такий устрій, за якого діти зазнають важких страждань» (Альбер Камю. Чума, с. 218).

Ця сцена відображає ідею, викладену в книзі Йова: незадовільні відповіді на те, що не має простих рішень. Йов, як і згаданий лікар, знав, що запропоновані йому відповіді непереконливі. Виникає потреба знайти чітке пояснення явищ, які видаються безглуздими. Цього тижня ми продовжимо наше дослідження.
