---
title:  ВИСТАЧАЄ ДНЕВІ ВЛАСНИХ ТУРБОТ
date:   16/11/2016
---

### ВИСТАЧАЄ ДНЕВІ ВЛАСНИХ ТУРБОТ

Прочитайте наступні тексти і подумайте про долю згаданих у них людей. Потім запитайте себе: «Наскільки життя було справедливим до них?»

`Йова 1:18-20` 	

`Бут. 4:8` 	

`Вих. 12:29, 30` 	

`2 Сам. 11:17`	

`Єрем. 38:6` 	

`Матв. 14:10` 	

`Євр. 11:35-38` 	

Біблія відображає сувору реальність життя в гріховному світі, де присутні зло і страждання. Тільки поверхове читання

Божого Слова та виривання окремих текстів із загального контексту можуть привести до думки, що життя на Землі справедливе, чесне, благополучне і що ми можемо уникнути страждань, якщо залишимося вірними Богові. Звичайно, вірність може бути винагороджена вже зараз, але це не означає, що вона вбереже від страждань і болю. Подивіться на приклад Йова.

У заповідях блаженства Ісус пояснює, чому ми повинні довіряти Богові та не журитися про те, що нам їсти, пити або в що вдягнутися. На прикладах зі світу природи Ісус доводить, що ми можемо довіряти Божій доброті в питанні вдоволення наших потреб. Потім Він виголошує відомі слова: «Отже, не журіться про завтрашній день, бо завтрашній день і сам про себе поклопочеться; вистачає дневі власних турбот» (Матв. 6:34).

Зауважте: вистачає для кожного дня своїх турбот або своїх тривог. Ісус не заперечував наявності в нашому житті тривог і навіть їх щоденної присутності. В оригіналі використовується грецьке слово («какіа»), яке може означати «зіпсованість», «розбещеність», «згубність». Ісус визнавав наявність зла в нашому повсякденному житті, що завдає нам клопотів. Як Господь, Він знав про зло в цьому світі значно більше, ніж будь-хто з нас.

`Хто з нас не знає, наскільки несправедливим та гірким може бути життя? Як думка про те, що Христос визнавав наявність зла в нашому світі, може дати нам заспокоєння і силу?`
