---
title:  НЕВИДИМІ РЕЧІ
date:   17/11/2016
---

### НЕВИДИМІ РЕЧІ

`Прочитайте Прип. 3:5. Яку важливу вістку містить цей відомий текст, особливо з урахуванням досліджуваної нами теми?` 	

Хоч випадок Йова є особливим, він відображає сумну реальність людського страждання в грішному світі. Нам не обов’язково знати історію Йова або інші біблійні історії, аби побачити цю реальність навколо нас. Певною мірою всі ми відчуваємо її на собі.

«Людина, що від жінки народжена, коротко-денна та повна печалями: вона виходить, як квітка - й зів’яне, і втікає, мов тінь, - і не зостається...» (Йова 14:1, 2).

Отже, нас непокоїть запитання: як нам ставитися до страждань, котрі, здавалося б, не мають сенсу та в котрих проливається невинна кров?

Початкові розділи книги Йова й уся Біблія свідчать, що сатана - реальна істота і причина безлічі страждань. Як ми переконалися на початку кварталу (див. Урок 2), розуміння великої боротьби допомагає нам правильно ставитися до зла у світі.

Проте іноді важко зрозуміти, чому відбувається подібне. Часто біди, які трапляються у світі, не мають жодного сенсу. Саме в такі моменти, не розуміючи усього, що відбувається, ми повинні навчитися вірити в доброту Бога. Нам необхідно навчитися довіряти Богові навіть тоді, коли відповіді не очевидні і ми не бачимо нічого доброго в злі та стражданнях навколо нас.

`Текст Євр. 11:1 говорить: «Віра є підставою для надії, те, що переконує про речі, недоступні для споглядання». На підставі того, що ми бачимо, як можемо навчитися довіряти Богові в тому, що стосується невидимих речей? Виходячи з пройденого матеріалу книги Йова, чи можемо ми сказати, що Йов навчився такої довіри? Як нам навчитися того ж?`
