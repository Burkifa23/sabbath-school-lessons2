---
title:  ВОСКРЕСІННЯ І ЖИТТЯ
date:   29/09/2016
---

### ВОСКРЕСІННЯ І ЖИТТЯ

```Прочитайте Йова 14:14, 15. Яке запитання ставить Йов та як сам відповідає на нього?```	

У киті Йова серед інших розглядається також питання смерті. І це закономірно. Будь-яка книга про людські страждання, безумовно, повинна розглядати і смерть як причину більшості наших переживань. Йов запитує, чи оживе померла людина, а потім каже, що очікує заміни для себе в майбутньому.

Слово «заміна» походить від єврейського терміна, який передає ідею «відновлення» або «заміщення». Крім того, воно означає зміну одягу. Хоч саме слово багатозначне, у даному контексті йдеться про «відновлення» після смерті. Отже, Йов має надію, що смерть одного разу зміниться життям.

Звичайно, наша велика надія й велика обітниця про те, що зі смертю все не закінчиться, ґрунтується на житті, смерті та служінні Ісуса. «Новий Завіт навчає, що Христос переміг смерть - найбільш лютого ворога людства, і що Бог воскресить мертвих для остаточного суду. Але ця доктрина стає центральною в біблійному віровченні після воскресіння Христа, оскільки отримує своє підтвердження в перемозі Христа над смертю» (John Е. Hartley, The Book of Job, NICOT, Accordance electronic ed., P. 237). 

```«Сказав їй Icyc: Я є воскресіння і життя; хто вірить у Мене, - хоч і помре, буде жити» (Івана 11:25). Які саме слова Ісуса в цьому тексті дають нам надію і впевненість у щасливому «фіналі»? Яким знанням ми володіємо на відміну від Йова?```
