---
title:  НЕЩАСЛИВІ ЗАВЕРШЕННЯ
date:   26/09/2016
---

### НЕЩАСЛИВІ ЗАВЕРШЕННЯ

Книга Йова наголошує, що все закінчується добре для патріарха, котрий помер «старим та насиченим днями». Однак усі ми знаємо, що далеко не в усіх людей життєвий шлях закінчується настільки благополучно. Навіть ті, хто був вірний, чесний і порядний, не завжди завершували своє життя так, як Йов.

Як склалася доля наступних біблійних персонажів?

```Авель (Бут. 4:8)```	

```Урія (2 Сам. 11:17)``` 	

```Ілій (1 Сам. 4:18)```	

```Цар Йосія (2 Хронік 35:22-24)```	

```Іван Хреститель (Матв. 14:10)```	

```Степан (Дії 7:59, 60)```	

Як бачимо, Біблія рясніє історіями з нещасливими завершеннями. І це тому, що саме життя сповнене таких історій. Один приймає мученицьку смерть за добру справу, інший помирає від страшної хвороби, а ще інший проводить решту своїх днів у стражданнях. Мало людей проходить через свої випробування так тріумфально, як Йов. Нечасто в людей життя закінчується так добре, як у Йова. І, звичайно ж, про це говорить не тільки Біблія.

```Які історії з нещасливим завершенням знаєте ви? Чого навчилися з них?```	