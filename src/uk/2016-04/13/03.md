---
title:  «КОЛИ МОЇ КРОКИ КУПАЛИСЯ В МАСЛІ»
date:   19/12/2016
---

### «КОЛИ МОЇ КРОКИ КУПАЛИСЯ В МАСЛІ»

Намагаючись пережити свої нещастя, Йов розмірковував про своє минуле, яке складалося якнайкраще. Про свої минулі дні патріарх сказав: «Коли мої кроки купалися в маслі» (Йова 29:6).

Минулі місяці та дні Йов характеризує як час, коли Бог оберігав його (див. Йова 29:2). Єврейське слово, перекладене як «боронив», утворене від слова, яке часто зустрічається в Старому Завіті, коли йдеться про Божий захист щодо Його народу (див. Псал. 92:11; Чис. 6:24). Безперечно, у Йова було хороше життя. Він сам оцінював своє життя як хороше.

`Прочитайте Йова 29:8-17. Як ставилися до патріарха оточуючі? А як він ставився до нужденних?`

Ці вірші показують, якою повагою користувався Йов. Фраза «ставив на площі сидіння своє» (Йова 29:7) указує на орган місцевого самоврядування, у якому патріарх, очевидно, брав участь. Таке право зазвичай надавали старшим за віком, шанованим членам суспільства, до числа яких, безумовно, належав Йов.

Але ми бачимо, що і «простий люд» любив та поважав його. Бідні, безпорадні, вдови, сироти, кульгаві й сліпі - усі отримували від Йова допомогу і розраду.

«Бог у Своєму Слові змалював процвітаючу людину, чиє життя було в найвищому розумінні успішним, людину, котру прославляли Небо і Земля» (Е. Уайт. Виховання, с. 142).

Ці та інші вірші (як ми побачимо пізніше) свідчать, чому Йов був успішною людиною в очах Бога і людей.

`Легко бути люб'язним і шанобливим до багатих, впливових і видатних людей. А як ви ставитеся до тих, кому нічого запропонувати вам?`