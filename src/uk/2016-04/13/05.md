---
title:  ДІМ НА СКЕЛІ
date:   21/12/2016
---

### ДІМ НА СКЕЛІ

`Прочитайте Йова 31:24-34. Що ще ми дізнаємося про Йова?`

Не дивно, що Господь саме так відгукнувся про життя і характер Йова. Ця людина жила відповідно до своєї віри. Учинки патріарха вказували на його близькі взаємовідносини з Богом. Це, безперечно, робило його стогони більш гіркими, а доводи друзів - менш переконливими. «Чому все це спіткало мене?» - дивувався Йов.

Але є більш глибокий і важливий урок, який ми можемо почерпнути з вірного життя Йова. Його життя в минулому безпосередньо обумовило реакцію патріарха на нещастя, які спіткали його пізніше. Те, що Йов відмовився проклясти Бога і померти (див. Йова 2:9), не було проявом сили волі або вдалим збігом обставин. Ні, це сталося через те, що довгі роки вірності й послуху Богові виробили віру та сформували характер, які дозволили йому довіряти Господу, незважаючи ні на що.

`Прочитайте Матв. 7:22-27. Яке пояснення вірності Йова ми знаходимо в цих віршах?` 	

Головна перемога Йова стала можливою завдяки його меншим перемогам в минулому (див. також Луки 16:10). Тверде безкомпромісне дотримання істини зробило Йова тим, ким він був. Книга Йова вказує на роль діл у житті віри, про яку писав у своєму Посланні Яків: «...віра співдіяла разом з його [Авраама] ділами, і віра стала досконалою через діла» (Якова 2:22). Який важливий принцип християнського життя розкривається в цьому тексті! Ми бачимо, що цей принцип відіграв важливу роль в історії Йова. Йов був створений з тіла й кісток, як і всі ми, проте завдяки Божій милості та власним ревним зусиллям він прожив життя послуху Богові.

Яке рішення нам потрібно прийняти, аби бути такими ж вірними, як Йов?
