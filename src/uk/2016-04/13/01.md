---
title:  Характер Йова
date:   17/12/2016
---

### Характер Йова

### Біблійні тексти для дослідження:
Йова 1:1, 8; 29:8-17; 31:1-23; Вих. 20:17; Матв. 7:22-27; 5:16; Ефес. 3:10.

> <p>Пам'ятний вірш:</p>
> «Чи не бачиш, що віра співдіяла з його ділами, і віра стала досконалою через діла?» (Якова 2:22).

Досліджуючи книгу Йова, ми не повинні залишати поза увагою самого Йова як особистість. Ким була ця людина, якій Господь довіряв настільки, що ручався за її вірність і чесність перед дияволом? Ким була ця людина, котра не розуміла, що відбувається, обурювалася на несправедливість, якої зазнала, висловлювала свій гнів і розчарування, проте залишилася вірною до кінця?

Хоч основна частина книги описує становище Йова після нещасть, які його спіткали, розповідь містить відомості про життя Йова до того, що сталося. Інформація про минуле Йова та його особистісні характеристики допомагає нам глибше зрозуміти, чому Йов залишився вірним Господу, незважаючи на свої страждання і спроби сатани налаштувати його проти Бога.

Якою людиною був Йов та як приклад його життя може допомогти нам зберігати вірність Господу в нашому житті?
