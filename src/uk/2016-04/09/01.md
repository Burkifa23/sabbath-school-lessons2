---
title:  ПРОБЛИСКИ НАДІЇ
date:   19/11/2016
---

### ПРОБЛИСКИ НАДІЇ

### Біблійні тексти для дослідження:
Прип. 17:28; Йова 13:1-15; Якова 2:20-22; 1 Кор. 15:11-20; 1 Петра 1:18-20; Бут. 22:8.

> <p>Пам'ятний вірш:</p>
> «І це мені буде спасінням, бо перед обличчя Його не підійде безбожний» (Йова 13:16).

"Людина - єдина жива істота, яка сміється і плаче, - написав британський публіцист Вільям Хезлітт, - оскільки на відміну від інших створінь вона бачить різницю між тим, як усе є, і тим, як має бути».

Звичайно, у світі все не так, як має бути. Проте християнин, живучи з обітницею про Другий прихід, має надію на кардинальну зміну ситуації в майбутньому (2 Петра 3:13). Усе буде настільки чудово, що ми навряд чи можемо зараз собі це уявити, оскільки наш духовний погляд затьмарений гріхом (див. 1 Кор. 13:12). На жаль, обмежений розум світської людини давно втратив цю надію.

Протягом тижня продовжуючи досліджувати проблему страждань у книзі Йова, ми побачимо, що навіть у своїх несподіваних безжалісних нещастях патріарх усе ж зміг виголосити слова надії.

Що це була за надія? На що ми також можемо надіятися?
