---
title:  ДЛЯ ПОДАЛЬШОГО ДОСЛІДЖЕННЯ
date:   25/11/2016
---

#### ДЛЯ ПОДАЛЬШОГО ДОСЛІДЖЕННЯ:

Під початку і до кінця Біблія містить чудові обітниці надії. "Це Я сказав вам, щоб у Мені ви мали мир. У світі зазнаєте страждання, але будьте відважні: Я переміг світ!» (Івана 16:33). «Ось, Я з вами по всі дні аж до кінця віку!» (Матв. 28:20). «Христос викупив нас від прокляття Закону, ставши за нас прокляттям» (Гал. 3:13). «Як далекий від заходу схід, так Він віддалив від нас наші провини!» (Псал. 103:12). «Бо я переконаний, що ні смерть, ні життя, ні ангели, ні влади, ні теперішнє, ні майбутнє, ні сили, ні висота, ні глибина, ні будьяке інше творіння не зможе нас відлучити від Божої любові, яка в Христі Ісусі, Господі нашім!» (Римл. 8:38, 39). «І буде веселка у хмарі, і побачу її, щоб пам’ятати про вічний заповіт між Богом і між кожною живою душею в кожному тілі, що воно на землі» (Бут. 9:16). «Подивіться, яку любов дав нам Отець, щоб ми звалися Божими дітьми! І такими ми є. Світ нас не знає, тому що Його не пізнав» (1 Івана 3:1). «Знайте, що Господь - Бог Він, Він нас учинив, і Його ми, - Його ми народ та отара Його пасовиська» (Псал. 100:3). Ці тексти - лише невелика частина Божого Слова, котра відкриває нам, який наш Бог і що Він пропонує нам. Які ми мали б підстави для надії, якби ці істини не були відкриті для нас у Біблії?

#### Питання для обговорення:
- `Які ще біблійні тексти говорять нам про надію? Які з них особливо важливі для вас і чому?`

- `Які доктрини Церкви адвентистів сьомого дня, на ваш погляд, сповнені надії?`

- `Серед особистих випробувань, трагедій та нещасть як ми можемо навчитися тішитися надією, відкритою нам у Біблії? Чому так легко розчаруватися через різні негаразди, навіть маючи таку надію? Яким чином можна зберегти цю надію й радіти нею?`

- `«Говори про надію, віру й подяку Богові. Будь бадьорим, упевненим у Христі. Привчай себе славити Його. Це великий засіб звільнення від хвороб душі й тіла» (Е. Уайт. Розум, характер, особистість, т. 2, с. 492). Чому для нас важливо прославляти Бога, якщо ми хочемо зберегти свою надію на Господа?`
