---
title:  БУДЬ САМИМ СОБОЮ
date:   20/05/2017
---

### БУДЬ САМИМ СОБОЮ

### Біблійні тексти для дослідження:
2 Петра 1:1-15; Ефес. 2:8; Римл. 5:3-5; Євр. 10:38; Римл. 6:11; 1 Кор. 15:12-57.

> <p>Пам’ятний вірш</p>
> «Тому докладіть усі старання, покажіть у вашій вірі чесноту, а в чесноті – пізнання, в пізнанні – стриманість, у стриманості – терпеливість, у терпеливості – побожність, у побожності – братерство, а в братерстві – любов» (2 Петра 1:5-7).

Дивовижним у Новому Завіті є те, яка кількість істин може «поміститися» в невеликому уривку. Наприклад, урок на цей тиждень охоплює уривок 2 Петра 1:1-14. У чотирнадцяти віршах Петро викладає істину про праведність через віру. Потім говорить про те, що Божа сила може здійснити в житті людей, які присвятили себе Ісусові. Далі апостол проголошує надзвичайну істину: ми можемо стати «учасниками Божественної природи, уникнувши морального розтління, що у світі» (2 Петра 1:4).

У наступних текстах ми бачимо не просто довільний список християнських чеснот. Петро подає їх у певному порядку. З однієї чесноти випливає наступна, доки всі вони не досягають логічного завершення в найважливішій чесноті.

Апостол також пише про те, що означає перебувати в Христі і бути «очищеним» (2 Петра 1:8, 9) від наших колишніх гріхів, а потім привносить ідею впевненості в спасінні та обітницю вічного життя у «вічному Царстві» (2 Петра 1:11) нашого Господа.

І, нарешті, автор пропонує кілька думок на важливу тему про стан померлих. Скільки багатих глибоких істин у чотирнадцяти віршах!