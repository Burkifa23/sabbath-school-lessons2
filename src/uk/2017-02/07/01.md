---
title:  КЕРІВНИЦТВО ЯК СЛУЖІННЯ
date:   06/05/2017
---

### КЕРІВНИЦТВО ЯК СЛУЖІННЯ

### Біблійні тексти для дослідження:
1 Петра 5:1-10; Дії 6:1-6; Єрем. 10:21; Матв. 20:24-28; Прип. 3:34; Об’явл. 12:7-9.

> <p>Пам’ятний вірш</p>
> «Покладіть на Нього всі ваші турботи, бо Він дбає про вас» (1 Петра 5:7).

Увисновках досліджень, проведених у зростаючих церк вах, майже завжди наголошується на важливості ефективного керівництва. Таке керівництво ґрунтується на принципах Божого Слова та надає кожному членові громади можливість використовувати свої духовні дари при виконанні євангельської праці.

Проте керувати громадою не просто. Церквою переважно керують добровольці, які, незважаючи на свою зайнятість, знаходять для цього час. Члени громади часом «голосують ногами», тобто перестають відвідувати богослужіння, коли в громаді відбувається те, з чим вони не згодні. Ефективний християнський лідер повинен бути глибоко духовною людиною.

Ми не повинні забувати, що Петро пише церквам, які зазнають переслідування. За таких обставин лідер церкви особливо уразливий. Хто ж найкраще підходить для керівництва громадою?

В уривку 1 Петра 5:1-10 Петро розглядає питання християнського керівництва на рівні помісної церкви. У цих віршах він пише про важливі якості, які необхідні не тільки місцевим лідерам, а й членам Церкви. Його слова актуальні і для нас сьогодні.