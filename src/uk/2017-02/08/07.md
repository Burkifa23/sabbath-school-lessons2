---
title:  ДЛЯ ПОДАЛЬШОГО ДОСЛІДЖЕННЯ
date:   19/05/2017
---

#### ДЛЯ ПОДАЛЬШОГО ДОСЛІДЖЕННЯ:

«Логічно почати наше дослідження з титулу Месія, оскільки християнська Церква зобов’язана своєю назвою його грецькому еквіваленту Христос, що означає «Помазаний». Для євреїв Месія був Визволителем, Якого вони очікували та Якому відводили роль представника Бога в урочистому відкритті нової епохи для Божого народу. Як єврейське, так і грецьке поняття Месія утворені від коренів, що означають «помазувати». Очевидно, використовуючи титул Христос, новозавітні письменники вважали Ісуса відокремленим для виконання особливого завдання.

Титул «Христос» зустрічається понад 500 разів у Новому Завіті. Хоч серед сучасників Ісуса побутували різні уявлення про месіанство, загальновизнано, що до першого століття юдеї почали дивитися на Месію як на Того, Хто перебуває в особливих взаємовідносинах із Богом. Він мав оголосити про кінець віку та встановлення Божого Царства. Саме через Нього Бог мав втрутитися в історію, щоб звільнити Свій народ. Ісус приймав титул «Месія», проте не заохочував його використання, оскільки в той час він мав політичне забарвлення, що ускладнювало його вживання. Хоч Ісус неохоче користувався цим титулом у спілкуванні з людьми, проте не заборонив ані Петру (Матв. 16:16, 17), ані самарянці (Івана 4:25, 26) ужити його. Ісус знав, що Він – Месія, як видно з Євангелія від Марка, де Спаситель говорить про нагороду для тих, хто напоїть Його учнів чашею води в Його Ім’я, бо вони «Христові» (Марка 9:41)» (Біблійний коментар АСД, т. 12, с. 165).

#### Питання для обговорення:

`Прочитайте 53-й розділ книги пророка Ісаї. Згідно з цими текстами, що Ісус здійснив для нас? Напишіть, що саме Він здійснив для вас. Яким чином ці тексти ясно свідчать, що Ісус є нашою замісною Жертвою? Чому ми потребуємо Його як нашого Заступника?`

`Протягом історії біблійна обітниця про щасливе життя після воскресіння часто використовувалася з метою пригноблювати людей. «Так, ваше життя важке тут і зараз, але просто зосередьтеся на тому, що Бог обіцяв нам після повернення Ісуса». Оскільки цією істиною з Божого Слова довгий час зловживали, багато людей відкидає християнське уявлення про воскресіння, вбачаючи в ньому прийом, що дозволяє одним людям пригноблювати інших. Як би ви відповіли на таке розуміння?`

`Обговоріть у класі запитання про Божественну природу Христа, поставлене в уроці за четвер. Яким чином Його Божественність свідчить про характер Бога?`
