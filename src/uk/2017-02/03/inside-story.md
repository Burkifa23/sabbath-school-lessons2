---
title:  Місіонерська історія
date:   14/04/2017
---

#### СКАСОВАНИЙ ПОХОРОН. Частина 3 

Я ще спав, коли на світанку мене знову розбудив стукіт у двері. 

– Пасторе! Вона знову мертва! – плакала мати Ван-Ойо. Я не міг у це повірити! Поки ми спали, її батько приходив додому. Можливо, він знову покропив її травами, – розповіла вона. 

Хтось хотів, щоб Ван-Ойо померла. Чи був це її батько? А може, її мати теж хотіла цього? Чи потрібно мені повернутися туди і знову молитися та чи буде Бог прославлений цим? Мати Ван-Ойо опустилася переді мною на коліна і благала мене прийти й помолитися за її дочку. Я погодився. 

Я ще раз помолився за дівчину, і вона знову ожила. Я порадив вивезти Ван-Ойо із села. Її мати погодилася, і брат відвіз дівчину до родичів у інше село. 

Ван-Ойо повернулася додому через кілька місяців, зміцніла і здорова. Вона продовжила вивчення Біблії та прийняла хрещення разом з дев’ятьма іншими віруючими. У день хрещення Ван-Ойо взяла собі нове ім’я – Благословенна, щоб позначити початок свого нового життя. Її присутність у селі була свідченням Божої сили, яка рятує навіть від смерті. Сьогодні сімдесят віруючих збираються під навісом біля дому Ван-Ойо, аби прославляти Бога. 

Історія про воскресіння Ван-Ойо поширилася по всій центральній Нігерії. Багато людей пізнали Ісуса як свого Друга і Спасителя завдяки Божій силі, виявленій у житті Ван-Ойо. 

Ваші регулярні приношення підтримують роботу піонерів Глобальної місії по всьому світу. Кожен квартал ваші приношення тринадцятої суботи підтримують особливі проекти в різних дивізіонах. 

Цього кварталу приношення тринадцятої суботи будуть спрямовані в Західний Центрально-Африканський дивізіон на будівництво молодіжного багатофункціонального центру при університеті Бабкок у Нігерії та нової школи Центрально-Африканської уніонної духовної академії в Габоні. 

Дякуємо вам за щедрі щотижневі дари для місії та приношення тринадцятої суботи. Також ви можете жертвувати для місії в будь-який час; наш сайт www.adven – is – mission / giving. 

Оланревайю Огунгбіле з Ойо, Нігерія. Після свого служіння як піонера Глобальної місії він вивчав теологію в університеті Бабкок у Нігерії. 