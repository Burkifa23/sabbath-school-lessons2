---
title:  ДЛЯ ПОДАЛЬШОГО ДОСЛІДЖЕННЯ
date:   14/04/2017
---

#### ДЛЯ ПОДАЛЬШОГО ДОСЛІДЖЕННЯ

«Церква дуже дорога в очах Бога. Він цінує її не за зовнішні переваги, а за щиру побожність, яка вирізняє її з-поміж світу. Господь оцінює Церкву відповідно до того, як її члени зростають у пізнанні Христа і практичному духовному досвіді. 

Христос палко бажає одержати від Свого виноградника плоди святості й безкорисливості. Він шукає проявів любові і доброти. Уся краса мистецтва не може порівнятися із красою душі й характеру представників Христа в цьому світі. Атмосфера благодаті, що огортає душу віруючого, Святий Дух, Котрий працює над розумом та серцем, роблять його запахом життя – на життя, даючи Богові можливість благословляти його працю» (Е. Уайт. Наочні уроки Христа, с. 298). 

#### Питання для обговорення: 

`Що означає бути покликаним Богом із темряви до дивного Його світла? Як би ви пояснили цю ідею людині, котра не вірить в Ісуса? Що таке темрява? Що таке світло? У чому, на думку Петра, полягає різниця між ними?` 

`«Дивіться, – навчив я вас постанов та законів, як наказав мені Господь, Бог мій, чинити так серед того Краю, куди ви входите, щоб посісти його. Бережіть, і виконуйте їх, бо це мудрість ваша та ваш розум на очах народів, що вислухають усіх постанов тих та й скажуть: Тільки він мудрий та розумний народ, цей великий люд! Бо хто інший такий великий народ, що мав би богів, таких йому близьких, як Господь, Бог наш, кожного разу, як ми кличемо до Нього? І хто інший такий великий народ, що має постанови й закони такі справедливі, як увесь той Закон, що я даю перед вами сьогодні?» (П. Зак. 4:5-8). Яким чином ці слова стосуються нас, адвентистів сьомого дня, і до чого закликає нас Господь, Котрий так щедро обдарував нас?` 

`Прочитайте текст 1 Петра 2:3. Що має на увазі Петро, кажучи: «Бо ви скуштували, що Господь добрий»? Чи скуштували ви Його доброту?` 

`Що в Церкві адвентистів сьомого дня є такого, що спонукає її членів, включаючи і вас, звертатися з вісткою до тих, хто нічого не знає про адвентистів або про те, у що ми віримо?` 