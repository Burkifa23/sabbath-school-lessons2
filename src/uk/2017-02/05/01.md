---
title:  Життя для Бога
date:   22/04/2017
---

### Життя для Бога

### Біблійні тексти для вивчення: 
1 Петра 3:8-12; Гал. 2:20; 1 Петра 4:1, 2; Рим. 6:1-11; 1 Петра 4:3-11; 2 Цар. 11:4. 

> <p>Пам’ятний вірш:</p> 
> «Адже очі Господні – на праведних, а Його вуха звернені до їхньої молитви; обличчя ж Господнє проти тих, що робить зло!» (1 Петра 3:12). 

Біблійні автори добре знали про проблему людської гріховності, що вразила весь світ, а також усвідомлювали власну гріховність (див. 1 Тим. 1:15). Вони розуміли всю серйозність цієї проблеми, для вирішення якої була необхідна смерть Ісуса Христа на хресті. Жертва Господа свідчить про згубність і масштабність гріха. 

Однак біблійні автори також чудово розуміли, що Хрис тос має силу змінити наше життя і створити з нас нову людину в Ньому. 

Цього тижня ми продовжимо досліджувати тему нового життя, яке віруючий здобуває в Христі після свого посвячення Йому та прийняття хрещення. Ця зміна настільки велика, що її не можна не помітити. Петро не пише, що вона відбувається легко; часто необхідні страждання тіла, щоб отримати обіцяну перемогу (див. 1 Петра 4:1). 

Апостол розвиває тему, яка червоною ниткою проходить через усю Біблію, а саме: прояв любові в житті віруючого в Ісуса. «Любов, – пише він, – покриває багато гріхів» (1 Петра 4:8). Люблячи і прощаючи інших, ми відображаємо те, що Ісус здійснив та продовжує здійснювати для нас. 
