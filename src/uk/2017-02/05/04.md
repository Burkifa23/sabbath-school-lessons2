---
title:  НАРОДЖЕНІ ЗГОРИ
date:   25/04/2017
---

### НАРОДЖЕНІ ЗГОРИ

У Христі ми маємо нове життя, новий початок. Ми народжу ємося згори. Для людей, котрі прийняли Христа в дорослому віці, це означає, що відтепер вони житимуть не так, як раніше. Усі ми чули неймовірні історії про людей, які зазнали радикальних змін завдяки Ісусові та Його спасенній благодаті. 

Розповівши про смерть свого «я» і нове життя, котре ми маємо в Ісусі як хрещені в Його смерть і воскресіння, далі Петро говорить про зміни, які відбуваються в нас. 

`Прочитайте уривок 1 Петра 4:3-6. Які зміни відбуватимуться в житті людини та як оточуючі реагуватимуть на ці зміни?` 

Говорячи про зловживання алкоголем, Петро використовує слова «пожадання», «пияцтво», «гульня». Сучасною мовою це означає, що після навернення людини вечірки закінчилися. За словами Петра, зміни в житті християнина настільки великі, що люди, котрі знали його раніше, «дивуються», що він залишив розгульний спосіб життя (1 Петра 4:4). Таким чином, ми отримуємо можливість свідчити невіруючим навіть без проповіді. Життя благочестивого християнина може бути більшим свідченням, ніж усі проповіді у світі. 

`Що Петро говорить про суд? 1 Петра 4:5.` 

Тут, як і в інших місцях Біблії (див. Івана 5:29; 2 Кор. 5:10; Євр. 9:27), ясно говориться, що одного разу настане день суду для справ, учинених за «людськими пожаданнями» (1 Петра 4:2). Говорячи, що Євангеліє «і померлим благовістилося» (1 Петра 4:6), апостол має на увазі, що померлі на той момент люди за свого життя мали можливість пізнати спасенну благодать Бога. Тому Він справедливо судитиме і їх. 

`Наскільки змінилося ваше життя, відколи ви повірили в Христа? Що саме змінилося?` 
