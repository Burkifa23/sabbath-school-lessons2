---
title:  СТРАЖДАЮЧИ ЗА ХРИСТА
date:   29/04/2017
---

### СТРАЖДАЮЧИ ЗА ХРИСТА 

### Біблійні тексти для дослідження: 
1 Петра 1:6; 3:13-22; 2 Тим. 3:12; 1 Петра 4:12-14; Об’явл. 12:17; 1 Петра 4:17-19. 

> <p>Пам’ятний вірш:</p> 
> «На це ви були покликані, тому що й Христос постраждав за нас, залишивши нам приклад, щоб ми йшли Його слідами» (1 Петра 2:21). 

Історія переслідування християн протягом перших трьох століть добре відома. Біблія, особливо книга Дії апостолів, розповідає, що чекало ранню Церкву і що вона переживала. Переслідування та страждання були знайомі і християнам, до яких звертався Петро. 

У першому розділі апостол пише: «З того радійте, навіть якщо тепер ви маєте бути трохи засмучені всілякими випробовуваннями, щоб випробування вашої віри, – набагато ціннішої за золото, яке гине, хоч і випробовується у вогні, – виявилося для похвали, слави і честі при з’явленні Ісуса Христа» (1 Петра 1:6, 7). В останніх віршах послання ця думка повторюється: «А Бог усякої благодаті, що в Ісусі Христі покликав вас до Своєї вічної слави, нехай тих, хто трохи постраждав, поновить; хай укріпить, хай зміцнить, хай твердо поставить!» (1 Петра 5:10). 

У цьому невеликому Посланні, як мінімум у трьох розгорнутих уривках, ідеться про страждання його читачів за Христа (див. 1 Петра 2:18-25; 3:13-21; 4:12-19). Прийнято вважати, що головною темою Першого послання Петра є тема страждань, викликаних переслідуваннями. Тому звернімося до цієї теми. 