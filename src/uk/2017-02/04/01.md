---
title:  СОЦІАЛЬНІ ВІДНОСИНИ
date:   15/04/2017
---

### СОЦІАЛЬНІ ВІДНОСИНИ

### Біблійні тексти для дослідження
1 Петра 2:13-25; 3:1-7; 1 Кор. 7:12-16; Гал. 3:27, 28; Дії 5:27-32; Левит 19:18. 

> <p>Пам’ятний вірш</p> 
> «Передусім майте щиру любов один до одного, бо любов покриває багато гріхів» (1 Петра 4:8). 

Послання Петра також містить відповіді на складні соціальні питання. Наприклад, як необхідно жити християнам в умовах переслідування з боку нечестивої влади? Для сучасників Петра такою владою була язичницька Римська імперія. Що сказав Петро своїм читачам і що його слова означають для нас сьогодні? 

Як мають реагувати раби-християни, якщо господар поводиться з ними жорстоко і несправедливо? Хоч сучасні відносини між працівником і працедавцем відрізняються від подібних відносин I століття, проте відносини між рабом і господарем, про які пише Петро, безперечно, зможуть упізнати працівники, котрі сьогодні мають справу з несправедливими начальниками. Чудово, що апостол указує на Ісуса та Його реакцію на погане поводження, пояснюючи, як мають чинити християни в аналогічних обставинах (див. 1 Петра 2:21-24). 

Як має взаємодіяти подружжя, особливо якщо в них різні релігійні переконання? 

Нарешті, як християнам належить ставитися до громадського порядку, якщо цей громадський порядок, як і політичний устрій, є спотвореним та суперечить християнській вірі? 
