---
title:  НЕТЛIННА СПАДЩИНА
date:   01/04/2017
---

### НЕТЛIННА СПАДЩИНА

### Біблійні тексти для дослідження: 
1 Петра 1:1, 2; Івана 3:16; Єзек. 33:11; 1 Петра 1:3-21; Левит 11:44, 45; 1 Петра 1:22-25. 

> <p>Пам’ятний вірш</p> 
> «Очистивши [Духом] ваші душі на нелицемірне братолюбство через послух істині, ревно й щиросердечно любіть один одного» (1 Петра 1:22). 

Щоразу, коли ми вивчаємо Біблію, зосереджуючи увагу на одній книзі або навіть на її частині, необхідно по можливості відповісти на кілька запитань. 

По-перше, яка цільова аудиторія книги? По-друге, що стало причиною її написання? По-третє, на які особливі питання (якщо такі є) хотів звернути увагу читачів автор (як, наприклад, у Посланні до галатів Павло звертає увагу на помилкові погляди щодо взаємозв’язку спасіння і Закону)? Як ми знаємо, значна частина Нового Завіту була написана у формі послань, або листів, а люди зазвичай пишуть листи, щоб передати адресатам конкретну вістку. Іншими словами, читаючи Перше послання Петра, корисно знати його історичний контекст. Про що повідомляє послання і чому? Але найголовніше – які уроки ми можемо почерпнути з нього? 

Як ми незабаром переконаємося, уже на самому початку свого Першого послання Петро відкриває чимало істин, життєво важливих сьогодні для нас. 