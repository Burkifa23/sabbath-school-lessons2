---
title:  Питання чесності
date:   11/02/2018
---

Більшості з нас не подобається нечесність. Нам вона особливо неприємна, коли ми бачимо її прояви в інших. Нелегко розгледіти власне лукавство. Помічаючи його в себе, ми схильні виправдовувати свої дії та применшувати їхнє значення. Часом кажемо: «У цьому немає нічого поганого, маленький переступ нічого не значить». Ми можемо навіть обманювати себе, проте ніколи не зможемо обманути Бога. «Серед нас усе ще трапляється нечесність, і в цьому причина теплого стану багатьох визнавців істини. Вони не підтримують зв’язку із Христом та обманюють свої душі» (Е. Уайт. Свідчення для Церкви, т. 4, с. 310). 

`Прочитайте Луки 16:10. Про який важливий принцип говорить Ісус?` 

Бог знає, як легко ми можемо виявити нечесність, особливо в питанні розпорядження тим, чим володіємо. Тому Він дарував нам «вакцину» проти нечесності й егоїзму у сфері управління матеріальними ресурсами. 

`Прочитайте Левит 27:30 і Мал. 3:8. Чого навчають ці тексти та як викладені в них істини можуть допомогти нам залишатися чесними?` 

«Воно [Боже повеління] не закликає до вдячності чи щедрості, це справа істинної чесності. Десятина – Господня, і Він велить нам повертати Йому те, що належить Йому... Якщо чесність є суттєво важливим принципом ділового життя, то чи не повинні ми визнавати, що наш обов’язок щодо Бога лежить в основі всіх інших?» (Е. Уайт. Виховання та освіта, с.138, 139). 

`Як повернення десятини допомагає вам пам’ятати про Того, Кому належить усе, що ми маємо? Чому важливо ніколи не забувати, Кому належить все наше майно?`