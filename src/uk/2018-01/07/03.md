---
title:  Життя віри
date:   12/02/2018
---

`Прочитайте Бут. 22:1-12. Що ця історія відкриває нам про істинність віри Авраама?` 

Життя віри – це не окрема подія. Одноразовий прояв сильної віри ще не доводить, що ми справді вірні християни, які живуть благодаттю і захищені Кров’ю Христа. 

Релігійний світ через тисячі років продовжує дивуватися з прояву віри Авраама на горі Моріа (див. Бут. 22). Однак цей акт віри мав передісторію. Відданість і послух патріарха в минулому допомогли йому зробити те, що він зробив. Якби раніше він часто виявляв невірність, то ніколи не зміг би пройти це випробування. Немає також сумніву в тому, що й після цієї події Авраам виявляв не меншу віру. 

Суть у тому, що віра управителя також виявляється неодноразово. Згодом вона стає або глибокою й міцною, або поверховою і слабкою – залежно від того, як управитель практикує її. 

`Прочитайте Євр. 12:2. Що тут сказано про джерело нашої віри?` 

Як вірним управителям, нам необхідно дивитися «на Проводиря і Вершителя віри, на Ісуса, Який, незважаючи на сором, замість належної Йому радості, перетерпів хрест і сів праворуч Божого престолу» (Євр. 12:2). Слово «Вершитель» уживається в Новому Завіті тільки в цьому тексті й може бути перекладене як «завершувач». Воно означає, що Ісус прагне привести нашу віру до зрілості й повноти (див. Євр. 6:1, 2). Отже, життя віри – це динамічний досвід. Віра постійно зростає і стає більш зрілою. 

`Чи зростає ваша віра? Яким чином вона стає більш зрілою?`