---
title:  Чесність у взаєминах із Богом
date:   10/02/2018
---

### Біблійні тексти для дослідження: 
Луки 16:10; Левит 27:3; Бут. 22:1-12; Євр. 12:2; Луки 11:42; Євр. 7:2-10; Неем. 13. 

> <p>Пам’ятний вірш</p> 
> «А те, що на добрій землі, – це ті, що, почувши Слово щирим і добрим серцем, бережуть і приносять плід у терпінні» (Луки 8:15). 

Що означає мати «щире серце» (в інших перекладах – «чесне серце»)? У чому це виявляється? Сучасна культура розглядає чесність як якусь невизначену, відносну етичну категорію. Більшість людей час від часу виявляє нечесність, вважаючи, що в незначних масштабах вона допустима. Також вважається, що особливі обставини можуть слугувати виправданням нечесності. 

Істина й чесність завжди йдуть пліч-о-пліч. Однак ми не народжуємося зі схильністю чинити чесно. Це здобута чеснота, і вона лежить в основі моральності управителя. 

Виявлення чесності дає нам переваги. Наприклад, немає необхідності турбуватися про те, що наш обман буде викрито, або ж приховувати його. Чесність – цінна особистісна чеснота, особливо у важких ситуаціях, коли з’являється спокуса виявити нечесність. 

Цього тижня ми вивчатимемо духовний принцип чесності на прикладі практики приношення десятин та проаналізуємо, чому повернення десятин настільки важливе для управителя й управління ресурсами.