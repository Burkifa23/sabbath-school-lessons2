---
title:  Десятина – святощі для Господа
date:   14/02/2018
---

Ми часто говоримо про повернення Богові десятин. Але як можемо віддати Богові те, що вже належить Йому? 

`Прочитайте Левит 27:30. Які два важливі моменти щодо десятини ми знаходимо в тексті?` 

«Десятина належить Господу, тому вона свята. Вона не стає святою завдяки клятві або акту посвячення. Десятина свята за своєю природою, вона належить Господу. Ніхто, крім Бога, не має права на неї. Ніхто не може присвятити її Господу, оскільки десятина не належить людині» (Ángel Manuel Rodríguez, Stewardship Roots, p. 52). 

Ми не освячуємо десятину; її визначив та освятив Бог. Він має на це право. Як управителі, ми повертаємо Господу те, що належить Йому. Десятина присвячена Богові для певної мети. Використовуючи її на інші цілі, ми виявляємо нечесність. Практика повернення святої десятини ніколи не повинна перериватися. 

`Прочитайте Євр. 7:2-10. Яким чином роздуми Павла про те, що Авраам приніс десятину Мелхиседекові, відкривають глибше значення повернення десятин? Кому насправді приніс десятину Авраам?` 

Як субота свята, так і десятина свята. Слово «святий» означає «відокремлений для священного використання». У цьому розумінні субота й десятина пов’язані між собою. Ми виділяємо сьомий день, суботу, як священний, святий; і ми відокремлюємо десятину як Боже священне майно. 

«Бог освятив сьомий день, відокремивши його для Себе і для богослужіння; субота й досі залишається такою ж священною, якою була при творінні. 

Так само і десята частина наших доходів є «святощами для Господа». У Новому Завіті і Божа постанова про суботу, і закон про десятину не скасовані; навпаки, посилюється їхня значущість та розкривається їхній глибокий духовний сенс... Якщо ми скрупульозно стежимо за тим, щоб дотримуватися заповіді про суботу, чи не повинні настільки ж ретельно повертати частину коштів, яка належить Богові?» (Е. Уайт. Поради щодо управління ресурсами, с. 66). 

`Що допомагає вам зберігати розуміння святості десятини?`