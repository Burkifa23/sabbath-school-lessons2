---
title:  Спокуси матеріалізму
date:   02/01/2018
---

Компанії витрачають мільярди доларів на рекламу, розміщуючи зображення своїх продуктів перед нашими очима. Вони майже завжди користуються послугами вродливих і привабливих людей, щоб рекомендувати свої товари. Ми дивимося на рекламу і не просто уявляємо себе володарями того чи іншого товару, а й ототожнюємо себе з успішними людьми з реклами. 

Матеріалізм не був би таким ефективним, якби реклама не справляла непомітний (а часом і помітний) вплив на наші почуття. Це найпотужніша рекламна технологія, але вона діє як отрута на християн, котрі борються з небезпеками матеріалізму. 

`Прочитайте Матв. 6:22-24. Згідно з християнським розумінням, що представляють собою очі? Як ми, християни, реагуємо на тонкі образи, які спокушають нас купувати те, що нам насправді не потрібне?` 

Реклама товарів і послуг, яка впливає на почуття споживача, може стати потужним інструментом. Роздрібні торговці продають свій товар, бентежачи розум потенційних покупців. Відчуте переживання – фантазія, ілюзія, але цей метод діє. Люди інстинктивно линуть туди, де, як їм здається, їх чекає інший рівень життя. Це стає хибною релігією, яка не дає спасенних знань, не володіє жодною духовною істиною, однак настільки приваблива і спокуслива зараз, що багато людей не опирається їй. Ми хочемо отримати щось, відчуваємо, що заслужили це, тож чому б не отримати бажане? Тільки Бог знає, які величезні суми були і ще будуть витрачені на те, аби переконати нас у корисності того чи іншого товару. 

`«Кажу: живіть духом, і не чинитимете пожадань тіла» (Гал. 5:16). Хоч під «пожаданнями тіла» ми часто розуміємо сексуальні пороки, до чого ще може підштовхувати нас гріховне тіло?`