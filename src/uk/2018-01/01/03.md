---
title:  Наповнюючи клуні
date:   01/01/2018
---

`Прочитайте Луки 12:15-21. Яка вістка міститься для нас в уривку? Як цей принцип можна застосувати навіть до тих, хто небагатий?` 

Незалежно від того, багаті ми чи бідні, бажання володіти речами може відвернути наш розум від справді важливих питань і зосередити думки на тому, що тимчасове, швидкоплинне та, безперечно, не варте втрати вічного життя. 

Можливо, ми ніколи не поклонимося перед буквальним золотим чи срібним ідолом, проте нам загрожує небезпека поклонитися золоту і сріблу в іншій формі. 

Наведена притча доречна в багатьох частинах світу, де життя майже цілком присвячене придбанню майна. Продавці в усіх сферах перетворили торгівлю на справжнє масове мистецтво. Уся їхня маркетингова стратегія ґрунтується на тому, аби переконати нас: ми не можемо бути щасливими й задоволеними, доки не придбаємо запропонований ними товар. Одна успішна компанія створила продукт, переконала нас у його необхідності, а потім продала його нам. І це спрацювало! Навіть християни, чия надія не має нічого спільного із цим світом, не можуть бути в безпеці. 

`Прочитайте П. Зак. 8:10-14. Яка небезпека загрожує будь-якому членові Церкви?` 

`Які приклади ви можете знайти в Біблії або в сучасному світі, коли накопичення багатства й матеріальних цінностей сприяло зростанню духовності людини, її любові до Бога та прагненню до небесного? Поділіться своєю відповіддю в класі!`