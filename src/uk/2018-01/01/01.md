---
title:  Вплив матеріалізму
date:   30/12/2017
---

### Біблійні тексти для дослідження: 
1 Івана 2:16, 17; Луки 14:26-33; 12:15-21; П. Зак. 8:10-14; 1 Тим. 6:10; Івана 15:5; Гал. 2:20. 

> <p>Пам’ятний вірш</p> 
> «І не пристосовуйтеся до цього віку, але змінюйтеся оновленням [вашого] розуму, щоб ви пізнавали, що є Божа воля: добре, приємне і досконале» (Рим. 12:2). 

Біблія застерігає Божий народ: «І не пристосовуйтеся до цього віку» (Рим. 12:2). Проте прагнення до матеріального, жадоба багатства та переваг, які, на нашу думку, це багатство може дати, надзвичайно сильні. Усі люди, багаті й бідні, залежать від матеріальних статків, і християни – не виняток. 

Немає нічого поганого в тому, аби бути багатим, наполегливо працювати й досягати успіху, забезпечуючи себе та своїх близьких усім необхідним. Однак коли прагнення до грошей стає всепоглинальним, ми потрапляємо в пастку диявола і справді пристосовуємося до цього віку. 

У світі переважає думка, що хороше, повноцінне життя можуть дати тільки гроші. Проте гроші – це маска, за якою ховається сатана, бажаючи завоювати нашу відданість. Матеріалізм – це одне зі знарядь сатани в боротьбі з християнами. Зрештою, кому не подобаються гроші? Кому не подобається те, що можна придбати за гроші тут і зараз? Гроші можуть дати нам миттєве задоволення, проте не здатні задовольнити наші найглибші потреби.