---
title:  Для подальшого дослідження
date:   05/01/2018
---

«Сьогодні ворог дуже дешево купує душі. “Задармо були ви попродані” (Ісаї 52:3), – говорить Писання. Один пропонує свою душу за оплески світу, інший – за гроші, третій – за задоволення низьких пристрастей, четвертий – за світські розваги. Подібні угоди укладаються щодня. Сатана призначає свою ціну за викуплених Кров’ю Христа й отримує їх за безцінь, незважаючи на величезну ціну, сплачену за їхній викуп» (Е. Уайт. Свідчення для Церкви, т. 5, с. 133). 

Придбання душі за матеріальні цінності ‒ мета сатани, і зовнішні ознаки добробуту не залишають байдужим жодне серце. Матеріалізм не може говорити, але через нього говорить сатана, оскільки розуміє мову кожної людини. Він знає, як принести задоволення багатим і бідним, зробивши так, щоб вони сказали: «У мене є все, що потрібно! Навіщо турбуватися про щось ще?»Таким чином, за допомогою матеріалізму диявол спотворює розум; він змушує людей довіряти своєму майну, а не Богові. Однак існує й протиотрута: «Не силою й не міццю, але тільки Моїм Духом, говорить Господь Саваот» (Зах. 4:6). Матеріалізм не може протистояти дії Святого Духа, коли ми присвячуємо себе Богові та довіряємося Його милості. 

**Питання для обговорення**: 

`1. Якщо ми бідні або обмежені в матеріальних благах, чи загрожують нам небезпеки, про які йшлося в уроці? Якщо так, то яким чином?` 

`2. Деякі люди, зокрема й заможні, кажуть: «Гроші мене не хвилюють і нічого не значать для мене». Чому здебільшого це ‒ лукавство? Не заперечуючи важливості фінансів у нашому житті, ми повинні правильно ставитися до грошей, виходячи з біблійних настанов.` 

`3. «Не збирайте собі скарбів на землі, де міль та іржа нищать і де злодії підкопують і крадуть; збирайте ж собі скарби на небі, де ані міль, ані іржа не нищать і де злодії не підкопують і не крадуть. Бо де ваш скарб, там буде й ваше серце» (Матв. 6:19-21). Уважно прочитайте, про що говорить тут Ісус. Який ефективний спосіб захисту від небезпек матеріалізму Він пропонує?` 