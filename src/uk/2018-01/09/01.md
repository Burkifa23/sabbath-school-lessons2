---
title:  Подячні приношення
date:   24/02/2018
---

### Біблійні тексти для дослідження: 
Матв. 6:19-21; Ефес. 2:8; 1 Петра 4:10; Луки 7:37-47; 2 Кор. 8:8-15; 9:6, 7. 

> <p>Пам’ятний вірш</p> 
> «Бо так Бог полюбив світ, що дав [Свого] Єдинородного Сина, щоб кожний, хто вірить у Нього, не загинув, але мав життя вічне» (Івана 3:16). 

Наш Бог – Податель усіх благ. Ця велика істина найповніше розкривається в жертві Ісуса. «Бо так Бог полюбив світ, що дав [Свого] Єдинородного Сина, щоб кожний, хто вірить у Нього, не загинув, але мав життя вічне» (Івана 3:16). Також ми читаємо: «Отже, якщо ви, будучи злими, вмієте добрі дари давати вашим дітям, то наскільки більше Небесний Отець дасть Святого Духа тим, які в Нього просять?» (Луки 11:13). 

Бог постійно посилає Свої благословення, такий Його характер. Тому якщо християнин прагне відображати характер Господа, він також має бути жертовним. Складно знайти більш абсурдне словосполучення, ніж «егоїстичний християнин». 

Одним зі способів повернення Богові отриманого від Нього є приношення. Наші приношення – це можливість виявити Господу свою вдячність і любов. Коли Ісус вітатиме спасенних на Небесах, ми побачимо тих, хто прийняв Його благодать, і зрозуміємо, що це стало можливим завдяки нашим приношенням. 

Цього тижня ми розглянемо важливі питання щодо приношень. Щедро жертвуючи наші кошти, час і таланти, ми виявляємо віру та відкриваємо характер Бога, Якому служимо.