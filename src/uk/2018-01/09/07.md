---
title:  Для подальшого дослідження
date:   02/03/2018
---

«Дух щедрості – це небесний дух, дух користолюбства – сатанинський. Саможертовна любов Христа відкривається на хресті. Він віддав усе, що мав, а потім і Себе Самого, щоб спасти людину. Хрест Христа звертається до щедрості кожного послідовника благословенного Спасителя. На хресті був проілюстрований принцип самовіддачі. Якщо цей принцип виявляється в благодійності й добрих ділах, то це – справжній плід християнського життя. Принцип світських людей – брати й отримувати, і таким чином вони сподіваються досягнути щастя. Однак навіть якщо здійснити цей принцип у всій повноті, плодом його буде жалюгідний стан і вічна смерть» (Е. Уайт. Свідчення для Церкви, т. 4, с. 80). 

**Питання для обговорення** 

`Чому егоїзм протилежний духові Христа? Що ми можемо зробити, аби захистити себе від цієї порочної схильності?` 

`«Кожний хай дає за велінням серця, а не з жалем чи з примусу, адже Бог любить того, хто дає з радістю» (2 Кор. 9:7). Грецьке слово, перекладене як «радість», використовується в Новому Завіті тільки в цьому вірші. Згідно з цим текстом, яким має бути наше ставлення до приношень?` 

`Складіть перелік усього, що вам даровано в Христі. Подякуйте Богові за ці дари. Чому у відповідь на отримане ми також маємо віддавати? Яким чином ваш список показує, що навіть наші найкращі дари, принесені з правильних мотивів, не можуть зрівнятися з отриманими нами дарами?` 

`Чому егоїзм – це прямий шлях до нещастя?` 

`Згадайте нужденних членів вашої церкви. Як ви можете послужити цим людям? Що можете зробити для них та чим готові пожертвувати заради цього?`