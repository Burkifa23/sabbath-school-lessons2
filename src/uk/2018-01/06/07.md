---
title:  Для подальшого дослідження
date:   09/02/2018
---

Ще одна необхідна для розпорядника риса – особиста відповідальність. 

«Сатана завжди ставив перед собою мету переключити увагу людей з Ісуса на людину та знищити принцип відповідальності перед Богом кожної особи зокрема. Сатані не вдалося спокусити Сина Божого, але він досягнув більшого успіху, коли приступив до грішної людини» (Е. Уайт. Ранні твори, с. 213). 

Якщо Христос займає центральне місце в нашому серці, ми будемо відкриті для Його керівництва. Тому в нашому житті будуть явлені віра, вірність, послух, чиста совість, надійність, особиста відповідальність. Таким чином, як управителі ми стаємо досконалими в руках Бога (Псал. 139: 23,24). 

Принцип особистої відповідальності – важливий біблійний принцип. Перебуваючи на Землі, Ісус узяв на Себе відповідальність перед Отцем (Івана 8:28). Ми несемо відповідальність за кожне пусте слово (Матв. 12:36). «У кожного, кому дано багато, будуть і багато вимагати» (Луки 12:48). Немає гіршої звички, аніж звичка перекладати наші обов’язки на чужі плечі. «Пам’ятаймо: нам довірено вкладати в Божу справу аж ніяк не свою власність. Якби це було так, то ми могли б претендувати на здатність домислювати, перекладати свою відповідальність на інших та довіряти їм розпорядження нашим майном. Однак цього не може бути, оскільки Господь зробив кожного з нас зокрема Своїми управителями» (Е. Уайт. Свідчення для Церкви, т. 7, с. 177). 

**Питання для обговорення**: 

`1. Проаналізуйте всі характеристики управителя, які ми вивчали цього тижня: особиста відповідальність, надійність, послух, відданість, чисте сумління, вірність. Як вони співвідносяться між собою? Як потурання одній ваді зводить нанівець всі переваги? І, навпаки, як розвиток однієї чесноти приводить до прогресу інших?` 

`2. Як євангельські обітниці можуть допомогти тим, хто відчуває нестерпні докори сумління? До яких обітниць можуть звернутися такі люди?` 

`3. Ми часто розглядаємо поняття «вірність» як винятково позитивне. Але чи завжди це так? Яким чином можна проявляти вірність комусь або чомусь поганому? Чому поняття вірності завжди слід розглядати в конкретному контексті, аби побачити, наскільки вона доречна?`