---
title:  Місіонерська історія
date:   09/02/2018
---


Місіонерська історія 
ПАЛКА МОЛИТВА 
Частина 2 
Ендрю Макчесні, Адвентистська місія 
Е
дсон Сміт, наймолодший із чотирьох братів, був вихований батькамиадвентистами, чия повага до Еллен Уайт – однієї із засновників Церкви адвентистів сьомого дня – спонукала їх назвати його на честь її сина Едсона. 
Але Едсон Сміт не розвивав особистих стосунків із Христом. 
«Іноді ти можеш зростати в церкві, але не в Христі», – справедливо зауважує він. 
Ще юнаком він страждав від низької самооцінки. Едсон відвідував вечірки й дискотеки, але це не приносило задоволення. Одного разу він задумався про самогубство. Саме тоді в пам’яті спливла його дитяча обіцянка, дана Богу, – щодня читати Біблію. 
Едсон почав регулярно відвідувати церкву й незабаром уклав заповіт із Богом. Юнак потоваришував з юним адвентистом, який, як і він, прагнув розповісти про Ісуса молодим людям, котрі ведуть аморальний спосіб життя. Разом вони почали ділитися своїми особистими досвідами на вулиці, на автобусних зупинках і навіть в автобусах. 
«Я ніколи не думав, що Бог поверне мене, щоб зробити євангелістом», – зізнається Едсон. 
Розповідаючи про своє місіонерське служіння, він згадує видіння пророка Єзекіїля про долину сухих кісток (див. Єзек. 37:1-14). Сміт переконаний, що Господь повернув його до життя після смерті в гріху так само, як Він зміг оживити сухі кістки. 
Едсону Сміту довелося зазнати багато спокус, вести боротьбу за подолання гріхів сексуального характеру. Він годинами молився, звертаючись до Бога по допомогу і з проханням виконання біблійних обітниць, записаних у Римл. 8:18 та в Івана 8:34-36, де Ісус говорить: «Знову й знову запевняю вас, що кожний, хто чинить гріх, є невільником гріха. Але невільник не залишається в домі навіки; Син же залишається навіки. Отож, якщо Син визволить вас, то справді будете вільні». 
«Завдяки Богу в моєму житті відбулися значні зміни, і якщо Він зміг змінити мене, то Він може змінити будь-кого, – говорить Сміт. – Ви не повинні помирати грабіжником, вуличним бандитом, гомосексуалістом або блудником. Ісус прийшов не для праведних. Він прийшов спасати грішників, серед яких я перший. Я славлю Бога за це». 
Едсон розповідає, що зазвичай люди слухають його із цікавістю, хоч були випадки, коли за проповідь його виганяли. Едсон Сміт і його команда також звершують служіння в школах і церквах. 
«Ми пам’ятаємо свої молоді роки, проведені на дискотеках, – говорить він. – Тому хочемо бути сміливими й не соромитися проповіді Євангелія». 