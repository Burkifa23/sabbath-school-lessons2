---
title:  Відданість 
date:   05/02/2018
---

`«Ніхто не може двом панам служити: тож або одного зненавидить, а другого любитиме, або одного триматиметься, а іншого знехтує. Не можете служити Богові й мамоні» (Матв. 6:24). Що цей текст повідомляє про те, наскільки важливо зберігати вірність Богові?` 

Знання того, що Бог названий ревнивим (Вих. 34:14, переклад Р. Турконяка), спонукає нас до вірності. Відданість Богові-ревнителю неможлива без любові. Коли наша віра зазнає випробування, відданість допомагає визначити, хто ми, спонукаючи нас продовжувати боротьбу. 

Наша відданість важлива для Бога (див. 1 Цар. 8:61). Але вона ґрунтується не на контракті, у якому передбачені всі можливі випадковості, та не на переліку правил. Відданість – це видимий прояв наших особистих переконань, віри й відданості. 

`Прочитайте 1 Хронік 28:9. Що цей текст повідомляє про важливість відданості?` 

Де є відданість, там існує і ймовірність зради. Відданість, як і любов, має бути добровільною, інакше це не справжня відданість. На війні солдати на передовій часом змушені боротися й утримувати позиції, оскільки самовільний відступ загрожує розстрілом. Ці люди можуть виконувати свій обов’язок, проте не обов’язково через свою відданість і любов до батьківщини. Однак Бог спонукає нас не до такої вірності. 

Подивіться на Йова. Він не передбачав катастрофічних подій, які забрали в нього сім’ю, майно і здоров’я. Йов міг відмовитися від віри, любові й зобов’язань, але його відданість Богові була непохитним моральним вибором. Чесно і безстрашно патріарх виголосив знамениті слова: «Ось Він убиває мене, та на Нього буду надіятись я» (Йова 13:15, переклад Р. Турконяка). Вірність Йова перед лицем катастрофи відкриває всю суть відданості, яка характеризує вірних управителів Божими ресурсами. 

`Запитайте себе: наскільки я вірний Господу, Котрий помер за мене? Яким чином я міг би краще виявити свою вірність?`