---
title:  Позика й витрати
date:   11/03/2018
---

Пророчі сини та Єлисей обтесували колоди біля ріки Йордан. «І сталося, коли один валив деревину, то впала сокира до води. А той скрикнув і сказав: “Ох, пане мій, таж вона позичена!”» (2 Цар. 6:5). Слово «позичати» означає «отримати дозвіл користуватися чужим майном». Цей дозвіл пов’язаний із ризиком та відповідальністю. Позика грошей, по суті, не відрізняється від позики сокири, хіба що неправильне використання коштів може призвести до серйозніших наслідків. 

Ми позичаємо гроші, щоб їх витрачати. Ми ризикуємо, вважаючи, що зможемо виплатити борг та уникнемо фінансових проблем у майбутньому, проте не знаємо, що принесе майбутнє (див. Екл. 8:7). Тому позика грошей завжди пов’язана з ризиком. 

**Що наведені тексти повідомляють про борги?**

`Псал. 37:21` 

`Екл. 5:5` 

`П. Зак. 28:44, 45` 

Ми можемо позичити гроші з бажанням використовувати їх розумно, але спокуса нерозважливо витратити кошти, включаючи й позичені, може призвести до серйозних проблем. Насправді використання взятих у борг грошей дає нам можливість підвищити якість життя. Спокуса позичати й витрачати – це пульс споживацької культури, яка впливає на багатих і бідних. У спокусі ми повинні шукати підтримку в Бога (див. 1 Кор. 10:13), адже позика може стати прокляттям (П. Зак. 28:43-45). 

Позичати гроші – погана звичка. Якщо вона у вас є, позбудьтеся її якомога швидше. Ми повинні навчитися розумно витрачати гроші, бути мудрими управителями Божих засобів і не допускати, аби гроші володіли нами. 

Звичайно, бувають ситуації, коли виникає необхідність узяти гроші в борг. Однак це слід робити з обережністю й наміром якомога швидше повернути борг. 

`Які духовні небезпеки підстерігають людину, котра має борги?`