---
title:  Для подальшого дослідження
date:   16/03/2018
---

Усі вроджені й набуті здібності, уміння і дари походять від Бога. Украй важливо, як ми використовуємо наші здібності й навички. Бог очікує, що Його управителі завдяки навчанню і тренуванню зможуть грамотно розпоряджатися своїми талантами (див. Екл. 10:10). 

Бецал’їл був сповнений «Духом Божим, мудрістю, розумуванням, і знанням, і здібністю до всякої роботи» (Вих. 35:31). Він та Оголіяв (Вих. 35:34) були здатні навчати інших своєї майстерності. 

Ми покликані навчитися бути кращими управителями і зокрема уникати боргів, живучи у світі, де переважає матеріалістичний світогляд. Нам слід постійно розвивати свої навички завдяки читанню, відвідуванню семінарів, систематичній освіті, застосовуючи на практиці отримані знання. Це дозволить робити для Бога все, що нам під силу, і бути хорошими управителями. 

У притчі про таланти кожен раб отримав таланти, «згідно з його спроможністю» (Матв. 25:15). Два раба збільшили суму вдвічі, третій же закопав талант. Нам завжди потрібно прагнути поліпшити те, що ми маємо. Закопати талант – значить не використовувати здібностей і вмінь. Грамотно керуючи матеріальними засобами, уникаючи боргів, дотримуючись дисципліни, ми розвиваємо здібності, які благословляє Бог. Щоб досягти успіху в чомусь, потрібно постійно тренуватися. 

«Уроки Біблії, запроваджені в щоденне життя, справляють глибокий тривалий вплив на характер. Тимофій засвоїв ці уроки та використовував їх на практиці. Він не володів якимись винятковими талантами, але його праця була цінною, бо він використовував даровані Богом здібності для служіння Господу» (Е. Уайт. Дії апостолів, с. 205). 

**Питання для обговорення** 

`Самоконтроль завжди важливий для християнина, але особливо необхідний тоді, коли його відсутність може призвести до фінансових проблем або навіть руйнації. Як громада може допомогти людям, у котрих виникла ця проблема?` 

`Прочитайте Римл. 13:7, 8. Як ми можемо застосувати ці слова в повсякденному житті і в наших взаєминах з іншими людьми?` 

`Деякі віруючі стверджують, що нам не потрібно переживати через свої борги, оскільки скоро прийде Ісус. Що ви можете відповісти на цей аргумент?`