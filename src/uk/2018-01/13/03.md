---
title:  Бути задоволеним
date:   26/03/2018
---

`«Кажу це не тому, що чогось потребую, бо я навчився бути задоволеним тим, що є» (Филп. 4:11). Якщо нам слід бути задоволеними за будь-яких обставин, то внаслідок чого це задоволення приходить?` 

У Першому посланні до Тимофія Павло згадує людей, «які вважають побожність засобом наживи» (1 Тим. 6:5). Ці слова влучно описують телевізійних «проповідників», котрі збагачуються, переконуючи слухачів: якщо вони будуть вірними (а ця «вірність» означає матеріальну підтримку «проповідників»), то також зможуть розбагатіти. Ототожнення багатства й вірності – ще один прояв матеріалістичної ідеології під маскою християнства. 

Річ у тім, що благочестя не має нічого спільного з багатством. Якби вони були пов’язані, то деяких злочинців слід було б вважати благочестивими через їхнє багатство. Однак Павло вважав по-іншому: «Адже благочестя з задоволенням – велике надбання» (1 Тим. 6:6). Благочестя й уміння бути задоволеним за будь-яких обставин – найбільше багатство, оскільки Божа благодать безмірно цінніша за всі матеріальні здобутки. Тому, «маючи їжу та одяг» (1 Тим. 6:8), ми повинні бути задоволеними. Але якщо наші думки зосереджені винятково на матеріальних благах, нам завжди буде замало. 

«Уміння бути задоволеним за будь-яких обставин – це велике мистецтво, якого необхідно навчатися, і духовне таїнство, яке потрібно осягати... Християнське задоволення – це добрий настрій, з яким людина покладається на мудре керівництво Бога-Отця за будь-яких обставин... Це посудина з дорогоцінним миром, яке зціляє скрушені серця у важкі часи» (Jeremiah Burroughs, The Rare Jewel of Christian Contentment, pp. 1, 3). 

`Прочитайте Римл. 8:28; Євр. 13:5; Филп. 4:4-13. Як, згідно з цими текстами, ми можемо бути задоволеними в житті?`