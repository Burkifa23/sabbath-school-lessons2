---
title:  Для подальшого дослідження
date:   30/03/2018
---

«Христос прийшов у наш світ для того, щоб явити людям Божу любов. Його послідовники повинні продовжувати почату Ним справу. Намагаймося ж підтримувати і зміцнювати одне одного. Єдиний шлях, на якому можна знайти справжнє щастя, – це звершення добра для інших. Виявляючи щиру зацікавленість щодо люблячого Бога та ближніх, людина ніколи ні в чому не обмежує себе. Чим більш безкорисливий її дух, тим вона щасливіш, адже досягає поставленої перед нею Богом мети» (Е. Уайт. Поради щодо управління ресурсами, с. 24, 25). 

«Якщо Церква живе активним життям, вона зростає і зміцнюється. У ній постійно відбувається взаємний обмін, отримання й віддача, звершуються пожертви в Ім’я Господа. Кожному істинно віруючому Бог посилає світло і благословення, які той використовує в праці для Господа. Коли він віддає отримане, тоді зростає його здатність до прийняття істини й благодаті. Його пізнання постійно зростатимуть, така людина завжди матиме ясне бачення. Життя і зростання Церкви повністю залежать від здатності кожного її члена приймати й віддавати. Хто не прагне віддавати, той втратить можливість отримувати. Якщо через віруючого істина не впливає на інших, він втратить здатність її пізнавати. Ми завжди повинні вкладати небесні багатства в справу, якщо хочемо постійно отримувати нові благословення» (там само, с. 36). 

**Питання для обговорення** 

`Яким чином довіра до Бога допомагає нам задовольнятися тим, що ми маємо? Чому недостатньо довіряти Богові тільки на розумовому рівні? Див. 2 Кор. 10:5. Чому так просто сказати: «Все сприяє до добра» (Римл. 8:28), але так складно повірити в це? Як навчитися довіряти Богові настільки, щоб не боятися за своє майбутнє?` 

`Дайте своє визначення управлінню ресурсами. Чому управління ресурсами є важливою частиною християнського життя?` 

`Прочитайте ще раз Матв. 7:21-23. Яка подія тут описана? Чому ці люди перераховують усе, що робили? Як їхні слова характеризують їх? Як ми можемо переконатися, що не припустимося такого самообману?` 

`Ми схильні розглядати християнський вплив тільки на особистому рівні. А що можна сказати про місцеву церкву? Який вплив справляє ваша громада на суспільство?`