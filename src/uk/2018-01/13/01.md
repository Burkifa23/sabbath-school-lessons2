---
title:  Результати управління ресурсами
date:   24/03/2018
---

### Біблійні тексти для дослідження: 
2 Тим. 3:1-9; Єзек. 14:14; Филп. 4:4-13; Прип. 3:5; 1 Петра 2:11, 12; Матв. 7:23; 25:21. 

> <p>Пам’ятний вірш</p> 
> «Мати добру поведінку серед язичників, щоб через те, за що вас обмовляють, мов злочинців, побачивши добрі діла, прославили Бога в день відвідин» (1 Петра 2:12). 

Як управителі, ми маємо своїм життям свідчити про Бога, Котрому служимо. Це означає, що ми повинні справляти благотворний вплив на людей. 

Нам не потрібно ізолюватися від навколишнього світу. Ми маємо перевагу показувати кращий спосіб життя людям, котрі не знають того, що знаємо ми. Управління ресурсами – це нові можливості і водночас благочестиве життя відповідно до Божого заклику. Бог дарує нам здатність вести особливий спосіб життя (2 Кор. 6:17), і наших ближніх це зацікавить. Тому нам сказано: «Господа Христа освячуйте у ваших серцях і будьте завжди готові дати відповідь кожному, хто запитує вас про вашу надію» (1 Петра 3:15). 

В останньому уроці ми розглянемо духовні плоди й результати мудрого управління ресурсами, а також особисті переваги, які отримує управитель, покладаючись на обітницю: «Христос у вас, надія слави!» (Колос. 1:27).