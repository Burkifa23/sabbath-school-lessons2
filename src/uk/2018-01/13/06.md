---
title:  Бажані і небажані слова
date:   29/03/2018
---

Ми – мандрівники і приходьки на Землі. Наш кінцевий пункт призначення – досконалі, прекрасні, мирні Небеса (див. Євр. 11:13, 14). Але до того часу ми змушені жити тут. Християнський світогляд, ґрунтуючись на концепції великої боротьби, не дозволяє нам займати нейтральну позицію. Ми або живемо для Бога, або – для ворога. «Хто не зі Мною, той проти Мене, і хто зі Мною не збирає, той розкидає» (Матв. 12:30). На чиєму ми боці? Це відкриється тоді, коли повернеться Ісус. 

**Коли прийде Христос, люди, які заявляють про своє слідування за Ним, почують одну з двох фраз. Які ці фрази і що кожна з них означає?**

`Матв. 25:21`

`Матв. 7:23` 

Оцінка «гаразд» з уст Христа - найбажаніша нагорода управителя. Божественне схвалення наших зусиль правильно керувати Його майном принесе невимовну радість. Ця радість буде також обумовлена тим, що наше спасіння ґрунтується не на наших ділах для Христа, а на Його ділах для нас (див. Римл. 3:21; 4:6). 

Життя вірного управителя відображає його віру. Спроба заслужити спасіння простежується в словах тих, хто намагається виправдатися перед Богом власними ділами (див. Матв. 7:21, 22). Текст Матв. 7:23 свідчить, наскільки марне таке самовиправдання. 

«Коли послідовники Христа повертають Господу те, що належить Йому, вони збирають скарби, котрі будуть вручені їм зі словами: “Гаразд, рабе добрий і вірний... Увійди в радість свого пана”» (Е. Уайт. Христос – надія світу, с. 523). 

Врешті-решт, управління ресурсами – це життя, у якому дві головні заповіді (любити Бога та любити ближнього) є рушійною силою всього, що ми робимо. 

`Наскільки помітно відображаються ці головні заповіді у вашому житті й управлінні ресурсами?`