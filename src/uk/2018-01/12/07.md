---
title:  Для подальшого дослідження
date:   23/03/2018
---

Енох і Ной мали звичку ходити з Богом у той час, коли лише одиниці залишалися вірними Господу (див. Бут. 5:24; 6:9). Вони розуміли і приймали Божу благодать, тому були вірними управителями довіреного їм майна. 

Протягом століть багато людей, подібно до Еноха та Ноя, ходили з Богом. Наприклад, Даниїл і його друзі усвідомлювали: «Щоб бути достойними представниками істинної релігії серед багатьох фальшивих язичеських релігій, необхідно володіти ясним розумом, удосконалюючи християнський характер. Сам Бог був їхнім Учителем. Постійно молячись, сумлінно навчаючись та підтримуючи зв’язок із Невидимим, вони, як і Енох, ходили з Богом» (Е. Уайт. Пророки і царі, с. 486). 

Ходіння з Богом – характерна риса мудрого управителя. Тільки завдяки такому зв’язку з Господом ми зможемо захистити себе від поширених у світі пороків. 

Бути вірним управителем означає перебувати в згоді з Богом (див. Амоса 3:3). Ми повинні ходити в Христі (Колос. 2:6), в оновленні життя (Римл. 6:4), любові (Ефес. 5:2), мудрості (Колос. 4:5), правді (Псал. 86:11), світлі (1 Івана 1:7), неповинності (Прип. 19:1), Божому Законі (Вих. 16:4) і добрих ділах (Ефес. 2:10). Це і є заповідана нам рівна стежка життя (див. Прип. 4:26). 

**Питання для обговорення** 

`Дайте визначення покірності та поясніть її роль у житті управителя (див. Матв. 11:29; Ефес. 4:2; Филп. 2:3; Якова 4:10). Чому в нашому ходінні з Богом необхідна покірність? (Див. Мих. 6:8).` 

`Обговоріть у класі, як ми можемо допомогти людям, котрі потрапили в залежність від шкідливих звичок. Яким чином ваша місцева громада може допомогти цим людям?` 

`Крім згаданих вище, які ще хороші звички повинні мати християнські управителі? Див., наприклад, Тита 2:7; Псал. 119:172; Матв. 5:8.` 

`Поміркуйте в класі про час. Чому нам здається, що він так швидко минає? Чому нам необхідно бути хорошими управителями дару часу?`