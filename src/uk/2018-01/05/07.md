---
title:  Для подальшого дослідження
date:   02/02/2018
---

У кількох текстах Старого Завіту слово «управитель» є частиною словосполучення ашер аль-бейт – «начальник дому». У вірші Бут. 43:19 ми читаємо: «І приступили вони до чоловіка, що над домом Йосиповим, та й говорили до нього при вході в дім». Якщо врахувати, що сім’я, яка мешкає в домі, є його частиною, то стане зрозуміло: для людини немає нічого ціннішого за її дім! Отже, управитель – це людина, якій довірено щось дуже цінне, але воно їй не належить. Фактично це накладає ще більшу відповідальність, ніж якби управитель відповідав за власне майно. 

Ця ж думка простежується і в Новому Завіті. «У Новому Завіті ідеї Старого Завіту об’єднуються з поняттями, словами й ідеями першого століття нашої ери, щоб таким чином збагатити й пояснити біблійне вчення про довірене управління. Найпоширеніші грецькі слова стосовно управління утворюються від термінів ойкос та ойкіа – дім. Ойкономос – це людина, яка стежить за домом, розпорядник, керівник. Ойкономіа – абстрактний іменник – управління домом. Його значення часто буває значно ширшим» (Настольная книга по теологии АСД, Заокский: Источник жизни, 2010, с. 468). 

**Питання для обговорення** 

`1. Що Адам відповів Богові, коли згрішив та з’їв заборонений плід? Чи взяв він відповідальність на себе? Див. Бут. 3:12. Цікаво, що грішник насамперед намагається перекласти свою вину на іншого. Він не готовий нести особисту відповідальність за свій учинок! Як можна навчитися уникати згубної практики звинувачувати інших у своїх помилках?` 

`2. У класі поміркуйте над ідеєю про те, що ми – управителі не тільки матеріальних, а й духовних благ. Що це означає? Як ми «управляємо» цими благами?`

`3. Подумайте про Трьохангельську вістку з Об’явл. 14:6-12. Які важливі істини висловлені в ній, за котрі ми як управителі несемо відповідальність?`

`4. Чому важливо навчитися визнавати духовні реалії, які не завжди для нас очевидні? Які земні реалії ми приймаємо на віру?` 