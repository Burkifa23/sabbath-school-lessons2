---
title:  Розпорядники божого майна після Едему
date:   27/01/2018
---

### Біблійні тексти для дослідження: 
Ісаї 22:14-18; 1 Кор. 4:1, 2; Колос. 2:2, 3; Ефес. 6:1317; 2 Кор. 5:10. 

><p>Пам’ятний вірш</p> 
> «Але, як Бог знайшов нас гідними, щоб довірити Євангеліє, ми так і говоримо, не догоджаючи людям, але Богові, що випробовує наші серця» (1 Сол. 2:4). 

Перша праця Адама та Єви включала управління ресурсами. Їм було доручено піклуватися про сад і всі створіння, над якими вони мали з любов’ю панувати (Бут. 2:15). При цьому наші прабатьки були не власниками рослинного і тваринного світу, а лише його розпорядниками. 

Цього тижня ми уважно розглянемо, які права й обов’язки має розпорядник Божими ресурсами після гріхопадіння та вигнання наших прабатьків з Едему. Ми також є Божими управителями, але наше управління здійснюємо за зовсім інших обставин, ніж Адам і Єва. 

Що таке управління ресурсами? Деякі біблійні герої відкривають своїм життям, що значить бути управителем. Окремі біблійні книги чітко визначають це поняття. Стаючи розпорядниками Божих дарів, ми переводимо свій погляд зі світу й земних цінностей на Творця і Його місію. Як колись на Адама та Єву, так і сьогодні на нас Бог покладає обов’язки управителів. Однак від моменту гріхопадіння в Едемі обов’язки управителя розширилися – окрім обов’язку піклуватися про матеріальний світ, нам також доручено бути хорошими розпорядниками духовних істин.