---
title:  Для подальшого дослідження
date:   12/01/2018
---

Кінцева мета людини – бути щасливою й задоволеною. Але, плекаючи культ матеріалізму, ми не зможемо досягнути цієї мети. Глибоко всередині люди знають про це, однак продовжують гнатися за вітром. Адвентисти сьомого дня, як і всі інші люди, відчувають спокусу жити відповідно до матеріалістичного світогляду. Однак постійне придбання товарів не приносить ані щастя, ані задоволення. Навпаки, воно створює проблеми. Це видно на прикладі багатого молодого начальника, котрий відвернувся від Ісуса, не почувши та не отримавши того, чого хотів. «Матеріалістичні цінності підривають благополуччя людей. Вони викликають незадоволеність життям, депресії, тривоги, проблеми зі здоров’ям, розлади особистості, нарцисизм та антигромадську поведінку» (Tim Kasser, The High Price of Materialism, p. 22). 

Іншими словами, матеріалістично орієнтовані християни з гордістю п’ють із криниці багатства, але духовно зневоднюються. Однак ми ніколи не відчуватимемо спраги, якщо п’ємо воду, даровану Христом (див. Івана 4:14). 

**Питання для обговорення**: 

`1. Поміркуйте про «євангеліє процвітання». Які біблійні тексти можуть використовувати для її підтвердження послідовники цього хибного вчення? Водночас, які біблійні приклади вірних Богові людей спростовують його?` 

`2. Одна людина сказала: «Завдяки своїй малолітній дитині я пізнав дві важливі біблійні істини. По-перше, ми народжуємося грішниками, а по-друге – жадібними». Що цей факт говорить нам про необхідність Божественної благодаті?` 

`3. «Якщо ми шукаємо корінь наших проблем, – написав хтось, – нам не потрібно перевіряти людей на вживання наркотиків. Потрібно перевірити їх на безрозсудство, невігластво, жадібність і любов до влади». Чому жадібність руйнує не тільки жадібну людину, а й інших? Які ви знаєте приклади того, як жадібність завдала непоправної шкоди?`