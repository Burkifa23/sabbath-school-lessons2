---
title:  Самоконтроль
date:   11/01/2018
---

Прочитайте наведені тексти. Яким чином багаті й бідні люди можуть захистити себе від небезпек, якими є для християнина жадібність, користолюбство та любов до грошей і речей?

`Дії 24:24-26`

`Гал. 5:22-25` 

`2 Петра 1:5-9` 

Ці тексти рясніють Божественними настановами щодо того, як ми повинні жити. Однак усі вони містять ідею самоконтролю. Контролювати себе особливо важко, коли йдеться про жадібність, користолюбство й бажання володіти речами. Але, тільки з Божою допомогою контролюючи спочатку наші думки, а потім і дії, ми можемо бути захищені від згаданих небезпек. 

Ми можемо контролювати себе тільки такою мірою, якою довіряємося силі Господа. Ніхто з нас самотужки не може перемогти ці гріховні риси, особливо якщо їх довго культивували і плекали. Якщо ми прагнемо перемогти ці сильні спокуси, нам необхідний надприродний вплив Святого Духа. «Вам випало лише людське випробування. Та вірний Бог не допустить, щоб ви випробовувалися понад міру, але при випробуванні дасть і вихід, аби ви могли його витримати» (1 Кор. 10:13). 

`Прочитайте ще раз уривок 2 Петра 1:5-9. На який шлях указує Петро? Які кроки ми маємо зробити на цьому шляху? Як ми можемо прямувати ним, особливо в нашій боротьбі з жадібністю і користолюбством?`