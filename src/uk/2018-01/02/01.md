---
title:  «Бачу, хочу, беру»
date:   06/01/2018
---

### Біблійні тексти для дослідження: 
2 Кор. 8:1-7; Матв. 13:3-7, 22; Бут. 3:1-6; Ісаї 56:11; Матв. 26:14-16; 2 Петра 1:5-9. 

> <p>Пам’ятний вірш</p> 
> «Посіяне в тернях – це той, хто слухає слово, але клопоти віку та омана багатства заглушають те слово, і воно залишається без плоду» (Матв. 13:22). 

Любов до грошей і матеріальних благ може захопити нас у будь-якому місці. Еллен Уайт описує прийоми, які використовує диявол з метою заманити нас у сильця матеріалізму. «Ідіть та одурманьте свідомість людей життєвими турботами. Покажіть їм світські блага в найпривабливішому світлі, щоб вони витратили свої скарби тут, на Землі, і зосередили всю увагу на буденних проблемах. Ми повинні зробити все можливе, щоб утримати тих, хто працює в Божій справі, від використання наявних у них коштів проти нас. Гроші мають належати нам. Чим більше грошей буде в їхньому розпорядженні, тим більше шкоди заподіють вони нам, позбавляючи нас влади над людьми. Постарайтеся, щоб вони більше дбали про гроші, аніж про збудування Божого Царства й поширення істини, яка ненависна нам; тоді ми не будемо боятися їхнього впливу, адже знаємо, що жодна жадібна, егоїстична людина не встоїть перед нашою силою і врешті-решт буде втрачена для вічності» (Поради щодо управління ресурсами, с. 154, 155). 

На жаль, ці хитрощі виявляються досить дієвими. Проаналізуймо ці небезпеки та прислухаймося до порад Божого Слова, які допомагають їх уникнути.