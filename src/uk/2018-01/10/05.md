---
title:  Трьохангельська вістка
date:   07/03/2018
---

Бог попереджав і попереджає світ про прийдешні глобальні катастрофи: перший раз через Ноя (Бут. 6:13-18; Матв. 24:37) і другий раз через Трьохангельську вістку (Об’явл. 14:6-12). Ця звістка відхиляє завісу, показуючи унікальну перспективу майбутніх усесвітніх подій. З плином часу наше розуміння вістки стає більш зрілим, але її зміст залишається незмінним. Виправдання через віру в Христа – «воістину вістка третього ангела» (Е. Уайт. Євангелізм, с. 190). Іншими словами, центром істини для теперішнього часу, яку ми покликані проголошувати у світі, є Ісус та Його велика жертва за нас. 

`Прочитайте Об’явл. 14:6-12. Який зміст Трьохангельської вістки? Що вона повідомляє світові? Яка відповідальність покладена на нас у зв’язку з цією вісткою та як із нею пов’язана тема управління ресурсами?` 

Як адвентистам сьомого дня, нам доручено проголошувати Трьохангельську вістку в процесі приготування до Другого приходу Христа. Люди повинні зробити свій вибір щодо вічності. Управління ресурсами – це співпраця з Богом у виконанні місії (2 Кор. 5:20; 6:1-4). 

> <p></p>
> «Особлива місія адвентистів сьомого дня – нести світло світові та зберігати істину. Їм було довірене останнє застереження для грішного світу. Боже Слово осяває адвентистів своїм чудовим світлом. Господь доручив їм найпочеснішу місію – донести світові звістки першого, другого і третього ангелів. Не існує важливішої справи, ніж ця. Адвентисти не мають права зосереджувати свою увагу на чомусь іншому» (Е. Уайт. Свідчення для Церкви, т. 9, с. 119, 120). 

Обіддя колеса максимально близьке до землі та символізує завдання проголошення Трьохангельської вістки. Ця звістка захищає від богословських помилок, указуючи на нашу роль у подіях останнього часу. Ми повинні бути мудрими управителями цієї вістки, безстрашно проголошуючи її світові. 

`Розмірковуючи про події останнього часу, дуже легко зосередитися на схемах і термінах. Не заперечуючи їхнє значення, яким чином у своїй проповіді світові ми можемо звернути увагу людей на Ісуса та Його жертву?`