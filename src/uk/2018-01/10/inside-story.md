---
title:  Місіонерська історія
date:   09/03/2018
---

#### Незвичайний євангеліст 

_Нельсон Ернст_ 

Група молоді вирушила в суботу після обіду роздавати християнські буклети в штаті Гаваї. 

Молоді люди разом помолилися і почали стукати у двері будинків. 

Коли відчинилися перші двері, євангеліст сказав: 

– Доброго дня! Ми з Церкви адвентистів сьомого дня, і у нас є для вас подарунок. 

– Для мене? – здивувалася господиня будинку. 

– Так, для вас, – відповів відвідувач, простягаючи кілька буклетів. Жінка взяла буклети, а юнак запропонував помолитися за неї: 

– У вас є особливі молитовні потреби, про які ми могли б розпо вісти Господу? 

Схожий сценарій повторювався з дому в дім: 

«Доброго дня! Ми з Церкви адвентистів сьомого дня, і у нас є для вас подарунок. Можна помолитися про вас?». 

У деяких будинках двері ніхто не відчинив, в інших господарі просили відвідувачів піти. 

Потім двоє юнаків підійшли до будинку, оточеного парканом. Знайшовши вхід, вони нерішуче відчинили хвіртку, як раптом почули страхітливий гавкіт. 

Швидко зачинивши хвіртку і подивившись через паркан, юнаки побачили розлюченого пса, що дивився прямо на них.

«Що ж нам робити?» – запитав один з євангелістів. 

Жоден з них не наважився пройти повз собаку, щоб подзвонити в двері будинку. 

Юнак взяв буклет і провів ним по паркану. Пес уважно спостерігав. Він кинув буклет на землю. Собака підбіг до нього і понюхав його. Далі сталося щось дивне. Він узяв буклет в зуби, повернувся до ґанку і відніс буклет просто під двері! 

Еллен Уайт – одна із засновників Адвентистської церкви – говорить: «Бог використовуватиме Свої шляхи та засоби, що свідчитиме: Він тримає кермо влади у Своїх руках. Працівники здивуються тим простим засобам, які Він використовуватиме для завершення Своєї праведної справи» (Свідчення для проповідників, с. 300). 

Якщо ангел може змусити говорити осла, то чому він не може перетворити злого пса на літературного євангеліста на Гаваях? 

І якщо собака може розповсюджувати адвентистську літературу, хіба тобі це не під силу? 

_Нельсон Ернст – співзасновник і директор проекту розповсюдження християнської літератури GLOW, що зародився в Каліфорнії і реалізовується в усьому світі._