---
title:  Завдання управління ресурсами
date:   03/03/2018
---

### Біблійні тексти для дослідження: 
Колос. 1:16-18; Євр. 4:4-16; 3 Івана 3; Бут. 6:13-18; Об’явл. 14:6-12; 1 Петра 1:15, 16. 

> <p>Пам’ятний вірш</p> 
> «Адже Бог покликав нас не до нечистоти, а до освячення» (1 Сол. 4:7). 

Оскільки тема управління ресурсами обширна й глибока, дуже легко, занурившись у другорядні питання, випустити з уваги загальну картину. Ця тема водночас проста і складна, тому існує небезпека неправильно зрозуміти її. Однак ані християнин, ані церква не можуть існувати й функціонувати, не усвідомивши принципів управління ресурсами. Щоб бути християнином, необхідно бути хорошим управителем. 

> <p></p>
> «Це не теорія і не філософія, а робоча програма. Це справді християнський закон життя... Без нього неможливо досягнути правильного розуміння життя й істинного релігійного досвіду. Тут потрібна не просто розумова згода, а й зусилля волі, а також конкретні рішучі заходи в усіх сферах життя» (LeRoy E. Froom, Stewardship in Its Larger Aspects, p. 5). 

Які ж ідеї лежать в основі християнського управління ресурсами? Цього тижня ми детальніше розглянемо завдання управління ресурсами в житті християнина.