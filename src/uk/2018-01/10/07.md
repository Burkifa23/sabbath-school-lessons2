---
title:  Для подальшого дослідження
date:   09/03/2018
---

Згодом металева пластина, прикріплена до обіддя колеса, унаслідок тертя деформувалася. Тому її необхідно було випрямляти. Для цього слід було довго й сильно бити молотом по залізній пластині. Відновлення металевої пластини символізує управління ресурсами як практичне освячення. Необхідно мати розум Христа, аби правильно реагувати на ситуації в різних сферах життя, навіть якщо цей процес важкий та болісний. Незалежно від того, чи стосується цей процес нашого використання грошей, сімейних відносин, роботи чи інших сфер життя, у всьому ми повинні чинити згідно з волею Христа. Часом ми засвоюємо цей урок тільки завдяки важким ударам. 

Непросто надати металу необхідної форми. Нелегко також виправити характер людини. Поміркуйте над досвідом Петра. Він постійно перебував з Ісусом і зовсім не очікував почути від Нього слова: «Я ж благав за тебе, щоб не забракло тобі віри; і ти, коли навернешся, зміцни своїх братів!» (Луки 22:32). Після свого зречення від Ісуса, дуже болісного важкого досвіду, Петро пережив духовне перетворення. У певному розумінні його «управління ресурсами» було відкориговане. Петро знову навернувся, його життя змінилося, але тільки після відчутних ударів. 

**Питання для обговорення** 

`Як ідея освячення співвідноситься з повелінням Ісуса: «Коли хто хоче йти за Мною, хай зречеться самого себе, бере свій хрест щоденно й іде услід за Мною» (Луки 9:23)? Згідно з текстом Гал. 6:14, що має бути розп’яте? Як це ілюструє процес освячення? Яким чином практичне освячення виховує в нас розум Христа (1 Кор. 2:16)?` 

`Які випробування навчили вас неухильно йти за Господом у своєму християнському житті? Чи можете ви поділитися з класом своїм досвідом та відповідними висновками? Чого ми можемо навчитися один в одного?` 

`Поміркуйте про інші доктрини, які ми визнаємо як адвентисти сьомого дня: про суботу, стан мертвих, Творіння, Другий прихід. Яким чином різні пункти віровчення впливають на наш спосіб життя?`