---
title:  Місіонерська історія
date:   19/01/2018
---

Місіонерська історія 
СУБОТИ БЕЗ МУЛЬТФІЛЬМІВ 
Ендрю Макчесні, Адвентистська місія 
Д
орослим часто важко запровадити у своє життя принцип вшанування біблійної суботи, а як щодо 11-річного хлопчика? Хрещення поклало край перегляду мультфільмів щосуботи для Роннела Нерса. Також він мав сказати своїй улюбленій бабусі, що більше не зможе в суботу піти до магазину або виконувати інші доручення. 
Мати Роннела була номінальною адвентисткою. Вона записала сина до адвентистської початкової школи на території кампуса Південно-Карибського університету. Про Бога хлопчику багато розповідала бабуся, посвячена християнка, котра щонеділі брала його до церкви. 
«У школі проводили молитовні зустрічі, саме тоді я виявив жагу, про існування якої раніше навіть не здогадувався, – розповідає Роннел. – Коли проповідник звернувся із закликом до людей про хрещення, я відчув внутрішнє спонукання зробити крок уперед. І я його зробив». 
Незабаром після хрещення хлопчика його бабуся захворіла. Вона тривалий час провела в лікарні. Внук відвідував бабусю, підбадьорював і говорив, що молиться про її зцілення. Щосуботи він читав бабусі біблійні історії, які розкривають Божі чудеса для Його народу. Він вірив, що Ісус подбає про його бабусю. 
«Тому я був у розпачі, коли одного разу, прийшовши зі школи, дізнався, що бабуся померла», – говорить Роннел. 
Хлопцю здавалося, що Бог обманув його. Утім, розмірковуючи про благочестиве життя своєї бабусі, він зрозумів, що Євангеліє закінчується не смертю Ісуса, а Його воскресінням і що всі померлі в Ісусі також одного разу воскреснуть. Вірш із Послання до римлян став для нього особливою обітницею: «Бо я вважаю, що страждання теперішнього часу нічого не варті в порівнянні з майбутньою славою, що має з’явитися нам» (Римл. 8:18). 
Роннел Нерс здобув учений ступінь у галузі комп’ютерних технологій у Південно-Карибському університеті, він працює програмістом-консультантом у Міністерстві національної безпеки Тринідаду й Тобаго. 
«Я, як і раніше, сумую за своєю бабусею, – зізнається юнак. – Але моя віра зміцніла завдяки церкві та навчанню в цьому університеті», – упевнений Роннел. 
Частина приношень тринадцятої суботи в першому кварталі 2018 ро ку спрямована на розвиток нової церкви в Південно-Карибському університеті, у якої ніколи не було власного приміщення для богослужінь, крім навчальних аудиторій. 
