---
title:  Для подальшого дослідження
date:   26/01/2018
---

Домоправитель діє на підставі обов’язку й любові. «Пам’ятай, що Обов’язок має сестру-близнюка на ім’я «Любов»; якщо їх об’єднати, можна домогтися максимуму можливого, але, відокремлені одне від одного, самі по собі вони мало чого варті» (Е. Уайт. Свідчення для Церкви, т.4, с. 62). Обов’язок – це любов у дії. Коли ми розмірковуємо про жертву Христа, любов пробуджує наше почуття обов’язку. 

А гріховний світ, навпаки, керується ненавистю, яка породжує повстання. Люцифер повстав проти Бога (див. Єзек. 28:16, 17) і не припинить протидіяти Йому, доки не буде знищений. Люцифер перетворив владу любові на любов до влади. Релігійні лідери Ізраїлю ненавиділи Ісуса за те, що Він мав владу й силу (Матв. 22:29). Уникаючи Його проникливого погляду, вони не змінили своїх шляхів. 

**Питання для обговорення:** 

`1. Поміркуйте про поняття любові й обов’язку. Що мала на увазі Еллен Уайт, коли говорила, що одне без одного ці близнюки «мало чого варті»? Якими є любов без обов’язку та обов’язок без любові? Чому їх необхідно об’єднати?` 

`2. Пам’ятний текст уроку: «Не поможе багатство в день гніву... Хто надію кладе на багатство своє, той впаде, а праведники зеленіють, як листя» (Прип. 11:4, 28). У чому сенс цього тексту?` 

`3. Обговоріть у класі життя Соломона. Запитайте, як він міг настільки далеко відійти від істинного шляху. Знайдіть у книзі Еклезіяста тексти про марність і дочасність земного майна. Що ми дізналися цього тижня про користь молитви, вивчення Біблії та взаємин із Христом – засобів, які допомагають нам устояти в істині?` 

`4. Якого висновку ви дійшли в ході обговорення останнього питання в уроці за середу щодо різних видів мудрості?` 