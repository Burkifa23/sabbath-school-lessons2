---
title:  Уникаючи шляхів світу
date:   20/01/2018
---

### Біблійні тексти для дослідження: 
Псал. 119:11; Ефес. 6:18; Римл. 8:5, 6; Євр. 11:1-6; 1 Цар. 3:14; Єзек. 36:26, 27. 

> <p>Пам’ятний вірш</p> 
> «Не поможе багатство в день гніву... Хто надію кладе на багатство своє, той впаде, а праведники зеленіють, як листя» (Прип. 11:4, 28). 

Хоч сатана програв битву з Ісусом, проте перемагає в боротьбі з людьми. Він і надалі досягатиме успіхів, якщо ми не будемо боротися, одягнувшись у всю Божу зброю та зміцнившись могутністю Його сили. Тільки Господь може захистити нас від спокус світу. 

Тому нам необхідно зосередити свою увагу на нашому небесному Годувальникові. Давид розумів, що насправді цінне в житті: «Левчуки бідні й голодні, а ті, хто пошукує Господа, недостатку не чують в усьому добрі» (Псал. 34:11). Соломон визнавав, що мудрість і розум цінніші за срібло й золото (див. Прип. 3:13,14). Істинне щастя і праведне життя можливі тоді, коли ми переводимо погляд зі свого майна на живого Христа – нашого Володаря. 

Уникнути спокус цього світу можна, тільки підтримуючи живі глибокі взаємини з Ісусом. Протягом тижня ми вивчатимемо складові цих стосунків та дізнаємося, наскільки важливо для нашого духовного успіху розпізнавати силу, що приховується за маскою світу. Ми також побачимо значення спілкування з Христом, Котрий наповнює наше життя сенсом.