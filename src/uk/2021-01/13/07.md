---
title:  Для подальшого дослідження
date:   26/03/2021
---

Про остаточне очищення планети Земля від гріха прочитайте розділ «Кінець боротьби» з книги Еллен Уайт «Велика боротьба» (С. 662-678).

«Роки вічності принесуть спасенним багате та глибоке пізнання Бога й Христа. У міру збільшення пізнання будуть зміцнюватися любов, благоговіння і щастя. Що глибше люди пізнаватимуть Бога, то більше будуть захоплюватися Його характером. Коли Ісус відкриє перед ними багатства викуплення та дивні здобутки у великій боротьбі із сатаною, серця спасенних спалахнуть ще більшою любов’ю, і вони ще з більшим завзяттям торкнуться золотих струн арф; тисяча тисяч і десять тисяч десятків тисяч зіллються в єдиному могутньому спів похвального гімну.

_«I кожне створіння, яке воно на небі, і на землі, і під землею і на морі, і все, що в них, чув я, говорило: “Тому, Хто сидить на престолі, і Агнцеві – благословення, і честь, і слава, і сила на вічні віки”» (Об’явл. 5:13)._

Велика боротьба закінчена. Гріха й грішників більше нема Усесвіт — чистий. У всьому незліченному творінні б’ється один пульс гармонії й радості від Того, Хто створив усе це Течуть потоки життя, світла і щастя в усі простори безмежного світу. Від найменшого атома до найбільших галактик — усе живе й неживе у своїй незатьмареній красі та досконалій радості свідчить про те, що Бог є любов» (Е. Уайт. Велика боротьба. С. 678).

**Питання для обговорення**

`1. Чому обітниця про вічне життя на новому небі і новій землі є однією з основ нашої християнської віри? Чи багато користі принесла б наша віра без цієї обітниці?`

`2. Прочитайте 2 Петра 3:10-14. Як ці вірші відображають ідею, представлену в Ісаї 66?`

**Висновок.** Ісая описує видіння приголомшливого масштабу. Бог не тільки очистить і відновить Свою спільноту віри Він розширить її межі, щоб охопити всі народи. Зрештою відтворення Його спільноти приведе до відтворення планети Земля, де Божа присутність буде остаточною втіхою Його народу.