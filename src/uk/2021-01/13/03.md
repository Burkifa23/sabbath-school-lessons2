---
title:  Божественний «магніт» 
date:   22/03/2021
---

`Прочитайте Ісаї 66:1–19. Пам’ятаючи про час, у який писав Ісая, скажіть, яку основну звістку він передає в цих текстах?`

Через пророка Бог повторює заклик і попередження, якими пронизана вся книга: Бог спасе й відновить покірних, тремтячого перед словом Його (Ісаї 66:2, 5). Він потішить їх (Ісаї 66:13; порівняйте з Ісаї 40:1). Проте Він знищить тих, хто повстає проти Нього. Це, зокрема, лицеміри, що приносять жертви, які Він відкидає (Ісаї 66:3, 4; порівняйте Ісаї 1:10–15), а також ті, що ненавидять і виганяють Його вірних дітей (Ісаї 66:5). До цього переліку входять і ті, які чинять язичницькі гидоти (Ісаї 66:17), як і служителі Єрусалимського храму за днів Єзекіїля (Єзек. 8:7–12).

`Про що повідомляє текст Ісаї 66:3? Які духовні принципи відкриваються в ньому? Як можна висловити ту саму ідею в контексті сучасного християнства й поклоніння? Яким чином Бог діє як магніт, притягуючи народи до Себе? Ісаї 66:18, 19.`

Після знищення Своїх ворогів (Ісаї 66:14–17) Бог відкриває Свою славу, так що стає магнітом, який притягує людей у Єрусалим (порівняйте Ісаї 2:2–4). Господь встановлює серед них «ознаку», опис якої не уточнюється тут, але очевидно належить до ознаки, згаданої Ісаєю останньою: Бог дає Своєму народові радість, мир і відновлює їхню землю (Ісаї 55:12, 13). Коли Господь відкриває Свою славу, відновлюючи Свій народ після руйнування, ця ознака Його відновленої прихильності подібна до тієї, яку Він дав Ною у вигляді веселки після потопу (Бут. 9:13–17).

`Прочитайте Ісаї 66:5. Що означає тремтіти перед словом Бога? Чому Господь хоче, щоб ми тремтіли перед Його словом? Якщо ви не відчуваєте трепету, що це може відкрити про стан вашого серця?`