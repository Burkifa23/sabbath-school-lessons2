---
title:  Нове небо і нова земля 
date:   21/03/2021
---

`Прочитайте Ісаї 65:17–25. Яке відновлення обіцяє Бог у цих текстах?`

Бог обіцяє нове створення, починаючи такими словами: «Бо ось Я створю нове небо та землю нову, і не згадаються реч колишні, і не прийдуть на серце!» (Ісаї 65:17). У цьому чудовому пророцтві Господь обіцяє: «Бо ось Я створю Єрусалима на радість, а народа його — на веселість!» (вірш 18). У міст не буде більше плачу (вірш 19). Люди зазвичай будуть жити понад сто років, перш ніж помруть (вірш 20). Вони будуть радіти праці своїх рук і своїм дітям (вірші 21–23). Бог буде відповідати їм ще до того, як вони будуть кликати (вірш 24).

`Чому цей прекрасний опис усе ж таки не є картиною нашого остаточного відновлення, нашої остаточної надії?`

Ми побачили картину спокійного довгого життя в Обітованій землі. Однак люди, хоч і живуть довше, проте помирають. Де ж та радикальна зміна природи, яка, як ми очікуємо відбудеться при створенні «нового неба» і «нової землі»? Про це говорить наступний текст: «Вовк та вівця будуть пастися разом, і лев буде їсти солому, немов та худоба, а гадові хлібом його буде порох!.. Вони не чинитимуть зла й вигубляти не будуть на всій святій Моїй горі, говорить Господь» (Ісаї 65:25)

Для того, щоб м’ясоїдні тварини (такі, як леви) стали вегетаріанцями, потрібно щось більше, ніж вегетаріанський кулінарний клас. Щоб відновити світ до його ідеального стану, яким він був до того, як гріх приніс в Едемі смерть необхідне відтворення.

В Ісаї 65 Бог представляє створення «нового неба» і «ново землі» як процес, ряд кроків, що починається з відновлення Єрусалиму. Порівняйте з Ісаї 11, де Месія відновить справедливість (вірші 1–5). Потім, урешті-решт, запанує мир на всесвітній Божій «святій горі»; образ, використаний в Ісаї 11 подібний до того, який ми знаходимо в Ісаї 65: «І замешкає вовк із вівцею… лев буде їсти солому...» (вірші 6, 7). Хоч «свята гора» Господня почнеться з гори Сіон у Єрусалимі, вона є тільки провісницею, символом того, що Бог обіцяє зробити в новому світі для Свого викупленого народу.

`Припустімо, що замість життєвого відрізка в 60, 70, 90 або навіть 100 років більшість людей жили б мільйон років більше. Чому фундаментальна проблема людства все ж таки не була б розв’язана? Чому вічне життя є єдиною відповіддю на наші найглибші людські потреби?`