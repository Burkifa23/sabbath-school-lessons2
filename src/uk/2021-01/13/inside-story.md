---
title:  Місіонерська історія
date:   26/03/2021
---

#### Стук коліс

_Ендрю Мак-Чесні_

Ілля Колтук, пастор і наставник чоловічого гуртожитку в Заокському адвентистському університеті в Росії, поїхав зі своєю дружиною автомобілем у відпустку на Чорне море. Приблизно через десять годин дороги в машини почалися проблеми з колесами.

«Тук! Тук! Тук!» Ілля не розумів, що коїться: «Тук! Тук! Тук!»

Він зупинив машину і вийшов. Оглянувши колеса, Ілля переконався, що все гаразд. Разом із дружиною вони вирішили помолитися.

— Дорогий Боже, у нас виникла проблема з колесами, — молився він. — Будь ласка, допоможи нам.

Ілля сів за кермо і поїхав далі.

«Тук! Тук! Тук!» Шум ставав дедалі голоснішим. Ілля з дружиною вже проїхали тисячу кілометрів. Вони не могли просто розвернутися й поїхати додому. Їм ще залишилося 400 кілометрів до місця призначення.

«Тук! Тук! Тук!» Ілля мовчки молився. Раптом він почув голос: «Зупинися біля тієї автомайстерні, зайди всередину й підійди до механіків».

Вражений, він визирнув у вікно й помітив автомайстерню. Він зупинився і, зайшовши всередину, побачив двох чоловіків, що сиділи й розмовляли, ніби їм нічого робити.

— Ви можете мені допомогти? — запитав Ілля. — У моєї машини дивний стукіт.

Механіки перевірили автомобіль. Перевірили колеса й усе інше.

Нарешті все було готове.

— Ви можете їхати, — сказав механік.

— Дякую, — сказав Ілля. — Скільки я маю вам заплатити?

— Двісті рублів, — відповів той.

Ілля знайшов двісті рублів і кишенькове Євангеліє від Івана Він поклав гроші в книгу і простягнув здивованим механікам

— Що це? — запитав механік.

— Євангеліє, — відповів Ілля.

Механіки здивувалися ще більше.

— Ви пастор? — запитав один.

Ілля кивнув.

Обличчя механіків засяяли радістю. Вони витягли з книги двісті рублів і повернули їх Іллі.

— Бог послав нам цю книгу, — сказав один з них. — Коли ви приїхали, ми саме тоді говорили про Бога.

_Частина приношень тринадцятої суботи допоможе побудувати приміщення початкової та середньої школи на території Заокського адвентистського університету в Росії._