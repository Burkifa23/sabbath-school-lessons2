---
title:  Місіонерська історія
date:   29/01/2021
---

#### Троє загублених хлопчиків

_Ендрю Мак-Чесні_

Медсестра Марта та її чоловік, лікар Луїс, насолоджувалися святкуванням Дня незалежності на центральній площі міста Чайна, Мексика, коли їхню розмову перервала колишня пацієнтка

— Марто, я хочу поговорити з тобою, — сказала літня жінка на ім’я Анна.

Вона пояснила, що її зять помер сім днів тому у віці 33 роки від серцевого нападу. Її донька останніх вісім років перебувала у в’язниці. Тому Анна змушена доглядати трьох онуків 10, 9 7 років. Жінка не працювала й не могла про них дбати. Ще й до того хлопчики часто плакали й сумували.

— Я не знаю, що робити, — сказала Анна.

Марті стало шкода цю жінку, і вона вирішила поговорити з пастором. Він порадив запросити внуків Анни на спеціальний дитячий молитовний тиждень, присвячений коням. Програма називалася «Ісусе, візьми вуздечку мого життя» і мала розпочатися через два тижні.

Анна охоче погодилася залишати онуків на вечірні зустрічі Старший онук, 10-річний Хуан, спочатку не хотів іти, тому що ніколи не був у церкві. Середній онук, 9-річний Луїс, раніше не чув про Бога і хотів дізнатися більше. Хлопчик заплакав коли почув що Ісус помер за його гріхи, — він згадав смерть власного батька. Молодший, 7-річний Франсиско, спочатку багато спав на зустрічах.

Незабаром хлопчики вже з нетерпінням очікували зустрічей. Коли бабуся Анна побачила їх у новому одязі, який їм подарували члени церкви, вона подумала, що вони хочуть ходити тільки через подарунки. На свій подив, вона помітила що їх не цікавив одяг. Діти хотіли більше дізнатися про Ісуса Під час Молитовного тижня хлопчиків дедалі більше приваблював Ісус. Після його завершення вони почали відвідувати церкву. Марта почала проводити з ними заняття з вивчення Біблії щосуботи після обіду.

Через шість місяців пастор запросив хлопчиків у табір шукачів пригод. Дітям сподобалися ранкові та вечірні богослужіння. На одному з них 9-річний хлопчик-інвалід розповів своє свідчення і заявив, що хоче прийняти хрещення. Луїс був зворушений цією історією і вирішив, що теж хоче віддати своє серце Ісусу. Коли він сказав про це своїм братам, вони також заявили, що хочуть укласти заповіт із Богом. Цього особливого дня церква була переповнена.

Сьогодні хлопчикам 15, 13 і 12 років, вони відповідають в церкві за аудіо— й відеоапаратуру і щосуботи допомагають у проведенні богослужінь. Луїс прочитав уже шість проповідей і хоче стати пастором. «Сьогодні хлопчики зовсім інші діти, ніж до того, як я попросила Марту про допомогу в День незалежності, — сказала Анна. — Я вдячна Марті та її чоловіку».

— Це заслуга Святого Духа, це Його вплив, — сказав Луїс.