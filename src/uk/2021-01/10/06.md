---
title:  Подвиг душі його 
date:   04/03/2021
---

`Чи зможе могила втримати Переможця гріха (Ісаї 53:10)?`

«Забраний… з краю живих» (Ісаї 53:8; порівняйте Дан. 9:26) поклавши Себе як жертву і здійснивши заради нас подвиг спасіння, Отрок повстане з мертвих, щоб бути звеличеним, побачити «насіння» (потомство), і «житиме довгії дні» (Ісаї 53:10–12).

`Яку картину майбутнього Ісус не випускав з уваги? (Ісаї 53:11).`

«Що підтримувало Божого Сина в Його жертовному житті? Він бачив плоди мук Своєї душі й був задоволений. Дивлячись у вічність, Він споглядав щастя тих, які завдяки Його приниженню отримали прощення й вічне життя. До Його слуху долинали щасливі вигуки викуплених. Він чув, як вони співали пісню Мойсея та Агнця» (Е. Уайт. Дії апостолів. С. 601).

«Потім я побачила Ісуса, Який веде безліч викуплених до воріт міста. Він торкнувся воріт, вони відчинилися на своїх блискучих петлях, і Спаситель запросив увійти народи, як зберегли істину. У місті все захоплювало погляд очей. Усюди – чудова слава. Ісус глянув на Своїх викуплених святих – їхн обличчя сяяли славою. З любов’ю дивлячись на них, Він промовив Своїм м’яким мелодійним голосом: «Я споглядаю муки Своєї душі із задоволенням. Ця чудова слава належить вам насолоджуйтесь нею вічно. Ваші страждання закінчилися. Не буде вже ані смутку, ані крику, ані болю вже не буде» (Е. Уайт Ранні твори. С. 288, 289).

`Проаналізуйте наведені тексти. Як кожен із них відображає основну звістку 53-го розділу Ісаї?`

`Псал. 32:1, 2`

`Римл. 5:8`

`Гал. 2:16`

`Филп. 3:9`

`Євр. 2:9`

`1 Петра 2:24`

`Якби хтось попросив вас підсумувати одним абзацом Добру вістку, яка міститься в Ісаї 52:13–53:12, що б ви написали?`