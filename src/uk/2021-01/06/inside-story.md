---
title:  Місіонерська історія
date:   05/02/2021
---

#### Пропущена заповідь

_Ендрю Мак-Чесні_

Валентина, що жила у своєму рідному місті на півночі Казахстану, була приголомшена, коли її старша сестра Галина повідомила про те, що вони дотримувалися не всіх Десяти Заповідей.

Валентина розгорнула свою Біблію й прочитала заповіді. Коли вона дійшла до четвертої, то зупинилася: «Пам’ятай день суботній щоб святити його! — прочитала вона. — Шість день працюй і роби всю працю свою, а день сьомий — субота для Господа, Бога твого: не роби жодної праці ти й син твій, та дочка твоя, раб твій та невільниця твоя, і худоба твоя, і приходько твій, що в брамах твоїх. Бо шість день творив Господь небо та землю, море та все, що в них, а дня сьомого спочив, тому поблагословив Господь день суботній і освятив його»

Вони з Галиною вирішили знайти церкву, що дотримується сьомого дня — суботи. Але де їм шукати?

— Учинімо так, — сказала Валентина Галині. — Якщо Біблія справді істинне Слово Боже, то повинна бути й церква, котра дотримується всіх Десяти Заповідей. Помолімося про це.

Сестри молилися протягом трьох місяців.

— Якщо є церква, що дотримується всіх заповідей, будь ласка приведи нас туди, — молилася Валентина.

Одного разу Валентина відчула непереборне спонукання відвідати свою двоюрідну сестру Неллі. Вона не знала, що з нею відбувається. Зазвичай Валентина була цілий день удома зі своїм дворічним сином, але цього разу вона вирішила провідати Неллі Коли вони розмовляли в Неллі вдома, у двері постукала її подруга Ольга. Валентина чула, що Ольга приєдналася до небезпечної секти під назвою Церква адвентистів сьомого дня.

— Що ти думаєш про Бога? — прямо запитала вона Валентину

Та проігнорувала запитання й поставила власне.

— Ви дотримуєтеся всіх заповідей? — запитала вона. — Ви святите сьомий день — суботу?

Через декілька годин Валентина вже розповіла Галині, що Церква адвентистів сьомого дня дотримується всіх Десяти Заповідей. Через декілька місяців сестри разом прийняли хрещення.

«Через святе Слово Бог привів нас до церкви, яка дотримується Десяти Заповідей», — сказала Валентина.

_Частина приношень тринадцятої суботи 2017 року допомогла відкрити перший адвентистський дитячий садок у Павлодарі, Казахстан, рідному місті Валентини._