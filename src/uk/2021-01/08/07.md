---
title:  Для подальшого дослідження
date:   19/02/2021
---

Прочитайте в книзі Е. Уайт «Пророки і царі» розділ «Ось – Бог ваш!» (С. 311-321).

«За днів Ісаї духовна свідомість людей була затьмарена через їхнє неправильне уявлення про Бога. З давніх-давен сатана намагався примусити людей дивитися на свого Творця як на автора гріха, страждань і смерті. Ті, кого йому вдалося таким чином ошукати, уявляли собі Бога жорстоким і вимогливим. Вони вважали, що Бог тільки й думає про те, щоб звинувачувати й карати, не приймаючи грішника, поки не з’явиться для цього законної підстави. Закон любові, за яким живе й діє Небо, був представлений великим ошуканцем у фальшивому світлі як перешкода для досягнення людського щастя та важке ярмо, звільнення від якого могло б принести усім радість. Він стверджував: виконати принципи Закону неможливо, а покарання за його порушення – це прояв деспотизму» (Е. Уайт. Пророки і царі. С. 311).

**Питання для обговорення**

`1. Підсумуйте своїми словами звістку Ісаї 40:12-31. Запишіть свої ідеї, використовуючи сучасні наукові відкриття, які ще більш наочно свідчать про дивовижну силу нашого Бога. Поділіться своїми висновками з класом.`

`2. Як описана Ісаєю незмінність Божого Слова на противагу вразливості та недовговічності людського життя (Ісаї 40:6-8) допомагає вам перемогти страх смерті? Чи пов’язана незмінність Слова з вашою надією на воскресіння (Йова 19:25-27; Дан. 12:2; 1 Кор. 15:51-57; 1 Сол. 4:13-18)?`

`3. Беручи уривок Ісаї 40:12-31 близько до серця, як можна вилікуватися від гордості й зарозумілості?`

**Висновок.** Через Ісаю Бог приніс утіху страждальцям. Час їхньої недолі закінчився, і Господь повернувся до них. Замість того, щоб бути збентеженими та розчарованими, вони могли довіряти Богові в тому, що Він використає Свою творчу силу для їхнього звільнення.