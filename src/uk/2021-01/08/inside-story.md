---
title:  Місіонерська історія
date:   19/02/2021
---

#### Сім маленьких ловців людей

_Ендрю Мак-Чесні_

У чому сила Малої групи?

Пастор Церкви адвентистів сьомого дня на південному сход Мексики об’явив 60 членам церкви, що їм потрібно сформувати Малі групи, щоб проводити зустрічі серед тижня. У кожно групи повинна бути назва, девіз, мета і гімн. Ідея належала місцевій конференції.

Декілька дорослих одразу ж створили Малу групу й назвали її «Йосип», пояснивши: «Будьмо подібними до Йосипа, а нашою метою буде спасіння інших».

Інші члени церкви організували групи з назвою: «Сіячі віри» «Скеля», «Друзі Ісуса» та «Об’єднані у вірі». Директор відділу дитячого служіння теж хотіла створити групу. Вона зібрала сімох дітей і їхніх батьків, які регулярно молилися в Церкві адвентистів сьомого дня Нуево-Тампіко в Альтамира, щоб обговорити цю ідею. Матір восьмирічного Мануеля запропонувала свій дім для щотижневих зустрічей. Група отримала назву «Ловці людей».

На першу зустріч прийшло п’ятнадцятеро дітей, з них вісім з неадвентистських сімей, яких запросила директор дитячого служіння Ельза Гальван. Діти по черзі читали біблійну історію Ще вони співали пісні та молилися. Наприкінці годинного заняття дітей частували солодощами.

Група «Ловці людей» почала збиратися щотижня. Діти також раз на тиждень відвідували лікарні, молилися з пацієнтами й розповсюджували адвентистську книгу року. Вони пригощали пацієнтів гарячим напоєм атоле і тако — хлібом з квасолею й сиром.

Оскільки група дітей стала стабільною, а відвідуваність регулярною, організатори вирішили перетворити групу на Клуб шукачів пригод. Пізніше старші діти в групі організували Клуб слідопитів.

Через ще деякий час діти почали пропонувати Біблію для вивчення членам сімей, друзям і сусідам. З маминою допомогою Мануель запропонував біблійні уроки своєму дідусеві та тітці. Одного разу дідусь і тітка повідомили, що вони хочуть поїхати до лікарні разом з дітьми. Незабаром вони уклали завіт з Богом. Мануель і його мама тепер вивчають Біблію з його 8-річним двоюрідним братом.

Багато інших дітей також пропонують біблійні уроки, зокрема й 12-річний Віктор і його мама, які проводять заняття з 8-річним другом і двома кузенами семи й дев’яти років.

За перший рік «Ловці людей» привели до церкви 12 осіб, які прийняли хрещення. Це більше, ніж половина з тих 20 осіб, які хрестилися в церкві за той час.

«Кількісне зростання нашої церкви свідчить про силу Малих груп, — говорить 34-річний пастор Церкви Самуель Альварадо. — Ісус починав Своє служіння з Малої групи дванадцяти апостолів, і наша церква робить те ж саме для слави Божої».