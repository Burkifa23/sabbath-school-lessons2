---
title:  Для подальшого дослідження
date:   12/03/2021
---

«Ніхто не може практикувати справжню доброчинність без самозречення. Лише життя, сповнене простоти, самозречення й суворої ощадливості, дасть можливість виконати роботу призначену для нас як працівників Христа. З наших сердець необхідно усунути гордість і світське честолюбство. У всій своїй роботі ми маємо керуватися принципом безкорисливості, явленим у житті Христа. На стінах наших осель, картинах, набутках ми повинні читати: «Уведи до хати бідних, безпритульних». На наших шафах маємо бачити неначе написані перстом Божим слова: «Зодягни голого». У їдальні на столі, що ломиться від достатку їжі, повинні читати: «З голодним своїм хлібом поділися» (Ісаї 58:7)» (Е. Уайт. Служіння зцілення. С. 206).

**Питання для обговорення**

`1. Зверніть увагу на запитання, яке Ісая поставив своїм сучасникам: «Нащо будете важити срібло за те, що не хліб і працю вашу за те, що не ситить?» (Ісаї 55:2). Подумайте можливо, ми чинимо так само, працюючи заради того що не насичує? Чому так легко потрапити до цієї пастки?`

`2. Якщо самозречення, вияв доброти до інших і дотримання суботи були настільки важливі в День викуплення за днів Ісаї, чи не є вони настільки ж важливими в День викуплення останнього часу (Дан. 8:14), по завершенні якого Божа ювілейна труба сповістить остаточну свободу при Другому приході Христа (1 Кор. 15:52; порівняйте Левит 25:9, 10)? Поясніть свою відповідь.`

`3. Обговоріть у класі питання про дотримання суботи. Що, по-вашому, має на увазі Ісая, коли говорить, що нам потрібно утримуватися від своїх примх у суботу і водночас називає її «приємністю» (Ісаї 58:13)? Як ми можемо поєднати одне з іншим? Враховуйте контекст усього 58-го розділу.`

**Висновок.** В Ісаї 55 і 58 пророк закликає народ залишити свої думки та дороги й повернутися до Бога, Чий ідеал щастя для них значно вищий за їхній власний. Він милостиво прощає й потім наполягає, щоб прощені теж виявляли милість у гармонії з духом Дня викуплення й суботи, адже дар Божого прощення (якщо він правильно прийнятий) змінює серце.