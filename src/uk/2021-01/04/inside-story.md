---
title:  Місіонерська історія
date:   22/01/2021
---

#### Своєчасний урок

_Годвін Лекундайо_

Бог виклав мені урок небесного розуміння часу, коли я, як районний пастор, проводив тритижневу євангельську програму в себе на батьківщині в Танзанії.

Місцеві організатори вибрали сухий сезон для проведення зустрічей у Моші — місті біля підніжжя гори Кіліманджаро Проте після першого тижня почалися сильні затяжні зливи Стурбований тим, що дощ змусить людей залишатися у своїх домівках, я запропонував перенести наші зустрічі.

На подив, голова місцевого євангельського комітету відмовився.

— Ні, пасторе, ми не будемо переносити програму, — сказав він. — Ми молитимемося про ці зустрічі, Господь чув наш молитви і знав, що піде дощ.

— І що ж нам робити? — запитав я. — Ви бачите цю зливу?

— Нам потрібно мати лише маленьку віру, що наш Бог подбає про час наших зустрічей, — сказав він. — Молімося так: «Наш добрий Господи, Ти можеш дозволити дощу йти стільки, скільки хочеш, але нехай не буде дощу з 15:30 до 18:30». Так люди встигнуть дістатися до місця проведення програми, котра розпочинається о 16:00, і успішно повернуться додому після закінчення програми о 18:00. Я скептично поставився до такої пропозиції, однак усе ж таки приєднався до молитви.

Наступного дня знову була злива. Проте рівно о 15:30 дощ ущух, а потім знову почався о 18:30. Погода за таким розкладом тривала протягом двох тижнів.

Якось один із відвідувачів програми прибув на місце зібрання о 15:00, щоб зайняти хороше місце. Він почекав деякий час, і, бачачи, що злива не вщухає, вирішив, що зустріч напевно, скасують, тому пішов. Наступного дня він запитав чи збиралися ми.

— Звісно, — відповів я. — Ми просили Бога зупинити дощ о 15:30, тому вам слід мати це на увазі.

— Я більше не припущуся такої помилки, — відповів чоловік.

Останньої суботи, після євангельської програми я хрестив у річці дванадцять осіб. Після того як остання людина вийшла з води, почався дощ.

Цей досвід навчив мене, що Бог скрупульозно ставиться до часу. Хоч Він і не стикається з обмеженнями в часі, як ми, проте очікує, що ми також будемо трепетно ставитися до часу й мудро ним розпоряджатися. Апостол Павло говорить нам: «Отож, уважно слідкуйте, щоб поводитися не як немудрі, але як мудрі, цінуючи час, бо дні лукаві» (Ефес. 5:15, 16).