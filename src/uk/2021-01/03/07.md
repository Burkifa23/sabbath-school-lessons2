---
title:  Для подальшого дослідження
date:   15/01/2021
---

«“І дадуть Йому ім’я Еммануїл, що означає: З нами Бог” (Матв. 1:23). Світло пізнання слави Божої видиме в Особі Ісуса Христа (2 Кор. 4:6). Господь Ісус Христос споконвіку був одне з Отцем. Він був “образом Божим” (Филп. 2:6), образом Його величі й сили, “сяйвом слави… Його сутності” (Євр. 1:3). Він власне, для того й прийшов у наш світ, щоб явити цю славу Син Божий прийшов на Землю, оповиту темрявою гріха, щоб відкрити світло Божої любові, аби бути “Богом з нами”. Тому й було сказано про Нього в пророцтві: “І дадуть Йому ім’я Еммануїл” (Матв. 1:23)» (Е. Уайт. Бажання віків. С. 19).

«Як добре повелося б Юдейському царству, якби Ахаз розпізнав у цих словах вістку з Неба! Однак він вирішив зробити своєю опорою слабку людську плоть, тому звернувся по допомогу до язичників. У відчаї він послав до Тіґленат-Пілʼнесера, Ассирійського царя, сказати: “Я твій слуга і син твій! Прийди і спаси мене з рук сирійського та Ізраїльського царів, котрі повстали проти мене” (2 Цар. 16:7). Прохання супроводжувалося дарунками із царської та храмової скарбниць» (Е. Уайт. Пророки і царі. С. 329)

**Питання для обговорення**

`1. Коли ви повинні прийняти важливе рішення, чи доречно просити Бога дати вам ознаку? Які небезпеки можуть критися в такому підході?`

`2. Добре, коли можна очікувати допомоги від інших людей, але як ви визначаєте, де межі цієї допомоги?`

`3. Лев Толстой написав другові: «Як тільки людина усвідомлює, що смерть – це кінець усьому, тоді немає нічого гіршого для неї, ніж життя». Як наше знання того, що «з нами Бог», може бути відповіддю на це твердження?`

**Висновок.** Бог помістив безвірного царя Ахаза в такі обставини, у яких він повинен був прийняти важке рішення: вірити чи не вірити. І хоч Господь запропонував царю просити будь-яку ознаку, Ахаз відмовився дозволити Господу продемонструвати причину, чому йому слід вірити. Замість цього він обрав своїм «другом» царя Ассирії.