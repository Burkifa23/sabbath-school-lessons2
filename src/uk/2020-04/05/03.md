---
title: 'Являючи Отця (Частина 2)'
date: 26/10/2020
---

У дивовижному пролозі до свого Євангелія (Івана 1:1-18) Іван розмірковує про Ісуса як про вічне Слово. Твердження Івана про Ісуса не є нерішучими або обмеженими; за своїм масштабом вони сміливі й усеохопливі. Христос як Бог Син існував від вічності (див. Михея 5:2; Ісаї 9:6; Євр. 1:8-12). Христос – дійова Особа творіння (Івана 1:2, 3). Він ‒ «Світло людей» (Івана 1:4) і як Слово «освічує кожну людину, що приходить у світ» (Івана 1:9).

`Згідно зі словами Івана, який результат того, що Христос став Людиною? Яке світло Він приніс як Слово? Якими якостями Він володіє для цього? Івана 1:14, 18.`

«Світло з’явилося в час найбільш густої темряви світу… Для людського роду залишалася єдина надія… повернути світові знання про Бога.

Христос прийшов, щоб відновити це знання. Він прийшов відкинути фальшиве вчення, за допомогою якого люди, претендуючи на пізнання Бога, представляли Його в неправдивому світлі. Він прийшов показати природу Свого Закону, явити у Своєму характері красу святості» (Е. Уайт. Виховання та освіта. С. 74-76).

Усе, що Ісус здійснив у Своєму житті на Землі, мало єдину ціль — «одкровення Бога з метою духовного піднесення людства» (Там само. С. 82).

`Сам Ісус сказав: «Хто Мене бачив, той і Отця бачив» (Івана 14:9). За яких обставин Ісус виголосив ці слова? Чому Він їх сказав? Івана 14:1-14.`

Ми схильні критикувати помилкове прохання Пилипа (Івана 14:8). Після кількох років близького спілкування з Ісусом він усе ще не розумів суті втілення ‒ Христос прийшов показати характер Отця. Можливо, сьогодні вчителів трохи потішить факт, що один з учнів Головного Вчителя показав свій низький рівень богопізнання! Прохання Пилипа, імовірно, записане не для того, щоб дати нам привід критикувати його, а щоб спонукати нас перевірити себе. Як довго ми ходимо з Ісусом? Чи зрозуміли ми Ісуса краще, ніж Пилип? «Хто Мене бачив, той і Отця бачив».

#### Додаткове читання: Вибрані цитати Эллен Уайт

У Христовому вченні, висловленому в притчах, зауважується той самий принцип, що й у Його місії для цього світу. Аби ми могли пізнати Його Божественний характер і життя, Христос узяв на Себе нашу природу і перебував між нами. Божественне було виявлене в людському, невидима слава — у видимому людському образі. Люди можуть пізнавати невідоме через відоме, тому небесне було відкрите через земне; Бог виявив Себе в подобі людини. Те ж саме ми бачимо й у вченні Христа: невідоме ілюструється за допомогою відомого; небесні істини — земними, добре знайомими людям речами. {НУХ 4.1}

"Якби Христос прийшов, зодягнений у Божу велич, людина не змогла би витримати Його вигляду. Контраст був би занадто разючим, а слава надто приголомшливою. Людина не може витримати навіть присутності ангела, чистого, світлого, яскравого, славного, тому Христос не прийняв на Себе природу ангела, але прийшов у подобі людини. {ЩМП 24.4}

Дивлячись на Христа, ми споглядаємо невидимого Бога, Який поєднав Божу природу з людською, щоб вилити ніжну і не таку сліпучу славу, яку наші очі змогли би витримати і не осліпнути від Його величі. Ми споглядаємо Бога через Христа, нашого Творця і Викупителя. Ми маємо перевагу вірою розмірковувати про Христа і бачити, як Він стоїть між людиною і Вічним престолом. Він Заступник, Який представляє Богові наші молитви і приношення як духовні жертви. Ісус — великий, безгрішний Умилостивитель; завдяки Його заслугам спілкування між Богом і людиною стало можливе. {ЩМП 24.5}"

"Надто часто ми засмучуємо Ісусове серце своїм недовір’ям. Наша віра недалекоглядна, і під тиском випробувань ми виявляємо успадковану й набуту схильність до зла. Опинившись у скрутному становищі, ми ганьбимо Бога наріканням та скаргами. Замість цього ми повинні довести, що є учнями у школі Христа, допомагаючи тим, кому гірше, ніж нам, — тим, хто шукає істину, але не може її знайти. До таких людей слід ставилися з особливим співчуттям; однак, замість того щоб підтримати їх, ми байдуже обминаємо їх, заклопотані власними проблемами й труднощами. Якщо ми і не виявляємо явного невір’я, проте надто часто виявляємо дух ремства і скарг. {ВХ 388.4}

«Маловіре, чому засумнівався?» (Матв.14:31). Христос уже довів, що Він є всюдисущим Спасителем. Він знає yсі наші обставини; і хіба під час випробування ми не можемо молишся, щоб Бог дав нам Свого Духа і пригадав, ж часто задля нас виявляв Свою силу? Що заважає нам вірити в те, що Він, ж і колись, готовий нам допомогти? Приклади дбайливого ставлення Ісуса до Своїх слуг не повинні стиратися з пам’яті, — спогади про них мають завжди підгримувати й укріпляти нас. {ВХ 388.5}"