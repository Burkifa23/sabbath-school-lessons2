---
title: 'Час для повторного відкриття'
date: 14/12/2020
---

Коли Мойсей мав вивести ізраїльтян з Єгипту, було очевидно, що вони втратили свою перспективу як діти Божі. Їм потрібно було наново відкрити, Хто такий Бог, Котрий бажає їхнього поклоніння і дає їм так багато обітниць про дивовижне майбутнє. Субота – вирішальний навчальний досвід у процесі цього повторного відкриття. Вона також стає чітким сигналом для інших народів про особливі взаємини між Богом та вибраним народом. Досвід з манною втілює Божий шлях просвіти ізраїльтян.

`Які уроки щодо суботи були дані ізраїльтянам? Вих. 16:14-29.`

Бог посилав манну для ізраїльтян, даючи їм достатньо їжі на кожен день. Якби Він дозволив їм збирати більше визначеної кількості, вони згодом могли б забути, Ким був їхній Годувальник. Тому щодня Він звершував для них чудо і вони бачили Божу турботу. Однак у суботу ситуація була іншою, оскільки цей день мав стати особливим. Тепер відбувалися два дива: подвійна кількість манни в п’ятницю і ця їжа не псувалася впродовж суботньої доби. Тому в суботу ізраїльтяни були вільні від праці, щоб захоплюватися їхнім Богом-Визволителем, наново відкриваючи, що означає бути народом Божим.

Ізраїльтяни мали харчуватися манною протягом 40 років (Вих. 16:35). Бог наказав Мойсеєві зберігати гомер манни, щоб нагадувати ізраїльтянам про те, як Він годував їх у пустелі (Вих. 16:32, 33). Крім того, це слугувало нагадуванням про особливий досвід суботнього дня.

Біблія розповідає і про інші випадки, коли Господь пояснював ізраїльтянам, що субота ‒ особливий день.

Субота була засобом, за допомогою якого Бог допоміг ізраїльтянам наново відкрити свою ідентичність і свого Бога. Він запрошував їх слухатися й святити суботу, але це відбувалося в контексті розвитку глибшого розуміння характеру їхнього Творця і стосувалося налагодження тривалих взаємин заповіту.

`Ви розмовляєте з підлітком, який вважає суботу «нудною». Він дотримується її лише тому, що Біблія та батьки наказують це робити. Що ви порадите підліткові, аби допомогти йому відкрити суботу як позитивний навчальний досвід?`

#### Додаткове читання: Вибрані цитати Эллен Уайт

Під час виходу з Єгипту Божий народ отримав особливі вказівки щодо суботи. Коли ізраїльтяни перебували в рабстві, їхні наглядачі, збільшуючи щотижня обсяг роботи, намагалися примусити їх працювати в суботу. Умови праці ставали дедалі важчими і суворішими. Однак тепер ізраїльтяни були звільнені від рабства і впроваджені в таке місце, де могли вільно виконувати всі постанови Єгови. Закон був проголошений на горі Синай, його «написана Божим перстом» копія була вручена Мойсееві (Вих.31:18). Упродовж майже сорока років мандрівки ізраїльтян Бог постійно нагадував їм про визначений Ним день відпочинку. Сьомого дня не падала манна, зібрана в день приготування порція чудодійним чином зберігалася і на суботу. {ПЦ 120.4}

"Під час Свого земного служіння Христос постійно наголошував на необхідності дотримання суботи; у Своєму вченні Він виявляв пошану до Заповіді, яку Сам встановив. За днів Ісуса дотримання суботи було настільки спотворене, що воно відображало скоріше людський егоїзм і деспотизм, аніж характер Бога. Христос відкинув фальшиве вчення, за яким люди претендували, що знають Бога; насправді ж вони представляли Його в неправильному світлі. Хоча рабини ставилися до Христа з лютою ворожістю. Він ні в чому не поступився їхнім вимогам і продовжував дотримуватись суботи відповідно до Божого Закону. {ПЦ 121.3}

Зрозумілою для всіх мовою Він багато разів засвідчував про Свою пошану до Закону Єгови. {ПЦ 121.4}

«Не думайте, що Я прийшов відмінити Закон або Пророків, — сказав Він, — Я не прийшов відмінити, але сповнити. Запевняю вас: доки будуть існувати небо й земля, жодна йота, жодна риска із Закону не зникне — все збудеться. Хто ж порушить одну з найменших цих Заповідей і так навчить людей, — він найменшим назветься в Царстві Небесному; а хто виконає і навчить, той великим назветься у Царстві Небесному».8 {ПЦ 121.5}"