---
title: 'Субота: пізнаючи Божий характер на досвіді'
date: 12/12/2020
---

### Біблійні тексти для дослідження
Бут. 1, 2; Вих. 16:14-29; Ісаї 58:1-14; Матв. 12:1-13; Луки 13:10-17.

> <p>Пам’ятний вірш</p>
> «І сказав їм: Суботу встановлено для людини, а не людину для суботи, тому Син Людський є Володарем і суботи» (Марка 2:27, 28).

Джоді була єдиною адвентисткою сьомого дня на своєму курсі. Її рішення не відвідувати деякі громадські заходи по суботах зробило її переконання досить помітними.

Одного разу Гейл, подруга Джоді, зателефонувала до неї. Чоловік Гейл збирався поїхати з міста на шість тижнів, і вона запитала Джоді, чи не хоче та провести з нею наступні шість п’ятничних вечорів, оскільки знала, що Джоді в такі вечори «нічого» не робила.

Наступні чотири вечори п’ятниці подруги разом вечеряли, слухали надихаючу духовну музику, ділилися своїми християнськими досвідами і загалом насолоджувалися товариством одна одної. На п’яті вихідні Гейл розповіла Джоді, як, ходячи по магазинах у центрі міста, вона поглянула на свій годинник і подумала: «О, добре, скоро настане субота». Гейл раптом зрозуміла, що протягом чотирьох п’ятничних вечорів пізнавала новий християнський досвід. Вона духовно зросла, дізналася більше про Бога й поглибила свою віру. Субота була можливістю для навчання й особистого розвитку.

Ця історія свідчить: ми можемо вважати суботу не тільки днем спокою, а й засобом освіти.

#### Додаткове читання: Вибрані цитати Эллен Уайт

"Субота спрямовує наші думки до природи і приводить до спілкування з Творцем. У співі пташок, шелесті дерев і шумі моря ми й досі можемо чути голос Того, Хто «в прохолоді дня» розмовляв з Адамом в Едемі. Споглядаючи Його силу в природі, ми знаходимо розраду, оскільки Слово, котрим створено все, дає життя душі. Він, «Який сказав: Нехай із темряви засяє світло! — освітив наші серця, щоб просвітити пізнанням Божої слави в особі Ісуса Христа». {ХНС 260.4}

Субота була дана не лише ізраїльському народові, а й усьому світові. Людина знала про це ще в Едемі і, подібно до інших Заповідей Десятислів’я, субота — це вічна постанова. Про Закон, який включає і четверту Заповідь, Христос сказав: «Доки будуть існувати небо й земля, жодна йота, жодна риска із Закону не зникне».9 Отож доки існуватимуть небо і земля, доти субота залишатиметься ознакою сили Творця. І коли Едем знову розквітне на Землі, святий Божий день відпочинку буде вшанований усіма людьми, що житимуть тоді під сонцем. Щосуботи мешканці Нової славної Планети будуть приходити, «„щоб вклонятися перед обличчям Моїм“, — говорить Господь». {ХНС 261.4}"

Бог дав людям пам’ятник Своєї творчої сили, щоб вони могли бачити Його в ділах Його рук. Субота закликає нас споглядати в Божому творінні славу Творця. Ісус бажав, аби ми бачили цю славу, і саме тому Він пов’язав Свої дорогоцінні уроки з красою природи. У святий день відпочинку більше, ніж будь-якого іншого дня, ми повинні вивчати те відкриття, яке Бог записав для нас у природі. Нам слід вивчати притчі Спасителя саме там, де Він їх розповідав, — у полях і гаях під відкритим небом, серед трав та квітів. Коли ми наближаємося до природи, Христос робить Свою присутність реальною для нас, розповідаючи нашим серцям про Свої мир і любов. {НУХ 10.1}

Доки ми будемо поклонятися Йому як нашому Творцеві, доти субота залишатиметься знаком і пам’ятником Його творчої діяльності. Якщо б увесь світ святкував суботу, думки і почуття людей були б звернені до Творця як до Об’єкта благоговіння і поклоніння; тоді не було б жодного ідолопоклонника, атеїста або невірного. Дотримання суботи є ознакою вірності правдивому Богові, Котрий «створив небо і землю, і море, і джерела вод» (Відкр.14:7). Вістка, котра велить людям поклонятися Богові та дотримувати Його заповіді, особливим чином закликає їх до виконання четвертої заповіді. {ВБ 411.2}