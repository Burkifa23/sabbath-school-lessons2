---
title: '«І будуть розповідати своїм дітям»'
date: 09/11/2020
---

У старозавітні часи псалми відігравали важливу роль у релігійному житті Ізраїлю. Їх читали вголос, співали, часто в супроводі музичних інструментів, під час поклоніння, особливо публічного, котре відігравало ключову роль. Ізраїль функціонував як громада, тому народ поклонявся разом.

Псалми — це переважно вірші, тексти пісень. Єврейське слово _Teхіллім_, що перекладається як _Псалми_, означає _пісні хвали_. Співаючи хвалу Богові під час будь-якого заняття, ми поклоняємося Господу.

`Прочитайте Псал. 78:1-17. Яка основна вістка уривка та як вона узгоджується з питанням освіти й поклоніння?`

Для вістки псалма 78 існує окреме визначення. У вірші 2 Асаф згадує про те, як ми будемо ділитися стародавніми прислів’ями. Словом «прислів’я» перекладене використане в тексті оригіналу слово _хійда ‒ загадка_. В інших перекладах воно звучить як «таємний» (в перекладі NLV) або «милі давні істини» (в перекладі Message). Ми знаємо, що освіта в Ізраїлі обов’язково містила викладання дітям історій з минулого про те, як Господь спілкувався з вибраним народом.

`Прочитайте уривок Псал. 78:6-17. Які конкретні уроки євреї повинні були викладати своїм дітям? Якою була кінцева мета такої освіти?`

`Уривок свідчить: одна з цілей освіти полягала в тому, щоб діти навчилися довіряти Богові й виконувати Його Заповіді. Як текст Об’явл. 14:12 відображає ту саму думку для нас сьогодні?`

#### Додаткове читання: Вибрані цитати Эллен Уайт

"Наш Спаситель не заохочував нікого відвідувати тогочасні школи рабинів через те, що людські уми зіпнулися б унаслідок постійно повторюваних фраз: «Кажуть...» або «Розповідають...». Навіщо нам приймати непевні людські слова за найбільшу мудрість, коли маємо в нашому розпорядженні найвищу незаперечну мудрість? {СЗ 351.5}

Те, що було мені показано про вічні істини і що я бачила стосовно людської слабкості, справило глибоке враження на мій розум, вплинуло на справу всього мого життя. Я не бачу нічого, за що людину варто було б вихваляти і прославляти. Я не бачу підстави, аби довіряти думкам по-світському мудрих людей і так званих великих мужів та звеличувати їх. Як можуть вони, позбавлені Божественної просвіти, мати правильні уявлення про Божі плани й шляхи? Вони або повністю відкидають Бога і заперечують Його існування, або обмежують Його силу згідно з власними обмеженими поняттями. {СЗ 352.1}

Тож оберімо своїм Учителем Того, Хто створив небо й землю. Хто помістив зірки в певному порядку на небозводі та призначив Сонцю і Місяцю виконувати їхню роботу. {СЗ 352.2}

Добре, коли молодь вважає, що повинна досягти найвищого розвитку своїх розумових сил. Ми не повинні обмежувати освіту, для котрої Бог не встановив меж. Але наші досягнення нічого не варті, якщо їх не використовувати для слави Бога та добра людства. {СЗ 352.3}"