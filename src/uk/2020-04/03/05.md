---
title: 'Праця і боротьба тих, хто зберігає закон'
date: 14/10/2020
---

Дотримання Божого Закону приносить величезну користь, про що свідчить життя людей, яким Бог дарував успіх. Ісус Навин ретельно дотримувався Божих Заповідей та вірно керував народом Ізраїлю. Господь неодноразово запевняв Свій народ: якщо вони підкорятимуться Законові, то процвітатимуть.

`Прочитайте 2 Хронік 31:20, 21. Які були основні причини успіху Єзекії, згадані в уривку?`

У якому б навчальному закладі не перебували, ми повинні акцентувати на важливості послуху. Наші учні розумні. Рано чи пізно вони зауважать суворий факт, що деякі люди вірні, сповнені любові, слухняні, але також зазнають страждань. Як ми можемо це пояснити?

`Що повідомляють наведені тексти щодо цього складного питання? Марка 6:25-27; Йова 1, 2; 2 Кор. 11:23-29.`

Безперечно, добрі, вірні й законослухняні люди не завжди процвітають, принаймні так, як світ розуміє процвітання. І в цьому також може полягати часткова відповідь на це складне запитання, яке виникає в учнів, коли ми прагнемо показати їм важливість Закону. Що саме ми маємо на увазі під процвітанням? Що сказав псалмист? «Я б вибрав сидіти при порозі дому Бога мого, аніж жити в наметах безбожности!» (Псал. 84:11). Навіть люди, вірні Богові й слухняні Його Закону, не завжди процвітають (згідно з нормами цього світу), принаймні нині. Ми спотворюємо реальність гріховного світу, якщо говоримо нашим учням інакше.

`Прочитайте Євр. 11:13-16. Як ці вірші допомагають нам зрозуміти, чому вірні люди страждають у житті?`

#### Додаткове читання: Вибрані цитати Эллен Уайт

"Єзекія разом зі своїми однодумцями запровадили реформи з метою духовного і матеріального відродження царства. «По всій Юдеї» цар робив «добре, правдиве та справедливе перед Господом, Богом своїм. В усякій справі, за яку він брався,., робив він від усього свого серця, і мав успіх». «Він надіявся на Господа, Бога Ізраїля... не відступав від Нього, і дотримувався Заповідей Його, які заповідав Господь Мойсеєві. Тому був Господь із ним... і йому щастило». {ПЦ 224.5}

Правління Єзекії відзначалося багатьма чудовими починаннями, які свідчили про те, що Бог Ізраїлю був зі Своїм народом. {ПЦ 225.1}

Від днів Давида ще не було такого царя, який так ревно працював би для збудування Божого царства в час відступництва і занепаду, як це робив Єзекія. Помираючий правитель віддано служив своєму Богові, зміцнюючи впевненість народу в тому, що Єгова — їхній Верховний Правитель. {ПЦ 226.3}"

"Ісус нічого не зробив, щоб звільнити Свого слугу. Він знав, що Йоан встоїть у випробуванні. Спаситель охоче прийшов би до Йоана, освітивши темряву в’язниці Своєю присутністю. Але Він не міг віддати Себе в руки ворогів і тим самим наразити на небезпеку Свою місію. Він радо визволив би Свого вірного слугу, але задля тисяч людей, котрим у прийдешні віки судилося пройти шлях від ув’язнення до смерті, Йоан мав випити чашу мучеництва. Коли послідовники Ісуса знемагатимуть в одиночних тюремних катівнях або гинутимуть від меча на ешафотах, вмиратимуть на шибеницях і вогнищах; коли їм здаватиметься, що вони забуті Богом і людьми, якою ж підтримкою для них буде думка про те, що і Йоан Хреститель, про вірність якого засвідчив Сам Христос, пережив схожі випробування! {ХНС 205.2}

Сатані було дозволено обірвати земне життя Божого вісника, однак життя, що «поховане з Христом у Бозі»,20 губитель не зміг відібрати. Він торжествував, що зміг завдати болю Христові, але не зміг перемогти Йоана. Смерть лише звільнила його назавжди від сили спокус. У цій боротьбі сатана перед усім Всесвітом виявив свій справжній характер, а також люту ненависть до Бога і людини. {ХНС 205.3}"

У житті кожної людини трапляються хвилини великого розчарування та глибокого розпачу; дні, коли журба стає постійною супутницею і буває важко вірити в те, що Бог продовжує ніжно опікуватися Своїми земними дітьми; коли тривога непокоїть душу, і людина бажає собі смерті. Якраз тоді чимало людей втрачають надію на Бога і стають рабами сумніву та невір’я. Якби в такий час ми могли духовно прозріти і збагнути намір Божого Провидіння, то побачили б ангелів, які намагаються врятувати нас від самих себе і поставити наші ноги на міцному фундаменті, надійнішому за віковічні гори; тоді воскресла б віра і почалося нове життя. {ПЦ 107.3}