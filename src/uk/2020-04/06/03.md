---
title: Утікач
date: 02/11/2020
---

`Прочитайте Бут. 28:10-17. Який контекст цієї історії та що вона відкриває нам про Божу благодать для тих, хто в певному розумінні тікає від своїх гріхів?`

У своїх стосунках з іншими членами сім’ї Яків з допомогою матері використав обман і потім розплачувався за це. Його брат дихає погрозами проти нього, тому Яків стає втікачем, вирушивши до Падану арамейського, де проживав його дядько. Усе нестабільно і страшно.

Одного разу Яків бреде в сутінках, а потім у темряві. Він у пустельному, глухому місці, замість даху ‒ небо. Поклавши під голову камінь замість подушки, утікач засинає. Однак нічне забуття незабаром переривається. Господь послав Якову чудове сновидіння: він бачить драбину, що простягається від землі до неба. По ній піднімаються і спускаються ангели. Потім він чує голос: «Я Господь, Бог Авраама». Цей голос повторює обітниці, добре знайомі Якову з розповідей батьків: «Твої нащадки стануть великими. Вони будуть благословенням для всіх племен земних». «І ось Я з тобою, ‒ продовжує голос, ‒ і буду тебе пильнувати скрізь, куди підеш… бо Я не покину тебе, аж поки не вчиню, що Я сказав був тобі» (Бут. 28:15).

Еллен Уайт написала, що Павло через тисячоліття «бачить сходинки з видіння Якова, що з’єднують землю з небом, смертну людину з безсмертним Богом. Його віра зміцнюється, коли він пригадує, як патріархи і пророки покладалися на Того, Хто є його опорою й утіхою і за Котрого він віддає життя» (Е. Уайт. Дії апостолів. С. 512).

Яків просинається і каже: «Дійсно Господь пробуває на цьому місці, а того я й не знав!» (Бут. 28:16). Він вигукує: «Яке страшне оце місце!». Патріарх ніколи не забуде цього місця, назвавши його Бет-Елом. Потім поклявся в довічній вірності Богу.

`Що ми можемо дізнатися з прочитаної історії про те, як Бог у Христі прагне досягти нас, незважаючи на наші гріхи? Чому в християнській освіті цей принцип завжди має бути пріоритетним?`

#### Додаткове читання: Вибрані цитати Эллен Уайт

"Яків відчував скорботу, бо припустився помилки у своєму житті. Він занурився в якнайглибшу журбу. Самотній, утомлений, пригнічений, змучений спогадами про минулі гріхи та переповнений поганими передчуттями, він ліг відпочити, поклавши під голову камінь. Якби совість Якова була чиста, його серце було б сильним у Бозі. Але він знав, що його сьогоднішні труднощі, його випробування і страхи були наслідком його гріхів. Ці думки наповнювали гіркотою його життя. Яків розкаявся, але усвідомлення вчиненого гріха не давало йому спокою. Переживаючи скорботу, фізичні й душевні страждання, він мав єдине бажання — знайти шлях назад до Божого благовоління. {ЦДБ 323.2}

О, дивовижне милосердя Бога! Він завжди готовий піти нам назустріч, навіть коли ми обтяжені немочами, та підбадьорити нас Своєю присутністю, якщо ми зробили все залежне від нас, аби повністю підкоритися Йому. Небеса відкриті для людини. На наше прохання Бог зробить це для нас. Майбутнє може здаватися нам темним, але Бог живий... {ЦДБ 323.5}

"Тепер Яків знав, що боровся з Ангелом заповіту. Безсилий, страждаючи від великого болю, він все ж не відмовився від своїх намірів. Скільки часу він страждав і мучився за свій гріх, відчуваючи докори сумління; тепер він хотів отримати запевнення, що його гріх прощений. Божественний Відвідувач уже збирався відходити, але Яків вхопився за Нього, благаючи про благословення, Ангел квапить: «Пусти Мене, бо зійшла досвітня зоря!», але патріарх заперечує: «Не пущу Тебе, поки не благословиш мене». Яка впевненість, яка рішучість і наполегливість! Будь це хвалькувата самовпевнена вимога, Яків був би одразу знищений; прохання Якова свідчило про визнання ним власної нікчемності та недостоиності, але разом з тим про довір’я до милосердного Бога, Який дотримується заповіта. {ВБ 578.2}

Cвоєю покорою каяттям і самозреченням цей грішний смертний здобув перемогу над Величчю Неба. Він ухопився трепетною рукою за обітниці Божі, і серце Безмежної любові не могло не відгукнутися на благання грішника. На доказ його перемоги, щоб надихнута інших наслідувати його приклад, старе ім’я, яке нагадувало про гріх, було перемінене на нове, на згадку про його перемогу. {ВБ 579.1}"

"Коли ворог нашіптує, що Господь залишив вас, скажіть йому, що це не так, бо Спаситель говорить: «Я тебе не покину і не відступлю від тебе!» (Євр. 13:5). Відженіть ворога. Скажіть йому, що ви не будете ганьбити Господа, сумніваючись у Його любові... {ВНО 279.4}

Немає меж допомозі, яку Спаситель бажає дарувати нам. ... Завжди довіряйтеся Йому. Прийміть багатства Його благодаті, говорячи: «Я буду вірити; я справді вірю, що Ісус помер за мене». Ваш шлях може виявитися похмурим, але Ісус здатний зробити його світлим. {ВНО 279.5}"