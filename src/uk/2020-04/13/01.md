---
title: 'Небеса, освіта і навчання у вічності'
date: 19/12/2020
---

### Біблійні тексти для дослідження
Івана 3:16; 1 Івана 5:13; 1 Тим. 1:16; 1 Кор. 13:12; Зах. 13:6.

> <p>Пам’ятний вірш</p>
> «Чого око не бачило й вухо не чуло і що на серце людині не приходило, – те приготував Бог тим, які люблять Його!» (1 Кор. 2:9).

Один поет, боячись смерті, запитав:

«Как можно жить, не зная впрок о том,

Какая смерть, и мрак, и рок какой

Сознанье ждут за гробовой доской?» (В. Набоков «Бліде полум’я»).

У своїй поемі він створив поняття ІПМ (IPH ‒ the Institute of Preparation for the Hereafter) ‒ Інститут підготовки до майбутнього. Але як підготуватися до майбутнього, якщо навіть не знаєш, що станеться в ньому з людиною?

На щастя, Біблія дає нам глибоке розуміння питання про Небеса, нову землю, а також про навчання й життя протягом усієї вічності. Як ми вивчали цього кварталу, Інститут підготовки до майбутнього діє тут і зараз, у теперішньому житті, і вся наша освіта, незалежно від галузі вивчення, має готувати нас до цього майбутнього.

Адже будь-який навчальний заклад може передати багато корисної інформації, багато гарних практичних і корисних знань. Проте яку користь вони принесуть, якщо людина отримає всі ці знання, але втратить вічне життя? Цього тижня ми розглянемо, що богонатхненне Слово говорить про найвищу школу, яка існує вічно та в якій ми будемо навчатися й зростати впродовж усієї вічності. У цій школі майбутнього ми вивчатимемо те, чого в нинішньому світі навіть не можемо собі уявити.

#### Додаткове читання: Вибрані цитати Эллен Уайт

"Ми давно чекаємо повернення нашого Спасителя. Однак, незважаючи на це, Його обітниця є вірною. Незабаром ми будемо в своєму обітованому домі. Там Ісус водитиме нас до потоків живої води, що витікають від Божого престолу, й пояснюватиме ті темні сторінки в нашому земному житті, котрі були допущені Провидінням і через які Він провадив нас, вдосконалюючи наші характери. Там побачимо відновлений Едем у всій його красі. Склавши біля ніг Відкупителя вінці, котрими Він увінчає наші голови, і, торкаючись струн золотих арф, ми наповнимо небеса піснею хвали Тому, Хто сидить на престолі. {ХР 439.3}

Нехай усе прекрасне, що є в нашому земному домі, нагадує нам про ясну, мов кришталь, ріку та зелені лани, тінисті дерева та джерела живої води; про сяюче місто та зодягнутих у білі шати співців — про нашу небесну вітчизну, світ краси, який не може досконало змалювати ані художник, ані описати смертний людський язик. «Чого око не бачило і вухо не чуло, і що на серце людині не приходило, те Бог приготував тим, які люблять Його» (1Кор.2:9). {ХР 439.4}"

"Освіта в майбутньому житті. Ви думаєте, що ми там не будемо вчитися? Нині ми не маємо й найменшого уявлення про те, що тоді відкриється нам. Будемо ходити разом з Христом до потоків живої води. Він відкриватиме нам красу і славу природи. Христос покаже, Ким Він є для нас і ким ми є для Нього. Істини, які ми не можемо осягнути зараз через обмеженість нашого розуму, засвоїмо в майбутньому. {ХР 441.3}

Небо — це школа, а об’єкт дослідження — Всесвіт, її Вчитель — безмежний Бог. Філіал цієї школи заснований в Едемі. Коли здійсниться план викуплення, тоді освіта в Едемській школі продовжиться. {ХР 442.2}"