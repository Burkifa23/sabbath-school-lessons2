---
title: 'Нове існування'
date: 21/12/2020
---

`«І Він обітре кожну сльозу з їхніх очей, і більше не буде смерті, ні страждань, ні голосіння, ні болю, – вже більше не буде, бо перше минулося» (Об’явл. 21:4). Наскільки відрізнятиметься від нинішнього існування наше нове життя, у якому зникнуть смерть, плач і хвороби?`

Християнин говорив з другом про надію Євангелія, про обітницю вічного життя в Ісусі Христі. Друг негативно відреагував на цю ідею. «Вічне життя? ‒ перепитав він, здригнувшись. ‒ Яка жахлива думка! Наші 70-80 років життя тут досить погані. Хто ж захоче розтягнути його навіки? Це було б пеклом».

Ця людина не розуміла, що вічне життя – це не просто продовження земного життя. Мабуть, ніхто не захотів би цього! Однак у наведеному вище тексті сказано, що перше минулося і все стало новим.

**Що наведені нижче тексти повідомляють нам про майбутнє нове життя?**

`2 Петра 3:10-13`

`Об’явл. 21:1-6`

`У цьому контексті постає важливе запитання: що потрібно для того, аби стати частиною цього нового життя? Як нам успадкувати вічне життя? Як ми можемо переконатися, що отримаємо його? Що в нашому житті може перешкодити нам отримати вічне життя, яке Бог обіцяв нам через Ісуса?`

#### Додаткове читання: Вибрані цитати Эллен Уайт

"На новій Землі на викуплених чекають ті самі заняття й задоволення, які приносили напочатку щастя Адамові та Єві. Вони житимуть тим життям, яким жили колись наші прабатьки в Едемі — у садах і на ланах. «I доми побудують, і мешкати будуть, і засадять вони виноградники, і будуть їхній плід споживати. Не будуть вони будувати, щоб інший сидів, не будуть садити, щоб інший спожив, дні бо народу Мого — як дні дерева, і вибранці Мої зуживатимуть чин своїх рук» (Ісая 65:21-22). Там кожна здібність, кожна можливість будуть розвиватися і примножуватися. Там буде змога здійснювати найграндіозніші проекти, досягати найблагородніших цілей, реалізовувати найсміливіші плани. Але й після цього з’являтимуться нові вершини для подолання, нові чудеса, що викликатимуть захоплення, нові істини для пізнання, нові питання, до яких необхідно буде докласти сил розуму, душі й тіла. {ХР 443.2}

"Ми можемо бачити майбутнє небесне блаженство. Біблія відкриває видіння майбутньої слави, дорогі для Церкви картини, написані Божою Рукою. Вірою ми можемо стати на порозі вічного міста і почути милостиве запрошення, звернене до тих, хто в цьому житті співпрацює із Христом, вважаючи за честь постраждати за Нього. Коли промовляються слова: «Увійдіть, благословенні Отця Мого», вони складають свої вінці біля ніг Викупителя, вигукуючи: «Заколений Агнець достойний прийняти силу і багатство, мудрість, міць, честь, славу, благословення! І чув я, як кожне творіння, що на небі й на землі, під землею і на морі, і все те, що в них, говорило: Тому, Хто сидить на престолі, й Агнцеві — благословення, і честь, і слава, і влада на віки віків!» (Об’явл.5:12-13). {ДА 412.4}

Там викуплені вітають тих, котрі привели їх до Спасителя, і всі об’єднуються в прославленні Того, Хто помер, щоб люди могли жити життям, співмірним із життям Бога. Боротьба закінчена. Скорботам і ворожнечі покладено кінець. Пісні перемоги наповнюють усе небо, коли викуплені підхоплюють радісну пісню: Достойний, достойний Агнець, Який був заколений, і ось, живий, тріумфуючий Переможець! {ДА 413.1}"