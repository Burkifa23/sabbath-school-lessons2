---
title: 'І тоді ми дізнаємося'
date: 22/12/2020
---

«Небо — це школа; сфера її дослідження — Всесвіт; її Вчитель — Бог. Філія цієї школи була заснована в Едемі; і після того, як План викуплення буде завершено, здобуття освіти знову продовжиться в Едемській школі» (Е. Уайт. Виховання та освіта. С. 301).

Більшість людей має багато запитань ‒ про гріх, страждання, хвороби, смерть, про причини різних подій та ін. У нас також є запитання про світ природи й усі його загадки. Незважаючи на неймовірний прогрес науки, котра допомагає нам поглибити свої знання про Всесвіт, ще багато чого залишається за межами нашого розуміння.

Від найпростіших форм життя до неба над нашими головами, від руху субатомних частинок до вихрових галактик, розкиданих по всьому космосу, ми стикаємося з дійсністю, котра значно ширша і глибша, ніж може охопити наш розум, особливо при тій невеликій кількості часу, який маємо тут і зараз, щоб дослідити всі ці явища. З іншого боку, коли ми зможемо досліджувати їх протягом вічності, без сумніву, багато загадок буде розв’язано.

**Прочитайте наведені нижче тексти. Про що ми дізнаємося після завершення сумної історії гріха, страждань і смерті?**

`1 Кор. 13:12`

`1 Кор. 4:5`

У Слові Божому містяться обітниці про те, що нам буде дано розуміння захованих нині таємниць. Яка прекрасна надія: коли ми побачимо і зрозуміємо те, що зараз здається таким незбагненним, наші серця сповняться хвалою Богові! Нині для нас головне ‒ сповідувати нашу віру, довіряти Божим обітницям, жити відповідно до отриманого світла й витерпіти до кінця. Добра вістка полягає в тому, що ми все можемо в Ісусі Христі, Котрий нас зміцнює (див. Филп. 4:13).

`Які складні запитання обтяжують ваше серце? Що зараз здається незбагненним? Як досвід довіри Богові в тому, що ви розумієте, може допомогти вам довірити Йому і те, що цієї миті вам не зрозуміло?`

#### Додаткове читання: Вибрані цитати Эллен Уайт

Коли ж серце підкоряється впливу Божого Духа, то совість грішника пробуджується і він починає розуміти глибину та святість Божого Закону, що лежить в основі Божественного правління на небі і на землі. Світло, яке «просвіщає кожного, хто приходить у світ» (Йоан 1:9), освітлює потаємні куточки душі і виявляє приховане в темряві. Грішник починає розумом і серцем розуміти свою вину. Він відчуває святість Єгови, і страх наповнює його серце при думці, що він повинен стати зі своєю провиною і пороками перед Тим, Кому відомі всі таємниці душі. Він бачить любов Бога, красу святості, радість чистого серця; він прагне очиститися, щоб повернути втрачене спілкування з Небом. {ДХ 17.1}

Небо — це школа, а об’єкт дослідження — Всесвіт, її Вчитель — безмежний Бог. Філіал цієї школи заснований в Едемі. Коли здійсниться план викуплення, тоді освіта в Едемській школі продовжиться... Між школою, заснованою в Едемі напочатку, і школою майбутнього пролягла вся історія нашого світу — історія людського злочину і страждань, божественної Жертви та перемоги над смертю і гріхом... Знову перебуваючи в Божій присутності, людина, як і напочатку, вчитиметься від Бога: «Народ Мій пізнає ім’я Моє... того дня пізнає, що Я той самий, Котрий сказав: ось Я!» (Ісая 52:6). Там завіса, що затьмарює наш зір, буде відсунутою, і наші очі побачать красу світу, яку сьогодні ми можемо лише частково споглядати через мікроскоп; коли ми дивитимемось на славу небес, котра відкривається сьогодні здалека через телескоп; коли згубні наслідки гріха будуть усунуті та вся земля постане у «красі Господа, Бога нашого», які можливості відкриються для нашого дослідження! {ХР 442.2}