---
title:  คริสเตียนและการงาน
date:  05/12/2020
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 3:19; เฉลยธรรมบัญญัติ 16:15; อพยพ 25:10-30:38; กาลาเทีย 5:22-26; ปัญญาจารย์  9:10; 1 โครินธ์ 10:31

> <p>ข้อควรจำ</p>
> “ฉะนั้นพี่น้องที่รักของข้าพเจ้า จงมั่นคงอยู่ อย่าหวั่นไหว จงทำงานขององค์พระผู้เป็นเจ้าให้บริบูรณ์ทุกเวลา ท่านทั้งหลายพึงรู้ว่า ในองค์พระผู้เป็นเจ้า การตรากตรำของท่านจะไม่ไร้ประโยชน์” (1 โครินธ์ 15:58)

การงานเป็นแนวคิดของพระเจ้า ในโลกที่สมบูรณ์พร้อมก่อนความบาป พระเจ้าทรงให้อาดัมและเอวาดูแลสวนเอเดน (ปฐมกาล 2:15) เหมือนพระผู้สร้างของพวกเขา ตามพระฉายาที่พวกถูกสร้างขึ้น พวกเขาต้องนำความคิดสร้างสรรค์ไปใช้ในการทำงาน  และการรับใช้ด้วยความรัก นั่นคือทำงานในโลกที่ยังไม่ได้ล้มลง โลกที่ปราศจากซึ่งความบาป และความตาย  และความทุกข์ยากเดือดร้อน มนุษย์จะต้องทำงาน

ในช่วงระหว่างเวลานี้ (หลังจากโลกแห่งความสมบูรณ์แบบ และก่อนหน้าโลกใหม่แห่งพระสัญญา)  เราได้รับการเชิญให้มองดูงานหนึ่งที่ได้รับพระพรของพระเจ้าหลายประการ  ท่ามกลางชาวยิว เด็กทุกคนได้รับการฝึกเรื่องการค้าขาย ทำธุรกิจ การต่อรอง การแลกเปลี่ยน หรืองานอาชีพ (a trade) ในความเป็นจริงมีการพูดกันว่าถ้าผู้เป็นพ่อไม่สอนอาชีพให้ลูกชายก็เท่ากับเลี้ยงลูกให้เป็นอาชญากร พระเยซูเอง แม้จะทรงเป็นพระบุตรของพระเจ้า ทรงใช้เวลาหลายปีทำในสิ่งที่เป็นน้ำพระทัยของพระบิดา โดยทำการฝึกงานฝีมืออย่างสัตย์ซื่อจนกลายเป็นช่างฝีมือดีคนหนึ่ง  เป็นไปได้ที่พระองค์ทรงเป็นผู้ทำเครื่องเฟอร์นิเจอร์อันเป็นที่ต้องการของชาวนาซาเร็ธ  ซึ่งรวมไปถึงอุปกรณ์เครื่องใช้ในการเกษตรด้วย (มาระโก 6:3) ที่กล่าวมานี้เป็นส่วนทั้งหมดของการฝึกฝน อันเป็นการเตรียมพราะองค์สำหรับพันธกิจเป็นการล่วงหน้า  อัครทูตเปาโลทำงานรับใช้พระผู้เป็นเจ้า เพื่อให้ความมั่นใจ ท่านทำงานเคียงข้าง อาควิลลา และ ปริสสิลลา  เป็นเวลาปีครึ่ง ในฐานะช่างทำเต็นท์คนหนึ่ง ในวันสะบาโตท่านเปาโลได้เข้าไปถกปัญหาในธรรมศาลา (กิจการฯ 18:1-4; 2 เธสะโลนิกา 3:8-12) สัปดาห์นี้เราจะมองไปยังคำถามทั้งหมดของการทำงาน  และบทบาทของการทำงานในการศึกษาของคริสเตียน"