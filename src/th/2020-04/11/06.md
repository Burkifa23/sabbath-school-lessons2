---
title:  งานและฉันทภาระ
date:  10/12/2020
---

“มือของเจ้าจับงานอะไร ก็จงทำการนั้นด้วยเต็มกำลัง เพราะในแดนคนตายที่เจ้าจะไปนั้นไม่มีการงาน หรือความคิด หรือความรู้ หรือปัญญา” (ปัญญาจารย์  9:10) ชายผู้ปราดเปรื่องที่สุดให้คำปรึกษาด้วยถ้อยคำที่ได้กล่าวไว้ข้างบน ซึ่งเกี่ยวกับการเป็นผู้อารักขาทรัพย์สินของพระเจ้าในทุกลักษณะของชีวิต

เมื่อถูกขอให้แนะนำเรื่อง “การเป็นผู้อารักขาทรัพย์สินของพระเจ้า” (stewardship) ของคริสเตียน หลายคนจำกัดความคิดของพวกเขาอยู่กับ ความรับผิดชอบเรื่องการเงิน (fiscal) ของคริสเตียน  แม้ว่าเรื่องการเงินจะมีความสำคัญสำหรับการเป็นผู้อารักขาทรัพย์สิน แต่การที่จะจำกัดเฉพาะในเรื่องการเงินเพียงอย่างเดียว จะเป็นเรื่องที่คับแคบเกินไป ในทฤษฎีของการจัดระเบียบองค์กร การเป็นผู้อารักขาทรัพย์สินของพระเจ้าอ้างถึง  ความรับผิดชอบในเรื่องการบริหารจัดการ เพื่อที่จะพัฒนา และใช้แหล่งทรัพยากรณ์ที่หามาได้ทั้งหมดอย่างเหมาะสม

ในโบสถ์หรือคริสตจักร ที่ใดเป็นแหล่งที่พระเจ้าได้ทรงอวยพระพรให้เรา  อัครทูตเปโตรได้กล่าวไว้ชัดเจนว่า คือทุกคนที่ได้รับของประทานจากพระผู้สร้าง ท่านเปโตรอ้างถึงของประทานที่ให้แก่คริสเตียนในฐานะที่เป็น “ปุโรหิตบริสุทธิ์” (holy priesthood) (1 เปโตร 2:5) ซึ่งมีหน้าที่รับผิดชอบต่อพระเจ้าสำหรับการเป็นผู้อารักขาทรัพย์สินสำหรับของประทานจากพระเจ้าทุกอย่าง: เงินทอง  เวลา  พลังงาน  ตะลันต์ความสามารถ และอื่นๆ

`จาก ปัญญาจารย์  9:10 และ 1 โครินธ์ 10:31 มีข่าวสารเกี่ยวกับการทำงานอย่างไร`

หลุมพรางทั่วไปแห่งหนึ่งของชีวิตในทุกวันนี้ คือความโน้มเอียงที่จะ “แบ่งออกเป็นส่วนๆ” (compartmentalize) ตามลักษณะที่แตกต่างออกไปในการดำรงชีวิต นั่นคืองานแห่งชีวิตของคนหนึ่ง ชีวิตครอบครัวของครอบครัวหนึ่ง  ชีวิต ฝ่ายจิตวิญญาณของคนหนึ่ง หรือแม้แต่การใช้เวลาว่าง (leisure) ของคนหนึ่ง ในความโน้มเอียงของการแยกพื้นที่เหล่านี้ของชีวิต จึงมีโอกาสเพียงน้อย  หรือไม่มี ที่จะข้ามฟาก (crossover) ระหว่างพวกเขา ถ้ามี ก็จะต้องมีความปรารถนาเกิดขึ้นก่อนระหว่างพวกเขา ยกตัวอย่างเช่น ไม่เป็นการดีที่คนหนึ่งจะนำงานกลับมาทำที่บ้าน ซึ่งจะแทรกแซงกับความรับผิดชอบในครอบครัว  หรือคนหนึ่งไม่ควรที่จะติดตามการใช้เวลาว่างของตนต่อเนื่อง  และต้องตัดการใช้เวลากับพระเจ้าให้สั้นลง

อย่างไรก็ดี ความเข้มงวด (restriction) เช่นนั้นไม่ควรนำใช้กับบทบาทชีวิตด้านจิตวิญญาณของเรา ซึ่งจะต้องมีอยู่ในทุกส่วนของชีวิตความเป็นอยู่ของเรา  งานของคริสเตียนเติบโตจากการมีความสัมพันธ์ และการทำงานรับใช้พระเจ้าร่วมกับสมาชิกอื่นๆ การทำงานเป็นสิ่งหนึ่งซึ่งเรานำมาปฏิบัติเพื่อให้พระเจ้ามาสถิตอยู่ด้วย การที่จะ “แบ่งออกเป็นส่วนๆ” ในชีวิตด้านศาสนาของเรา เท่ากับเป็นการจำกัดพระเจ้าไว้หนึ่งวัน  หนึ่งชั่วโมง หรือเพียงพื้นที่เดียวของการดำรงชีวิต  นอกนั้นเท่ากับปฏิเสธการที่จะให้พระเจ้ามาสถิตอยู่ในพื้นที่อื่นๆ

`คุณแบ่งงานออกเป็นหลายส่วนหรือไม่ และจะให้พระวิญญาณเข้ามามีส่วนในการทำงานของคุณอย่างไร"`