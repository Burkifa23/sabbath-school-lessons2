---
title:  งานและจิตวิญญาณ
date:  09/12/2020
---

“ถ้าเรามีชีวิตอยู่โดยพระวิญญาณ ก็จงดำเนินชีวิตตามพระวิญญาณด้วย” (กาลาเทีย 5:25) งานของบุคคลหนึ่ง และชีวิตฝ่ายจิตวิญญาณไม่อาจแยกจากกันได้ การเป็นคริสเตียนไม่ใช่การสวมเสื้อผ้า ที่อยากจะสวมก็สวม อยากจะถอดออกก็ถอด เหมือนคนคนหนึ่งเปลี่ยนอารมณ์ (moods) หรือใช้ชีวิตผ่านช่วงเวลาที่แตกต่างไปของชีวิต แต่เป็นว่าการเป็นคริสเตียนเป็นการสร้างชีวิตให้เป็นบุคคลใหม่ ซึ่งสำแดงตัวเขาเอง หรือเธอเองในทุกมิติของชีวิต อันรวมไปถึงด้านการงานด้วย

`อ่าน พระธรรม  กาลาเทีย 5:22-26 อัครทูตเปาโลพรรณนาถึงของประทานอะไร ขณะเดียวกันพรรณนาตัวคุณ และงานของคุณด้วย`

พจนานุกรมอธิบายถ้อยคำในพระคัมภีร์ใหม่ ให้การบรรยายคำว่า “บุคคลฝ่ายจิตวิญญาณ” คือบุคคล “ผู้สำ แดงผลของพระวิญญาณออกมาในวิถีของเขา” จากสิ่งนี้ เราอาจสรุปได้ว่า ผ่านการเชื่อมโยงกับพระคริสต์ของ เรา  เราในฐานะเป็นมนุษย์จะทำหน้าที่ เสมือนเหล่าผู้เชื่อในทุกลักษณะ (aspects) แห่งชีวิตของเรา

คนไข้คนหนึ่งนอนป่วยที่โรงพยาบาลฟลอริดา มีเพื่อนใกล้ชิดของเขาคนหนึ่งมาเฝ้าข้างเตียงของเขาตลอด เวลา พยาบาลผลัดเปลี่ยนกันมาตรวจเช็ค และให้การบริการที่จำเป็นแก่คนไข้ทุกระยะ พร้อมทั้งไต่ถามพูดคุยกับคนไข้เสมือนเป็นญาติคนหนึ่ง เรื่องนี้ทำให้เพื่อนของคนไข้รู้สึกประทับใจมาก เอ่ยถามพยาบาลหลายคนว่า พวกเธอเรียนจบพยาบาลจากที่ไหน หลายคนตอบว่าพวกเธอจบการศึกษจากวิทยาลัยโรงพยาบาลฟลอริดา (Florida Hospital College) แห่งนั้นเอง

สิ่งนี้สร้างความประทับใจให้เพื่อนคนไข้รายนี้มาก  หลังจากคนไข้หายป่วยออกไปแล้ว เพื่อนของคนไข้คนนี้เดินทางมาเยี่ยมวิทยาลัยโรงพยาบาลฟลอริดาหลายครั้ง เพื่อจะเช็คดูว่านางพยาบาลดูแลคนไข้เสมือนญาติเป็นเรื่องปกติ  หรือมันเกิดขึ้นเฉพาะตอนที่เขามาเยี่ยมเพื่อนที่นอนป่วยหนัก  เมื่อมีคนถามเขาถึงจุดประสงค์การไปเยี่ยมวิทยาลัยโรงพยาลฟลอริดา  เขาตอบว่าเขาอยากแน่ใจว่า นางพยาบาลที่จบการศึกษาจากจากวิทยาลัยโรงพยาบาลแห่งนี้  มีจิตใจดูแลเอาใจใส่คนไข้หนักเช่นเพื่อนของเขาเป็นอย่างดี มากว่านางพยาบาลที่ได้รับการฝึกฝนจากที่อื่นโดยทั่วไปจริงไหม  และเขาได้แน่ใจว่าสิ่งที่เขาได้ประสบมา สามารถมองเห็นความแตกต่างได้ชัดเจน 

เขาได้ขอเข้าเยี่ยมอธิการของวิทยาลัยโรงพยาบาลฟลอริดา และได้ทราบถึงเป้าหมาย และพันธกิจของวิทยาลัยแห่งหนี้ เขาจึงได้เขียนเช็คบริจาคเงิน 100,000 เหรียญอเมริกัน (มากกว่า 3 ล้านบาท) สำหรับโครงการของวิทยาลัยแห่งนี้ ที่มุ่งจะรับเด็กสาวมาที่สำเร็จชั้นมัธยมปลาย มาเข้าเรียนเป็นนางพยาบาลได้มากกว่าเดิม เพื่อจะมีนางพยาบาลเรียนสำเร็จออกไปปฏิบัติงานด้วยจิตวิญญาณของนางพยาบาลอย่างแท้จริงจำนวนมากขึ้น

`คุณได้สำแดงจิตวิญญาณในชีวิตประจำวันให้คนอื่นอย่างไร"`