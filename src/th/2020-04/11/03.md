---
title:  งานและการเลี้ยงดู
date:  07/12/2020
---

อาชีพหรืองานจะเกี่ยวกับการใช้ร่างกายทำเป็นหลัก แม้แต่คนที่ทำงานด้วยสมอง ส่วนใหญ่ก็ต้องใช้กำลังกายไม่มากก็น้อย เช่น ใช้มือกดแป้นพิมพ์คอมพิวเตอร์

`ข้อพระคัมภีร์ต่อไปนี้สอนอะไรเรา เกี่ยวกับการทำงานอย่างไร และ “มือ” เป็นสัญลักษณ์ถึงอะไร เฉลยธรรมบัญญัติ 16:15; ปัญญาจารย์ 9:10; สุภาษิต 21:25; เยเรมีย์ 1:16`

พระเจ้าทรงประทานมือให้เราใช้ทำงาน “มือที่เกียจคร้านทำให้ยากจน แต่มือที่ขยันขันแข็งทำให้มั่งคั่ง”      (สุภาษิต 10:14; 12:14) ในด้านจิตวิทยา ความสามารถส่วนตัวในการทำงานให้สำเร็จ ไม่ได้เพิ่มขึ้นด้วยการพูด แต่เพิ่มขึ้นด้วยการลงมือทำเท่านั้น

ขณะที่ข้อพระคัมภีร์กล่าวว่า “งานจากมือของรา” เป็นพระพรจากพระเจ้า (ดู สดุดี 90:17) พระองค์ทรงอนุญาตให้เราดำรงชีวิตอย่างมีความหมาย  แผนการขั้นสุดท้ายของพระเจ้าคือ “การงานจากมือของเรา” เป็นพระพรแก่คนอื่น อัครทูตเปาโลเขียนว่า เราต้องทำงานบางสิ่งที่มีประโยขน์ด้วยมือของเรา เพื่อที่เราอาจมีบางสิ่งที่จะแบ่งปันกับคนอื่นๆ  แน่นอนอัครทูตเปาโลดำรงชีวิตโดยหลักการนั้น

“พวกท่านเองก็ทราบว่า มือทั้งสองข้างของข้าพเจ้าจัดหาปัจจัยสำหรับตัวเอง และสำหรับพวกที่อยู่กับข้าพเจ้า ข้าพเจ้าวางแบบอย่างให้ท่านแล้วในทุกเรื่อง เพื่อจะให้เห็นว่า โดยการตรากตรำแบบเดียวกันนี้ เราต้องช่วยพวกที่มีกำลังน้อย  และระลึกถึงพระวจนะของพระเยซูองค์พระผู้เป็นเจ้า ตามที่พระองค์ตรัสว่า “การให้เป็นเหตุให้มีความสุขมากกว่าการรับ” (กิจการฯ 20:34, 35)

การอธิษฐานอย่างง่ายๆ ของท่านเนหะมีย์  ควรจะเป็นของเรา: “ข้าแต่พระเจ้า บัดนี้ขอพระองค์ ทรงเสริมกำลังมือของข้าพระองค์” (เนหะมีย์  6:9)

`คุณมีท่าทีอะไรต่องานของคุณ มีวิธีการอะไรที่คุณอาจใช้งานของคุณ ให้เกิดพระพรมากขึ้นต่อคนอื่นๆ"`