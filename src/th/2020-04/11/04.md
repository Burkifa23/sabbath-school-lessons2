---
title:  งานและความยอดเยี่ยม
date:  08/12/2020
---

`ให้มองภาพรวม พระธรรม อพยพ 25:10-30:38 พระเจ้าทรงเจาะจงอะไร เมื่อพระองค์สั่งท่านโมเสสให้ตั้งเต็นท์ “พลับพลา” (tabernacle) ขึ้นเพื่อเป็นสถานที่นมัสการ สิ่งนี้บอกอะไรเราเกี่ยวกับพระลักษณะอุปนิสัยของพระเจ้า`

เมื่อพระเจ้าทรงสั่งให้ท่านโมเสสตั้งเต้นท์ “สำหรับพระองค์” ท่านโมเสสควรได้พูดว่า “ไม่มีปัญหาพระผู้เป็นเจ้า  ข้าพระองค์กางเต็นท์มาตั้งแต่ตอนวิ่งหนีจากประเทศอียิปต์ เมื่อ 40 ปีที่แล้ว ....ขอพระองค์ให้เวลาเพียงไม่กี่นาทีเท่านั้น  เพราะสำหรับชายที่มีชีวิตอยู่ในวัฒนธรรมของชาว “มีเดียนซึ่งเป็นชนกึ่งอพยพในภาคตะวันออกกลาง” (Seminomadic Midianite) ชนเหล่านี้ ถือว่าการตั้งเต็นท์เป็นเรื่องที่ง่ายมาก ท่านโมเสสแม้แต่จะใช้ผ้าผูกปิดตา แล้วฟังเสียงสะท้อนจากดวงจิต ก็สามารถตั้งเต็นท์ได้ แต่พระเจ้าทรงมีอะไรที่สำคัญเกินกว่าการตั้งเต็นท์ทั่วไป ท่านโมเสสอาจไม่คาดฝันมาก่อน เกี่ยวกับรายละเอียดของพิมพ์เขียว (blueprints) (เต็นท์นอกเหนือนั้นเป็นโครงสร้างทางสถาปนิกแบบง่ายๆ)  บวกเข้ากับ “รายการกำหนดให้ทำ” เกี่ยวกับเครื่องใช้ทุกชิ้นภายในพลับพลา พอๆกับรายละเอียดในคำสั่งสำหรับเครื่องแต่งกายสำหรับปุโรหิตเกือบ 150 จุด แม้คำสั่งให้สร้างโต๊ะตัวหนึ่ง ซึ่งมองดูจะเห็นเป็นเรื่องง่ายๆ แต่ท่านโมเสสต้องทำตามขั้นตอนในการประกอบโต๊ะตัวนั้นขึ้นถึงเจ็ดขั้นตอน (อพยพ 25:23-30)

การให้ความสนใจในรายละเอียดที่พระเจ้าแสดงให้เห็นในการสร้าง “เต็นท์พลับพลา” ของพระองค์ (ซึ่งต่อมาทรงประทานคำสั่งสำหรับพิธีเผาถวายบูชาสัตว์ให้) พระเจ้าทรงสำแดงดวงวิญญาณแห่งความยอดเยี่ยม(excellence)ไว้เป็นเกณฑ์ ทรงพระประสงค์ไม่ให้ผลิตสิ่งใดด้อยกว่า “ผลงานชิ้นเอก” (masterpiece) ด้วยการใช้วัสดุคุณภาพสูงสุด การออกแบบนั้นไร้ข้อตำหนิ (impeccable) ผลงานการสร้างจะต้องเป็นจุดเด่น คำสั่งของพระเจ้าในการสร้างนั้นชัดเจน: สำหรับพระเจ้างานที่ทำขึ้นอย่าง “ลวกๆ” (sloppy) จะไม่เป็นที่ยอมรับของพระองค์

อย่างไรก็ดี แม้มาตรฐานจะปรากฏว่าสูงส่ง แต่เป็นองค์พระเจ้าเองผู้ทรงจัดหา ไม่เพียงทรงเป็นแรงผลักดัน แต่ทรงจัดหาแหล่งแรงงานมนุษย์เพื่อไปให้ถึงจุดนั้น เราอ่านในพระธรรม อพยพ 31:1-6, 35:30-36:1 ที่องค์พระเจ้าเองประทานช่างผู้ชำนาญงานเอง คนเหล่านี้เป็นผู้ได้รับ “การเติมเต็มด้วยพระวิญญาณ” ทรงประทานให้พวกเขามีความสามารถ  และมีความรู้ในงานช่างทุกประเภท  เพื่องานก่อสร้างพลับพลาที่ประทับ รวมทั้งเฟอร์นิเจอร์ทุกชิ้นจะสร้างออกมาตามที่ “องค์พระผู้เป็นเจ้าทรงบัญชา” (อพยพ 36:1) ยิ่งกว่านั้นนายช่างใหญ่ผู้ออกแบบชุดเดียวกันซึ่งมีสองคนได้รับพระราชทาน “ความสามารถที่จะสอนต่อ” (อพยพ 35:34) เพื่อที่ความรู้ความชำนาญของเขาทั้งสองจะคงอยู่ต่อไปภายในชุมชนอิสราเอล  แม้ว่าบุคคลทั้งสองถูกเลือกไว้เป็นพิเศษให้เป็นผู้นำโดยพระเจ้า ยังมีคนอื่นๆอีกหลายคนได้รับของประทานคล้ายกัน ซึ่งได้ร่วมมือร่วมใจกันทำงาน (อพยพ 36:2)

เหตุนั้น การที่เป็นคนล้มลงในความบาป มนุษย์ก็ไม่มีเหตุผลใดที่จะนำมาแก้ตัว ที่จะปฏิบัติภารกิจใดๆน้อยกว่าการอุทิศถวายตัวอย่างสุดใจ (utmost) พระเจ้าทรงคาดหวังให้เราทำการอย่างดีที่สุด โดยการทุ่มเทตะลันต์ ถวายความชำนาญ และเวลา  มุ่งทำการศึกษาวิธีการเพื่อนำไปใช้อย่างดีในโครงการณ์ใหญ่ของพระเจ้า"