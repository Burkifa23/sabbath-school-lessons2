---
title:  การนมัสการในการศึกษา
date:  07/11/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 3; วิวรณ์  14:6-12; สดุดี 78:1-17; ยอห์น 4:7-26; 1 พงศาวดาร 16:1-36; มาระโก 7:1-13

> <p>ข้อควรจำ</p>
> “จงถวายพระเกียรติซึ่งควรแก่พระนามของพระองค์ แด่พระยาห์เวห์ จงนำเครื่องบูชามาเข้าเฝ้าพระองค์ จงนมัสการพระยาห์เวห์ในความงามแห่งความบริสุทธิ์” (1 พงศาวดาร 16:29)

การนมัสการเป็นส่วนหนึ่งของธรรมชาติความเป็นของมนุษย์ แม้แต่เป็นธรรมชาติของมนุษย์หลังจากได้ล้มลงในความบาปแล้ว  ไม่มีคำถาม เราถูกสร้างให้มีตัวตน มีเสรีภาพซึ่งพระเจ้าทรงประทานให้ กระนั้นเรายังต้องการจะนมัสการองค์พระผู้เป็นเจ้า เพราะว่ารักพระองค์ และเราทราบว่าพระองค์ควรค่าแก่การนมัสการ การนมัสการเช่นนั้นเป็นสิ่งค่อนข้างง่ายในโลกก่อนความบาป ณ เวลานั้นมนุษย์เข้าเฝ้าต่อพระพักตร์ เข้าใกล้ชิดพระเจ้าพระผู้สร้าง ขณะที่โลกยังไม่ได้รับความเสื่อมเสีย (unmarred) จากความบาป ความตาย ไม่มีร่องรอยของการถูกทำลาย (destruction) ของสรรพสิ่งที่ได้ทรงสร้างไว้  ขณะในเวลานี้หลังจากที่โลกได้ล้มลงในความบาป  เราจึงแทบจะจินตนาการโลกก่อนความบาปไม่ได้

ทุกวันนี้ แน่นอน แม้ว่าเรามีความรู้สึกแต่กำเนิด (innate)ในความต้องการที่จะนมัสการอยู่ในใจของเราก็ตาม ก็เหมือนกับสิ่งอื่นๆในโลกที่บิดเบี้ยว (twisted) และบิดเบือน (distorted)โดยความบาป ซึ่งหมายความว่าท่ามกลางสิ่งอื่นๆ มนุษย์มีใจรักการนมัสการ อาจจบลงที่การนมัสการสิ่งที่ผิด หรือสิ้นสุดลงด้วยการไม่นมัสการองค์พระผู้เป็นเจ้าในลักษณะที่เขาหรือหล่อนสมควรที่จะนมัสการ (ตัวอย่างเช่น มาระโก 7:1-13; เยเรมีย์ 7:4)

ดังนั้น เพราะว่าการนมัสการเป็นสิ่งที่เป็นแกนกลางสำหรับประสบการณ์ของคริสเตียน การศึกษาของคริสเตียนจะต้องเชื่อมโยงกับคำถามเรื่องการนมัสการ ซึ่งเป็นหัวข้อของบทเรียนสำหรับสัปดาห์นี้"