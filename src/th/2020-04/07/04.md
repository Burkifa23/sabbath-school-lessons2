---
title:  ด้วยจิตวิญญาณและความจริง
date:  10/11/2020
---

เรื่องราวความอัศจรรย์ที่สุดเรื่องหนึ่งในพระคัมภีร์ใหม่ คือเรื่องพระเยซูทรงเยียวยาจิตวิญญาณทั้งหลายที่แตกหักแล้ว ซึ่งถูกพบในเรื่องพระเยซู และหญิงชาวสะมาเรียที่บ่อน้ำ

`อ่าน  ยอห์น 4:7-26 พระเยซูตรัสอะไรกับหญิงชาวสะมาเรียเกี่ยวกับการนมัสการ และการสนทนาหัวข้อนี้เกิดขึ้นได้อย่างไร`

แม้ว่าหญิงชาวสะมาเรียพยายามจะเปลี่ยนหัวข้อการสนทนา โดยการพูดถึงการนมัสการ พระเยซูทรงใช้กลยุทธ (tactic) ของหล่อน สอนความความจริงอันลึกซึ้งบางประการแก่เรา เกี่ยวกับว่า อะไรมีส่วนอยู่ในการนมัสการ บางทีสิ่งสำคัญที่สุดสำหรับวัตถุประสงค์โดยตรง คือสิ่งที่พระเยซูตรัสใน ยอห์น 4:24 “พระเจ้าเป็นพระวิญญาณ คนที่นมัสการพระองค์ จะต้องนมัสการด้วยจิตวิญญาณและความจริง”

การนมัสการองค์พระผู้เป็นเจ้าเที่ยงแท้จะต้องนมัสการ “ด้วยจิตวิญญาณ” คือต้องแผ่ก้านใบจาก ความรักของพระเจ้า จากประสบการณ์ของการรู้จักพระองค์เป็นส่วนตัว “ศาสนาที่มาจากพระเจ้าเป็นศาสนาเดียวที่จะนำไปสู่พระเจ้า เพื่อที่จะรับใช้พระองค์อย่างถูกต้อง เราจะต้องเกิดจากพระวิญญาณของพระเจ้า สิ่งนี้จะชำระดวงใจ และเสริมสร้างจิตใจขึ้นใหม่ เพื่อรับความรู้และความรักของพระเจ้า ซึ่งจะทำให้เราเต็มใจที่จะเชื่อฟังข้อกำหนดทั้งหมดของพระองค์ นี่เป็นการนมัสการแท้ อันเป็นผลจากการทำงานของพระวิญญาณบริสุทธิ์” (เอลเลน จี.ไว้ท์, ผู้พึงปรารถนาแห่งปวงชน, หน้า 189)

ในเวลาเดียวกัน การนมัสการจะต้องอยู่ “ในความจริง” เราจะต้องมีความรู้บางประการของพระเจ้าอย่างถูกต้อง ว่าพระองค์เป็นใคร และพระองค์ทรงประสงค์อะไรจากเรา หรือกล่าวได้ว่า จะต้องมีหลักข้อเชื่อรวมอยู่เช่นกัน (มีความหมายเต็มอย่างไร ยกตัวอย่างเช่น การทราบว่าเรานมัสการพระเจ้า ผู้จะไม่ทรงเผาผลาญผู้คนในไฟนรกด้วยไฟไม่รู้ดับชั่วนิรันดร์)

ดังนั้นตรงนี้เรามองเห็นรากฐานสองประการในการนมัสการ: (1) ประสบการณ์ที่มาจากการได้ทราบ และการเชื่อฟังพระเจ้า (2) เป้าหมายความจริงที่เปิดเผยให้เราทราบเกี่ยวกับพระเจ้า วิญญาณที่ปราศจากความจริงสามารถนำไปสู่อารมณ์ความรู้สึกอันตื้นเขิน ซึ่งสร้างขึ้นจากอารมณ์ที่เอาแน่นอนไม่ได้ มากกว่าจากสิ่งอื่นใด ในการเปรียบเทียบ ความจริงที่ปราศจากพระวิญญาณสามารถนำไปสู่รูปแบบพิธีที่ไร้ชีวิต ดังนั้นเราต้องการทั้งสองอย่าง

`คุณจะสอนอื่นให้นมัสการด้วยจิตวิญญาณและความจริงได้อย่างไร ในขณะที่เขาเน้นด้านใดด้านหนึ่งเท่านั้น"`