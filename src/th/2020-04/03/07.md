---
title:  ความคิดเพิ่มเติม
date:  16/10/2020
---

“ความรัก เป็นพื้นฐานของการทรงสร้าง และของการไถ่ให้รอด และเป็นพื้นฐานของการศึกษาแท้ สิ่งนี้ได้กล่าวไว้ชัดเจนในพระบัญญัติที่พระเจ้าทรงประทานให้แก่เรา เพื่อเป็นเครื่องนำทางชีวิต พระบัญญัติข้อแรก และที่ยิ่งใหญ่คือ “ท่านจงรักองค์พระผู้เป็นเจ้า ผู้เป็นพระเจ้าของท่านด้วยสุดใจของท่าน ด้วยสุดจิตของท่าน ด้วยสุดกำลังของท่าน ด้วยสุดความคิดของท่าน” (ลูกา 10:27) ที่จะรักพระองค์ ผู้ทรงความรักไม่มีที่สิ้นสุด (the infinite) และ ผู้ทรงสัพพัญญู (the omniscient one) ด้วยสุดพลกำลัง ด้วยสุดด้วยดวงจิต และสุดดวงใจ ซึ่งหมายถึงได้พัฒนาขึ้นสู่ระดับสูงสุดในทุกพลังอำนาจ  นั่นหมายถึงทั้งหมดของร่างกายและจิตใจ อันรวมไปถึงดวงวิญญาณ- คือพระฉายาของพระเจ้า ที่ได้รับการไถ่คืนสู่สภาพเดิม

“เหมือนกับข้อแรก พระบัญญัติข้อที่สอง คือ “จงรักเพื่อนบ้านเหมิอนรักตนเอง” (มัทธิว 22:39) พระบัญญัติแห่งความรักเรียกให้ อุทิศถวายร่างกาย จิตใจ และดวงวิญญาณเพื่อถวายงานรับใช้ของพระเจ้า และแก่เพื่อนมนุษย์ และงานรับใช้นี้  ซึ่งได้ทำให้เราเป็นพระพรสำหรับคนอื่นๆ ได้นำพระพรยิ่งใหญ่มาสู่ตัวเราเอง  ความไม่เห็นแก่ตัว ขีดเส้นใต้การพัฒนาอันแท้จริงทั้งมวล  เราได้รับวัฒนธรรมสูงสุดของสติปัญญาความสามารถ (highest culture) มากขึ้น และมากขึ้น จนเต็มล้น  เราได้กลายเป็นผู้มีส่วนในธรรมชาติของพระเจ้า  ซึ่งได้ทำให้เราเหมาะสมสำหรับแผ่นดินสวรรค์  เพราะเราได้รับสวรรค์เข้าสู่ดวงใจของเรา” (เอลเลน จี.ไว้ท์, การศึกษา, หน้า 16)

**คำถามเพื่อการอภิปราย**:

`เหมือนชนอิสราเอลสมัยก่อน เราจะต้องรักพระเจ้า และยำเกรงพระองค์ในเวลาเดียวกัน (มัทธิว 22:37; วิวรณ์ 14:7) จงอภิปรายว่า เราจะสามารถทำทั้งสองสิ่งได้อย่างไร โดยไม่ให้ขัดแย้งกัน`

`มีอะไรแตกต่างกันระหว่างการตั้งมาตรฐานและการสร้างกฎเกณฑ์ หลักคำสอนของแอ๊ดเวนตีสสนใจการตั้งมาตรฐานให้สูงในชุมชนของผู้เชื่อ หรือสร้างฎเกณฑ์เพื่อผูกพันชุมชนเข้าด้วยกัน พระคัมภีร์กล่าวถึงการจัดตั้งมาตรฐานไว้สูงเพื่อตัวเอง ครอบครัว และคริสตจักรอย่างไร`

`จะหาจุดสมดุลระหว่างการเชื่อฟังพระบัญญัติของพระเจ้า และแสดงให้เห็นว่าการเชื่อฟังนี้ไม่ใช่แหล่งที่มาของความรอด ได้อย่างไร`

`อ่านสดุดี บทที่ 119 และสังเกตว่ามีการกล่าวถึงคำต่อไปนี้กี่ครั้ง ก. การเชื่อฟัง ข. เสรีภาพ ค. พระบัญญัติ ง. กฎเกณฑ์ และ จ. พระบัญชา และผู้เขียนต้องการสื่อให้เห็นสิ่งเหล่านี้อย่างไร`"