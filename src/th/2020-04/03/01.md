---
title:  พระบัญญัติเป็นครู
date:  10/10/2020
---

### อ่านข้อพระคัมภีร์สำหรับบทเรียนสัปดาห์นี้
เฉลยธรรมบัญญัติ 6:5; เฉลยธรรมบัญญัติ 31:9-27; โรม 3:19-23; วิวรณ์ 12:17; 14:12; มาระโก 6:25-27, ฮีบรู 5:8

> <p>ข้อควรจำ</p>
> “ท่านจงรักพระยาห์เวห์ พระเจ้าของท่านด้วยสุดจิตสุดใจ และสุดกำลังของท่าน” (เฉลยธรรมบัญญัติ 6:5)

ในการเตือนชาวกาลาเทีย เรื่องการถือรักษาพระบัญญัติอย่างเคร่งครัดตามตัวอักษร (legalism) อัครทูต เปาโลเขียนว่า “ถ้าเช่นนั้นธรรมบัญญัติขัดแย้งกับพระสัญญาของพระเจ้าหรือ ไม่เป็นเช่นนั้นแน่นอน เพราะ ว่าถ้าธรรมบัญญัติ ที่ถูกตั้งไว้นั้นสามารถให้ชีวิต ความชอบธรรมก็มิได้โดยธรรมบัญญัตินั้นจริง” (กาลาเทีย  3:21) แน่นอน ถ้าบัญญัติใด “สามารถให้ชีวิต” นั่นจะต้องเป็นพระบัญญัติของพระเจ้า กระนั้นจุดที่ท่านอัคทูต เปาโลต้องการชี้ให้เห็นคือ สำหรับเราที่เป็นคนบาป แม้แต่พระบัญญัติของพระเจ้าไม่สามารถให้ชีวิตได้ เพราะอะไร“แต่พระคัมภีร์ได้จองจำทุกคนไว้ในบาป เพื่อพระสัญญาที่ตั้งอยู่บนความเชื่อในพระเยซูคริสต์จะถูก มอบให้แก่บรรดาผู้ที่เชื่อ” (กาลาเทีย 3:22)

อย่างไรก็ดี ถ้าพระบัญญัติไม่สามารถให้ชีวิตแก่คนบาปได้  แล้วอะไรคือเป้าหมายของพระบัญญัติ นอกเหนือจากการสำแดงให้เราเห็นว่า  เราต้องการพระคุณ อย่างนั้นหมายความว่า พระบัญญัติทำหน้าที่ ในด้านลบเท่านั้น  พระบัญญัติอยู่ตรงนั้นเพื่อแสดงให้เราเห็นว่า เราเป็นคนบาป

เปล่าเลย  พระบัญญัติอยู่ตรงนั้นเพื่อชี้ให้เราเห็น “วิถีแห่งชีวิต” ซึ่งจะพบได้ในพระเยซูเท่านั้น นี่ก็คือการศึกษาแท้อย่างหนึ่ง ซึ่งควรทำหน้าที่ชี้เราสู่ชีวิตแห่งพระคุณ แห่งความเชื่อ และแห่งการเชื่อฟังพระคริสต์

นี่คือเหตุผลของเราในสัปดาห์นี้ ที่เราจะศึกษาบทบาทแห่งพระบัญญัติของพระเจ้า  ในคำถามทั้งมวลของการศึกษาคริสเตียน อย่างที่เราควรทำ ให้เรามองพระบัญญัติ ...แม้จะไม่สามารถช่วยเราให้รอดได้  แต่ก็ยังสามารถสอนเราเกี่ยวกับความเชื่อ  เกี่ยวกับพระคุณ  และเกี่ยวกับความรักของพระเจ้าที่มีต่อมนุษย์ผู้ล้มลง"