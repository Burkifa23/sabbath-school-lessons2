---
title:  พระเยซูทรงเป็นตัวอย่างให้เรา
date:  15/10/2020
---

พระเยซูคริสต์ พระบุตรของพระเจ้า ขณะทรงดำรงชีวิตของมนุษย์นั้น ทรงเชื่อฟังต่อพระบิดาอย่างสมบูรณ์ และทรงเชื่อฟังพระบัญญัติของพระเจ้าอย่างสมบูรณ์เช่นกัน  พระองค์ทรงทำเช่นนี้เพื่อที่พระองค์ไม่เพียงทรงเป็นตัวแทนของเรา ซึ่งพระองค์ทรงเป็นเช่นนั้น  และทรงเป็นแบบอย่างของเราด้วย

`อ่าน พระธรรมข้อพระคัมภีร์ต่อไปนี้:  ลูกา 2:51, 52; ฟีลิปปี 2:8; ฮีบรู 5:8; ยอห์น 8:28, 29  ข้อพระคัมภีร์เหล่านี้เตือนเราว่า พระเยซูทรงเชื่อฟังพระบิดา และพระบัญญัติตลอดพระชนม์ชีพของพระองค์อย่างไร`

บางที่อัครทูตยอห์นกล่าวได้ดีที่สุด เมื่อท่านเขียนว่า: “ผู้ที่กล่าวว่าตนอยู่ในพระองค์ ผู้นั้นก็ควรดำเนินชีวิตเหมือนพระองค์” ( 1 ยอห์น 2:6) เมื่อสายตาของเราจ้องมองไปยังชีวิตของพระคริสต์  และพันธกิจการรับใช้ของพระองค์บนแผ่นดินโลก เป็นการง่ายที่จะมองเห็น ว่าพระองค์ทำให้พระบิดาพอพระทัย ด้วยการที่พระองค์เชื่อฟังพระบิดาของพระองค์  ชีวิตของพระองค์ได้ดำเนินไปตามที่คำพยากรณ์ได้กล่าวทำนายไว้ทุกประการ และพระองค์เทิดพระบัญญัติของพระเจ้าไว้สูงส่ง ตลอดพระชนม์ชีพของพระองค์

เหมือนกับที่พระเจ้าได้บอกท่านโมเสส ให้เขียนธรรมบัญญัติของพระองค์ไว้ เพื่อให้เป็น “พยาน” ต่อ

ชนอิสราเอล  พระคริสต์ทรง “ปรากฎในรูปร่าง” (embodiment) ของพยานต่ออัครทูต ต่อเหล่าสาวก ต่อคนบาปทั้งมวล และผู้ชอบธรรมทั้งหลายของพระองค์ ณ บัดนี้ เป็นมากกว่าการมีพียงกฏเกณฑ์ชุดหนึ่งให้ปฏิบัติตาม เรามีตัวอย่างของพระเยซู ซึ่งมาในเนื้อหนังและโลหิตของมนุษย์ เพื่อให้เราได้ติดตามเช่นกัน

ในฐานะครู เรามีตัวอย่างอะไรที่ดีกว่า บทบาทต้นแบบที่เราสามารถนำเสนอต่อนักศึกษา ซึ่งสมบูรณ์พร้อมมากกว่าพระเยซูคริสต์  และการที่พระองค์ทรงเชื่อฟังพระบิดาเล่า

“ผู้ถูกเรียกว่ามีความเชื่อในพระคริสต์  ซึ่งอ้างว่าเพื่อจะปลดปล่อยมนุษย์จากข้อผูกพันการเชื่อฟังพระเจ้านั่นไม่ใช่ความเชื่อ แต่เป็นการการสันนิษฐานเอาเอง พระคัมภีร์กล่าวว่า “ท่านทั้งหลายได้รับความรอดแล้ว ด้วยพระคุณโดยทางความเชื่อ” ( เอเฟซัส 2:8)  ยากอบ 2:17  พระเยซูทรงตรัสถึงพระองค์เองก่อนเสด็จมายังโลกว่า “ข้าแต่พระเจ้าของข้าพระองค์ ข้าพระองค์ยินดีทำตามพระทัยพระองค์” (สดุดี 40:8) และก่อนที่พระคริสต์จะเสด็จกลับสวรรค์ ทรงประกาศว่า “เราประพฤติตามบัญญัติของพระบิดา และติดสนิทอยู่กับความรักของพระองค์” (ยอห์น 15:10)  พระคัมภีร์กล่าวว่า “ถ้าเราประพฤติตามพระบัญญัติของพระองค์ เราจะมั่นใจได้ว่า เรารู้จักพระองค์ ..ผู้ที่กล่าวว่า “ข้าพเจ้ารู้จักพระองค์ แต่ไม่ได้ประพฤติตามพระบัญญัติของพระองค์ คนนั้นเป็นคนพูดมุสา และสัจจะไม่ได้อยู่ในเขาเลย...แต่ผู้ใดประพฤติตามพระวจนะของพระองค์ ความรักของพระเจ้า ความรักของพระเจ้าก็บริบูรณ์อยู่ในผู้นั้นอย่างแท้จริง...ผู้ที่กล่าวว่าตนอยู่ในพระองค์ ผู้นั้นก็ควรดำเนินชีวิตเหมือนพระองค์” (1 ยอห์น 2:3-6) (เอลเลน จี.ไว้ท์, สันตวิถี, หน้า 61)

`เราสามารถทำอะไร ที่จะเป็นผู้ติดตามแบบอย่างของพระเยซูได้ดีขึ้น ในทุกพื้นที่ในชีวิตของเรา และซึ่งเราก็จะเป็นครูสำหรับคนอื่นๆได้ดีขึ้นเช่นกัน แม้ว่าเป็นแนวคิดที่ “เก่าแก่” (trite) คุณสามารถอธิบายคำกล่าวต่อไปนี้ได้ไหมว่า “สิ่งที่เราทำ หรือการกระทำของเรา-จะพูดเสียงดังกว่าสิ่งที่เราพูดจากปากของเรา”"`