---
title:  การออกวิ่ง
date:  02/11/2020
---

`อ่าน พระธรรม ปฐมกาล 28:10-17 อะไรคือบริบทของเรื่องนี้ และเรื่องนี้สอนอะไรแก่เราเกี่ยวกับพระคุณของพระเจ้าสำหรับเหล่าคน ผู้มีความรู้สึกอยากจะวิ่งหนีจากความบาปของพวกเขา`

ในการดำเนินงานกับส่วนที่เหลือของครอบครัว ยาโคบ เมื่อได้รับการช่วยเหลือจากแม่ของเขา ได้ทำการโกงสิทธิของลูกหัวปีอย่างโหดร้าย ตอนนี้เขาต้องจ่ายให้กับความไม่สัตย์ซื่อของเขา พี่ชายของเขารู้สึกโกรธแค้น และขู่จะทำร้ายเขา ดังนั้นยาโคบได้ตัดสินใจหลบหนี โดยเดินเท้ามุ่งหน้าสู่บ้านของลุงที่เมืองฮาราน ทุกอย่างได้ทำไปอย่างกระทันหัน  และอยู่ในสภาพตกใจกลัว

ยาโคบเดินทางเร่งรุดทั้งวันจนตะวันตกดิน เขารู้สึกอ่อนเพลียมาก ไม่นานความมืดได้ปกคลุมไปทั่ว เขาไม่ทราบว่าเขาเดินทางถึงที่ไหน เขาพบก้อนหินก้อนหนึ่งจึงนำมาเป็นหมอน และล้มตัวลงนอน โดยมีท้องฟ้าเป็นเหมือนหลังคา ไม่นานเขาหลับสนิทไม่รู้สึกตัว พลันเขาได้ฝันไป ซึ่งต่อมาถือว่าเป็นความฝันอันมีชื่อเสียงเป็นที่รู้จักกันทั่วไปโดยชนอิสราเอล เขาฝันเห็นมีบันไดทอดจากสวรรค์ลงมายังโลกตรงที่เขากำลังนอนอยู่ มีทูตสวรรค์จำนวนหนึ่งกำลังเดินขึ้น หรือลงตามขั้นบันไดนั้น

ทันใดนั้นเขาได้ยินเสียงพูดกับเขาว่า “เราคือยาห์เวห์พระเจ้าของอับราฮัมบิดาของเจ้า และพระเจ้าของอิสอัค แผ่นดินซึ่งเจ้านอนอยู่นั้น เราจะให้แก่เจ้า และเชื้อสายของเจ้า” (ปฐมกาล 28:13) “และนี่แน่ะ เราอยู่กับเจ้า และจะพิทักษ์รักษาเจ้าทุกแห่งที่เจ้าไป และจะนำเจ้ากลับมายังดินแดนนี้ เพราะเราจะไม่ทอดทิ้งเจ้าจนกว่าเราจะได้ทำสิ่งซึ่งเราได้พูดไว้กับเจ้า” (ปฐมกาล 28:15)

เอลเลน จี.ไว้ท์ เขียนถึงท่านเปาโล  หลังเรื่องนี้ผ่านมานาน ท่านได้เขียนว่า “การมองเห็นบันไดที่ยาโคบได้เห็นในนิมิต  เป็นตัวแทนของพระคริสต์ ผู้ซึ่งได้เชื่อมต่อแผ่นดินโลกกับสวรรค์ ระหว่างมนุษย์ผู้มีข้อจำกัดกับพระเจ้าผู้ไม่มีข้อจำกัด ความเชื่อของท่าน (เปาโล)ได้รับการเสริมกำลัง ขณะเมื่อท่านย้อนคิดถึงเหล่าบรรพชน และเหล่าผู้เผยพระวจนะ ซึ่งต่างพึ่งพิงในท่าน “ผู้นั้น” (พระเยซู) เป็นผู้ให้การสนับสนุน และการปลอบประโลม ซึ่งท่านเปาโลได้มอบถวายชีวิตให้พระองค์นั้น” (เอลเลน จี.ไว้ท์, กิจการของอัครทูต, หน้า 512)

ท่านยาโคบตื่นขึ้น และพูดกับตัวเองว่า “พระยาห์เวห์ทรงอยู่  ณ ที่นี่แน่ทีเดียว แต่ข้าเองไม่รู้” (ปฐมกาล 28:16) สิ่งที่ได้เกิดขึ้นตรงนี้ เป็นที่ “น่าเกรงขาม” ยาโคบไม่เคยลืมสถานที่แห่งนั้น  และท่านได้ตั้งชื่อให้กับสถานที่แห่งนั้น และจากนั้นได้กล่าวปฏิญาณที่จะสัตย์ซื่อต่อพระเจ้าตลอดชีวิตของท่าน

`เราสามารถเรียนรู้อะไรจากเรื่องนี้เกี่ยวกับที่พระเจ้า ในพระคริสต์ กำลังแสวงหาเรา ขณะที่เรา ยังเป็นคนบาป อีกครั้งหนึ่ง เหตุใดการศึกษาของคริสเตียน จึงยึดหลักการว่าคำสอนของพระบรมครูจะต้องเป็นส่วนสำคัญที่สุดในสิ่งที่พวกเขาสอน"`