---
title:  บทเรียนเพิ่มเติมจากพระบรมครู
date:  31/10/2020
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 3:1-11; โรม 5:11-19; ปฐมกาล 28:10-17; ยอห์น 1:1-14; มัทธิว 15:21-28; มาระโก 10:46-52

> <p>ข้อควรจำ</p>
> “พระเยซูตรัสกับเขาว่า ‘จงไปเถิด ความเชื่อของท่านทำให้ท่านหายเป็นปกติแล้ว’ ทันใดนั้นเขาก็เห็นได้ และเดินตามพระองค์ไป”  (มาระโก 10:52)

ใครในพวกเรา ที่ไม่เคยพูด หรือ ทำอะไร ซึ่งทำให้เกิดความอับอายแก่คนอื่น  ใครท่ามกลางพวกเราไม่เคยทำสิ่งใดที่ทำให้ตนเองเจ็บปวด หรือทำผิดต้องนำมาคิดหนัก จนทำให้เรารู้สึกครั่นคร้าม (recoil) คิดถึงความน่ากลัว (horror) ของผลที่จะตามมา หากคนอื่นๆมารู้เข้า พวกเราส่วนมากน่าจะ (most likely) เคยมีประสบการณ์ทำนองนี้กันใช่ไหม

ลองคิดว่า อาดัม และเอวาจะรู้สึกอย่างไร หลังจากพวเขาได้กินผลไม้ต้องห้าม หรือเมื่อยาโคบได้หลอกผู้เป็นพ่อของเขาให้ชื่นชอบเขามากกว่าพี่ชายของเขา เมื่อถูกจับได้เขาต้องวิ่งหนีจากความโกรธของพี่ชาย เขาต้องหนีทั้งที่ไม่ได้เตรียมการเดินทางไกล ต้องนอนกลางที่โล่งแจ้ง และอีกเรื่องผู้หญิงคนหนึ่งทำผิดประเวณีและถูกจับได้ขณะที่ทำบาป (ยอห์น 8:4) กษัตริย์ดาวิดก็ได้ทำบาปร้ายแรง และท่านได้สำนึกผิด พระธรรมสดุดี บทที่ 32 บันทึกถึงความรู้สึกเป็นทุกข์ใจของดาวิด และท่านได้สารภาพความบาปตลอดเวลาที่ผ่านมาว่า ท่านรู้สึกอย่างไร

แน่นอน นั่นคือเหตุผลหนึ่งของพระกิตติคุณซึ่งเป็นสากล และการสิ้นพระชนม์ของพระคริสต์เป็นการไถ่ความบาปให้กับมนุษยชาติทั้งมวล ไม่ว่าเราจะมีจุดแตกต่างอะไร แน่นอนมีสิ่งหนึ่งที่เมือนกันทุกคน: คือเราต่างก็เป็นคนบาป

ดังนั้นการศึกษาคริสเตียนแท้จะต้องเกี่ยวกับการชี้เราไปยังการแก้ปัญหาทางเดียวเท่านั้น คือสำหรับสภาพค่อนข้างหดหู่ใจ (dismal) ของเรา สัปดาห์นี้ เราจะมองไปยังการแก้ปัญหาเดียวเท่านั้น จากพระบรมครูของเรา"