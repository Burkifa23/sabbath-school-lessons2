---
title:  พระอาจารย์เยซู
date:  03/11/2020
---

ในจำนวนบทเริ่มต้นทั้งหมดของพระคัมภีร์ใหม่ ไม่มีบทใดมีชื่อเสียงเท่ากับบทที่กล่าวว่า “ในปฐมกาลพระวาทะทรงดำรงอยู่ และพระวาทะทรงอยู่กับพระเจ้า และพระวาทะทรงเป็นพระเจ้า” (ยอห์น 1:1) และในไม่ช้า ยอห์น บทที่ 1 ได้นำคุณไปสู่ข้อพระคัมภีร์อันลืมไม่ได้คือ:  “พระวาทะทรงเกิดเป็นมนุษย์ และทรงอยู่ท่ามกลางเรา เราเห็นพระสิริของพระองค์ คือพระสิริที่สมกับพระบุตรองค์เดียวของพระบิดา บริบูรณ์ด้วยพระคุณและความจริง” (ยอห์น 1:14)

`อ่าน  ยอห์น 1:1-14     ข้อพระคัมภีร์เหล่านี้กำลังบอกอะไรเกี่ยวกับ ใคร คือพระเยซู และพระองค์ ทรงกำลังทำอะไรที่นี่  สิ่งนี้ควรบอกเราเกี่ยวกับพระเยซูว่าพระองค์ทรงเป็นตัวอย่างยิ่งใหญ่ของครูคนหนึ่ง`

พระเจ้าองค์เดียวที่ตรัสกับอาดัม และเอวาในสวน และตรัสกับยาโคบ ณ ที่แห่งหนึ่งซึ่งยาโคบไม่ทราบว่าเป็นที่ใดในเวลานั้น ตอนนี้พระองค์ทรงสำแดงพระองค์เป็นบุคคลหนึ่งในพระเจ้าสามพระภาค พระคัมภีร์ใหม่ได้พรรณนาให้เห็นพระลักษณะบุคคล (personified) ของพระเยซู ผ่านทางพระเยซูเราสามารถเรียนรู้เกี่ยวกับน้ำพระทัย  และวิถีของพระเจ้า เพราะว่าก่อนเสด็จมาบังเกิด พระเยซูทรงเป็นพระเจ้า (Jesus was God)

พระธรรมยอห์นบทต่อไปกล่าวถึงท่านยอห์น ผู้ให้บัพติศมา (John the Baptist) ซึ่งเป็นนักเทศน์ประเภทเร้าใจ แม้แต่ผู้นำศาสนาจากกรุงเยรูซาเล็มยังสงสัยว่า ท่านอาจเป็นคนพิเศษคนหนึ่ง แต่ท่านยอห์นผู้ให้บัพติศมาประกาศว่าท่านเป็นผู้กำลังเตรียมทางสำหรับใครคนหนึ่งที่ยิ่งใหญ่กว่าท่านเอง ใครคนนั้นที่จะทำให้ทุกคนรู้สึกประหลาดใจเป็นพิเศษ (astonishing special) ซึ่งกำลังจะมาปรากฎ และท่านเองกล่าวว่า “แม้แต่สายรัดรองเท้าของท่าน ข้าพเจ้าก็ไม่สมควรที่จะแก้” (ยอห์น 1:27)

“วันรุ่งขึ้ยอห์นเห็นพระเยซูกำลังเสด็จมาหาท่าน ท่านจึงกล่าวว่า “จงดูพระเมษโปดกของพระเจ้าผู้ทรงรับบาปของโลกไป” (ยอห์น 1:29) ท่านยอห์น ผู้ให้บัพติศมาเรียกพระเยซูว่า “ลูกแกะของพระเจ้า”

ในเวลาต่อมา ศิษย์สองคนของยอห์น ผู้ให้บัพติศมาได้ตัดสินใจมาเป็นสาวกติดตามพระเยซู เมื่อพระเยซูทรงถามพวกเขาว่า พวกเขากำลังมองหาอะไร “เขาทั้งสองทูลพระองค์ว่า “รับบี” (ซึ่งแปลว่าท่านอาจารย์) ท่านพักอยู่ที่ไหน” (ยอห์น 1:38)

นับแต่นั้นมา พระเยซูคือพระอาจารย์ ซึ่งเป็นครูสอนศาสนาของชาวยิว แต่ไม่มีใครในพวกอาจารย์ของชาวยิวเป็นพระอาจารย์ของมนุษย์เหมือนกับพระองค์ เพราะว่ากล่าวอีกครั้ง พระองค์คือพระเจ้า (องค์หนึ่งในสามพระภาค) ซึ่งมาบังเกิดเป็นมนุษย์ และในบัดนั้นพระทรงทำหน้าที่ (functioned) ในฐานะของพระอาจารย์หรือพระบรมครู ไม่สงสัยเลยว่า เอลเลน จี.ไว้ท์ เรียกพระเยซูว่า “พระบรมครูยิ่งใหญ่ที่สุดเท่าที่โลกเคยเห็น” ซึ่งจะว่าไป “พระบรมครูท่านนี้คือพระเจ้า”

`พระเยซูคือใคร เพราะเหตุใดจึงสมควรที่จะเรียนรู้จากพระองค์ และถือว่าเป็นวิธีดีที่สุดในการสอนความจริงฝ่ายจิตวิญญาณ ในการสอนนั้น ทำไมสิ่งที่ทำจึงสำคัญเหมือนกับสิ่งที่พูดด้วย"`