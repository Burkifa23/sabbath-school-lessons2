---
title:  การแสวงหาความจริง
date:  25/11/2020
---

อัลเบิร์ต ไอน์สไตน์ (Albert Einstein) บ่อยครั้งถูกนับว่าเป็นบิดาของฟิสิกส์สมัยใหม่ เขาได้เขียนว่า “สิ่งที่สำคัญยังไม่ทำให้หยุดข้อสงสัย ความอยากรู้อยากเห็นมีเหตุผลของมันเองเพื่อการมีชีวิตอยู่ เป็นสิ่งที่ใครช่วยไม่ได้ แต่ก็มีความน่าเกรงขาม (awe) เมื่อเขาตรึกตรองในความลี้ลับของความเป็นจริง ไม่เป็นการเพียงพอถ้าคนหนึ่งพยายามเพียงจะเข้าใจสักเล็กน้อยของความลึกลับนี้ทุกวัน เขาก็จะไม่มีวันสูญเสียความอยากรู้อยากเห็นในสิ่งศักดิ์สิทธิ์ไป”

เราดำรงชีวิตในโลกแห่งความลึกลับ ใช่ไหม วิทยาศาสตร์สมัยใหม่ได้แสดงให้เราเห็นความสลับซับซ้อนอันน่าเหลือเชื่อ (incredible) ที่เป็นอยู่ในแทบทุกระดับ และถ้ามันเป็นเช่นนั้นสำหรับสิ่งที่เป็นกายภาพ (physical things) มันจะเป็นมากเท่าไรสำหรับสิ่งที่เป็นจิตวิญญาณ

`ข้อพระคัมภีร์ต่อไปนี้สอนอะไร เกี่ยวกับการค้นหาความจริง เพื่อจะได้คำตอบ เยเรมีย์ 29:13; มัทธิว 7:7; กิจการฯ 17:26, 27; สดุดี 25:5; ยอห์น 16:13; ยอห์น 17:17`

พระคัมภีร์เต็มไปด้วยเรื่องที่ทำให้ผู้คนเกิดความอยากรู้อยากเห็น เหมือนกับเราแต่ละคน ชาย และหญิงผู้มีคำถามหลายข้อ มีความกลัว ความหวัง ความชื่นชม เป็นคนที่มีวิถีของพวกเขาเอง ในการแสวงหาความจริงแสวงหาคำตอบให้กับคำถามที่ยากยิ่งที่สุดสำหรับชีวิต

“พระองค์ทรงกระทำให้สรรพสิ่ง งดงามตามวาระของมัน พระองค์ทรงบรรจุนิรันดร์กาลไว้ในจิตใจมนุษย์ด้วย แต่มนุษย์ยังค้นไม่พบว่า พระเจ้าทรงกระทำอะไรไว้ตั้งแต่ปฐมกาลจนกาลสุดท้าย” (ปัญญาจารย์   3:11) กษัตริย์ซาโลมอนหมายความอย่างไรที่กล่าวไว้เช่นนี้ บางคนแปลคำในภาษาฮีบรู “โอลาม” (olam) ว่า “ชั่วนิรันดร์” คนอื่นๆ แปลว่า “ความรู้สึกของอดีต และอนาคต” นั่นก็คือ ชั่วนิรันดร์ในตัวเอง และในฐานะเป็นมนุษย์ เราสามารถที่จะคิดเกี่ยวกับสิ่งที่ถูกเรียกว่า “คำถามข้อใหญ่หลายข้อ” เกี่ยวกับชีวิต และการเป็นอยู่ของเราในภาพรวม

และ แน่นอน ตรงนี้คือจุดที่พระคัมภีร์มีบทบาทโดยองค์รวม ใครคือเรา เหตุใดเราจึงอยู่ที่นี่ เราควรดำรงชีวิตอย่างไร มีอะไรเกิดขึ้นเมื่อเราตาย เหตุใดโลกนี้จึงมีความชั่วร้าย และความทุกข์ยากเดือดร้อน เหล่านี้เป็นคำถามที่เหล่าผู้คนแสวงหาความจริง ได้เสาะแสวงหา และตั้งคำถามมาโดยตลอดตั้งแต่จุดเริ่มต้นมีบันทึกทางประวัติศาสตร์ นี่เป็นสิทธิพิเศษ และเป็นอะไรที่เรียกว่าความรับผิดชอบ ที่เราสามารถจะช่วยชี้ให้ผู้ที่แสวงหาคำตอบเหล่านี้ได้พบคำตอบบางข้อในปัจจุบัน อะไรคือการศึกษาของคริสเตียน ถ้าไม่ใช่การชี้ทางให้ผู้คนในคำตอบเหล่านี้ ตามที่ได้พบในพระวจนะของพระเจ้า

`เพราะเหตุใดพระคัมภีร์จึงมีบทบาทสำคัญ ในการตอบคำถามใหญ่ในชีวิตของคนเรา"`