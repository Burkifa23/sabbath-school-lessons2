---
title:  การแบ่งปันชีวิตของเรา
date:  26/11/2020
---

`อ่านพระธรรม 1 เธสะโลนิกา 2:6-8 ท่านเปาโลกำลังพูดอะไรตรงนี้ ที่เราอาจ และเราควรสะท้อนออกไปในโรงเรียน และโบสถ์ของเรา`

เรากำลังเผชิญกับการแตกแยกของชุมชนในสังคม เราอาศัยอยู่ในยุคซึ่งพระคัมภีร์เข้าใจโบสถ์อย่างที่ไม่เคยเห็นความหมายมากกว่านี้มาก่อน ขณะที่พระธรรมมัทธิวเตือนเราว่า “เพราะว่ามีสองสามคนประชุมกันที่ไหนในนามของเรา เราจะอยู่ท่ามกลางพวกเขาที่นั่น” (มัทธิว 18:20) ภาพของโบสถ์แรกเริ่มในพระคัมภีร์ใหม่ดำเนินไปในบ้านของเหล่าผู้เชื่อ ตรงนี้เราจะเห็นเหล่าผู้เชื่อประชุมกันเป็นกลุ่มเล็กหลายกลุ่ม พวกเขาร่วมกันอธิษฐาน ร้องเพลง ร่วมกันรับประทานอาหาร (the Lord Supper) เรียนรู้เรื่องการแบ่งปันคำสอนของพระเยซูให้แก่กันและกัน

กลุ่มนมัสการเหล่านี้ได้กลายเป็นโรงเรียนโบสถ์แห่งแรก  เพราะนี่เป็นสถานที่ซึ่งสมาชิกใหม่ได้รับการแนะนำให้รู้จักพระคัมภีร์ สอนเรื่องการดำเนินชีวิตใหม่ในพระเยซู จดหมายฝากของอัครทูตเปาโลอย่างเช่นพระธรรมโรม 12:2 กล่าวว่า “อย่าลอกเลียนแบบอย่างคนในยุคนี้ แต่จงรับการเปลี่ยนแปลงจิตใจ แล้วอุปนิสัยของท่านจึงจะเปลี่ยนใหม่ เพื่อท่านจะได้ทราบพระประสงค์ของพระเจ้า จะได้รู้ว่าอะไรดี อะไรเป็นที่ชอบพระทัย และอะไรดียอดเยี่ยม” ข้อพระคัมภีร์นี้บอกให้เราทราบว่า คริสตจักรยุคนั้นถือว่างานด้านการศึกษามีความสำคัญยิ่งยวด

เหล่าผู้เชื่อยุคแรกเริ่มเหล่านี้ไม่นานได้ค้นพบว่า การดำเนินชีวิตตามพระกิตติคุณในชุมชนได้ผลดีที่สุดในการเป็นพยาน ในชุมชนเรามีเหตุผลที่จะร้องเพลงได้ดังขึ้น ที่จะอธิษฐานได้ร้อนรนขึ้น ที่จะแสดงความห่วงใยความเห็นอกเห็นใจได้มากขึ้น เมื่อเราได้ยินคนอื่นพูดถึงความดีของพระเจ้า เรารู้สึกได้ว่าที่ผ่านมาพระองค์ทรงดีต่อเรามากเพียงใด และเมื่อเราได้ยินถึงคนนั้น คนนี้กำลังต่อสู้ดิ้นรน และบ้างได้รับความเจ็บปวด เรารู้สึกได้ถึงการเยียวยาของพระเจ้าในชีวิตของเราเอง และเราได้รับประสบการณ์ในความปรารถนาที่จะเป็นเครื่องมือมือ แห่งพระคุณและการเยียวยาของพระองค์ต่อไป

ในข้อความตอนหนึ่งของข้อเขียนวันนี้ ท่านเปาโลกล่าวยืนยันว่าพระกิตติคุณของพระเจ้าเป็นทุกสิ่งทุกอย่าง: อำนาจของไม้กางเขน การฟื้นพระชนม์ขององค์พระผู้เป็นเจ้า พระสัญญาที่พระองค์จะเสด็จกลับมาอีก สิ่งนี้ไม่เพียงบอกว่าไม่มีข่าวอะไรดีกว่านี้ในโลก  และอัครทูตเปาโลได้ละทิ้งการท้าทายของชีวิตทางโลก เพื่อมาทำงานสำคัญที่สุดอันดับแรก (first and foremost) คือการแบ่งปันเรื่องของพระเยซู  ด้วยความสัตย์ซื่อมีคุณธรรม (integrity) หลังจากที่ได้รับมอบหมายพันธกิจ

กระนั้นท่านเปาโลแนะนำว่า ข่าวสารของพระกิตติคุณ สามารถจะเป็นที่เข้าใจได้ดีที่สุด สามารถนำไปสู่ประสบการณ์ได้ดีที่สุด ผ่านการแบ่งปันที่เราได้นำไปใช้อย่างได้ผลในชีวิตจริง  เราจะต้องไม่ลืมว่า ผู้คนต่างเฝ้าดูเราอย่างใกล้ชิด และได้เห็นว่าชีวิตของเราได้สาธิตตามข่าวสารแห่งพระคุณ ที่เราได้พบในพระคัมภีร์หรือไม่

`จงคิดให้ดีว่า คุณดำเนินชีวิตอย่างไร และเป็นพยานให้บุคคลที่อยู่รอบตัวอย่างไร"`