---
title:  คริสตจักรและการศึกษา
date:  21/11/2020
---

### อ่านข้อพระคัมภีร์สำหรับบทเรียนสัปดาห์นี้
ลูกา 10:30-3; มัทธิว 5:14-16; ลูกา 4:18-23; เยเรมีย์ 29:13; มัทธิว 7:7; 1 เธสะโลนิกา 2:6-8

> <p>ข้อควรจำ</p>
> “หรือเราแสวงหาศักดิ์ศรีจากมนุษย์ ไม่ว่าจะเป็นจากท่าน หรือจากคนอื่น  เราในฐานะอัครทูตของพระคริสต์จะเรียกร้องสิ่งเหล่านี้ก็ได้  แต่เราอยู่ในหมู่พวกท่านด้วยความสุภาพอ่อนโยนเหมือนมารดา ที่เลี้ยงดูลูกของตน เมื่อเรารักท่านอย่างนี้แล้ว เราก็มีใจพร้อมที่จะเผื่อแผ่เจือจาน ไม่ใช่แต่เพียงข่าวประเสริฐของพระเจ้าเท่านั้น แต่อุทิศตัวเราให้แก่ท่านด้วย เพราะท่านทั้งหลายเป็นที่รักยิ่งของเรา” (1 เธสะโลนิกา 2:6-8)

นับตั้งแต่สมัยแรกเริ่มซึ่งเหล่าผู้สัตย์ซื่อได้รวมตัวกันนมัสการพระเจ้าในธรรมศาลา ตามบ้านเรือน และโบสถ์ต่างๆ พระคัมภีร์เปิดเผยให้เห็นเหล่าผู้คนใช้เวลาศึกษาพระคัมภีร์ ผ่านการนมัสการ ความปรารถนาที่จะรู้จักพระเจ้า และที่จะเข้าใจน้ำพระทัยของพระองค์สำหรับชีวิตของพวกเขา พระคัมภีร์ได้เปิดเผยอีกว่าโบสถ์เป็นสถานที่สำหรับการอภิปรายอย่างจริงจัง (serious) และตรงประเด็น (relevant) และเป็นสถานที่ผู้คนสามารถเติบโตในความรู้เรื่องพระเจ้า  และน้ำพระทัยของพระองค์สำหรับชีวิตของพวกเขา

บางครั้งเรามีความกลัวที่จะถามคำถามต่างๆ อย่างไรก็ดีในพระคัมภีร์บ่อยครั้งเราพบว่าคำถามนั้นๆ ที่ถูกถามได้นำผู้คนให้เข้าใจพระเจ้าชัดเจนขึ้น ในลักษณะท่าทีเดียวกัน เรื่องเล่า (stories) ต่างๆ ถูกใช้ตลอดในพระคัมภีร์เพื่อสร้างโอกาสสำหรับผู้คนให้คิดทบทวนเกี่ยวกับหน้าที่รับผิดชอบ (commitments) พระเยซูทรงโฟกัสการเล่าเรื่อง โดยการใช้รูปแบบการศึกษาชนิดนี้ กับเหล่าสาวก และเหล่าผู้ติดตามพระองค์

ถ้าโบสถ์เป็นสถานที่ของการศึกษา ก็จะต้องจัดให้มีพื้นที่ หรือโอกาสเพื่อการเสวนาแลกเปลี่ยนความคิดเห็นกัน เหมือนการเล่า การทบทวนของนักเรียน นักศึกษาในโรงเรียน ซึ่งผู้สอนจะต้องถือว่า “ไม่มีคำถามใดเป็นคำถามขยะ” (no dumb question) เราต้องจัดไว้พร้อมภายในโบสถ์สำหรับสิ่งแวดล้อมที่ปลอดภัยสำหรับแต่ละคนที่จะเติบโตขึ้นในพระคุณ และความเข้าใจพระเจ้า และแผนการของพระองค์สำหรับชีวิตของพวกเขา"