---
title:  ถูกเรียกให้ดำรงชีวิตเป็นแสงสว่าง
date:  23/11/2020
---

ทุกหนทุกแห่งที่เรามอง ดูเหมือนว่าโลกของเรากำลังหมุนตะแคง มีการแลกเปลี่ยนแสงสว่างกับความมืดทำให้เราเองเผชิญกับความมืดใกล้บ้านไปกว่าเดิม ขณะที่พิจารณาประสบการณ์ของเราในโลกที่เต็มไปด้วยความยากลำบาก และท้าทายนี้ เพราะเราก็เช่นกัน มีความเข้าใจถึงความน่ากลัวที่เข้ามาในชีวิต ขณะที่เราดิ้นรนต่อสู้กับความเจ็บป่วย ขณะที่เราทำใจกับการสูญเสียบุคคลที่รักของเราไป ขณะที่เราเฝ้าดูครอบครัวยอมให้มี (succumb) การหย่าร้างแยกทางกันเดินเกิดขึ้น ขณะที่เราดิ้นรนหาเหตุผลของสิ่งชั่วร้ายหลายอย่างในสังคม และวัฒนธรรมของเรา

กระนั้นท่ามกลางการปรับทิวทัศน์ (landscape) ของการล้มละลายทางด้านศีลธรรม และความมืดด้านจิตวิญญาณ ในท่ามกลางเสียงรบกวน (noise) จากข้างใน และข้างนอก เราได้ยินถ้อยคำของพระเยซูตรัสกับเราแต่ละคนว่า:

`“ท่านทั้งหลายเป็นความสว่างของโลก นครซึ่งตั้งอยู่บนภูเขา จะถูกปิดบังไว้ไม่ได้ เมื่อจุดตะเกียงแล้วไม่มีผู้ใดเอาถังครอบไว้ ย่อมตั้งไว้บนเชิงตะเกียง จะได้ส่องสว่างแก่ทุกคนที่อยู่ในบ้านนั้น ทำนองเดียวกันพวกท่านจงส่องสว่างแก่คนทั้งปวง เพื่อว่าเมื่อเขาทั้งหลายจะได้เห็นความดีที่ท่านทำ พวกเขาจะได้สรรเสริญพระบิดาของท่านผู้สถิตในสวรรค์” (มัทธิว 5:14-16) จากข้อพระคัมภีร์นี้ เราจะดำรงชีวิตเพื่อให้คนอื่นเห็นพระเจ้าได้อย่างไร`

ขณะที่พระเยซูทรงประทับข้างทะเลกาลิลีในวันนั้นภายใต้แสงแดด  เหล่าผู้ฟังเข้าใจถ้อยคำของพระองค์ได้อย่างไร เหล่าคนที่ได้ยินคำสอนของพระองค์ทุกคนเข้าใจเกี่ยวกับแสงสว่าง และความมืด แน่นอนพวกเขาต่างมีความมืดอยู่มากจนทำให้กลัว พวกเขามีชีวิตอยู่ภายใต้การยึดครอง (occupation) ของชาวโรมัน อยู่ภายใต้กองทหารชาวโรมัน แม้ในสมัยนั้นพวกเขาไม่มีโทรศัพท์ ไม่มีมือถือ ไม่มีคอมพิวเตอร์ และเว็บไซด์ที่มีเครือข่ายทั่วโลกกว้าง แต่ในหลายลักษณะพวกเขามีหลายสิ่งที่มีประสิทธิภาพ (efficient) เหมือนสมัยของเรา ในบางด้าน แม้จะมีความน่ากลัว (terrifying) มากกว่า

ทหารโรมันอยู่ทุกหนทุกแห่ง คอยเตือนฝูงชนซึ่งชุมชุมกันบนเนินเขา ว่าเหล่าคนที่บางครั้งพยายามต่อต้าน ในเวลาอันรวดเร็วพวกเขาจะถูกจับ และถูกนำไปทรมาน โดยถูกนำไปตรึงให้ตายบนไม้กางเขน

และกระนั้น ตรงนี้พระเยซูทรงเรียกให้พวกเขาดำเนินชีวิตเป็นแสงสว่าง ให้มีความเมตตากรุณา มีจิตใจที่บริสุทธิ์  เป็นผู้สร้างความสงบสุข การศึกษาคริสเตียนจะต้อง รวมไปถึงการสอนนักเรียน นักศึกษาของเราให้ทำตัวเป็นแสงสว่างในโลก ให้สามารถทำการเลือก และตัดสินใจ ที่จะเปิดเผยถึงความเป็นจริง และความดีของพระเจ้าแก่คนอื่นๆ

`มีวิธีใดบ้างที่เราสามารถทำให้คนอื่นเห็นความจริงและความดีของพระเจ้าได้"`