---
title:  การสำแดงพระบิดา
date:  25/10/2020
---

`อะไรคือจุดสำคัญที่สุด ที่อัครทูตได้เทิดทูนพระเยซูขึ้น เป็นผู้ให้ความหวังในตอนเริ่มต้นของจดหมายฝากที่เขียนส่งไปให้ชาวฮีบรู (ฮีบรู 1:1-4)`

ผู้เขียนพระคัมภีร์ใหม่กล่าวทบทวนด้วยการเน้นแนวคิดที่สำคัญ : พระเยซูเสด็จมายังโลกเพื่อสำแดงแก่มนุษย์ว่าใครคือพระบิดา ในอดีตที่ผ่านมา พระบิดาทรงเปิดเผยพระองค์ในลักษณะ “ชิ้นส่วนที่แตกหักออก” (fragmened) ผ่านผู้เผยพระวจนะหลายท่าน และสุดท้ายพระเยซูก็เสด็จมาสำแดงพระบิดาให้สมบูรณ์แบบ

เช่นกัน ในตัวตนของพระองค์ “พระบุตรทรงเป็นแสงสว่างแห่งพระสิริของพระเจ้า” (ฮีบรู 1:3) ในฐานะที่เป็นคนบาป เราไม่อาจทนต่อพระสิริเต็มล้นของพระเจ้า ในร่างของพระบุตรที่จุติมาบังเกิด พระเยซูทรงสะท้อนพระสิรินั้น ในการไม่ปริปากของพระกุมาร ในร่างกายของมนุษย์ เพื่อที่เราอาจมองเห็น และเข้าใจอย่างกระจ่างในพระลักษณะนิสัยของพระเจ้า องค์พระบิดา

พระเยซูทรง “สำแดงพระฉายาของพระองค์เอง”  (ฮีบรู 1:3) คำศัพท์ภาษากรีก ที่ใช้สำหรับ “อุปนิสัย” ตรงนี้ บางครั้งแปลว่า “ตราประทับ” ที่บางครั้งกดทับลงบนขี้ผึ้ง หรือแว๊ก (wax) หรือ ตราที่กดลงบนหน้าเหรียญขณะที่เหรียญกำลังขึ้นรูป  ดังนั้นพระเยซู “ทรงมีแก่นแท้เดียวกับพระเจ้า (exact imprint)” (ฮีบรู 1:3)

ถ้าเราประสงค์ที่จะรู้จักกับพระบิดา เราต้องรับฟังอย่างระมัดระวัง ในสิ่งที่พระบรมครูพูดเกี่ยวกับพระบิดาและ เราต้องเฝ้าระวังพระบรมครูเช่นเดียวกัน แล้วเราจะมองเห็นพระบิดาในพระบุตร

`เปรียบเทียบ ฮีบรู 1:1-4 กับ 2 โครินธ์ 4:1-6 ใน 2 โครินธ์ 4:1-6 ใครคือพระเยซู และเราได้เรียนรู้อะไรจากพระองค์`

ขณะที่พวกเขาให้การศึกษาแก่คนอื่นเกี่ยวกับพระเจ้า ท่านเปาโล  และเพื่อนร่วมงานแสวงหาวิธีสะท้อนพันธกิจการสอนของพระองค์ เกี่ยวกับพระบิดา ในฐานะทรงเป็น “พระฉายาของพระเจ้า” (2 โครินธ์ 4:4) พระเยซูได้ทรงนำความรู้เกี่ยวกับพระเจ้า องค์พระบิดา ในลักษณะเดียวกัน ท่านเปาโลหลีกเลี่ยงการหลอกลวง และการบิดเบือนพระวจนะของพระเจ้า ท่านเปาโลกล่าวว่า “เราได้ละทิ้งการกระทำต่างๆ ที่แอบแฝงและน่าอับอายไปแล้ว เราไม่ใช้อุบาย และไม่ได้บิดเบือนพระวจนะของพระเจ้า แต่โดยการเปิดเผยความจริง เราเสนอตัวเราต่อมโนธรรมของทุกคนเฉพาะพระพักตร์พระเจ้า” (2 โครินธ์ 4:2)

เหมือนกับพระเจ้า ขณะที่ทรงสร้างโลก ทรงใช้แสงสว่างขับไล่ ความมืดออกไป พระองค์ทรงได้ประทานพระบุตรของพระองค์ให้กับเรา  พระเยซูทรง “ขับไล่” ความคิดเห็นผิดๆ เกี่ยวกับพระองค์ และสำแดงความจริงเกี่ยวกับพระเจ้ากับเรา ท่านเปาโลกล่าวว่า “ทรงส่องสว่างเข้ามาในใจของเรา เพื่อให้เรามีความสว่างแห่งความรู้ถึงพระสิริของพระเจ้า ที่ปรากฎบนพระพักตร์ของพระคริสต์” (2 โครินธ์ 4:6)

`พระเยซูทรงสะท้อนพระบิดาอย่างถูกต้อง เป็นบางสิ่งที่เราเองถูกเรียกให้ทำ เมื่อเราได้ถูกเชิญให้เป็นคน “เลียนแบบของพระเจ้าให้สมกับเป็นบุตรที่รัก เช่นเดียวกับที่พระคริสต์ทรงรักเรา”(เอเฟซัส 5:1) นั่นหมายความว่าอะไร และเราสามารถเรียนรู้จากพระเยซูเกี่ยวกับการเป็น “ผู้เลียนแบบ” พระเจ้าอย่างไร"`