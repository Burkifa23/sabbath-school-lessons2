---
title:  การอ่านใจของพระบรมครู
date:  27/10/2020
---

`มีความห่วงใยเกี่ยวกับชุมชนคริสเตียนในเมืองฟีลิปปีอะไร ที่อยู่ในใจของอัครทูตเปาโล  ขณะที่ท่านเขียนจดหมายของท่านไปถึงพวกเขา ฟีลิปปี 2:1-4; ฟีลิปปี 4:2, 3`

พระธรรมฟีลิปปี 2:1-11 เป็นหนึ่งในข่าวสารที่มีความลึกซึ้งที่สุดของพระคัมภีร์ทั้งเล่ม เพราะอภิปราย ถึงการทรงเป็นอยู่ก่อน (การเสด็จมาบังเกิด) ของพระคริสต์ ความเป็นพระเจ้าของพระองค์ การเสด็จลงมาบังเกิดของพระองค์ ความเป็นมนุษย์ในโลกของพระองค์  การรับเอาความตายบนไม้กางเขน  ซึ่งพรรณนาถึงช่วงเวลาอันยาวนานบนเส้นทางที่พระเยซูทรงดำเนินจากสวรรค์ ถึงคาล์วารี (ฟลิปปี 2:5-8) และได้พรรณนาถึงการที่พระบิดาทรงยกพระเยซูขึ้นสู่ตำแหน่งสูงส่ง ที่ทั้งจักรวาลนมัสการพระองค์ (ฟีลิปปี 2:9-11) มีความจริงอันมหัศจรรย์เก็บรวบรวมไว้แน่นในข้อพระคัมภีร์เหล่านั้น

`จากฟีลิปปี 2:5-11 เปกโลแนะนำฟีลิปปีเกี่ยวกับชีวิตของพระเยซูอย่างไร มีอะไรที่ท่านคาดหวังจากพวกเขาเกี่ยวกับชีวิตของพระองค์ที่ท่านกล่าวยกย่อง`

อัครทูตเปาโลหวังว่าเหล่าผู้เชื่อที่เมืองฟีลิปปี ผู้ซึ่งกำลังโต้เถียงกันในบางเรื่อง จะเรียนรู้จากพระเยซู และการจุติลงมาบังเกิดของพระองค์ ถ้าพระเยซูทรงรับเอารูปกายของมนุษย์  “ทรงสละพระองค์เองและทรงรับสภาพทาส” (ฟีลิปปี 2:7) และ “ถ่อมพระองค์ลง ทรงยอมเชื่อฟังจนถึงความมรณา กระทั่งมรณาบนกางเขน” (ฟีลิปปี 2:8) พระคริสต์ทรงยอมมากถึงเพียงนี้ อีกนานเท่าไร ที่พวกเขาจะยอมโอนอ่อนต่อกันและกันด้วยความรัก

เราได้รับการเตือนว่ามีอยู่หลายสิ่งที่เราจะเรียนรู้จากพระบรมครู คือองค์พระเยซู เราสามารถเรียนรู้จากข่าวสารที่พระองค์ทรงแบ่งปันระหว่างพันธกิจบนโลกของพระองค์  เราเรียนรู้จากการอัศจรรย์ที่พระองค์กระทำ และท่าที่พระองค์ปฏิบัติต่อคนอื่น เราอาจแสวงหา “ต้นแบบ” (model) ของเราเอง ขณะที่เรามีความสัมพันธ์กับคนอื่น แต่หลังจากการที่เราได้เห็นพระองค์ไม่วางตัวเหนือผู้อื่น (condescension) และการที่พระองค์ทรงเต็มพระทัยที่จะแลกเปลี่ยนพระสิริ แห่งสวรรค์กับรางหญ้า เราจะว่าอย่างไร (ช่างเป็นบทเรียนแท้สำหรับเรา !)

ในการเปรียบเทียบ ทั้งโลกบ่อยครั้งเชื้อเชิญให้เรา “ยกตัวของเราเองขึ้น” ที่จะคุยอวดตัวเราเอง ที่จะอวดถึงความสำเร็จ แต่ที่ “รางหญ้า” ในคอกสัตว์แห่งเมืองเบ็ธเลเฮ็ม และจากพระบรมครู เราได้ เรียนรู้บทเรียนที่แตกต่างไป นั่นคืองานใหญ่ด้านการศึกษา และความรอดไม่ได้สำเร็จลงด้วยการยกย่องตัวเอง แต่ด้วยการถ่อมใจลงต่อพระพักตร์ของพระเจ้า และกลายเป็นผู้รับใช้คนอื่น

`คุณกับกำลังเผชิญกับสถานการณ์อะไร แม้แต่เดี๋ยวนี้ ขณะที่คุณได้ถ่อมใจลง ซึ่งจะทำให้คุณมีโอกาศอันทรงพลังที่จะสะท้อนขีวิตของพระคริสต์ออกมาให้คนอื่นได้สัมผัส"`