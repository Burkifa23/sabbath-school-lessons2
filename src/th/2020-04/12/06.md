---
title:  เวลาเพื่อชุมชน
date:  17/12/2020
---

พระเยซูทรงเป็นต้นแบบสำหรับเหล่าสาวกของพระองค์  ซึ่งใช้เป็นแนวปฏิบัติในการไปนมัสการที่ธรรมศาลาเป็นประจำทุกสัปดาห์ หลังจากการฟื้นพระชนม์ของพระองค์ พวกเขาดำเนินการต่อเนื่องในรูปแบบนี้ ซึ่งเหล่าผู้ติดตามพระเยซูคนอื่นๆ ก็ทำอย่างเดียวกัน  ธรรมศาลาได้กลายเป็นเหมือนถนนหลวงสายสำคัญสำหรับเหล่าอัครทูตที่จะยกคำถามขึ้นมาถามเกี่ยวเนื่องกับการฟื้นพระชนม์ และวันสะบาโต เป็นกุญแจสำหรับโอกาศของชุมชนที่จะมารวมตัวกัน และเรียนรู้ ยิ่งกว่านั้น พระเยซูทรงเป็นพระเมสสิยาห์ชาวฮีบรู พระเมสสิยาห์ซึ่งได้รับการทำนายไว้ในพระคัมภีร์เดิม ซึ่งพระคัมภีร์ตอนเหล่านั้น ถูกยกขึ้นมาอ่านในธรรมศาลาในทุกวันสะบาโต จะว่าไปจะมีสถานที่อื่นใดที่ดีกว่านี้  ที่เหล่าสาวกจะใช้เป็นสถานที่สำหรับการส่งเสริม (promoting) สำหรับพระเยซูมากกว่าในธรรมศาลา โดยเฉพาะอย่างยิ่ง เมื่อพวกเขาเป็นพยานให้กับชาวยิว และคนอื่นๆ “ผู้มีความเกรงกลัวพระเจ้า” (กิจการฯ  13:16, 26)

`จากข้อพระคัมภีร์ต่อไปนี้ สาวกของพระเยซูเป็นพยานกับใคร ที่ไหน อย่างไร และมีผลอะไรตามมา กิจการฯ 13:14-45; กิจการฯ 16:13,14; กิจการฯ 17:1-5; กิจการฯ 18:4`

สาวกเป็นพยานด้วยจิตวิญญาณ ท่านเปาโลบรรยายอย่างละเอียดจากประวัติศาสตร์ของชาติอิสราเอล เริ่มต้นด้วยคำว่า “บรรพบุรุษของเรา” (กิจการฯ 13:17) อยู่ในประเทศอียิปต์  และเล่าต่อตามประวัติศาสตร์ของพวกเขา  จากการเข้าตั้งรกรากในแผ่นดินใหม่ จนถึงสมัยผู้วินิจฉัยต่างๆ กษัตริย์ดาวิด และกษัตริย์องค์อื่นๆ จนถึงการเปลี่ยนผ่าน (transition) สู่องค์พระเยซู

อัครทูตเปาโล และท่านอื่นๆต่างแสดงให้เห็นประสบการณ์ส่วนตัว และความเข้าใจ มีเหตุผลภายในบริบทของพระคัมภีร์ พวกเขานำเสนอข้อเท็จจริง และพวกเขาโต้เหตุผล และทำการอภิปราย บางครั้งใช้การผสมผสานระหว่างการเป็นพยานส่วนตัว และการนำข้อพระคัมภีร์มาทำการสอน หรือเทศนา และการ

อภิปราย ซึ่งเป็นวิธีที่ทรงพลังมาก ตามที่พระคัมภีร์ได้บันทึกให้เห็น  ผู้นำศาสนาบางคนรู้สึกอิจฉาในสิทธิอำนาจของเหล่าอัครทูต  เพราะพวกเขาทำงานบังเกิดผล  และพวกเขามีอิทธิพลเหนือผู้คน ทั้งชาวยิว และชาวต่างชาติ

คริสตจักรเซเว่นธ์เดย์แอ๊ดเวนตีสมีประวัติศาสตร์ที่เข้มแข็งเช่นกัน ต่างใช้วิธีการกล่าวเป็นพยานหนุนใจและการอธิบายข้อพระคัมภีร์ ผ่านทั้งวิธีการเทศนา และการสอน / การแบ่งปัน ใช้เวลาผสมผสานกันระหว่างชั่วโมงโรงเรียนวันสะบาโต  และชั่วโมงเทศนา และการประชุมอื่นๆในวันสะบาโต (การประชุมของเยาวชน เป็นต้น) จัดการประชุมต่อเนื่อง เพื่อให้การศึกษา โดยวางพื้นฐานบนการนมัสการของเซเว่นธ์เดย์แอ๊ดเวนตีส ขณะวิธีการนี้จำเป็นต้องมีคนอื่นๆมาแบ่งปันประสบการณ์ในการเรียนรู้  เป็นสิ่งที่ขาดเสียไม่ได้ (essential) ที่จะมีผู้เป็นพยานในประสบการณ์ด้านการศึกษามาร่วมในรายการด้วย"