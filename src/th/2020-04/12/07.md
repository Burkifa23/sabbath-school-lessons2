---
title:  ความคิดเพิ่มเติม
date:  18/12/2020
---

อ่านหนังสือของ เอลเลน จี.ไว้ท์, วันสะบาโต. ผู้พึงปรารถนาแห่งปวงชน, หน้า 281-289

“ไม่มีการตั้ง (institution) สิ่งอื่นใดซึ่งมอบให้ชาวยิว  มีความโน้มเอียงทำให้พวกเขามีความแตกต่างจากชนชาติอื่นๆ ซึ่งตั้งอยู่รายล้อมพวกเขาเท่ากับ “วันสะบาโต” ซึ่งพระเจ้าทรงออกแบบให้การถือรักษาวันสะบาโตเป็นสิ่งกำหนดให้ (designate) พวกเขาเป็นผู้ที่นมัสการพระองค์  เป็นเครื่องหมายของการแยกตัวเองจากผู้ที่กราบไหว้รูปเคารพ  และพวกเขาเชื่อมโยงกับพระเจ้าเที่ยงแท้  แต่การถือรักษาวันสะบาโตให้บริสุทธิ์  ผู้นมัสการเองต้องเป็นผู้บริสุทธิ์  ผ่านทางความเชื่อพวกเขาจะต้องกลายเป็นหุ้นส่วนในความชอบธรรมของพระเยซู  เมื่อพระเจ้าทรงสั่งคนอิสราเอลว่า  “จงระลึกถึงวันสะบาโต ถือเป็นวันบริสุทธิ์” องค์พระผู้เป็นเจ้าตรัสกับพวกเขาด้วยว่า “เจ้าทั้งหลายเป็นคนบริสุทธิ์ของเรา” (อพยพ 20:8 ;22:31) การทำตามข้อกำหนดทั้งสองนี้เท่านั้น ทำให้ชนอิสราเอลแตกต่างจากชนชาติอื่น  เพราะพวกเขาเป็นชนชาติที่นมัสการพระเจ้า” (เอลเลน จี.ไว้ท์, ผู้พึงปรารถนาแห่งปวงชน, หน้า 283)

“วันสะบาโตเป็นเครื่องหมายถึงอำนาจของพระคริสต์ที่จะทำให้เราเป็นคนบริสุทธิ์....เป็นเครื่องหมายแสดงถึงอำนาจการชำระให้บริสุทธิ์  วันสะบาโตถูกประทานให้แก่คนทั้งปวง ซึ่งผ่านทางพระคริสต์ได้กลายเป็นส่วนหนึ่งแห่งชนชาติอิสราเอล  (ฝ่ายจิตวิญญาณ) ของพระเจ้า” (เอลเลน จี.ไว้ท์, ผู้พึงปรารถนาแห่งปวงชน, หน้า 288, 289)

**คำถามเพื่อการอภิปราย**

`จงอภิปรายว่า วันสะบาโตช่วยให้คนเซเว่นธ์เดย์แอ๊ดเวนตีสมีประสบการณ์เกี่ยวกับการดำเนินชีวิตตามพระลัษณะของพระเจ้าอย่างไร`

`พิจารณาข้อเขียนของ เอลเลน จี.ไว้ท์ ที่คำแนะนำว่า ไม่ใช่การถือรักษาตามรูปแบบพิธี ที่ทำให้ผู้ถือรักษาวันสะบาโตมีความแตกต่างกับคนในชุมชนเท่านั้น แต่เพื่อเป็นหุ้นส่วนกับความชอบธรรมของพระคริสต์ คือได้รับการชำระให้บริสุทธิ์แล้ว สิ่งนี้จะเกิดได้อย่างไร`

`ทำอย่างไรการถือรักษาวันสะบาโตจึงจะให้ประสบการณ์ที่สมบูรณ์มากขึ้นแก่คุณ มีอะไรที่คุณควรเน้นเพื่อเรียนรู้ผ่านวันสะบาโตในอีก 12 เดือนจากนี้ไป`"