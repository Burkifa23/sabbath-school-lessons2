---
title:  เวลาสำหรับการค้นพบใหม่
date:  14/12/2020
---

เมื่อท่านโมเสสถูกขอให้นำชนอิสราเอลเดินทางออกจากประเทเทศอียิปต์  เป็นที่ชัดเจนว่าชนอิสราเอลได้สูญเสียการมองเห็น (perspective) ว่าชนชาติของตนเป็นประชากรของพระเจ้า  พวกเขาจำเป็นต้องค้นพบอีกครั้งว่าใครคือพระเจ้า ผู้ขอให้พวกเขานมัสการ และพระองค์ทรงสัญญามากมายเกี่ยวกับสิ่งอัศจรรย์ต่างๆในอนาคต  วันสะบาโตเป็นแกนกลาง (pivotal) ของประสบการณ์แห่งการเรียนรู้ในเส้นทางแห่งการค้นพบใหม่ (rediscovery) และเป็นเครื่องหมายชัดเจนแก่ชนชาติอื่นๆ ว่าชนอิสราเอลมีความสัมพันธ์พิเศษระหว่างพระเจ้าและชนชาตินี้  ประสบการณ์ของ “มานา” (manna) เป็นตัวอย่างที่ดี (epitomizes) ในการศึกษาเรื่องของชนอิสราเอล

`ในพระธรรม  อพยพ 16:14-29 มีบทเรียนอะไรที่นั่น สำหรับให้ชนอิสราเอลเรียนรู้`

พระเจ้าทรงทำการอัศจรรย์เรื่อง “มานา” สำหรับชนอิสราเอล ทรงประทานอาหารให้แค่เพียงพอในแต่ละวัน ถ้าพระองค์ทรงประทานให้แก่เขาจำนวนมากกว่านั้น พวกเขาอาจหลงลืมพระผู้ทรงจัดหาให้ ดังนั้นในแต่ละวันพระองค์ทรงทำการอัศจรรย์เพื่อพวกเขา  เพื่อให้พวกเขาเห็นว่าพระองค์ทรงเอาพระทัยใส่  แต่อย่างไรก็ดี ในวันสะบาโต สถานการณ์ได้เปลี่ยนไป เพื่อเป็นวันพิเศษ ในวันนั้นพระเจ้าทรงทำการอัศจรรย์สองประการ: มานาที่เก็บไว้ในวันศุกร์แม้จะเก็บไว้ค้างคืนแต่มานาไม่เน่าเสีย ซึ่งทำให้ชนอิสราเอลรู้สึกอัศจรรย์ใจ และยอมรับว่าพระเจ้าเป็นผู้จัดส่งอาหาร (deliverer) และการอัศจรรย์ที่สอง ไม่มีมานาตกลงมาในวันสะบาโตเลย  ซึ่งทำให้ชนอิสราเอลได้ค้นพบว่า การเป็นประชากรของพระเจ้าหมายความว่าอย่างไร

ชนอิสราเอลต้องรับประทาน “มานา” นี้เป็นเวลา 40 ปี (อพยพ 16:35) พระเจ้าทรงสั่งท่านโมเสสให้เก็บ“โอเมอร์” (omer) เครื่องมือในการตวงมานาไว้ เพื่อคอยเตือนชนอิสราเอล ว่าพระองค์ทรงเลี้ยงดูพวกเขาอย่างไรในป่ากันดาร (อพยพ 16:32, 33) ขณะเดียวกันจะได้เป็นเครื่องเตือนใจในประสบการณ์พิเศษในเรื่องวันสะบาโต นอกจากนี้มีโอกาสอื่นๆเมื่อพระเจ้าทรงทำให้เกิดความกระจ่างแก่ชนอิสราเอลว่าวันสะบาโตมีความสำคัญเป็นอันดับแรกเป็นพิเศษ

วันสะบาโตเป็นวิธีที่พระเจ้าทรงใช้ช่วยชนอิสราเอลให้ค้นพบ “เอกลักษ์ณ์” (identity) และพระเจ้าของพวก เขา พวกเขาถูกขอให้เชื่อฟัง และรักษาวันสะบาโตไว้ให้บริสุทธิ์  นี่เป็นบริบทของการพัฒนาความเข้าใจลึกซึ้งขึ้นในพระลักษณะนิสัยแห่งพระผู้สร้างของพวกเขา  และเกี่ยวกับการเสริมสร้างความสัมพันธ์อันสถาพร

`คุณกำลังพูดกับเยาวชนคนหนึ่ง ผู้ได้ค้นพบว่าวันสะบาโตเป็นสิ่งที่ “น่าเบื่อ” (boring) ที่เขาถือรักษาไว้เพราะพระคัมภีร์ และบิดา-มารดาบอกว่า “เขาจะต้องถือรักษาไว้” มีคำแนะนำอะไรที่คุณจะช่วยเขาให้ค้นพบอีกครั้งหนึ่ง (rediscover) ว่าวันสะบาโตเป็นการเรียนรู้ในประสบการณ์ด้านบวก"`