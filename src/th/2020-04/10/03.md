---
title:  ความบริสุทธิ์ที่งดงาม
date:  30/11/2020
---

`พระธรรม สดุดี 96:9 อ่านว่า “จงนมัสการพระยาห์เวห์ ผู้ทรงงดงามในความบริสุทธิ์ แผ่นดินโลกทั้งสิ้นเอ๋ย จงตัวสั่นเฉพาะพระพักตร์พระองค์” เราเข้าใจแนวคิดนี้อย่างไรที่ว่า “ความงดงามในความบริสุทธิ์” สิ่งนี้หมายความอย่างไรสำหรับคริสเตียน  สิ่งนี้ควรได้สร้างแรงกระทบขณะที่เราสอนเกี่ยวกับศิลปะ และความงดงาม  ซึ่งบ่อยครั้งสองส่วนนี้มีความสัมพันธ์ต่อกันอย่างไร`

แม้จะมีการพูดกันว่า “ความงามอยู่ในดวงตาของผู้มองดู” เราจะต้องไม่ลืมว่า ใครเป็นผู้สร้างดวงตาไว้ในเบื้องต้น  (ดู สุภาษิต 20:12) แม้ว่าเราจะระมัดระวังไม่กราบไหว้ สิ่งที่ถูกสร้างไว้ (ดูหัวข้อศึกษาเมื่อวานนี้) จากความงดงามแห่งการทรงสร้าง  เราสามารถเรียนรู้เกี่ยวกับพระเจ้า ซึ่งเน้นถึงความรัก และความบริสุทธิ์  ถ้าโลกที่ล้มลงยังสามารถมองเห็นความงดงามได้  ใครสามารถจะจินตนาการได้ว่า โลกนี้จะมีความงดงามสักปานใดก่อนที่ความบาปจะเข้ามา  และสิ่งนี้สอนเราว่าแท้จริงแล้ว พระเจ้าของเราเป็นพระผู้สร้างแห่งความงดงาม

การศึกษาเรื่องศิลปะและวิทยาศาสตร์ สามารถ  และควรนำเราให้เข้าใกล้ชิดพระลักษณะอุปนิสัย และดวงหทัยของพระเจ้าเอง  เพราะว่าเราเป็นส่วนหนึ่งแห่งงานศิลปะของพระองค์  และปรากฏการณ์ทางด้านวิทยาศาสตร์  เราย่อมสามารถเรียนรู้ได้มากขึ้น เกี่ยวกับเอกลักษณ์ของเราเองในองค์พระคริสต์

“พระเจ้าทรงประสงค์ให้เหล่าบุตรชายหญิงของพระองค์มองเห็นคุณค่า  และขอบพระคุณพระองค์ในงานแห่งการทรงสร้างของพระองค์ ทั้งรู้สึกยินดีในความงดงามแบบง่ายๆ และความเงียบสงบ ซึ่งพระองค์ทรงตบแต่ง (adorned) โลกให้เป็นบ้านของเรา พระองค์ทรงเป็นผู้ทรงรักความงดงาม  และเหนือสิ่งอื่นใด ทั้งหมดเป็นความดึงดูดจากภายนอก  พระองค์ทรงรักอุปนิสัยที่งดงาม  พระองค์ทรงประสงค์ให้เราปลูกฝังความบริสุทธิ์ในดวงใจ  และนี่เป็นพระคุณแบบเงียบสงบของเหล่าผู้ติดตามพระองค์”  (เอลเลน จี.ไว้ท์, เคล็ดลับแห่งความสุข, หน้า 85)

`ปฐมกาล 3:6 สอนเราเกี่ยวกับความงดงามและความบริสุทธิ์อย่างไร เมื่อเปรียบเทียบกับสุภาษิต 6:25; 31:30`

เหมือนสิ่งอื่นใดที่พระเจ้าได้ทรงทำ  เรามีศัตรู ผู้ซึ่งได้ทำการบิดเบือน และสร้างความเสียหายให้กับสิ่งที่อยู่บนโลก  จึงไม่เป็นเรื่องน่าประหลาดใจ หากศัตรูของเรานำเอาความงดงาม และแนวคิดแห่งความงามมาใช้ต่อต้านเราเช่นกัน โดยเฉพาะอย่างยิ่งในพื้นที่ของศิลปะ การศึกษาของคริสเตียน  ซึ่งได้รับการแนะนำโดยพระคัมภีร์ จะต้องช่วยเราให้เรียนรู้ที่จะระมัดระวังในความเข้าใจว่า ไม่ใช่ความงามทั้งหมดจะเป็นสิ่งที่ดี และบริสุทธิ์เสมอไป

`มีอะไรบ้างที่งดงามแต่ไม่บริสุทธิ์และไม่ดี สิ่งเหล่านี้เกิดมาจากอะไร และเรามีส่วนทำให้สิ่งเหล่านี้เกิดมาได้อย่างไร"`