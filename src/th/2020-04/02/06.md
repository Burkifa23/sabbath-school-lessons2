---
title:  เกลือกว่าเจ้าจะลืม
date:  08/10/2020
---

ก่อนที่ชนอิสราเอลจะเข้าไปในดินแดนแห่งพระสัญญา ท่านโมเสสได้ให้โอวาทแก่พวกเขาอีกครั้งหนึ่ง

ท่านโมเสสได้เล่าถึงการทรงนำอันแสนอัศจรรย์ของพระเจ้า และท่านโมเสส ได้กล่าวเตือนแล้ว เตือนอีกอย่าให้พวกเขาหลงลืม ในสิ่งที่องค์พระผู้เป็นเจ้าได้ทรงได้ทำเพื่อพวกเขา ในหลายลักษณะ พระธรรมเฉลยธรรมบัญญัติ ที่ท่านโมเสสได้รับการดลใจจากพระเจ้าให้เขียนขึ้น ถือเป็นคำสั่งสุดท้าย ซึ่งเป็นเหมือน “พินัยกรรม” ซึ่ง พระธรรมเล่มนี้ถูกเขียนขึ้นหลายพันปีแล้ว ในวัฒนธรรม และสถานการณ์ของชีวิต ซึ่งมีความแตกต่างจากสิ่งต่างๆ ที่เรากำลังเผชิญอยู่ในเวลานี้อย่างยิ่ง แต่หลักการต่างๆ เรายังสามารถนำมาประยุคใช้ได้ดี เช่นกัน

`อ่าน พระธรรม เฉลยธรรมบัญญัติ บทที่ 6 เราสามารถเรียนรู้อะไรจากบทนี้ เกี่ยวกับหลักการของการศึกษาคริสเตียน อะไรควรเป็นศูนย์กลางของสิ่งทั้งปวงที่เราจะสอน  ไม่เพียงสำหรับเด็กๆของเราเท่านั้นแต่กับใครๆ ที่ไม่รู้จักพระเจ้า เหมือนกับที่เรารู้จักพระองค์ คือการกระทำยิ่งใหญ่แห่งความรอดของพระองค์มีข้อเตือนใจอะไรที่เราจะพบได้ในข้อพระคัมภีร์เหล่านึ้เช่นกัน`

ศูนย์กลางของเรื่องราวทั้งหมดที่พวกอิสราเอลจะสอนให้กับพวกเด็กๆของเขา คือความมหัศจรรย์ต่างๆ ที่พระเจ้าได้ทรงทำท่ามกลางพวกเขา และคำเตือนชัดเจนที่ทรงประทานให้พวกเขาคือ อย่าหลงลืมสิ่งทั้งปวงที่พระเจ้าได้ทรงทำเพื่ออิสราเอล

แน่นอน ถ้าบิดามารดาจะสวมบทบาทสำคัญอันดับแรก ด้วยการรวบรวม (integrating) คำสอนของพระคัมภีร์ ให้เข้าไปสู่ชีวิตของเด็กๆ จากนั้นพวกเขามีความรับผิดชอบ ในการจัดระเบียบ และเตรียมชีวิตของพวกเขาในลักษณะเช่นนั้น ซึ่งพวกเขามีความรู้ และเวลาเพียงพอที่จะใช้กับเด็กๆของพวกเขา

“ครูคนแรกของเด็กคือมารดา ช่วงระหว่างความรู้สึกอ่อนไหวได้ง่าย (susceptibility) ของเด็กๆ เป็นช่วงเดียวกัน ที่พวกเขาเรียนรู้  และพัฒนาได้เร็ว ดังนั้นส่วนใหญ่ของความเข้มข้นในการเรียนรู้ จะตกอยู่ในมือของมารดา” (เอลเลน จี.ไว้ท์, การศึกษา, หน้า 275)

นี่เป็นช่วงเวลาที่สำคัญยิ่ง  เมื่อบิดามารดาจะ ให้การบริการช่วยเหลือลูกๆของพวกเขา เกี่ยวกับความรัก และพระสัญญาของพระเจ้า จงอุทิศเวลาเจาะจงอย่างเป็นประจำ ที่จะสอนถึงพระปัญญา และพระสัญญาของพระเจ้าเป็นการส่วนตัว  อันจะเกิดผลกระทบด้านบวกแก่ครอบครัวของคุณ ซึ่งจะเป็นชนในรุ่นต่อไปซึ่งจะขึ้นมาแทนที่

`อ่าน ข้อพระธรรม ต่อไปนี้ “และท่านจงสอนถ้อยคำเหล่านั้น แก่บุตรหลานของท่าน และจงพูดถึงถ้อยคำเหล่านั้น เมื่อท่านนั่งอยู่ในบ้าน เดินอยู่ตามทาง นอนลง หรือลุกขึ้น” (เฉลยธรรมบัญญัติ 6:7) อะไรคือจุดหมายตรงนี้ และสิ่งนี้ควรได้บอกเราเกี่ยวกับ ความสำคัญยิ่ง ที่จะรักษาความมีตัวตนจริงของพระเจ้าไว้เสมอ (พระองค์ทรงพระชนม์อยู่ และทรงอยู่ใกล้เรา)  เรื่องนี้ไม่สำคัญเฉพาะสำหรับเด็กๆ แต่ตัวเราเองก็เช่นกัน"`