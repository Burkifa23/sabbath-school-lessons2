---
title:  ครอบครัวแรก
date:  04/10/2020
---

เราไม่ได้รับข้อมูลรายละเอียด ในหน้าต้นๆของพระคัมภีร์เกี่ยวกับประเภทของการศึกษาสำหรับครอบครัว ที่ดำเนินไปในช่วงแรกของครอบครัวมนุษย์  แม้ว่าเราสามารถจะมั่นใจได้ว่าเป็นโครงสร้างของครอบครัวเอง ที่การศึกษาได้เกิดขึ้นย้อนหลังไปในตอนนั้น

“ระบบของการศึกษาที่สถาปนาในสวนเอเดนมีศูนย์กลางในครอบครัว อาดัมเป็น “บุตรของพระเจ้า” (ลูกา 3:38)  และจากพระบิดาของพวกเขา ที่เหล่าบุตรได้รับการสั่งสอนอันสูงส่ง ในความรู้สึกแห่งความจริง นี่เป็นโรงเรียนแห่งครอบครัว” (เอลเลน จี.ไว้ท์, การศึกษา, หน้า 33)

แม้เราจะไม่ทราบเป็นแน่นอนว่ามีการสอนเรื่องอะไรบ้าง แต่เราแน่ใจได้ว่าเกี่ยวกับความมหัศจรรย์ของ การทรงสร้าง ความเป็นไปหลังความบาป  และแผนการแห่งความรอด

`ข้อพระคัมภีร์ต่อไปนี้สอนเรื่องอะไร และเหตุใดสิ่งเหล่านี้ทำให้แน่ใจได้ว่าเป็นส่วนหนึ่งของการศึกษา ที่อาดัม และเอวาส่งต่อให้ลูกหลานของพวกเขา ปฐมกาล บทที่ 1-2; ปฐมกาล 3:1-15; 2 โครินธ์ 4:6; ลูกา 10:27; กาลาเทีย 3:11; วิวรณ์ 22:12`

“ระบบของการศึกษาก่อตั้งขึ้นตอนเริ่มต้นของโลก  เป็นต้นแบบสำหรับมนุษย์ตลอดมาทุกยุคสมัย เป็นการสาธิตในหลักการของโรงเรียนตัวอย่างที่ตั้งขึ้นในสวนเอเดน  ซึ่งเป็นบ้านของบิดา มารดาคู่แรกของเรา” (เอลเลน จี. ไว้ท์, การศึกษา, หน้า 20)

การศึกษาของคริสเตียน ได้รับการมอบหมาย (commitment)ให้เป็นหลักในการศึกษาแก่สมาชิกของครอบครัว ในเรื่อง หลักข้อเชื่อ การนมัสการ การสอน การร่วมสังสรรค์ การประกาศพระกิตติคุณ และการรับใช้ บ้านคือสถานที่ ที่คุณให้การบริการรับใช้สมาชิกในครอบครัวในเรื่องของความรัก และพระสัญญาของพระเจ้า เป็นสถานที่พระเยซูทรงแนะนำเด็กๆว่าพระองค์ทรงเป็นพระผู้เป็นเจ้า และเป็นพระผู้ช่วยให้รอดของพวกเขา และเป็นพระสหาย  เป็นสถานที่ที่พระคัมภีร์ถูกยกขึ้นสูงในฐานะเป็นพระวจนะของพระเจ้า  ครอบครัวเป็นสถานที่ต้นแบบความเข้มแข็งในความสัมพันธ์ระหว่างมนุษย์กับพระบิดาเจ้าแห่งฟ้าสวรรค์ของเรา ว่าพระองค์มีพระลักษณะอย่างไร

ใน พระธรรม ปฐมกาล 4:1-4  เราได้อ่านบันทึกเรื่องของ “คาอิน” และ “อาเบล” ต่างนำสิ่งที่พวกเขาจะถวายบูชามา  เราสามารถแน่ใจได้ว่าพวกเขาได้เรียนรู้เกี่ยวกับความหมาย และความสำคัญของเครื่องถวายบูชา ซึ่งถือว่าเป็นส่วนหนึ่งของการศึกษา เกี่ยวกับแผนการแห่งความรอด  แน่นอน อย่างที่เรื่องนี้สาธิตให้เห็น การศึกษาที่ดี อาจไม่ได้นำไปสู่ผลลัพธ์ประเภทที่คนหนึ่งรอด้วยความหวัง

`ไม่ว่าจะมีสถานการณ์ใดเกิดขึ้นในบ้าน คุณสามารถเลือกทำให้เกิดสิ่งแวดล้อมที่ดีต่อการสอนและการดำเนินชีวิตได้อย่างไร"`