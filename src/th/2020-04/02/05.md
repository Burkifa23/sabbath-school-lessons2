---
title:  บทบาทของบิดา-มารดา
date:  07/10/2020
---

**“ส่วนท่านทั้งหลายที่เป็นบิดา อย่ายั่วบุตรของท่าน ให้เกิดโทสะ  แต่จงเลี้ยงดูพวกเขาด้วยการสั่งสอน และการเตือนสติตามหลักขององค์พระผู้เป็นเจ้า”  (เอเฟซัส 6:14)**

**“ภรรยาที่เลิศประเสริฐใครเล่าจะหาพบ คุณค่าของเธอเลิศล้ำกว่าทับทิม” (สุภาษิต 31:10)**

บิดา มารดา มีความรับผิดชอบอันน่าเกรงขาม (awesome) บิดาเป็นหัวหน้าครอบครัว และครอบครัวเป็นโรงเลี้ยงเด็กของโบสถ์ เป็นโรงเรียน และเป็นหน่วยสังคม ถ้าบิดาเป็นคนอ่อนแอ ไม่มีความรับผิดชอบ หรือไร้ความสามารถ อย่างนี้ครอบครัว โบสถ์ โรงเรียน และสังคมจะได้รับผลแห่งความเสียหาย (suffer) ผู้เป็นบิดาควรแสวงหาโอกาสจะสาธิตผลแห่งพระวิญญาณ คือ “ความรัก  ความยินดี  สันติสุข  ความอดทน  ความกรุณา ความดี  ความสัตย์ซื่อ  ความสุภาพอ่อนโยน  และการรู้จักบังคับตน” (กาลาเทีย 5:22, 23)

มารดาก็เช่นกัน จะว่าไปมีบทบาทสำคัญที่สุดในสังคม  พวกหล่อนมีอิทธิพลยิ่งใหญ่ในการหล่อหลอมอุปนิสัยลูก หรือของลูกๆของหล่อน อีกทั้งการสถาปนาบรรยากาศด้านบวกของบ้านให้เกิดขึ้น บิดาทั้งหลายควรทำสิ่งทั้งปวงที่พวกเขาทำได้ร่วมกับมารดาในเรื่องการศึกษาของลูกๆ ของพวกเขา

`มีอะไรที่บิดา และมารดาเรียนรู้จากข้อพระคัมภีร์ต่อไปนี้ เอเฟซัส 5:22, 23, 25, 26; 1 โครินธ์ 11:3; 2 โครินธ์ 6:14; โรม 13:13, 14; 2 เปโตร 1:5-7; ฟีลิปปี 4:8`

บิดา มารดาที่เป็นคริสเตียนมีข้อผูกพันในเรื่องศีลธรรม ด้วยการจัดหาต้นแบบของพระคริสต์จากพระคัมภีร์  และผ่านการนมัสการ และกิจกรรมของโบสถ์ พระคริสต์ทรงเปรียบเทียบ (analogy) ความสัมพันธ์ ของพระองค์ และโบสถ์เป็นเหมือนความสัมพันธ์ของการสมรสของชาย-หญิง เมื่อบิดามารดาปฏิเสธที่จะนำ

หรือ นำพวกเขาไปในลักษณะของเผด็จการ (tyrannical) จะเท่ากับพวกเขาระบายสีภาพของพระคริสต์ผิดพลาดไป สำหรับพวกลูกๆของพวกเขาเอง และสำหรับชาวโลก พระเจ้าทรงบัญชาบิดา มารดาคริสเตียนทั้งหลาย ให้ขยันหมั่นเพียรสอนพวกลูกๆของพวกเขา (ดู เฉลยธรรมบัญญัติ  6:7) บิดา มารดามีความรับผิดชอบในการสอนเด็กๆของพวกเขาให้รักองค์พระผู้เป็นเจ้า เป็นความรักประเภทอุทิศถวายตัว และยอมสยบเชื่อฟังพระองค์

ในเฉลยธรรมบัญญัติ 6:7 พวกเด็กๆของชนอิสราเอลได้รับพระบัญชาด้วยคำสั่งสอนพิเศษเฉพาะเกี่ยวกับการศึกษาของเด็กๆ ของพวกเขาเกี่ยวกับสิ่งต่างๆ ที่องค์พระผู้เป็นได้ทำเพื่อประชากรของพระองค์ อย่างไรก็ดีเรื่องยิ่งใหญ่ ที่เหล่าผู้ปกครองจะต้องเล่าให้พวกเด็กๆฟัง  เราผู้มีชีวิตหลังจากไม้กางเขนของพระเยซู มีหลายสิ่งมากกว่าที่จะบอกเล่าให้พวกลูกหลานของเราฟัง มิใช่หรือ

ดังนั้น การเยียวยา หรือฝึกฝนอบรมที่เราจะให้กับเด็กๆ จะต้องเป็นกิจกรรมซึ่งปฏิบัติในเชิงรุก และกระทำการต่อเนื่อง ซึ่งนั้นก็คือการเทความจริงของพระเจ้าสู่เด็กๆของเรา และเตรียมพวกเขาไว้สำหรับการที่พวกเขาจะมีความสัมพันธ์ของพวกเขาเองกับพระคริสต์

ในตอนสุดท้าย แม้ว่า เราทั้งมวลได้รับของขวัญศักดิ์สิทธิ์คือ “ของประทานในเรื่องเสรีภาพในการเลือกที่จะตัดสินใจได้ตามที่ปรารถนา”  ท้ายที่สุด เมื่อพวกเด็กๆได้เติบโตขึ้นเป็นผู้ใหญ่  เด็กๆของเรา ก็จะต้องให้คำตอบด้วยตัวของพวกเขาเองต่อพระพักตร์ของพระเจ้า"