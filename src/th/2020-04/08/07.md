---
title:  ความคิดเพิ่มเติม
date:  20/11/2020
---

พระมหาบัญชายิ่งใหญ่ที่ทรงมอบให้เหล่าสาวกประกาศพระกิตติคุณ (มัทธิว 28:18-20) ถูกตั้งไว้เป็นที่สังเกตได้ในกลุ่มเคลื่อนไหวทางศาสนาทั่วโลก ตรงนี้อัครทูตไม่กี่ท่าน หรือมิชชันนารี (คำศัพท์ทั้งสองมีความหมายอย่างเดียวกัน คือผู้ที่ถูกส่งออกไป) พวกเขาเดินทางไปทั่งโลก และรวบรวมนักเรียน นักศึกษาและทำให้พวกเขาเป็นสาวก (disciples) เรียกเชิญให้พวกเขาเชื่อในพระเยซู ให้รับบัพติศมา และเริ่มสอนพวกเขาในสิ่งต่างๆ ที่พระเยซูทรงบัญชาพวกเขา ภาพที่เกิดขึ้นคือผู้คนได้กลับใจมาเป็นคริสเตียนรอบโลก พวกเขาเป็นตัวแทนของผู้คนที่มาจากต่างวัฒนธรรม และพูดภาษาแตกต่างกัน พวกเขาขึ้นจากน้ำหลังการรับบัพติศมา และเข้าไปในโรงเรียน และเริ่มรับการศึกษาของพวกเขา สิ่งนี้ไม่น่าประหลาดใจนัก เพราะพวกเขายังมีหลายสิ่งที่ต้องเรียนรู้

เหตุผลที่คริสเตียนต้องเรียนรู้อยู่เสมอไม่เพียงเป็นความอยากรู้อยากเห็นด้านสติปัญญา หรือความกระตือรือร้นต้องการเรียนจนรู้จริง  แต่เป็นว่าชีวิตของคริสเตียน และความเชื่อซึมซับอยู่ทุกมุมของชีวิตประจำวัน มีหลายสิ่งรอให้เรียนรู้  เพราะเหตุผลว่า จดหมายฝากบรรจุไว้ในพระคัมภีร์ใหม่ มีเนื้อหาทั้งการประกาศเกี่ยวกับพระเยซู (ซึ่งบางครั้งเราเรียกในพระคัมภีร์ใหม่ว่า “kerygma” (เคห์-ริก-มา) และการศึกษาทั้งมวลที่คริสเตียนต้องเรียนรู้ (บาง ครั้งพระคัมภีร์ใหม่เรียกว่า “didache” (did-ah-kay) ตัวอย่างการประกาศจะพบได้ใน 1 โครินธ์ 2:2 ในกรณีที่การศึกษาเริ่มต้นใน 1 โครินธ์ บทที่ 4 ต่อเนื่องไปเป็นครั้งคราวในส่วนที่เหลือของจดหมายว่า มีอะไรบ้างที่คริสเตียนต้องเรียนรู้

การงาน การพักผ่อน ประเด็นการสังสรรค์ ความสัมพันธ์ของชุมชน คริสตจักร และการนมัสการ เศรษฐศาสตร์ ความมีใจรักมนุษย์ด้วยกัน (philanthropy) ความสัมพันธ์กับผู้มีอำนาจ การให้คำปรึกษา ระบบครอบครัว ความสัมพันธ์ในชีวิตสมรส และการเลี้ยงดูเด็ก อาหาร และการเตรียมการสำหรับบั้นปลาย ทั้งชีวิตของคนหนึ่ง และชีวิตในโลกนี้ การเป็นคริสเตียนหมายถึงการที่ต้องเรียนรู้บางสิ่ง เกี่ยวกับสิ่งเหล่านี้ และมากกว่านั้น การเข้าใจในเรื่องต่างๆดังที่ได้กล่าวมาไม่ได้เป็นมาโดยธรรมชาติ แต่จะต้องตั้งใจเรียน

**คำถามเพื่อการอภิปราย**:

`งานด้านการศึกษาสำหรับพันธกิจของคริสตจักรมีความสำคัญอย่างไร`

`เอลเลน จี. ไว้ท์ หมายความอย่างไรเมี่อนางเขียนว่า “สวรรค์คือโรงเรียนแห่งหนึ่ง” (การศึกษา, หน้า 301)`

`จาก 1 โครินธ์ 2:1-16 ที่เปาบอกว่า พระเจ้าทรงเปิดเผยให้ว่าผู้ครอบครองและสติปัญญาของยุคนั้นกำลังจะเสื่อมสูญไป ข้อความนี้สะท้อนถึงยุคของเรานี้อย่างไรบ้าง`"