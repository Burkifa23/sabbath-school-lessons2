---
title:  การศึกษาและการไถ่ให้รอด
date:  14/11/2020
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 1:26, 27; อิสยาห์ 11:1-9; 2 ทิโมธี 3:14-17; 1 พงศ์กษัตริย์ 4:29-34; ยอห์น 14:17; 1โครินธ์ 2:1-16

> <p>ข้อควรจำ</p>
> “พระคัมภีร์ทุกตอนได้รับการดลใจจากพระเจ้า และเป็นประโยชน์ในการสอน การตักเตือนว่ากล่าว การแก้ไขสิ่งผิด และการอบรมในความชอบธรรม” (2 ทิโมธี 3:16)

พระคัมภีร์เล่าเรื่องยาวเกี่ยวกับพระเจ้า และประชากรของพระองค์ บางครั้งผู้คนมองดูเหมือนเป็นเรื่องความรักที่บิดเบี้ยวไป อย่างน้อยก็เกิดขึ้นชั่วคราว หรือไม่ก็สามารถมองเห็นเป็นเรื่องของบิดา และลูกๆที่คิดกบฎต่อบิดา ซึ่งในที่สุดได้หันกลับมาเป็นลูกที่ดี

แต่วัตถุประสงค์ของการสอนสัปดาห์นี้ เราจะค้นพบเรื่องพระคัมภีร์ในอีกหัวข้อหนึ่ง ชื่อเรื่องว่า “ครู และนักศึกษาของเขา” พวกนักศึกษาพากันสอบตกหลายรอบ แต่ครูอดทนอธิบายบทเรียนครั้งแล้ว ครั้งเล่าจนกระทั่งในที่สุดมีนักศึกษาบางคนได้เรียนรู้

เรื่องในพระคัมภีร์ไม่เหมือนกับเรื่องของมนุษ์เราเอง ซึ่งเราทราบดี มีข้อยกเว้นข้อเดียว  คือเรื่องของพระเจ้าและประชากรของพระองค์ ซึ่งให้ความมั่นใจว่าสุดท้ายจบลงด้วยดี หรือบรรลุถึงเป้าหมาย พระคุณของพระเจ้าที่มีต่อประชากรของพระองค์เป็นหลักประกันในผลลัพธ์ที่ออกมา ความรับผิดชอบในความสัมพันธ์นี้บ่อยครั้งเกิดความเข้าใจผิด และแม้แต่เป็นสิ่งที่น่ากลัว (dreaded) โดยคนจำนวนมากผู้ซึ่งคิดว่าเป็นภาระที่หนักอึ้ง แต่ในข้อเท็จจริง เรื่องพระคัมภีร์เป็นสิ่งซึ่งขาดเสียมิได้ (essentially) เป็นการเชื้อเชิญให้มารู้จักพระเจ้า และเข้าใจน้ำพระทัยของพระองค์ ที่จริงแล้ว การเรียนรู้ที่จะรู้จักพระเจ้า เป็นเรื่องการตอบสนองสำคัญที่สุด (foremost) ของเรา ที่จะตอบสนองต่อพระคุณของพระองค์ เราไม่อาจทำสิ่งใดเพื่อจะได้รับพระคุณนั้น แต่เราสามารถเรียนรู้เรื่องพระคุณ และอะไรคือการศึกษาของคริสเตียน ถ้าไม่ ณ แกนกลาง การศึกษาสอนเราเกี่ยวกับพระคุณนี้"