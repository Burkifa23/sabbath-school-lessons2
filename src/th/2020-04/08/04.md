---
title:  โมเสสและผู้เผยพระวจนะ
date:  17/11/2020
---

`อ่าน 2 ทิโมธี 3:14-17 ข้อพระคัมภีร์เหล่านี้สอนอะไรเรา เกี่ยวกับบทบาทของพระคัมภีร์ในการศึกษาของคริสเตียน`

ถ้อยคำที่ใช้เรียกส่วนแรกของพระคัมภีร์คือคำว่า “โทราห์” (Torah) บางครั้งพระคัมภีร์ส่วนนี้ถูกแปลว่า “ธรรมบัญญัติ” ส่วนหนึ่งเพราะว่ามี “ธรรมบัญญัติ” อยู่เป็นจำนวนมากในหนังสือ (ห้าเล่มแรก) เหล่านี้ ที่จริงคำว่า “โทราห์” มีความว่า “คำสอน” หรือ “คำสั่งสอน” ความเข้าใจนี้แตกต่างมากจากสิ่งที่หลายคนคิดว่าเป็น “ธรรมบัญญัติ” ซึ่งในพระคัมภีร์หมายถึง กฎเกณฑ์ และระเบียบปฏิบัติต่างๆ ที่เราต้องปฏิบัติตาม เพื่อให้คงอยู่ในพระคุณแห่งความดีของพระเจ้า ไม่เช่นนั้น เนื้อหาของธรรมบัญญัติมีเจตนาสอนแนวปฏิบัติในการดำเนิน

ชีวิตอย่างประสบความสำเร็จ และปลอดภัยในความสัมพันธ์กับพระเจ้าตามพันธสัญญา ที่พระเจ้าทรงตั้งพระทัยไว้ เมื่อพระองค์ทรงสร้างเราในครั้งแรก

สองตอนต่อมาของพระคัมภีร์เดิมในภาษาฮีบรู คือตอนที่ว่าด้วย “ผู้เผยพระวจนะ” ซึ่งรายงานว่าประชากรของพระเจ้าได้ศึกษาอย่างถี่ถ้วนเพียงใดในเนื้อหาทางการศึกษานี้ และดำเนินชีวิตตามคำสอนดังกล่าว (หนังสือของผู้เผยพระวจนะก่อนหน้านี้ หรือหนังสือประวัติศาสตร์ต่างๆ) และมีอะไรที่พวกเขาควรได้เรียนรู้จากเนื้อหาด้านการศึกษา (ของผู้เผยพระวจนะรุ่นต่อมา) ตอนที่เหลือทั้งหมดของพระคัมภีร์เดิม เรียกว่า  “งานเขียน” (the writings) ซึ่งเขียนไว้ในภาษาฮีบรู อันเต็มไปด้วยตัวอย่างของครูผู้ประสบความสำเร็จ และครูผู้ประสบความสำเร็จน้อย และนักศึกษาทั้งหลาย  ตามมาด้วยประสบการณ์ด้านการศึกษาของพวกเขา ตัวอย่างความสำเร็จในด้านการศึกษาในหนังสือเหล่านี้คือ เอสเธอร์ นางรูธ ท่านดาเนียล และท่านโยบ ท่ามกลางผู้ล้มเหลวคงจะเป็น เพื่อนสี่คนของท่านโยบ แน่นอน พระธรรมสดุดี คือบทเพลงสรรเสริญ (hymnbook) แต่แม้จะมีอยู่น้อย  มีบทสดุดีด้านการศึกษาอยู่สามบท: สดุดี บทที่ 1 สดุดี บทที่ 37 และ สดุดี บทที่ 73

พระธรรม กิตติคุณเต็มไปด้วยเนื้อหา ซึ่งมีเจตนาสำหรับวัตถุประสงค์ด้านการศึกษาต่างๆ โดยเฉพาะอย่างยิ่งในคำอุปมาทั้งหลายของพระเยซู  จดหมายฝากหลายฉบับของท่านเปาโลเริ่มต้นด้วยการประกาศพระกิตติคุณอย่างเข้มแข็ง และจบลงด้วยเนื้อหา (material) ด้านการศึกษา บทเรียนภาคปฏิบัติเกี่ยวกับการดำเนินชีวิตประจำวันสำหรับคริสเตียน พระธรรมวิวรณ์เต็มไปด้วยเนื้อหาสาระทางการศึกษา ยกตัวอย่างเช่น การแสดงให้เห็น (disclosure) สิ่งทั้งหมด การเผยให้เห็น (unrolling) อนาคตคริสตจักรของพระคริสต์ ซึ่งเปิดเผยในหนังสือเล่มหนึ่งมีเพียงพระเมษโปดก (ลูกแกะของพระเจ้า) นั่นคือพระเยซู ผู้เป็นพระบรมครูเท่านั้นจึงสามารถจะเปิดได้ (วิวรณ์ 5:1-5)

`บางคนพูดว่าสิ่งที่โมเสสเขียนไม่ใช่สำหรับเราในยุคนี้ เช่น เฉลยธรรมบัญญัติ 17:14-20 ที่กล่าวถึงการแต่งตั้งกษัตริย์ ซึ่งปัจจุบนี้ไม่มีแล้ว เราจะใช้พระคัมภีร์เหล่านี้ให้ถูกต้องและเหมาะสมกับเราได้อย่างไร"`