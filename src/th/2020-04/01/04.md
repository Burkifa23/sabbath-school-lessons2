---
title:  ข่าวสารที่หายไป
date:  29/09/2020
---

จากบทเรียนเมื่อวานนี้ แทนที่เอวาจะมองเห็นคำสั่งอันชัดเจนของพระเจ้า แต่จากถ้อยคำของเอวา เธอได้ละเลยคำสั่งที่ได้รับมา  แม้ว่าเธอไม่ได้ตีความหมายของพระเป็นเจ้าที่ได้ตรัสกับเธอผิด  แต่เธอไม่ได้ใส่ใจจริงจังเพียงพอ จึงมีผลตามมามากมาย

ดังนั้นเมื่อเอวา เผชิญหน้ากับ “งู” เธอได้พูดซ้ำสิ่งที่พระเจ้าได้ตรัส (แต่ไม่ค่อยจะตรงนัก) กับงู ในสิ่ง ที่พระจ้าได้ตรัสเกี่ยวกับต้นไม้ในสวน  (ปฐมกาล 3:2, 3) แน่นอนข่าวสารนี้ไม่ใช่ข่าวสารถึงงู  งูนั้นคุ้นเคยกับ พระบัญชา ดังนั้นจึงได้เตรียมตัวมาดีที่จะบิดเบือน (twist) คำสั่งนั้น เพื่อจะลวงเอวาผู้บริสุทธิ์ให้ตกเป็นเหยื่อ

`ตรวจสอบ พระธรรม ปฐมกาล 3:4-6 นอกเหนือการปฏิเสธโดยตรงในสิ่งที่พระเจ้าได้ตรัส  มีอะไรอื่นที่งูพูด ซึ่งปรากฏชัด ประสบความสำเร็จกับเอวา มีหลักการอะไรที่งูได้ทำ และได้ประโยชน์`

เมื่องูบอกข่าวสารที่ไม่ถูกต้อง เอวาควรได้ปรึกษากับพระเจ้า นี่เป็นความงามในการศึกษาแห่งสวนเอเดน: คือนักศึกษาเข้าถึงพระบรมครูผู้ยิ่งใหญ่ได้ ซึ่งแน่นอนเหนือสิ่งใดๆ ที่เราสามารถหยั่งถึงได้บนแผ่นดินโลก อย่างไรก็ดี แทนที่การผละหนี และแสวงหาการช่วยเหลือจากพระเจ้า เอวายอมรับข่าวสารของงู  การยอมรับการแก้ไขใหม่ (revision) ในข่าวสาร ซาตานต้องการทำให้เอวาเกิดความสงสัยในพระเจ้าจากสิ่งที่งูได้บอกพวกเขา

ในเวลาเดียวกัน อาดัมได้หลงเข้าสู่สถานการณ์ของเขาเอง “อาดัมเข้าใจแล้วว่าเพื่อนคู่คิดของเขาได้ล่วงละเมิดพระบัญชาของพระเจ้า โดยการไม่ใส่ใจข้อห้าม (prohibition) เพียงข้อเดียวที่ทรงวางไว้สำหรับพวกเขา ซึ่งเป็นข้อทดสอบในความซื่อสัตย์ (fidelity) และความรักของพวกเขา  มีการต่อสู้ดิ้นรนอันน่ากลัวในจิตใจของอาดัม เขารู้สึกเศร้าโศกว่าถ้าเขายอมให้เอวาแยกจากข้างกายของเขา  ซึ่งบัดนี้ความตายได้บังเกิดขึ้นแล้ว เขาจะต้องแยกจากเธอ ผู้ซึ่งได้สมาคมใกล้ชิด และนำความชื่นชมมาสู่ชีวิตของเขา เขาสามารถจะให้สิ่งนี้เกิดขึ้นได้อย่างไร” (เอลเลน จี.ไว้ท์, บรรพชนและผู้เผยพระวจนะ, หน้า 56) น่าเสียดายที่สุดคือ แม้อาดัมจะรับรู้เรื่องสิ่งที่ถูก จากสิ่งที่ผิด แต่เขายังเลือกสิ่งที่ผิดอยู่ดี

`จงพิจารณาการหลอกลวงที่น่าเจ็บปวดตรงนี้: งูพูดว่า ถ้าพวกเขารับประทานผลไม้จากต้นไม้ต้องห้าม“พวกเจ้าจะเป็นเหมือนอย่างพระเจ้า คือรู้ความดี และความชั่ว” (ปฐมกาล  3:5) แต่ปฐมกาล 1:27 กล่าวว่าพวกเขาเป็นเหมือนพระเจ้าแล้วมิใช่หรือ สิ่งนี้สอนว่า เราสามารถถูกหลอกได้ง่ายเพียงใด แม้เราจะได้รับการศึกษาที่ดีเหมือนอาดัมกับเอวาก็ตาม ความเชื่อและการเชื่อฟังเป็นสิ่งเดียวที่ช่วยป้องกันเราได้อย่างไร"`