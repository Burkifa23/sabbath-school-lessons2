---
title:  การศึกษาในสวนเอเดน
date:  26/09/2020
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 2:7- 23; ปฐมกาล 3:1-6; 2 เปโตร 1:3-11; 2 เปโตร 2:1-17; ฮีบรู 13:7, 17, 24

> <p>ข้อควรจำ</p>
> “ดูเถิดพระเจ้าทรงเป็นที่ยกย่อง ด้วยพลานุภาพของพระองค์ ผู้ใดเป็นผู้สั่งสอน เหมือนอย่างพระองค์เล่า” (โยบ 36:22)

นักศึกษาพระคัมภีร์ ส่วนมาก ทราบเรื่องการเนรมิตสร้างในพระธรรม ปฐมกาล บทที่ 1-3 ซึ่งได้สำแดงพระอุปนิสัย: ของพระเจ้า อาดัม เอวา ทูตสวรรค์หลายองค์ และงู เรื่องเริ่มต้นในสวนเอเดนอันสวยงามเป็นเลิศในปฐพี เรื่องราวของเหตุการณ์ดำเนินตามหลักความจริง พระเจ้าทรงเนรมิตสร้างอาดัม และเอวา ทรงสอนพวกเขาถึงความบาป เมื่อพวกเขาไม่เชื่อฟัง พวกเขาถูกขับไล่ออกจากสวนเอเดน อย่างไรก็ดี เมื่อเรามองอย่างใกล้ชิดผ่านบทต้นๆ ไม่กี่บทของพระธรรมปฐมกาล โดยเฉพาะอย่างยิ่งการมองผ่านเลนส์ของการศึกษา  เราจะมองเห็นในเชิงลึกของเรื่องราว การขับไล่ การเริ่มต้นของของเรื่องราว

“ระบบการศึกษาที่สถาปนาขึ้น ณ ตอนเริ่มต้นของโลก เป็นต้นแบบสำหรับมนุษย์ตลอดมาในภายหลัง เป็นเครื่องสาธิตให้เห็นหลักการ ของโรงเรียนตัวอย่าง (model) ซึ่งได้สถาปนาขึ้นในสวนเอเดน อันเป็นบ้านของ บิดา-มารดาคู่แรกของเรา สวนเอเดนเป็นห้องเรียนธรรมชาติ เป็นตำราเล่มแรก และพระคริสต์เองทรงเป็นพระบรมครูผู้สอน และบิดา-มารดาของมนุษยชาติเป็นนักศึกษา”  (เอลเลน จี. ไว้ท์, การศึกษา, หน้า 20)

องค์พระผู้เป็นเจ้าทรงเป็นผู้ทรงวางรากฐาน หลักการ และทรงเป็นครูของโรงเรียนแห่งแรกนี้ และตามที่เราได้ทราบ ในที่สุดอาดัม และเอวาได้เลือกครูอีกคนหนึ่ง และได้เรียนรู้บทเรียนที่ผิดพลาดไป มีอะไรได้เกิดขึ้น เพราะเหตุใด และเราสารถเรียนรู้อะไรจากเรื่องนี้