---
title:  ความคิดเพิ่มเติม
date:  25/12/2020
---

อ่าน เอลเลน จี.ไว้ท์, โรงเรียนในโลกหน้า. การศึกษา, หน้า 301-309 และการต่อสู้ขับเคี่ยวยิ่งใหญ่สิ้นสุดลง สงครามแห่งประวัติศาสตร์, หน้า 662-678

“สิงโตในโลกนี้ ที่เราสู้สึกว่าน่ากลัว ทำให้จิตตกที่จะเข้าใกล้  จะนอนลงกับลูกแกะ ทุกสิ่งในโลกใหม่จะเต็มไปด้วยสันติสุข และความสอดประสาน  ต้นไม้ในโลกใหม่จะลำต้นตรง และสูงตระหง่าน (lofty) ไม่มีพิการผิดรูป...

“ให้สิ่งสวยงามทั้งมวลของบ้านเราในแผ่นดินโลก เตือนเราถึงแม่น้ำที่น้ำใสเรียบเหมือนแก้วตกผลึก และความเขียวขจีของท้องทุ่ง  กิ่งไม้ที่แกว่งไกว  และน้ำพุเหมือนมีชีวิต  ตึกรามบ้านช่องส่องแสงสะท้อน  หมู่นักร้องสวมชุดสีขาว สวรรค์บ้านของเราช่างวิจิตรงดงาม ไม่มีจิตรกรคนใดสามารถวาดภาพได้เหมือน  และไม่มีปากของคนบาปที่ต้องตายให้คำพรรณนาได้ ให้เราจินตนาการรูปร่างของบ้านของผู้ได้รับความรอด  และระลึกว่าจะมีความรุ่งเรืองยิ่งกว่า ความสว่างไสวมากกว่า ที่คุณสามารถจะจินตนาการในแพรวพราวขึ้นมาได้” (เอลเลน จี.ไว้ท์, สวรรค์, หน้า 133, 134)

“ความกลัวของการทำให้มรดกที่จะได้รับเป็นเหมือนวัตถุมากเกินไป ได้ทำให้ผู้ที่เคร่งในด้านจิตวิญญาณคิดห่างเหินจากความจริงแท้  ซึ่งนำเราให้มองบ้านบนสวรรค์เป็นเหมือนบ้านของเรา  พระคริสต์ทรงให้ความมั่นใจแก่เหล่าสาวกของพระองค์ว่า  พระองค์ได้เสด็จไปเตรียมคฤหาสน์ (mansions) เพื่อพวกเขาในปราสาทของพระบิดา  เหล่าคนที่รับเอาคำสอนจากพระวจนะของพระเจ้า จะไม่ยอมเป็นคนเขลาเกี่ยวกับบ้าน (abode) บนสวรรค์  ภาษาของมนุษย์ไม่เพียงพอจะพรรณนาถึงรางวัลที่ผู้ชอบธรรมจะได้รับ  เรื่องนี้จะเป็นที่รู้จักของผู้ที่จะได้เห็นเท่านั้น  ดวงจิตของผู้มีข้อจำกัดไม่สามารถจะเข้าใจในสง่าราศีของแผ่นดินสวรรค์ของพระเจ้าได้” (เอลเลน จี.ไว้ท์, สงครามแห่งประวัติศาสตร์, หน้า 674, 675)

**คำถามเพื่อการอภิปราย**

`จงพิจาณาสิ่งที่พาคัล นักเขียนชาวฝรั่งเศส ได้กล่าว เกี่ยวกับบุคคลผู้ไม่สนใจใยดีสิ่งที่เป็นนิรันดร์ เพราะเหตุใดบางคนจึงเป็นอย่างนั้น และทำไมจึงเป็นการไร้เหตุผลที่จะคบหาคนเช่นนั้น`

`ความหวังเกี่ยวกับชีวิตนิรันดร์สำคัญต่อความเชื่อของเราอย่างไร ถ้าไม่มีสิ่งนี้จะเป็นอย่างไร`

`จงพิจารณาความลึกลับของธรรมชาติ ด้านชีววิทยา  ธรณีวิทยา ดาราศาสตร์  ฟิสิกส์ และเคมี ที่มีความซับซ้อนมากเกินกว่าที่นักวิทยาศาสตร์ในยุคนี้จะอธิบายได้ ยิ่งค้นคว้ามากก็ยิ่งพบความลักลับมาก สิ่งนี้บอกให้เรารู้ถึง สิ่งที่เราจะเรียนรู้ในโรงเรียนของโลกหน้าอย่างไร`