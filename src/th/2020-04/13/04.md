---
title:  เวลานั้นเราจะรู้
date:  22/12/2020
---

`“สวรรค์จะเป็นโรงเรียน เป็นพื้นที่ของการศึกษา แห่งจักรวาล พระบรมาครู ทรงเป็นผู้ทรงชนม์นิรันดร์สาขาของโรงเรียนแห่งนี้ถูกสถาปนาขึ้นในสวนเอเดน และ ในแผนการแห่งการทรงไถ่ให้รอด การที่เราได้สำเร็จการศึกษาในโลกนี้ การศึกษาต่อเนื่องจะเริ่มต้นใหม่อีกครั้ง ในโรงเรียนสวนเอเดนแห่งสวรรค์” (เอลเลน จี.ไว้ท์, การศึกษา, หน้า 301)`

ถ้าคุณเป็นเหมือนกับผู้คนส่วนมาก คุณจะมีคำถามมากมาย เกี่ยวกับความบาป ความทุกข์ยากเดือดร้อนความเจ็บป่วย  ความตาย  และอาจอยากจะถามว่าเหตุใดสิ่งเหล่านี้จึงเกิดขึ้น ทำไมสิ่งนี้....สิ่งนั้นนั้น และสิ่งอื่นๆ จึงได้เกิดขึ้น

เรามีคำถามเกี่ยวกับธรรมชาติของโลก เช่นกัน  และสิ่งที่เป็นความลึกลับ (mysteries) ทั้งปวง  เพราะสิ่งเหล่านี้ทั้งหมดเป็นสิ่งเหลือเชื่อ(incredible) แม้การพิสูจน์ทางวิทยาศาสตร์จะมีความก้าวหน้า และได้ช่วยทำให้เราเข้าใจเกี่ยวกับโลกและจักรวาลได้มากโดยภาพรวม  แต่ก็มีอีกมากที่ยังคงอยู่ไกลเกินที่เราจะเข้าใจ (grasp) ได้

จากรูปแบบชีวิตอย่างง่ายที่สุด ไปถึงท้องฟ้าเหนือศีรษะของเราทั้งหลาย  จากการเคลื่อนไหวของฝุ่นผงสิ่งที่เล็กกว่าตะตอม (subatomic particles) สู่ดาราจักรแห่งการหมุนเป็นวง (the whirling galaxies) ซึ่งดวงดาวจำนวนนับไม่ถ้วนกระจัดกระจายทั่วจักรวาล  เราทั้งหลายเผชิญหน้าอยู่กับความเป็นจริงที่ยิ่งใหญ่กว่า และลึกซึ้งกว่าที่สมองของเราสามารถจะเข้าใจได้ในเวลานี้  โดยเฉพาะอย่างยิ่งกับการที่เรามีเวลาเพียงเล็กน้อยในโลกนี้ ที่จะทุ่มเทศึกษาสิ่งเหล่านี้สำหรับตัวเราเอง

อีกประการหนึ่ง เมื่อคุณมีเวลาชั่วนิรันดร์ที่จะศึกษา ไม่สงสัยเลยว่า ความลึกลับมากมายจะถูกเปิดเผยออกมาสำหรับเรา

ข้อพระคัมภีร์ต่อไปนี้บอกอะไรเราเกี่ยวกับ“ฉากเศร้าทั้งหมด” (this whole sorry episode) แห่งความบาป และความเจ็บปวดรวดร้าว และความตายในตอนท้าย 2 โครินธ์ 13:12; 1 โครินธ์ 4:5 เราได้รับพระสัญญาว่า เราจะได้รับความเข้าใจในสิ่งต่างๆ ที่ปัจจุบัน ยังคงถูกปิดซ่อนไว้สำหรับเรา นี่ช่างเป็นความหวังอัศจรรย์ เช่นกัน เมื่อเราได้เห็น  และเข้าใจสิ่งต่างๆ ที่ปัจจุบันดูเหมือนยากเหลือเกิน  เราจะไม่มีสิ่งใดนอกจากเอ่ยสรรเสริญพระเจ้า  ลูกกุญแจสำหรับเราเดี๋ยวนี้คือการยึดมั่นไว้ในความเชื่อของเรา ไว้วางใจในพระสัญญาของพระเจ้า และดำเนินชีวิตขึ้นสู่ระดับแสงสว่างที่เรามี  และมีความอดกลั้นอดทนไปจวบจนสิ้นสุดของเวลา  และข่าวดีคือ “ข้าพเจ้าเผชิญได้ทุกอย่าง โดยพระองค์ผู้ทรงเสริมกำลังข้าพเจ้า” (ฟีลิปปี 4:13)

`มีคำถามอะไรที่ทำให้คุณรู้สึกหนักใจ และมีสิ่งใดบ้างที่คุณยังไม่เข้าใจในเวลานี้ การเรียนรู้ที่จะไว้วางใจพระเจ้า ช่วยให้คุณมั่นใจในสิ่งที่คุณยังไม่เข้าใจอย่างไร"`