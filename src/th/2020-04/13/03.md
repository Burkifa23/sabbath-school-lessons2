---
title:  การมีชีวิตใหม่
date:  21/12/2020
---

`“พระเจ้าจะทรงเช็ดน้ำตาทุกๆหยดจากตาของเขาทั้งหลาย  และความตายจะไม่มีอีกต่อไป ความโศกเศร้า  การร้องไห้  และการเจ็บปวดจะไม่มีอีกต่อไป เพราะยุคเดิมนั้นได้ผ่านไปแล้ว” (วิวรรณ์ 21:4) สิ่งนี้ได้บอกอะไรเรา เกี่ยวกับความแตกต่างจากโลกนี้ และชีวิตความเป็นอยู่ใหม่ จะเป็นเช่นไร ชีวิตเดิมซึ่งเราจะต้องตาย  พบกับความโศกเศร้า และความเจ็บปวดรวดร้าวจะหมดสิ้นไป`

คริสเตียนคนหนึ่งกำลังพูดกับเพื่อนคนหนึ่งเกี่ยวกับความหวังของพระกิตติคุณ  พระสัญญาแห่งชีวิตชั่วนิรันดร์ผ่านทางพระเยซูคริสต์  เพื่อนคนนั้นตอบสนองในทางลบกับแนวคิดที่เขาได้ฟังทั้งหมด “ชีวิตชั่วนิรันดร์หรือ เขาพูดพร้อมกับยักไหล่ของเขา “เป็นความคิดที่น่ากลัว เรามีชีวิตอยู่ 70-80 ปีในโลกนี้ก็เลวร้ายเพียงเพียงพอแล้ว มีใครต้องการจะยืด (stretch) ชีวิตนี้ออกไปอย่างไม่สิ้นสุด อย่างนี้ก็นรกดีๆนี่เอง”

ชายคนนี้พูดตามความคิดเขา เว้นแต่ว่าเขาไม่เข้าใจว่า พระสัญญาแห่งชีวิตชั่วนิรันดร์นั้น ไม่เพียงแค่การมีชีวิตต่อเนื่องจากชีวิตนี้ในโลกนี้เท่านั้น  ถ้าเป็นอย่างนั้นใครเล่าจะต้องการ แต่เป็นว่า ตามที่ข้อพระคัมภีร์วันนี้ได้กล่าวไว้ คือสิ่งเก่าๆจะผ่านพ้นไป  แล้วสิ่งทั้งปวงจะเริ่มต้นใหม่

`ข้อพระคัมภีร์ต่อไปนี้กล่าวถึงชีวิตใหม่ที่จะได้หลังชีวิตนี้อย่างไร 2 เปโตร  3:10-13; วิวรณ์ 21:1-6`

`ทำอย่างไรเราจึงจะได้รับชีวิตใหม่ และเรามั่นใจได้อย่างไรว่าจะได้รับจริง โดยไม่มีอะไรขวางกั้นได้"`