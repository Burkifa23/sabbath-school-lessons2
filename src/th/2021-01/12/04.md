---
title: การเชิญชวนทั้งจักรวาล
date:  16/03/2021
---

`อิสยาห์ 60: 1, 2 กล่าวถึงอะไร มีอะไรกำลังทำงานที่นี่ซึ่งเห็นในพระคัมภีร์ทั้งเล่ม และมีความหวังอะไรที่นี่`

ในอิสยาห์ 60:1, 2  เราได้รับพระราชทาน ภาพที่พระเจ้าทรงทำการปลดปล่อยประชากรของพระองค์ หลังจากที่พวกเขาถูกจับไปเป็นเชลย  ทรงสำแดงภาพแห่งจินตนาการของพระองค์ ด้วยการสร้างแสงสว่างส่องออกมาจากความมืด และชี้ไปยังความสำเร็จสมจริงตอนสุดท้าย ในความรอดผ่านทางพระคริสต์

`อ่านอิสยาห์ 60:3 บรรดาประชาชาติและและพระราชาทั้งหลายพากันมายังหาใคร`

ในภาษาฮีบรู บุคคลผู้นี้เป็นเพศหญิง และเป็นเอกพจน์ (ดู อิสยาห์ 60:1, 2 ด้วย) ซึ่งจะต้องเป็น “ศิโยน” เพราะตัวเมืองมีสัญลักษณ์เป็นเพศหญิง ซึ่งถูกเอ่ยถึงในตอนใกล้จบในบทก่อน (อิสยาห์ 59:20) ดังนั้นประชากรของโลก ทั้งหมดที่ถูกปกคลุมด้วยความมืด จะเดินทางมายัง “ศิโยน” พวกเขาถูกโน้มนำโดยแสงสว่างแห่งพระสิริของพระเจ้า ที่ขึ้นมาเหนือเมืองนั้น (อิสยาห์ 60:2) เมืองศิโยนส่งเสียงเรียกผู้คนให้ออกมาจากที่พวกเขาอาศัยอยู่ และมุ่งสู่แสงสว่างนั่นคือเธอ  และจากนั้นก็จะสังเกตการณ์ (observe) และ แสดงปฏิกิริยาโต้ตอบต่อประชาชาติขณะที่พวกเขามารวมตัวจากแสงสว่างดวงเดียวกัน” (โดย J. Alec Motyer, The Prophecy of Isaiah: An Introduction  and  Commentary, หน้า 494) สังเกตได้ว่า แม้ศิโยน คือกรุงเยรูซาเล็ม จุดเน้นของข่าวสารจะอยู่ที่ผู้คนมากกว่าสถานที่ตั้งทางกายภาพของตัวเมือง

ส่วนที่เหลือของอิสยาห์ บทที่ 60 ที่ต่อจากข้อ 1-3 : ประชากรโลกต่างได้รับการนำสู่กรุงเยรูซาเล็ม ซึ่งได้รับพระพรเพราะว่าพระสิริของพระเจ้าปรากฏอยู่ที่นั่น

`คำพยากรณ์นี้และพัธสัญญาที่พระเจ้าทรงทำกับอับราฮัมใน ปฐมกาล 12:2, 3 มีความเหมือนกันหรือไม่ อย่างไร`

พระเจ้าทรงมีพระประสงค์สำหรับจักรวาล เมื่อพระองค์ทรงเลือกอับราฮัม และเชื้อสายของท่าน: ผ่านอับราฮัม ครอบครัวทั้งมวลแห่งแผ่นดินโลกจะได้รับพระพร (ปฐมกาล 12:3 , ปฐมกาล 18:18 ; ปฐมกาล22:18)  ดังนั้นพันธสัญญาที่พระเจ้าทำไว้กับอับราฮัมนั้นสุดท้ายก็เป็นพันธสัญญาที่ทำกับเผ่าพันธุ์มนุษย์ทั้งมวล ผ่านอับราฮัม  และเชื้อสายของท่าน จะเป็นช่องทางที่พระเจ้าจะเปิดเผยพระองค์แก่ชาวโลก

อิสยาห์หาวิธีนำประชาชนกลับไปสู่ยุคโบราณ และรับรู้ความเป็นไปของจักรวาลในฐานะที่อิสราเอลเป็นตัวแทนของพระเจ้าที่แท้จริง พวกเขามีความรับผิดชอบไม่เพียงต่อพวกเขาเอง แต่ต่อชาวโลกทั้งมวล  พวกเขาจะต้อนรับคนต่างชาติที่แสวงหาพระเจ้า (ดู อิสยาห์ 56:3-8 ด้วย) สำหรับพระนิเวศของพระองค์ “เขาจะเรียกว่านิเวศอธิษฐานสำหรับชนทุกชาติ” (อิสยาห์ 56:7)

`ตามบริบทนี้ คุณเข้าใจบทบาทของคริสตจักรเซเว่นธ์เดย์แอ๊ดเวนตีสอย่างไร ทั้งในระดับสากลและระดับท้องถิ่น`