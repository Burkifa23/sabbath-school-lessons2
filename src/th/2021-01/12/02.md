---
title: ผลของความบาป
date:  14/03/2021
---

ในอิสยาห์ 58:3 ผู้คนทูลถามพระเจ้า: ทำไมเราอดอาหาร แต่พระองค์มองไม่เห็น “ เหตุใดเราถ่อมกายของเราลง แต่  พระองค์ไม่สังเกตเห็น”

การเปรียบเทียบในความแตกต่าง อิสยาห์ 59:1 บอกเราเป็นนัยของคำถามอื่นๆ ยกตัวอย่างเช่น: “เหตุใดเราร้องขอองค์พระผู้เป็นเจ้า ให้ทรงยื่นพระหัตถ์ออกมาช่วยเราให้รอด.. แต่พระองค์ไม่ได้ทำ  เหตุใดเราร้องทูลต่อพระองค์  แต่พระองค์ไม่ได้ยิน  อิสยาห์ตอบว่า พระเจ้าทรงสามารถช่วยเราให้รอด และทรงได้ยินเสียงของเรา (อิสยาห์ 59:1) การที่พระองค์ไม่ให้คำตอบอย่างใด อย่างหนึ่ง อย่างไรก็ดี เป็นเรื่องอื่นต่างออกไปโดยสิ้นเชิง

`อ่านอิสยาห์ 59:2 มีข่าวสารอะไรตรงนี้ ที่ตอบคำถามใน (อิสยาห์ 59:1)`

พระเจ้าทรงเพิกเฉยประชากรของพระองค์ไม่ใช่เพราะเป็นพระประสงค์ แต่เพราะ “บาปชั่วของพวกท่าน ได้ทำให้เกิดการแยกระหว่างพวกท่าน กับพระเจ้าของท่าน” (อิสยาห์ 59:2) ตรงนี้เป็นหนึ่งของถ้อยแถลงที่ชัดเจนที่สุดในพระคัมภีร์ เกี่ยวเนื่องกับผลของความบาปที่เกิดขึ้นกับความสัมพันธ์ระหว่างมนุษย์กับพระเจ้า อิสยาห์ใช้เนื้อหาส่วนที่เหลือของ บทที่ 59 กล่าวในจุดนี้อย่างละเอียด ซึ่งจะว่าไปถูกพบเห็นตลอดประวัติศาสตร์ของมนุษย์: ความบาปสามารถทำลายความสัมพันธ์ของเรากับองค์พระผู้เป็นเจ้า ดังนั้นนำเราสู่ความพินาศชั่วนิรันดร์-ไม่ใช่เพราะความบาปได้ทำให้พระเจ้าถูกแยกห่างจากเรา แต่ผลักไสเราให้ออกห่างจากพระเจ้า

`อ่านปฐมกาล 3:8 เนื้อหาตรงนี้ช่วยให้เราเข้าใจปัญหาข้างบนนี้อย่างไร`

ความบาปเป็นตัวสำคัญในการปฏิเสธพระเจ้า  และบ่ายหน้าออกจากพระองค์ ที่จริงแล้วความบาปเลี้ยงตัวมันเอง ไม่ใช่แค่การทำให้เราห่างจากพระเจ้า แต่เป็นการนำคนบาปแยกจากพระองค์ ความบาปแยกเราออกห่างพระเจ้า นั่นไม่ใช่เพราะพระเจ้าเข้าไม่ถึงคนบาป (ที่จริงแล้ว พระคัมภีร์เกือบทั้งเล่มแทบจะไม่มีอะไร นอกจากเรื่องของพระเจ้าที่เข้าถึงคนบาปเพื่อช่วยให้รอด)  เพราะว่าความบาปเป็นเหตุให้เราปฏิเสธการเริ่มต้นของพระเจ้าที่มีต่อเรา จึงสำคัญที่เราต้องอดกลั้นไม่ให้มีความบาปในชีวิต

`ท่านมีประสบการณ์หรือไม่ ที่ความบาปเป็นตัวแยกท่านออกจากพระเจ้า และวิธีเดียวที่แก้ปัญหานี้ได้คืออะไร`