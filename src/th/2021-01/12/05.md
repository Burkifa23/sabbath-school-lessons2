---
title: “ปีแห่งความโปรดปรานของพระยาเวห์”
date:  17/03/2021
---

พระวิญญาณของพระเจ้าอยู่เหนือผู้ที่ได้รับการเจิมนี้ หมายความว่าท่านคือ “เมสสิยาห์”  เพราะว่าพระยาห์เวห์ทรงเจิมข้าพเจ้าไว้ “เพื่อนำข่าวดีมายังคนที่ทุกข์ใจ พระองค์ทรงส่งข้าพเจ้าไปเพื่อปลอบโยนคนที่ชอกช้ำใจ  และเพื่อประกาศอิสรภาพแก่บรรดาเชลย ทั้งประกาศการเปิดเรือนจำแก่ผู้ที่ถูกจำจอง” (อิสยาห์  61:1) ฟังน้ำเสียงแล้วผู้นั้นจะเป็นใคร เปรียบเทียบกับ อิสยาห์ 42:1-7  ผู้รับใช้ของพระเจ้าได้รับการพรรณนาในลักษณ์ถ้อยคำที่คล้ายกันมากที่ใด

อิสยาห์ 61:2 กล่าวถึง “ปีแห่งความโปรดปรานของพระยาห์เวห์” พระเมสสิยาห์ผู้ได้รับการเจิมในฐานะเป็นกษัตริย์ในเชื้อสายของกษัตริย์ดาวิด และเป็น “ผู้ปลดปล่อย” (Deliverer) ทรงประกาศปีพิเศษที่ทรงโปรดปราน เมื่อพระองค์ทรงประกาศอิสรภาพ เปรียบเทียบกับ เลวีนิติ 25:10 ที่พระเจ้าทรงพระบัญชาว่า: “จงถือปีที่ห้าสิบไว้เป็นปีบริสุทธิ์ และประกาศอิสรภาพแก่บรรดาคนที่อาศัยอยู่ทั่วแผ่นดินของเจ้า ให้เป็นปีอิสรภาพแก่เจ้า ให้ทุกคนกลับไปยังภูมิลำเนาอันเป็นทรัพย์สินของตน  และกลับไปสู่ครัวเรือนของตน” นี่หมายความว่าบุคคลผู้นั้น  ซึ่งได้ถูกบังคับให้ขายที่ดินของบรรพบุรุษ หรือกลายเป็นผู้รับใช้เพื่อจะมีชีวิตอยู่รอดในเวลายากลำบาก (เลวีนิติ 25:26-55) ได้คืนที่ดิน และอิสรภาพของพวกเขา เพราะเป็นปีแห่งอิสรภาพ  (jubilee year) ซึ่งเริ่มต้นขึ้นพร้อมกับเสียงเป่าแตรใน “วันลบมลทิน” (เลวีนิติ (25:9) ซึ่งเราได้เอ่ยถึงข้อความตอนนี้ก่อนในการเชื่อมต่อกับ อิสยาห์ บทที่ 58

ขณะที่ “ปีแห่งความโปรดปรานของพระยาห์เวห์” ใน อิสยาห์ 61:2  เป็นปีแห่งอิสระภาพ ไม่ใช่เพียงการถือรักษาตาม เลวีนิติ บทที่ 25 ปีนี้ถูกประกาศโดย พระเมสสิยาห์ กษัตริย์ เมื่อพระองค์ทรงเปิดเผยพระองค์ผ่านพันธกิจของการประกาศ “อิสรภาพ และการทำให้กลับคืนสู่สภาพเดิม” สิ่งนี้คล้ายกับกษัตริย์บางองค์ในเมโสโปเตเมียที่ทรงเมตตาต่อสังคมโดยการประกาศปลดหนี้ในช่วงต้นของการขึ้นครองราชย์ พันธกิจของพระเมสสิยาห์กว้างไกลกว่าในเลวีนิติ บทที่ 25 เพราะไม่เพียงทรงประกาศอิสรภาพแก่เชลย พระองค์ยังทรงปลอบโยนคนชอกช้ำใจ และทรงชูใจทุกคนที่ไว้ทุกข์ และทำการไถ่คืน (อิสยาห์ 61:1-11)  ยิ่งกว่านั้นทรง เพิ่มเติมให้กับ “ปีแห่งความโปรดปรานของพระยาเวห์” พระองค์ทรงประกาศ  “วันแห่งการแก้แค้นของพระเจ้า” (อิสยาห์ 61:2)  ด้วย

`คำพยากรณ์ของอิสยาห์สำเร็จเมื่อไร ลูกา 4:16-21 พันธกิจของพระเยซูสำเร็จเมื่อไร มีสิ่งใดบ้างที่พระเมสสิยาห์ได้ทำตามที่กล่าวไว้ในอิสยาห์ 61:1-3 และมีอะไรที่เราควรทำเพิ่มเติม`