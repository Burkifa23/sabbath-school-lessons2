---
title: ความปรารถนาของบรรดาประชาชาติ
date:  13/03/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ บทที่ 59; อิสยาห์ 59:15-21; อิสยาห์ 60:1, 2; อิสยาห์ บทที่ 61; อิสยาห์ 61:2

> <p>ข้อควรจำ</p>
> “และบรรดาประชาชาติจะมายังความสว่างของเจ้า  และพวกพระราชามายังความสุกใสแห่งรุ่งอรุณของเจ้า” (อิสยาห์  60:3)

เราต้องเรียนในโรงเรียนของพระคริสต์ ไม่มีอะไรนอกจากความชอบธรรมของพระองค์ที่สามารถให้สิทธิ์ (entitle) เราได้รับพระพรอย่างหนึ่งของพันธสัญญาแห่งพระคุณ  เรามีความปรารถนามานาน  และพยายามที่จะได้รับพระพรเหล่านี้ แต่ไม่ได้รับ  เพราะเราทะนุถนอมแนวคิดที่ว่า เราสามารถทำบางสิ่งมีคุณค่าได้  เราไม่ได้มองออกห่างจากตัวเราเอง และเชื่อว่าพระเยซูคือพระผู้ช่วยที่ทรงพระชนม์อยู่  เราจะต้องไม่คิดว่าความสุภาพ มีคุณธรรม และคุณความดี (บุญกุศล) จะช่วยให้เรารอดได้  ผ่านทางผู้เผยพระวจนะ องค์พระผู้เป็นเจ้าตรัสว่า “ให้คนอธรรมละทิ้งทางของเขา  และให้คนชั่วละทิ้งความคิดของเขา ให้เขากลับมายังพระยาห์เวห์ และพระองค์จะทรงเมตตาเขา  และมายังพระเจ้าของพวกเรา เพราะพระองค์ทรงมีการอภัยอย่างเหลือล้น” (อิสยาห์ 55:7) เราต้องเชื่อในพระสัญญาที่กล่าวออกมาตรงๆ และไม่ยอมรับความรู้ดีว่าเป็นความเชื่อ  เมื่อเราไว้วางใจในพระเจ้าอย่างเต็มๆ  เมื่อเราวางใจในพระคุณของพระเยซู ผู้ซึ่งเป็นพระผู้ช่วยให้รอด ผู้อภัยบาปให้ กับเรา เราจะได้รับความช่วยเหลือทุกอย่างที่เราปรารถนา” (เอลเลน จี.ไว้ท์, Faith and Works, หน้า 36)

สัปดาห์นี้เราสามารถมองเห็นความจริงที่ยิ่งใหญ่นี้มากขึ้น ซึ่งพระเจ้าทรงเปิดเผยในงานเขียนของผู้เผยพระวจนะอิสยาห์
