---
title: ความคิดเพิ่มเติม
date:  19/03/2021
---

อ่านหนังสือของ เอลเลน จี.ไว้ท์, บรรพชนและผู้เผยพระวจนะ, หน้า 376-378 และ ผู้พึงปรา-รถนาแห่งปวงชน, หน้า 236-243)

“พระเยซูทรงยืนต่อหน้าประชาชน ในฐานะทรงเป็นผู้อธิบายคำพยากรณ์ เกี่ยวกับพระองค์เอง  ทรงอธิบายถ้อยคำพระองค์พึ่งได้อ่าน  พระองค์กล่าวถึงพระเมสสิยาห์ในฐานะ “ผู้ทรงผ่อนคลาย” (reliever) ผู้ถูกกดดัน ปลดปล่อยผู้เป็นเชลย  ให้การเยียวยาผู้ได้รับความเจ็บปวด รักษาโรคคนตาบอด  เปิดเผยแก่โลกด้วยแสงสว่างแห่งความจริง  พระลักษณะท่าทีของพระองค์สร้างความประทับใจ และถ้อยคำของพระองค์มีอำนาจทำให้ผู้ฟังเกิดความตื่นเต้นเร้าใจ อย่างที่ไม่เคยรู้สึกเช่นนี้มาก่อน สายธารแห่งอิทธิพลของพระเจ้ากระทบสิ่งขวางกั้น ทุกอย่างให้พังลง  เหมือนโมเสส พวกเขามองเห็นที่ปกติจะมองเห็นไม่ได้ ขณะที่ดวงใจของพวกเขาเคลื่อนไหวโดยพระวิญญาณบริสุทธิ์  พวกเขาตอบสนองด้วยคำว่า” เอเมน” ด้วย (คำลงท้ายของการอธิษฐาน ซึ่งหมายความว่า “ขอให้เป็นเช่นนั้น” ด้วยความมีศรัทธาสูง (fervent)  และสรรเสริญพระนามของพระผู้เป็นเจ้า” (เอลเลน จี.ไว้ท์, ผู้พึงปรารถนาแห่งปวงชน, หน้า 237)

“วันแห่งการแก้แค้นของพระเจ้า”  เป็นการมาถึงของวันแห่งพระพิโรธรุนแรง  ใครจะทนยืนอยู่ในวันแห่งการเสด็จมาของพระองค์ได้ มนุษย์ได้ทำให้ดวงใจของพวกเขาแข็งกระด้าง ด้วยการต่อต้านพระวิญญาณบริสุทธิ์ของพระเจ้า แต่ลูกธนูแห่งพระพิโรธจะพุ่งทะลุ ขณะที่ความตระหนักในความผิดไม่อาจทำได้  ดังนั้น ตั้งแต่นี้ไปพระเจ้าไม่ต้องยืนขึ้นจัดการกับคนบาป  เหล่าผู้เลี้ยงแกะเทียมเท็จจะสร้างเกราะกำบังแห่งการละเมิดของพวกเขาในวันนั้นได้หรือ  ผู้เข้าร่วมกับฝูงชนในเส้นทางแห่งการไม่เชื่อฟัง ไม่อาจกล่าวแก้ตัวกับพระเจ้าได้ หรือ ผู้คนจำนวนมากที่ชื่นชอบในสิ่งที่เป็นค่านิยม หรือจำนวนคนมากมาย จะปราศจากมลทินหรือ เหล่านี้เป็นคำถามหลายข้อที่ถูกถามขึ้นอย่างไม่ระมัดระวัง  และบ้างก็รู้สึกเฉยเมย ไม่สนใจใยดีที่จะพิจารณาอะไรสำหรับพวกเขาเอง” (เอลเลน จี.ไว้ท์, Faith and Works, หน้า 33)

**คำถามเพื่อการอภิปราย**

`ศิษยาภิบาลเซเว่นธ์เดย์แอ๊ดเวนตีสคนหนึ่ง ใช้เวลาไตร่ตรองอย่างละเอียดและกล่าวว่า ปัญหาใหญ่อันดับแรกในการทำพันธกิจรับใช้ของเขาคือ สมาชิกโบสถ์มีลักษณะเป็น “กลุ่มพิเศษเฉพาะที่ไม่ต้องการให้คนอื่นเข้ามาร่วม” คำถามมีว่า แล้วคริสเตียนจะนำความรัก ความหวัง และข่าวดีของพระคริสต์ไปทั่วโลก เพื่อให้คนได้รับความรอดก่อนวาระสุดท้ายจะมาถึงได้อย่างไร (มัทธิว 24:14) ในเมื่อพวกเขาไม่ยอมคนที่มีความคิดและการแสดงออกที่แตกต่างออกไป`

**สรุป**:

พระเจ้าทรงชำระความอยุติธรรมของสังคม ด้วยการย้ายผู้ที่คิดกบฏอออกไป แลไถ่กลุ่มที่เหลืออยู่ออกจากความบาปที่แยกตัวพวกเขาออกจากพระองค์ พระเจ้าทรงอวยพรผู้ที่พระองค์ทรงสถิตอยู่ด้วย คนจากชาติต่างๆ มาหาพระเจ้าและประชากรของพระองค์ เพื่อพวกเขาจะมีเวลาชื่นชมความโปรดปรานของพระเจ้าที่ได้ประกาศออกมา และได้รับการไถ่ให้รอดโดยพระเมสสิยาห์.