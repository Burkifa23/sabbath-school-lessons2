---
title: “วันแห่งการแก้แค้นของพระเจ้า”
date:  18/03/2021
---

`ท่ามกลางข่าวดีทั้งหมด เพราะเหตุใดพระเมสสิยาห์ ตามที่กล่าวใน อิสยาห์ บทที่ 61 จึงประกาศเรื่องการแก้แค้นของพระเจ้า และเมื่อไรคำพยากรณ์นี้จะสำเร็จ`

เมื่อพระเยซูอยู่ที่เมืองนาซาเร็ธในฐานะพระเมสสิยาห์ พระองค์ทรงอ่านอิสยาห์ บทที่ 61 ข้อความว่า “จะประกาศปีแห่งความโปรดปรานของพระผู้เป็นเจ้า” (อิสยาห์ 61:2; ลูกา 4:19) แล้วหยุดและ “เริ่มต้นตรัสกับเขาทั้งหลายว่า ‘พระคัมภีร์ตอนนี้ที่พวกท่านได้ยินกับหูก็สำเร็จแล้วในวันนี้“ (ลูกา 4:21) ดังนั้นพระเยซูเจตนาที่จะหลีกเลี่ยงการอ่านข้อพระคัมภีร์ต่อไป ซึ่งอยู่ในข้อเดียวกันที่กล่าวว่า “และประกาศวันแห่งการแก้แค้นของพระเจ้าของพวกเรา” (อิสยาห์ 61:2) ขณะที่พันธกิจการรับใช้ของพระองค์เป็นข่าวดี ให้เสรีภาพ และการชูใจ นั่นคือเริ่มต้นการปลดปล่อยเชลยจากการกดขี่ของซาตาน “วันแก้แค้นขององค์พระเจ้า” ยังมาไม่ถึง ในมัทธิว บทที่ 24 (มาระโก บทที่ 13 และลูกา บทที่ 21) พระองค์ทรงพยากรณ์ให้อัครทูตของพระองค์ฟังว่า การพิพากษาของพระเจ้าจะมาถึงในอนาคต

ที่จริงแล้วในอิสยาห์ บทที่ 61 “วันแห่งการแก้แค้นของพระเจ้า” คือ “วันอันยิ่งใหญ่ และน่าสยดสยอง” (โยเอล 2:31; มาลาคี 4:5) ซึ่งจะเกิดขึ้นจริงเมื่อพระคริสต์เสด็จมาครั้งที่สอง เพื่อประทานการปลดปล่อยโลกจากความอยุติธรรม ด้วยการเอาชนะศัตรูของพระองค์ และปลดปล่อยประชากรที่เหลืออยู่จากการกดขี่ ให้เป็นอิสระ (วิวรณ์ บทที่ 19 เปรียบเทียบกับ ดาเนียล 2:44, 45) ดังนั้น “ปีแห่งความโปรดปรานของพระยาเวห์” ที่พระคริสต์ประกาศนั้นจะสำเร็จสมบูรณ์เมื่อพระองค์เสด็จกลับมาครั้งที่สอง

`จะทำให้ “พระเจ้าแห่งความรัก” และ “พระเจ้าผู้ทรงสัญญาจะแก้แค้น” ให้เข้ากันได้อย่างไร จงอธิบายตามความเข้าใจของคุณ`

แม้พระเยซูทรงบอกให้เราหันแก้มอีกข้างหนึ่งให้เขาตบ (มัทธว 5:39) แต่ในที่อื่นพระองค์ก็ทรงสอนเรื่องความยุติธรรมและการลงโทษ ซึ่งมีเส้นแบ่งอย่างชัดเจน (มัทธิว 8:12) และแม้เปาโลจะบอกว่า “อย่าให้คนใดทำชั่ว ตอบแทนการชั่ว” (1 เธสะโลนิกา 5:15) แต่ท่านก็ได้กล่าวด้วยว่า “เมื่อพระเยซูองค์พระผู้เป็นเจ้า จะทรงปรากฏจากสวรรค์ พร้อมกับหมู่ทูตสวรรค์ผู้มีฤทธิ์ของพระองค์ ด้วยเปลวเพลิง พระองค์จะลงโทษสนองคนที่ไม่รู้จักพระเจ้า” (2 เธสะโลนิกา 1:7, 8)

ความแตกต่างที่แน่นอน คือองค์พระผู้เป็นเจ้าที่มีสติปัญญาความเมตาตาอันไร้ขอบเขตจะทรงให้ความยุติธรรมและการลงโทษมารวมกันได้อย่างสมบูรณ์ ความยุติธรรมและการลงโทษของมนุษย์อาจจบด้วยความผิดพลาด และมีความบกพร่องด้านอารมณ์หรือจิตใจ และความไม่คงเส้นคงวา แต่ความยุติธรรมของพระเจ้าจะแน่นอน ไม่มีข้อจำกัดใดๆ

`จงพิจารณาความผิดต่อไปนี้คือ (1) คนที่ทำให้คนอื่นเจ็บปวดนั้นเป็นคนที่คุณไม่รัก และ (2) คนที่ทำให้คนอื่นเจ็บปวดนั้นเป็นคนที่คุณรัก ความผิดของสองคนนี้ช่วยให้คุณเข้าใจความสัมพันธ์ระหว่างความรักของพระเจ้าและการแก้แค้นของพระองค์อย่างไร`