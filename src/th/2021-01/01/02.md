---
title: ฟ้าสวรรค์เอ๋ย จงฟัง
date:  27/12/2020
---

พระธรรมอิสยาห์สรุปสาระสำคัญเป็นการกล่าวอารัมภบทตัวเอง ด้วยการบอกชื่อผู้ประพันธ์ว่า (บุตรของอามอส) และแหล่งข่าวสารของเขาคือ “นิมิต” (vision) และหัวข้อเรื่อง (ยูดาห์ และเมืองหลวงของเผ่ายูดาห์คือกรุงเยรูซาเล็ม ในช่วงการครองราชย์ของกษัตริย์ 4 พระองค์) หัวข้อยังบอกด้วยว่าเหล่าผู้ฟังเบื้องต้นคือประชาชนร่วมชาติของท่านเอง ซึ่งอยู่ในช่วงเวลาที่ท่านมีชีวิตอยู่ ผู้เผยพระวจนะพูดกับพวกเขาเกี่ยวกับสภาพด้านจิตวิญญาณ และชะตากรรมของพวกเขาเอง

โดยการเอ่ยถึงกษัตริย์องค์ต่างๆระหว่างที่กษัตริย์องค์นั้นครองราชย์ ท่านอิสยาห์กล่าวเจาะจงผู้ฟัง และผูกหนังสือเข้ากับประวัติศาสตร์ เหตุการณ์ด้านการเมือง ของบางช่วงเป็นการเจาะจง กรอบเวลาดังกล่าวนี้นำเราไปสู่เรื่องราวที่บันทึกไว้ใน 2 พงศ์กษัตริย์ บทที่ 15-20 และ 2 พงศาวดาร บทที่ 26-32

`อ่านอิสยาห์ 1:2 สิ่งสำคัญของข่าวสารนี้คืออะไร พระเจ้าตรัสถึงอะไร เราเห็นสิ่งนี้ในประวัติศาสตร์อันศักดิ์สิทธิ์อย่างไร สิ่งนี้กล่าวถึงโบสถ์คริสเตียนในปัจจุบันนี้ด้วยได้หรือไม่`

ให้สังเกตว่าข่าวสารของอิสยาห์เริ่มต้นด้วยคำว่า “ฟ้าสวรรค์เอ๋ย  จงฟัง แผ่นดินโลกเอ๋ย จงเงี่ยหู” (เปรียบเทียบกับ เฉลยธรรมบัญญัติ 30:19; เฉลยธรรมบัญญัติ 31:28) องค์พระผู้เป็นเจ้าไม่ได้หมายถึงสวรรค์และแผ่นดินโลกโดยตรง ที่พวกเขาสามารถได้ยิน และเข้าใจ พระเจ้าทรงกล่าวเช่นนั้นเพื่อเป็นย้ำถ้อยคำ

เมื่อกษัตริย์โบราณในตะวันออกใกล้ อย่างจักรพรรดิ์ชาวฮิตไทท์ ทำพันธสัญญาด้านการเมืองกับผู้ปกครองที่มีอำนาจน้อยกว่า พระองค์วิงวอนเทพเจ้าทั้งหลายของพระองค์ให้มาเป็นพยานเพื่อเป็นการย้ำว่า การล่วงละเมิดใดๆของข้อตกลงจะเป็นที่สังเกต และได้รับการลงโทษ อย่างไรก็ดี เมื่อกษัตริย์เหนือกษัตริย์ทั้งหลายทำพันธสัญญากับชนอิศราเอลในสมัยของท่านโมเสส พระเจ้าไม่อ้างถึงเทพเจ้าองค์อื่นใดให้มาเป็นพยาน ในฐานะทรงเป็นพระเจ้าเที่ยงแท้องค์เดียว พระองค์ทรงเรียกให้ฟ้าสวรรค์ และแผ่นดินโลกให้มาเติมเต็มบทบาทนี้ (ดูเฉลยธรรมบัญญัติ 4:26 ด้วย)

`อ่านอิสยาห์ 1:1-9 ความบาปของชาวยูดาห์คืออะไร ก่อให้เกิดผลอย่างไร และมีความหวังอะไรสำหรับพวกเขา`