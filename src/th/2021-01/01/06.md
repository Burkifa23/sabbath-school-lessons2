---
title: เพลงรักที่เป็นลางร้าย
date:  31/12/2020
---

`เนื้อเพลงในอิสยาห์ 5:1-7 มีความหมายอย่างไร`

พระเจ้าทรงอธิบายความหมายของคำอุปมาในตอนจบเท่านั้น ในข้อที่ 7 โดยการใช้คำอุปมา พระองค์ทรงช่วยผู้คนให้ย้อนมองดูตัวพวกเขาเองอย่างมีเป้าหมาย เพื่อจะยอมรับสภาพที่แท้จริงของพวกเขา พระเจ้าทรงใช้การเข้าถึงวิธีเดียวกันนี้กับกษัตริย์ดาวิดอย่างได้ผล (ดู 2 ซามูเอล 12:1-13) ด้วยการเรียกว่า “เพลงแห่งความรัก” พระเจ้าทรงเปิดเผยในระยะเริ่มแรกของแรงจูงใจต่อประชากรของพระองค์ ความสัมพันธ์ของพระองค์กับพวกเขาเริ่มต้นจากพระลักษณะอุปนิสัยของพระองค์ ซึ่งก็คือความรัก (1 ยอห์น 4:8) พระเจ้าทรงประสงค์การตอบสนองด้วยความรักเป็นการตอบแทน แต่แทนที่จะเป็น “ผลองุ่น” พระองค์ทรงเก็บ “ผลองุ่นป่า” ซึ่งในภาษาฮีบรูหมายถึง “สิ่งที่ส่งกลิ่นเหม็น” (stinking things)

`พระเจ้าทรงหมายถึงอะไร เมื่อพระองค์ตรัสใน อิสยาห์ 5:4 ว่า “มีอะไรที่จะทำได้อีกเพื่อสวนองุ่นของเราซึ่งเรายังไม่ได้ทำให้”`

พระเจ้าตรัสในข้อพระคัมภีร์ต่อไปว่า “บัดนี้เราจะบอกเจ้าทั้งหลายว่า เราจะทำอะไรกับสวนองุ่นของเรา เราจะรื้อรั้วกั้นของมันออก แล้วมันก็จะถูกทำลาย เราจะพังกำแพงของมันลง แล้วมันก็จะถูกเหยียบย่ำ เราจะให้มันเป็นที่ร้าง จะไม่มีใครลิดแขนงหรือพรวนดิน หนามย่อยหนามใหญ่ก็จะงอกขึ้น และเราจะบัญชาเมฆ ไม่ให้ฝนโปรยรดมัน” (อิสยาห์ 5:5, 6)

เมื่อเราทำความบาป พระเจ้าไม่ทรงตัดเราออกจากพระองค์ทันที ด้วยการย้ายการปกป้องของพระองค์ออกไป และทำลายเรา พระองค์ทรงอดกลั้นพระทัยไว้ และให้เรามีโอกาสได้รับการอภัย (ดู 2 เปโตร 3:9) พระองค์ไม่ทรงตัดใครที่ตอบสนองพระองค์ออกไป ทรงเชื้อเชิญตราบใดที่ยังมีความหวังสำหรับการตอบสนอง พระองค์ไม่จะไม่ตรัสคำว่า “ไม่” สำหรับการตอบ เพราะพระองค์ทรงทราบว่าเราโง่เขลา และถูกหลอกลวงโดยความบาป แต่ถ้าทรงอดกลั้นแล้ว แต่เรายังไปไม่ถึงไหน ในที่สุดพระองค์รับรู้การเลือกของเรา และจะทรงปล่อยให้เราอยู่กับสิ่งเราเลือกที่จะเป็น (ดู วิวรณ์ 22:11)

แต่ถ้าเรายังยืนหยัดที่จะปฏิเสธการเชื้อเชิญของพระเจ้าผ่านพระวิญญาณของพระองค์ ในที้สุดเราสามารถจะผ่านจุดที่เราจะเลี้ยวกลับไม่ได้ (มัทธิว 12:31, 32) การหันเหจากพระคริสต์เป็นสิ่งอันตราย (ฮีบรู 6:4-6) นั่นคือสิ่งมากที่สุดพระองค์สามารถทำได้ เพราะพระองค์ทรงให้การนับถือการตัดสินใจเลือกอย่างอิสระของเรา

`อิสยาห์ 5:4 กล่าวว่า “มีอะไรจะทำได้อีกเพื่อสวนองุ่นของเรา ซึ่งเรายังไม่ได้ทำให้”  ให้มองสิ่งนี้ตามความสว่างของไม้กางเขน พระเจ้าทรงเสนอพระองค์เองเป็นเครื่องถวายบูชาสำหรับความบาปของเราอย่างไร มีอะไรอีกที่พระองค์ได้ทรงทำเพื่อเราก่อนการสิ้นพระชนม์บนไม้กางเขน การที่ทรงทุกข์ทรมานบนกางเขนทำให้เรามั่นใจในความรอด และทำให้เรากลับใจใหม่อย่างไร`