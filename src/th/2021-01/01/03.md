---
title: การนิยมพิธิที่เสื่อมทราม
date:  28/12/2020
---

`อ่านอิสยาห์ 1:10 เพราะเหตุใดจึงใช้เมืองโสโดมและเมืองโกโมราห์ในที่นี้ องค์พระผู้เป็นเจ้าทรงประสงค์จะสื่อถึงอะไร`

`อ่านอิสยาห์ 1:11-15 องค์พระผู้เป็นเจ้าตรัสถึงอะไร เพราะเหตุใดพระองค์จึงปฏิเสธการนมัสการของเขา`

มืออันเดียวกันที่ถวายเครื่องบูชา และยกขึ้นในการอธิษฐาน “เต็มไปด้วยเลือด” มีความผิดจากการก่อความรุนแรง และการกดขี่คนอื่นๆ (อิสยาห์ 1:15; อิสยาห์ 58:3,4) จากการปฏิบัติต่อสมาชิกคนอื่นๆในชุมชนแห่งพันธสัญญา พวกเขาแสดงออกการหมิ่นประมาทต่อผู้ทรงปกป้องชนอิสราเอลทั้งมวล ความบาปที่ทำกับคนอื่นๆเท่ากับเป็นการทำบาปต่อองค์พระผู้เป็นเจ้า

แน่นอน องค์พระผู้เป็นเจ้าเองทรงตั้งระบบพิธีการนมัสการขึ้น (เลวีนิติ บทที่ 1-16) และทรงกำหนดให้กรุงเยรูซาเล็มเป็นสถานที่เหมาะสมสำหรับการนมัสการ (1 พงศ์กษัตริย์ 8:10-11) แต่พิธีกรรมมีความประสงค์ให้ทำหน้าที่ภายในบริบทของพันธสัญญาที่พระเจ้าทรงได้ทำไว้กับผู้คนเหล่านั้น เป็นพันธสัญญาของพระเจ้าที่ทำกับชนอิสราเอลที่ทำให้เป็นไปได้สำหรับพระองค์ที่จะสถิตอยู่ท่ามกลางพวกเขาในพลับพลา / หรือต่อมาคือในพระวิหาร ดังนั้นพิธีการต่างๆ และการอธิษฐานที่ได้กระทำไปจะเป็นที่ยอมรับเพียงเมื่อเป็นการแสดงออกซึ่งความสัตย์ซื่อต่อพระเจ้า และพันธสัญญที่ทำไว้กับพระองค์ ผู้ที่ถวายเครื่องบูชาโดยปราศจากการกลับใจใหม่จากการกระทำที่ไม่ยุติธรรมต่อสมาชิกคนอื่นๆในชุมชนแห่งพันธสัญญา เป็นการประกอบพิธีที่เป็นเท็จ ดังนั้นการถวายบูชาของพวกเขาไม่เพียงปราศจากผล หากเป็นการทำบาป ! การประกอบพิธีของพวกเขากล่าวได้ว่าพวกเขาสัตย์ซื่อ แต่พฤติกรรมของพวกเขาพิสูจน์ว่าพวกได้ละเมิดพันธสัญญา

`อ่านอิสยาห์ 1:16, 17 องค์พระผู้เป็นเจ้าทรงสั่งให้ประชากรของพระองค์ทำอะไร ข้อความนี้คล้ายกับสิ่งที่พระเยซูตรัสในมัทธิว 23:23-28 อย่างไร และข้อความนี้มีความหมายอะไรสำหรับเราในเวลานี้`