---
title: ความคิดเพิ่มเติม
date:  01/01/2021
---

“ในบริบทของอิสยาห์ 1:4 เอลเลน จี.ไวท์ เขียนไว้ว่า “ผู้ที่ได้ประกาศตัวว่าเป็นประชากรของพระเจ้า ต่อมาได้แยกตัวจากพระเจ้า และได้สูญเสียสติปัญญา และได้บิดเบือนความเข้าใจของพวกเขาไป พวกเขาไม่สามารถมองเห็นได้ไกล: เพราะพวกเขาได้ลืมไปว่า พวกเขาได้รับการชำระล้าง (purged) จากความบาปเก่าๆของพวกเขาออกไปแล้ว พวกเขาเคลื่อนไหวอย่างกระวนกระวาย และไม่มีความแน่นอน ภายใต้ความมืด แสวงหาทางขจัดร่องรอยของความทรงจำของเสรีภาพ ความมั่นใจ และความสุขของสถานะในอดีตของพวกเขาออกไป พวกเขากระโจนสู่การสันนิษฐานเอาเอง (presumptuous) หลายอย่าง มีลักษณะมุทะลุ หรือคลั่ง (foolhardy madness) พวกเขาทำตัวเป็นผู้ต่อต้านการจัดหาล่วงหน้า และการคุ้มครอง (providences) ของพระเจ้า อันทำให้ความรู้สึกผิดมีอยู่ก่อนแล้วถลำลึกลงไปอีก พวกเขารับฟังเสียงท้าทายของซาตานที่ต่อต้านพระอุปนิสัยของพระเจ้าว่าทรงขาดแคลนพระเมตตากรุณา และการให้อภัยความบาป” (จากหนังสือ คำอธิบายพระคัมภีร์ ของ เอส.ดี.เอ. เล่ม 4, หน้า 1137)

**คำถามเพื่อการอภิปราย**:

`เราจะชำระตนให้สะอาดได้อย่างไร ตามข้อพระคัมภีร์ (ฟีลิปปี 2:12, 13)`

`พระเยซูทรงดัดแปลง ขยาย และประยุกต์ใช้ “บทเพลงแห่งความรักสวนองุ่นๆ อย่างไร” (มัทธิว 21:33-45; มาระโก 12:1-12; ลูกา 20:9-19 มีบทเรียนอะไรสำหรับเราชาวเซเว่นธ์เดย์แอ๊ดเวนตีส`

`อะไรคือความสัมพันธ์ระหว่างการให้อภัยบาปและการเปลี่ยนแปลงในชีวิตของเรา สิ่งใดเกิดก่อน และเพราะเหตุใดจึงสำคัญที่จะทราบว่าสิ่งใดเกิดก่อน`

`ในข้ออ้างอิงด้านบน เอลเลน จี.ไวท์. กล่าวว่า “พวกเขาทำตัวเป็นผู้ต่อต้านการจัดการล่วงหน้า (providences) ของพระเจ้า” นั่นหมายความว่าอย่างไร`

**สรุปยอด**:

เมื่อประชากรของพระเจ้าลืมพระองค์ และรับเอาพระพรอย่างขอไปที พระองค์ทรงเตือนพวกเขาว่าพวกเขาจะต้องรับผิดชอบ ที่พวกเขาได้ทำพันธสัญญากับพระองค์ไว้ พระเจ้าทรงชี้ไปยังสภาพของพวกเขา และทรงเตือนพวกเขาถึงความพินาศอันเป็นผลที่จะตามมา ที่พวกเขาได้ละทิ้งการปกป้องของพระองค์ และทรงหนุนใจพวกเขา ให้เชื้อเชิญพระองค์เข้าไปเยียวยา และชำระล้างพวกเขาให้สะอาด