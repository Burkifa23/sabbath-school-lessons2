---
title: การโต้เหตุผลของการให้อภัย
date:  29/12/2020
---

`อ่านอิสยาห์ 1:18 องค์พระผู้เป็นเจ้าตรัสอะไรตรงนี้ (อ่านต่อไปอีกสองสามข้อ ให้เห็นภาพทั้งหมด)`

พระเจ้าได้ทรงเริ่มต้นหลักฐานอันทรงพลังที่ชาวยูดาห์ ผู้ซึ่งถูกกล่าวหา ว่าเป็นผู้ทำการฝ่าฝืนคำสัญญา(อิสยาห์ 1:2-15) และพระองค์ทรงกล่าวเชื้อเชิญพวกเขาให้ทำการปฏิรูป (อิสยาห์ 1:16, 17) คำเชื้อเชิญนี้บอกให้ทราบว่ามีความหวัง ยิ่งกว่านั้น เหตุใดต้องเร้าใจให้ผู้ประกอบอาชญากรรมที่สมควรได้รับโทษตายให้เปลี่ยนวิถีชีวิตของเขา การที่นักโทษประหารคนหนึ่งกำลังรอคิว พระเจ้าตรัสว่า“จงฝึกทำดี จงเสาะหาความเป็นธรรมจงแก้ไขการบีบบังคับ จงแก้ต่างให้ลูกกำพร้าพ่อ จงสู้ความให้หญิงม่าย”(อิสยาห์ 1:17) และในข้อถัดมาตรัสว่า “มาเถิดให้เรามาสู้ความกัน ถึงบาปของเจ้าเป็นเหมือนสีแดงเข้ม ก็จะขาวอย่างหิมะ ถึงมันจะแดงเหมือนผ้าแดง ก็จะเป็นอย่างขนแกะ” (อิสหาห์ 1:18) เราสามารถมองเห็นภาพองค์พระผู้เป็นเจ้ากำลังแสวงหาเพื่อโต้เหตุผลกับประชากรของพระองค์ มองหาทางทำให้พวกเขากลับใจใหม่ และหันออกจากวิถีชั่วร้าย ไม่ว่าพวกเขาจะถลำลึกสู่ความเสื่อมทรามสักเท่าใด

องค์พระผู้เป็นเจ้าตรัสกับพวกเขาว่า “ความบาปสีแดงของเจ้าก็จะขาวอย่างหิมะ” เหตุใดความบาปจึงเป็นสีแดง เพราะว่าสีแดงเป็นสีของ“เลือด” (เลือดแห่งความผิด) เพราะมือของประชาชนเต็มด้วยเลือด (อิสยาห์1:15) สีขาว เป็นสีที่แตกต่างจากสีแดง หมายถึงความบริสุทธิ์ การที่ไม่มีสีของโลหิตแห่งความผิดบาป ตรงนี้พระเจ้าทรงเสนอจะเปลี่ยนพวกเขา นี่เป็นภาษากษัตริย์ดาวิดทรงใช้ เมื่อพระองค์ร้องขอการอภัยบาปของพระองค์ที่ได้รับเอานาง “บัทเชบา” มาเป็นมเหสี และได้ทำลายชีวิตสามีของนาง (อ่าน สดุดี 51:7, 14) พระเจ้าทรงโต้เหตุผล เพื่อเป็นการเสนอการอภัยความบาปให้กับประชากรของพระองค์ !

`พระเจ้าทรงเสนอการให้อภัยบาปในรูปแบบการโต้เหตุผล เพื่อให้พวกเขาเปลี่ยนแปลงเส้นทางดำเนินชีวิตของพวกเขาอย่างไร (เปรียบเทียบ อิสยาห์ 1:18 กับ อิสยาห์ 44:22)`

ตอนนี้เราได้มองเห็นพระประสงค์ในการเตือนด้วยคำอันแหลมคมของพระเจ้า ที่ทรงเตือนประชากรของพระองค์ ถ้อยคำเหล่านั้นไม่ได้บอกว่าพระองค์ทรงปฏิเสธประชากรของพระองค์ แต่ทรงประสงค์จะนำพวกเขากลับมาหาพระองค์ ทรงเสนอการให้อภัยบาป นี่เป็นข้อโต้แย้งอันทรงพลัง เพื่อสนับสนุนคำเชิญชวนที่จะทรงชำระพวกเขาทางด้านศีลธรรม (อิสยาห์ 1:16, 17) การให้อภัยความบาปของพระองค์ ทำให้เป็นไปได้สำหรับพวกพวกเขาที่จะทำการเปลี่ยนแปลงด้วยอำนาจของพระองค์ ตรงนี้เรามองเห็นเมล็ดแห่ง “พันธสัญญาใหม่” ซึ่งกล่าวพยากรณ์ใน เยเรมีย์  31:31-34 ซึ่งการให้อภัยบาปวางอยู่บนพื้นฐานของ “การมีดวงใจใหม่” ซึ่งมีความสัมพันธ์ใหม่กับพระเจ้า เราเริ่มต้น “ในสีแดง” คือการเป็นหนี้ที่ไม่สามารถจ่ายได้หมด จากตำแหน่งของความถ่อมใจ แห่งการรับรู้ในความต้องการของเรา สำหรับการได้รับการอภัยความบาป เราพร้อมจะน้อมรับทุกสิ่งที่พระเจ้าจะทรงประทานให้