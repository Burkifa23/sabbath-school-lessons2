---
title: จะได้กินหรือจะถูกกิน
date:  30/12/2020
---

`อ่านอิสยาห์ 1:19-31 หัวข้ออะไรที่ปรากฏตรงนี้ ซึ่งเห็นได้ในพระคัมภีร์ทั้งเล่ม`

สังเกตโครงสร้างอย่างมีเหตุผลใน อิสยาห์ 1:19, 20 ถ้าประชาชนเลือกด้วยความเต็มใจ และเชื่อฟังพระเจ้าพวกเขาจะได้กินผลดีแห่งแผ่นดิน (อิสยาห์ 1:19) โดยการเปรียบเทียบ ถ้าพวกเขาปฏิเสธการให้อภัยบาป และการไถ่กลับสู่สภาพเดิม ซ้ำคิดกบฎต่อต้านพระองค์ พวกเขาจะถูกกลืนกินด้วยคมดาบ (อิสยาห์ 1:20) การเลือกเป็นสิทธิของพวกเขา ข้อพระคัมภีร์เหล่านี้บรรจุเงื่อนไขแห่งพระพร และคำสาปแช่ง

อิสยาห์ บทที่ 1 กล่าวซ้ำ และประยุกต์ใช้ถ้อยของโมเสส  ซึ่งเขียนไว้ใน เฉลยธรรมบัญญัติ30:19, 20 ในเวลาเมื่อพันธสัญญากับชาติแห่งอิสราเอลถูกก่อตั้งขึ้น “ข้าพเจ้าขออัญเชิญสวรรค์ และโลกให้เป็นพยานต่อท่านในวันนี้ว่า ข้าพเจ้าตั้งชีวิต และความตาย พระพรและคำสาปแช่งไว้ต่อหน้าท่าน เพราะฉะนั้นท่านจงเลือกเอาข้างชีวิต เพื่อท่านและลูกหลานของท่านจะได้มีชีวิตอยู่”(เฉลยธรรมบัญญัติ 30:19)

`จากถ้อยคำของโมเสส ไม่มีฝ่ายกลาง มีแต่ชีวิตกับความตาย พระพรกับคำสาปแช่งเท่านั้น เพราะเหตุใดจึงไม่มีการการทางเลือกอื่นบ้าง`

ถ้อยคำเหล่านี้โมเสสให้คำเตือนออกมาเป็นชุดแห่งพระพร และคำสาปแช่ง ซึ่งกล่าวสรุปลงในตอนท้ายของพันธสัญญาในพระธรรมเฉลยธรรมบัญญัติ บทที่ 27-30  (เปรียบเทียบกัน เลวีนิติ บทที่ 26) ส่วนประกอบสำคัญของพันธสัญญานี้รวมไปถึง (1) การนับสิ่งที่พระเจ้าได้ทำเพื่อพวกเขา (2) เงื่อนไข และข้อกำหนด (บทบัญญัติ) เพื่อถือรักษาพันธสัญญาให้คงอยู่ (3) ข้ออ้างอิงเพื่อเป็นพยาน และ(4) พระพร และคำสาปแช่งเพื่อเตือนผู้คนว่าจะมีอะไรเกิดขึ้นถ้าพวกเขาละเมิดเงื่อนไขแห่งพันธสัญญา

ผู้เชี่ยวชาญพระคัมภีร์ได้พบว่าส่วนประกอบสำคัญเหล่านี้ปรากฏออกมาตามลำดับอย่างเดียวกับสนธิสัญญา (treaties) ด้านการเมืองซึ่งรวมถึงชนชาติอื่นที่ไม่ใช่ชนอิสราเอล อย่างเช่นชนชาติ “ฮิตไทท์” (Hittites) ดังนั้นในการสถาปนาพันธสัญญาของพระองค์กับชนอิสราเอล พระเจ้าทรงใช้รูปแบบที่พวกเขาสามารถเข้าใจได้ และทรงสร้างความประทับใจให้มีพลังตามธรรมชาติเท่าที่เป็นไปได้ ซึ่งสมเหตุสมผล (consequences) มีข้อผูกพันเท่าเทียมกันในความสัมพันธ์ ซึ่งชนอิสราเอลเลือกที่จะเข้าสู่พันธสัญญา และได้รับผลประโยชน์ซึ่งกล่าวไว้ในตอนท้ายสุด แต่ถ้าชนอิสราเอลหักพันธสัญญา พวกเขาจะได้รับผลแห่งความเลวร้ายมากกว่าที่พวกเขาเคยได้รับมา

`ในการเป็นคริสเตียนท่านมีประสบการณ์เกี่ยวกับพระพรและคำสาปแช่งตามข้อความนี้หรือไม่ อย่างไร`