---
title: ความคิดเพิ่มเติม
date:  12/03/2021
---

“ไม่มีใครสามารถทำความดี  และมีความเมตตากรุณา (benevolence) โดยปราศจากการ “ปฏิเสธตัวเอง” โดยการดำเนินชีวิตอย่างเรียบง่าย  และการปฏิเสธตนเอง และใช้ชีวิตอย่างประหยัด จึงจะเป็นไปได้สำหรับเรา ที่จะทำงานได้สำเร็จ ในฐานะที่พระคริสต์ทรงแต่งตั้งให้เราเป็นตัวแทนของพระองค์  เราจะต้องขจัดความทะเยอทะยานทางโลกออกไปจากดวงใจของเรา ในงานทั้งหมดของเรา หลักการแห่งความไม่เห็นแก่ตัวที่พระคริสต์ทรงสำแดงให้เห็นในชีวิตของพระองค์จะต้องถูกนำมาปฏิบัติ  ตามผนังของบ้านเรา รูปภาพ และคำขวัญควรห้อยไว้ อย่างเช่นข้อความที่เขียนไว้ว่า “นำคนยากจน และผู้ที่ถูกรังเกียจเข้ามาในบ้านของท่าน แม้บนตู้เสื้อผ้าควรมีข้อความที่พระเจ้าทรงสอนเขียนไว้ว่า “จงให้เสื้อผ้าแก่คนที่เปลือยเปล่า ในห้องรับประทานอาหาร บนโต๊ะควรมีอาหารอย่างอุดมสมบูรณ์ ผู้เผยพระวจนะอิสยาห์ได้รับการดลใจให้เขียนว่า “คือการแบ่งอาหารของเจ้ากับคนหิว การนำคนยากจน คนไร้บ้านเข้ามาในบ้านไม่ใช่หรือ (อิสยาห์ 58:7)  (เอลเลน จี.ไว้ท์, มหัศจรรย์แห่งการรักษา, หน้า 206)

**คำถามเพื่อการอภิปราย**

`อิสยาห์ถามว่า “ทำไมพวกเจ้าจึงใช้เงินกับสิ่งที่ไม่ใช่อาหาร และใช้ค่าจ้างกับสิ่งที่ไม่อิ่มใจ” (อิสยาห์ 55:2) จงถามตัวเราเองว่า เรากำลังทำสิ่งเดียวกันนี้ด้วยหรือไม่ ทำด้วยวิธีใด และทำไมจึงทำ`

`ถ้าการปฏิเสธตนเอง ความเมตตาต่อผู้อื่น และวันสะบาโต มีความสำคัญสำหรับวันลบมลทิน ในสมัยของอิสยาห์ ก็จะมีความสำคัญเหมือนกันในวาระสุดท้ายที่มีการลบมลทิน (อิสยาห์ 8:14) มีการเป่าแตรในวันประกาศอิสรภาพ (Jubilee) และจะมีการเป่าแตรเมื่อถึงวันอิสรภาพที่พระเยซูเสด็จมาครั้งที่สองด้วยหรือไม่ (1โครินธ์ 15:52 เปรียบเทียบกับ เลวีนิติ 25:9, 10) จงอธิบาย`

`อิสยาห์กล่าวถึงเรื่องการถือรักษาวันสะบาโตว่า เราต้องละความเพลิดเพลินของเราเองในวันนั้น และในขณะเดียวกันท่านก็กล่าวว่า วันสะบาโตต้องเป็นวันแห่งความชื่นชมยินดีด้วย (อิสยาห์ 58:13) เราจะทำสองสิ่งนี้ด้วยกันได้อย่างไรตามบริบทของเนื้อหาในอิสยาห์ บทที่ 58`

**สรุป**:

ในอิสยาห์ ผู้เผยพระวจนะเชิญชวนประชาชนให้ทิ้งความคิดและวิถีของพวกเขา และกลับมาหาพระเจ้าผู้ประทานความสุขสมบูรณ์ที่สูงส่งกว่าทางเขา พระเจ้าทรงอภัยบาป และมีความเมตตาไม่เปลี่ยนแปลง ตามสาระของวันลบมลทินและวันสะบาโต เพราะว่าของขวัญของพระเจ้าคือการให้อภัยบาป ถ้าผู้ใดรับเอาด้วยความจริงใจ ก็จะนำมาสู่การเปลี่ยนแปลงจิตใจใหม่
