---
title: การสู้กับการอดอาหาร
date:  10/03/2021
---

สิบวันหลังจากการเป่าแตรได้เตือนความทรงจำประชากรของพระเจ้าว่า ให้พวกเขาโห่ร้องต้อนรับ (acclaimed) กษัตริย์ของพวกเขาใน “วันลบมลทิน”  เมื่อผ่านการถ่อมกายใจด้วย “การปฏิเสธตนเอง”  เพื่อการยืนยันว่าพวกเขายังจงรักภักดีต่อพระเจ้าในฐานะพระมหากษัตริย์  ผู้เผยพระวจนะได้ประกาศด้วยเสียงอันดังเหมือนเสียงแตร ให้พวกเขารู้ตัวในเรื่องการทรยศของพวกเขา (อิสยาห์ 58:1)

`อ่านอิสยาห์ 58:6-12 การการปฏิเสธตนเองที่แท้จริงในสายพระเนตรของพระเจ้าคืออะไร มีอะไรที่ยากกว่าการละเว้นอาหารสักสองสามมื้อ หรือใช้เวลาและเงินเลี้ยงคนไร้บ้าน มีหลักการอะไรอยู่เบื้องหลังการกระทำนี้ และการกระทำเช่นนี้ประกอบเป็นศาสนาแท้อย่างไร`

ใครก็สามารถเป็นคนเคร่งศาสนาผ่านพิธีทางศาสนาที่ถูกต้องในเวลาที่เหมาะสมได้ แต่นั่นไม่ใช่สิ่งเดียวที่องค์พระผู้เป็นเจ้าต้องการ ให้ดูชีวิตของพระเยซู พระองค์ทรงสัตย์ซื่อต่อการร่วมพิธีทางศาสนาในสมัยของพระองค์ แต่ผู้เขียนพระกิตติคุณเน้นเรื่องการแสดงความเมตตา การรักษาโรค การเลี้ยงคน และการให้อภัยความบาปแก่ผู้ที่ต้องการ มากกว่าการร่วมพิธีทางศาสนาอย่างซื่อสัตย์

องค์พระผู้เป็นเจ้าทรงแสวงหาคริสตจักร และผู้คน ผู้ประกาศเทศนาความจริงแก่โลก แต่สิ่งจะดึงดูดประชาชนสู่ความจริงเหมือนองค์พระเยซู: การยึดมั่นในหลักโภชนาการ หรือความเต็มใจจะช่วยผู้ที่หิวกระหายความเข้มงวดในการพักผ่อนในวันสะบาโต  หรือ ความเต็มใจจะใช้เวลาของคุณเอง และพละกำลังช่วยเหลือผู้ที่มีความต้องการ

`อ่านมัทธิว 25:40 และ ยากอบ 1:27 พระคัมภีร์สองข้อนี้กล่าวถึงอะไร`

`ให้ดูพระพรใน อิสยาห์ บทที่ 58 พระเจ้าตรัสว่า พระองค์จะมาหาผู้ที่ช่วยเหลือคนยากไร้ ท่านคิดอย่างไรกับสิ่งนี้ พระองค์ทรงสัญญาจะประทานอำนาจเหนือธรรมชาติแก่เราถ้าเราทำสิ่งนี้ใช่หรือไม่ บางทีพระองค์ประสงค์จะให้เราละธรรมชาติของความเห็นแก่ตัวเพื่อช่วยเหลือคนอื่นให้มากขึ้นใช่หรือไม่ จงอธิบายความคิดของท่าน`