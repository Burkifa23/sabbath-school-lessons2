---
title: ความรักขับเคี่ยว
date:  06/03/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 55:1-7; อิสยาห์ 55:6-13; อิสยาห์ 58:1-12; อิสยาห์ 58:13, 14

> <p>ข้อควรจำ</p>
> “และถ้าเจ้าทุ่มเทชีวิตของเจ้าแก่ผู้หิวโหย และทำให้ผู้ถูกข่มใจได้อิ่มเอิบ แล้วความสว่างจะโผล่ขึ้นแก่เจ้าในความมืด และความมืดคลุ้มของเจ้าจะเป็นเหมือนเที่ยงวัน” (อิสยาห์ 58:10)

ผู้นำการนมัสการชาวยิวคนหนึ่ง และภรรยาของเขาอยู่ที่เมือง ลินคอล์น เนบราสกาสหรัฐอเมริกา ได้รับโทรศัพท์ขู่ ทั้งสองพบว่าเป็นการโทรมาจากผู้นำกลุ่มอเมริกันชนที่เกลียดชังชาวยิว ที่ชื่อ “กลุ่มคูคลักคลาน” (the Ku Klux Klan) เมื่อทราบเรื่องเช่นนี้ ทั้งสองสามารถแจ้งความให้ตำรวจได้ แต่พวกเขาตัดสินใจแก้ปัญหาด้วยสันติวิธี เมื่อทั้งสองได้ทราบต่อมาว่าชายผู้นี้เป็นคนพิการ วันหยุดวันหนึ่งพวกเขาเดินทางไปปรากฏตัวที่ประตูบ้านของเขาพร้อมกับชุดอาหารเย็น ชายคนนี้รู้สึกแปลกใจอย่างยิ่ง ความเกลียดชังละลายลงต่อหน้าความรักของคู่สามีภรรยา ทั้งสองไปเยี่ยมเขาบ่อยๆ และความเป็นมิตรได้เติบโตขึ้น ในที่สุดเขาอยากจะรับเชื่อในศาสนายิว

“เราเลือกการอดอาหารอย่างนี้ไม่ใช่หรือ คือการแก้พันธนะอธรรม  การแก้สายรัดของแอก การปลดปล่อยผู้ถูกบีบบังคับให้เป็นอิสระ  และการหักแอกทั้งหมดเสีย คือ การแบ่งอาหารของเจ้ากับคนหิว  การนำคนยากจนไร้บ้านเข้ามาในบ้านมิใช่หรือ และเมื่อเห็นคนเปลือยกายก็คลุมกายเขาไว้  ทั้งไม่ซ่อนตัวเจ้าจากญาติของเจ้าไม่ใช่หรือ” (อิสยาห์ 58:6, 7) ที่น่าประหลาดใจ คู่สามี ภรรยาแห่งลินคอลน์ทำการอดอาหาร โดยการแบ่งปันอาหารกับผู้หิวโหย ที่ถูกกดขี่เอาเปรียบ  ดังนั้นเท่ากับทำให้ทั้งสองได้ปลดปล่อยจากข้อผูกมัดของตนเอง จากความอยุติธรรม  และความคิดอคติ

ให้เราเรียนรู้มากขึ้นเกี่ยวกับหลักการสำคัญด้านจิตวิญญาณดังที่ผู้เผยพระวจนะอิสยาห์ได้กล่าวพรรณนาไว้