---
title: ความคิดและทางที่สูงกว่า
date:  08/03/2021
---

`ทำไมพระเจ้าจึงตรัสว่า “เพราะความคิดของเรา ไม่ใช่ความคิดของเจ้า...เพราะฟ้าสวรรค์สูงกว่าแผ่นดินโลกอย่างไร ทางของเราก็สูงกว่าทางของพวกเจ้า และความคิดของเราก็สูงกว่าความคิดของเจ้า” (อิสยาห์ 55:8, 9) ข้อความนี้หมายถึงอะไร`

ไม่มีคำถามเลยว่า พระเจ้าเป็นผู้ทรงสร้างจักรวาล  ซึ่งแม้แต่สิ่งง่ายที่สุดบางสิ่งบรรจุความลึกลับที่จิตใจของเราไม่อาจจะหยั่งถึง  พระเจ้าตรัสว่า เราไม่อาจเริ่มเข้าใจอย่างถ่องแท้ในบางสิ่ง  เพราะพระเจ้าตรัสว่ามีบางสิ่งที่อยู่เกินเอื้อมที่เราสามารถจะเริ่มเข้าใจได้เต็มๆ  ความรู้อันไม่ข้อจำกัดของพระองค์อยู่เหนือสรรพสิ่ง ดังนั้นจะเป็นการง่ายกว่าสำหรับเรา ที่จะถ่อมใจลงรับเอาการช่วยเหลือของพระองค์ (ดู อิสยาห์ 57:15)

`อ่านอิสยาห์ 55:6-9 บริบทของพระคัมภีร์ตอนนี้คืออะไร ที่พระเจ้าตรัสว่า ทางของพระองค์และความคิดของพระองค์สูงกว่าความคิดของเรา มีสิ่งใดที่พระเจ้าตรัสและยากเกินไปสำหรับเรา`

ความลึกลับยิ่งใหญ่ที่สุดแห่งจักรวาล ไม่สงสัยเลย ที่ยิ่งใหญ่ที่สุดคือ “แผนการแห่งความรอด” ความลึกลับที่เราแทบไม่สามารถเริ่มต้นที่จะเข้าใจ (ดู เอเฟซัส 6:19) พระผู้ทรงสร้างจักรวาลจะทรงย่อพระวรกายลงสวม (stoop to clothe) ความเป็นมนุษย์ให้กับพระองค์เอง  ทรงมาบังเกิด ทรงทำงานหนัก และอดทนความยากลำบาก เสร็จแล้วทรงสิ้นพระชนม์แทนที่เรา  ด้วยการถวายพระองค์เป็นเครื่องถวายบูชาไถ่บาป ทั้งนี้เพื่อที่สามารถจะให้อภัยบาป และแสดงพระกรุณาคุณต่อเราได้  นี่เป็นความจริงที่ทำให้เราผู้ที่พระเจ้าทรงสร้างมา  รู้สึกตื่นเต้นเร้าใจ (thrill) ซึ่งจะเป็นเช่นนี้เรื่อยไปตลอดยุคสมัยจวบชั่วนิรันดร์

“หัวข้อสำหรับการไถ่ให้รอดคือสิ่งหนึ่งที่เหล่าทูตสวรรค์ปรารถนาจะมองเข้าไป ซึ่งจะเป็นวิทยาศาสตร์ และบทเพลงการไถ่ให้รอดตลอดยุคสมัย ไม่มีสิ้นสุดชั่วนิรันดร์ สิ่งนี้ไม่มีคุณค่าที่เราจะพิจารณาอย่างถี่ถ้วนและทำการศึกษาในเวลานี้หรือ.....

“หัวข้อนี้ไม่มีวันสิ้นสุด การถวายบูชาเพื่อไถ่บาปของพระองค์  และงานการเป็นคนกลางที่นักศึกษาจะต้องใช้ดวงจิตที่ขยันหมั่นเพียร นานเท่านานตราบที่เวลาจะสิ้นสุด เพื่อจะมองไปที่สวรรค์ ซึ่งจะต้องใช้เวลาอันไม่อาจนับจำนวนปีได้  แล้วเขาจะร้องอุทานออกมาว่า “นี่เป็นความลึกลับยิ่งใหญ่ในความเป็นพระเจ้า” (เอลเลน จี.ไว้ท์, My Life Today, หน้า 360)

`จงนึกถึงสิ่งที่คุณได้ทำว่า มีใครที่คุณทำให้เขาเจ็บปวด มีคำไม่สุภาพใดที่คุณพูดออกไป และมีท่าทีใดที่คุทำให้คนอื่นผิดหวังจนคุณไม่อยากเอ่ยถึง ถึงกระนั้นผ่านทางพระเยซู คุณจะได้รับการอภัยทั้งหมด ณ เวลานี้ คุณจะกลายเป็นคนชอบธรรมในสายพระเนตรของพระเจ้า นี่คือความมหัศจรรย์มิใช่หรือ`