---
title: เจ้าชายแห่งสันติสุข
date:  23/01/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 9:1-5; อิสยาห์ 9:6, 7; อิสยาห์ 9:8-10:34; อิสยาห์ บทที่ 11; อิสยาห์ 12:1-6

> <p>ข้อควรจำ</p>
> “ด้วยมีเด็กคนหนึ่งเกิดมาเพื่อเรา มีบุตรชายคนหนึ่งประทานมาให้เรา และการปกครองจะอยู่บนบ่าของท่าน และเขาจะขนานนามของท่านว่า ที่ปรึกษามหัศจรรย์ พระเจ้าผู้ทรงมหิทธิฤทธิ์ พระบิดานิรันดร์ และองค์สันติราช” (อิสยาห์ 9:6)

ดร.โรเบิร์ท อ๊อพเพนเฮเมอร์ ผู้อำนวยการที่ผลิตระเบิดปรมาณูลูกแรก ได้รับเชิญมาให้ข้อมูลต่อกรรมาธิการรัฐสภาของสหรัฐอเมริกา พวกเขาถาม ดร.โรเบิร์ทว่า “มีวิธีใดที่สามารถป้องกันอาวุธที่ร้ายแรงนี้ได้” ท่านซึ่งเป็นนักฟิสิกข์ตอบว่า “มีแน่นอน” ท่านมองไปยังผู้ฟังที่กำลังเงียบเพื่อรอคำตอบ แล้วเขาพูดเบาๆว่า: “การมีสันติสุข” (จากหนังสือสารานุกรมรวมเรื่องประกอบ 7,700 เรื่อง: รวบรวมโดย “พอล ลี ตัน” ตีพิมพ์ที่ “แอสชัวร์รันท์ ปี 1979, หน้า 989)

สันติสุขเป็นความฝันที่เข้าใจยากสำหรับมนุษยชาติ เป็นเรื่องที่ใครๆ ก็เห็นคุณค่า เริ่มตั้งแต่มีการบันทึกประวัติศาสตร์ของโลก ตลอดมาโลกทั้งใบมีสันติเพียง 8 เปอร์เซ็นต์ของเวลาทั้งหมด แต่ในช่วงปีเหล่านั้น อย่างน้อยมีสนธิสัญญาถูกละเมิดไป 8,000 ครั้ง (“พอล ลี ตัน, หน้า 987)

ในปี ค.ศ. 1895 อัลเฟรด โนเบล ได้ประดิษฐ์ดินระเบิด (dynamite) ขึ้น และเขาได้ร่ำรวยขึ้นอย่างมหาศาล จากการขายลิขสิทธิ์สิ่งประดิษฐ์ของเขา เขาจึงได้ตั้งกองทุน “โนเบล” ขึ้นมาเพื่อมอบให้เป็นรางวัลพร้อมเกียรติบัตรแก่ผู้สร้างสันติขึ้นมาอย่างโดดเด่น (พอล ลี ตัน, หน้า 988) ในไม่กี่ปีที่ผ่านมา อย่างไรก็ดี แม้แต่ผู้เคยได้รับรางวัลโนเบลสาขาสันติภาพในอดีตยังเคยเข้าไปมีส่วนในความขัดแย้งอย่างรุนแรง

สัปดาห์นี้ เราจะอ่านเกี่ยวกับบุคคลผู้หนึ่ง ผู้สามารถนำสันติสุขแท้ และชั่วนิรันดร์มาให้แก่เราได้