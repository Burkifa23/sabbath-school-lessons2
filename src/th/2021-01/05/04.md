---
title: ไม้ตะบองแห่งความกริ้วของพระเจ้า
date:  26/01/2021
---

ข้อความตอนนี้อธิบาย อิสยาห์ 9:1-5 ซึ่งทำนายถึงการปลดปล่อยสำหรับผู้มีความหมดหวัง ผู้มีความทุกข์ทรมาน เหตุที่พวกเขาได้วางใจในเวทมนตร์คาถา และที่พวกเขาตกเป็นเหยื่อจากความพ่ายแพ้ทางทหาร และ ถูกกดขี่ข่มเหงโดยทหารชาวต่างชาติ: แต่พระเจ้าทรงสัญญาว่า “ไม้ตะบองของของผู้บีบบังคับเขาก็ดี พระองค์ทรงหักเสียเหมือนอย่างในวันของมีเดียน” (อิสยาห์ 9:4)

`ดูความทุกข์ของคนที่บรรยายไว้ในข้อพระคำภีร์ข้างบน เทียบกับคำสาปแช่ง ในเลวีนิติ 26:14-39 เพราะเหตุใดพระเจ้าจึงทรงลงโทษประชากรของพระองค์แบบค่อยเป็นค่อยไป แทนที่จะทำทีเดียวให้จบ สิ่งนี้บ่งบอกถึงพระลักษณะอุปนิสัยและเป้าหมายของพระองค์อย่างไร`

ถ้าพระเจ้าทรงประสงค์จะทำลายประชากรของพระองค์ พระองค์คงได้ปล่อยพวกเขาให้ตกอยู่ภายใต้ชาวอัสซีเรียไปเลย แต่พระองค์ทรงอดกลั้นพระทัย “พระองค์ไม่ทรงประสงค์ให้ใครพินาศเลย แต่ประสงค์ให้ทุกคนกลับใจใหม่” (1 เปโตร 3:9)  ขณะที่อยู่ในช่วงเวลาแห่ง “การพิพากษา” พระเจ้าทรงปล่อยให้ประชากรยูดาห์และอิสราเอลได้รับผลลัพธ์ในประสบการณ์แห่งความโง่เขลา (folly) เพื่อที่พวกเขาจะเข้าใจว่าพวกเขากำลังทำอะไร และได้รับโอกาสให้เลือกทำสิ่งที่ดีกว่า แต่เมื่อพวกเขายังยืนหยัดในทางแห่งความชั่ว และมีใจแข็งกระด้างต่อพระเจ้า และต่อคำเชิญชวนผ่านผู้สื่อข่าวของพระองค์ พระองค์ทรงถอนการพิทักษ์ออกไป กระนั้นพวกเขายังคิดกบฎต่อไป วงจรนี้เกิดทวนซ้ำขณะที่พวกเขาดิ่งลงต่ำด้านจิตวิญญาณจนกระทั่งไม่มีสิ่งใดที่พระเจ้าสามารถจะทำได้มากกว่านั้น

`อ่านอิสยาห์  9:8-10:2 ประชาชนทำอะไรผิด พวกเขาทำผิดต่อใคร และใครบ้างที่ทำผิด`

เราได้เห็นอะไรตรงนี้ เหมือนที่ได้เห็นตลอดในพระคัมภีร์ นี่เป็นเสรีภาพจริงๆหรือ พระเจ้าทรงสร้างมนุษย์ให้มีอิสระในการตัดสินใจ (หาไม่มนุษย์ไม่อาจจะรักพระองค์ได้ด้วยความจริงใจ) เสรีภาพที่ว่ารวมความมีอิสระที่จะเลือกในสิ่งผิดได้ ตลอดเวลาที่ผ่านมา ครั้งแล้วครั้งเล่าที่พระเจ้าทรงเชื้อเชิญ ด้วยการเปิดเผยความรักและอุปนิสัยของพระองค์ พระเจ้าทรงอนุญาตให้เราเผชิญกับผลลัพธ์ในความผิดของเรา ซึ่งก็คือความเจ็บปวดความยากลำบาก ความกลัว ความสับสน และอื่นๆ ทั้งหมดนี้เพื่อที่เราจะตระหนักว่าการที่หันออกห่างจากการทรงนำของพระเจ้าเป็นอย่างไร กระนั้นบ่อยครั้งเพียงใด สิ่งเหล่านั้นไม่ทำให้ผู้คนหยุดทำบาป และกลับมาหาองค์พระผู้เป็นเจ้า การมีเสรีภาพเป็นสิ่งมหัศจรรย์ เราไม่อาจเป็นมนุษย์ได้ถ้าปราศจากมัน แต่น่าสงสารเหล่าคนไม่น้อยใช้เสรีภาพนี้อย่างผิดๆ

`พระเจ้าทรงใช้ความทุกข์ยากลำบากในชีวิตของคุณเอง ทำให้คุณหันออกห่างจากทางเดินที่ผิดอย่างไร (หรือไม่คุณ อาจจะยัง ไม่เข้าใจข่าวสาร)`