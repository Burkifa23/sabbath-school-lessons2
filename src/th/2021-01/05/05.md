---
title: รากและกิ่งในต้นเดียว
date:  27/01/2021
---

`ใครคือหน่อที่งอกออกมาจากตอของเจสซี ในอิสยาห์ บทที่ 11 ดูใน เศคาริยาห์ 3:8;  เศคาริยาห์ 6:12`

ใน อิสยาห์ 11:1 ลองจินตนาการของต้นไม้ที่ได้ล้มลง ใน 10:33, 34  “ตอของเจสซี” คือราชวงศ์ของดาวิด (บุตรชายของเจสซี) จะสูญเสียอำนาจ (ดาเนียล 4:10-17, 20-26) แต่จะมี “หน่อ และกิ่ง” จากตอที่ลำต้นถูก “ตัด” ออกไปแล้ว นั้นคือผู้ปกครองจากเชื้อสายของดาวิด

`ทำไมผู้ปกครองใหม่จากวงศ์วานของดาวิดยังถูกเรียกว่ารากของเจสซี (อิสยาห์ 11:10) สิ่งนี้สมเหตุสมผลหรือไม่ เพียงใด (วิวรณ์ 22:16)`

คำพรรณนาดังกล่าวเหมาะสมกับพระเยซูคริสต์เท่านั้น ผู้ซึ่งเป็น “ราก และเกิดในเชื้อสายของกษัตริย์ดาวิด” (วิวรณ์ 22:16) พระคริสต์มาจากเชื้อสายของดาวิด (ลูกา 3:23-31) ซึ่งถ้าย้อนกลับไปก็เป็นเชื้อสายของอาดัม ผู้ซึ่งเป็น “บุตรของพระเจ้า” (ลูกา 3:38) ด้วยเหตุผลที่พระคริสต์ทรงสร้างเขา (ดู ยอห์น 1:1-3, 14) ดังนั้น พระคริสต์เป็นบรรพบุรุษของดาวิด พอๆ กับการที่พระคริสต์เกิดจากเชื้อสายของกษัตริย์ดาวิด

`ผู้ปกครองคนใหม่จากเชื้อสายของดาวิดจะทำให้เกิดผลที่ตรงข้ามกับความบาปและความชั่วที่หลงออกจากทางของพระเจ้า อย่างไร อิสยาห์ บทที่ 11`

พระองค์คิด และกระทำสอดคล้องกับองค์พระผู้เป็นเจ้า ทรงพิพากษาอย่างยุติธรรม ตัดสินและลงโทษคนชั่วและนำสันติสุขกลับมา เมื่อพระองค์รับงานมาทำ นั่นคือองค์พระผู้เป็นเจ้าจะนำกลับมา จะไถ่ถอนสู่สภาพเดิม และจะผนึกชนอิสราเอล และยูดาห์ส่วนที่ยังเหลืออยู่ (เปรียบเทียบ อิสยาห์ 10:20-22) จะมีการรวมตัวกันของกษัตริย์อย่างเข้มแข็งเหมือนในสมัยของกษัตริย์ดาวิด ผู้ซึ่งเอาชนะคนฟิลิสเตีย และชนกลุ่มอื่นๆ แต่ผู้ปกครองคนใหม่จะยิ่งใหญ่กว่ากษัตริย์ดาวิดในจุดที่พระองค์จะนำกลับคืนมาซึ่งสันติสุข ซึ่งเป็นปัจจัยสำคัญของการสร้างโลก จะไม่มีสัตว์ที่กินเนื้อสัตว์อื่นเป็นอาหารอีกต่อไป และพวกมันจะใช้ชีวิตร่วมกันอย่างเป็นสุข และจะอยู่ร่วมกันอย่างสงบกับสัตว์ที่เคยเป็นเหยื่อของพวกมัน (อิสยาห์ 11:6-9)

`อิสยาห์ บทที่ 11 กล่าวถึงการเสด็จมาครั้งแรกของพระคริสต์ เหมือนการเสด็จมาครั้งที่สอง หรือเป็นการเสด็จมาทั้งสองครั้งรวมกัน`

อิสยาห์ บทที่ 11 พูดถึงการเสด็จมาทั้งสองครั้งในลักษณะรวมเป็นภาพเดียวกัน การเสด็จมาทั้งสองครั้งถูกผูกเข้าด้วยกัน เพราะเป็นสองส่วนของเรื่องเดียว เหมือนสองด้านของปีกเครื่องบิน เพื่อให้แผนการแห่งความรอดเสร็จสมบูรณ์ จะต้องมีการเสด็จมาสองครั้ง ครั้งแรกได้เกิดขึ้นแล้ว และครั้งที่สอง เรากำลังรออยู่ จะเป็นการทำให้ความหวังของคริสเตียนเสร็จสมบูรณ์

`มีสิ่งใดที่พระคริสต์ได้ทำสำเร็จแล้วในการเสด็จมาครั้งแรก ที่ทำให้เรามีความมั่นใจเกี่ยวกับการเสด็จมาครั้งที่สอง อะไรคือพระประสงค์ในการมาครั้งแรก ที่ไม่ได้ส่งผลถึงการมาครั้งที่สอง`