---
title:  ความโศกเศร้าของชาวกาลิลีสิ้นสุดลง (อิสยาห์ 9:1-5)
date:  24/01/2021
---

`ทำไมอิสยาห์ 9:1 จึงขึ้นต้นด้วยคำว่า แต่ คำนี้บ่งบอกถึงความแตกต่างของสิ่งที่เกิดก่อนหน้านั้นอย่างไร`

อิสยาห์ 8:21, 22 พรรณนาถึงสถานการณ์สิ้นหวังของผู้ที่หันไปเชื่อถือเวทมนตร์คาถาลึกลับ แทนที่จะเข้าหาพระเจ้าเที่ยงแท้:“และเมื่อมองดูบนแผ่นดินโลก ดูสิมีแต่ความทุกข์ใจและความมืดมน ความเศร้าของความระทมใจ และเขาจะถูกผลักไสเข้าไปในความมืดทึบ” (อิสยาห์ 8:22) เมื่อเปรียบเทียบดู จะมาถึงเวลาเมื่อ “ที่เมืองนั้นจะไม่อยู่ในสภาพโศกเศร้า ไม่ทุกข์ระทมอีก” (อิสยาห์ 9:1) ผู้คนที่อาศัยในพื้นที่กาลิลี ถูกเลือกให้เป็นผู้ได้รับพระพรพิเศษให้ “เห็นความสว่างยิ่งใหญ่” (อิสยาห์ 9:2) ประเทศชาติจะเพิ่มพูนขึ้น และมีความชื่นชมยินดี เพราะว่า “ไม้ตะบองของผู้บีบบังคับเขาก็ดี พระองค์ทรงหักเสียเหมือนอย่างในวันของคนมีเดียน” (อิสยาห์ 9:4)

เขตพื้นที่ของทะเลสาบกาลิลี ถูกพรรณาตรงนี้เพราะเป็นเขตพื้นที่แรก ที่คนอิสราเอลทำสงครามชนะและได้เข้าครอบครอง ในการตอบสนองต่อคำร้องขอของกษัตริย์อาหัส กษัตริย์ทิกลัทปิเลเสอร์ ที่ 3 ได้เข้ายึดครอง พร้อมกับดินแดนฟากตรงกันข้ามของแม่น้ำจอร์แดนซึ่งเคยอยู่ภายใต้การปกครองของอิสราเอลฝ่ายเหนือ และ นำชนอิสราเอลที่อาศัยอยู่ในพื้นที่ดังกล่าวไปเป็นเชลย และผนวกพื้นที่ดังกล่าวเข้าไปเป็นอีกจังหวัดหนึ่งของอัสซีเรีย (2 พงศ์กษัตริย์ 15:29) ดังนั้นข่าวสารของอิสยาห์คือ พื้นที่แถบนี้ที่ถูกยึดครองไปจะเป็นเขตพื้นที่แรกที่ได้เห็นการปลดปล่อย

`พระเจ้าทรงใช้ใครมาปลดปล่อยประชากรของพระองค์  (อิสยาห์ 9:6, 7)`

`คำพยากรณ์ใน อิสยาห์ 9:1-5 จะสำเร็จเมื่อไรและอย่างไร (มัทธิว 4:12-25)`

ไม่ใช่เป็นการบังเอิญ ในช่วงต้นของพันธกิจของพระเยซูในเขตพื้นที่กาลิลี สถานที่ทรงประทานความหวังโดยการประกาศข่าวดีแห่งอาณาจักรของพระเจ้า และทรงทำการรักษาโรคต่างๆให้กับประชาชน อันรวมไปถึงการปลดปล่อยผู้คนที่ตกเป็นทาสของผีที่เข้าสิง (มัทธิว 4:24)

ตรงนี้คือจุดที่เรามองเห็นตัวอย่างสมบูรณ์แบบว่า พระคัมภีร์ใช้เหตุการณ์ที่เกิดขึ้นในสมัยพระคัมภีร์เดิม และใช้มันทำให้มองเห็นภาพ (prefigure) ของสิ่งต่างๆที่จะเกิดขึ้นในสมัยพระคัมภีร์ใหม่ องค์พระผู้เป็นเจ้าทรงผสมผสานภาพจากยุคหนึ่งกับอีกยุคอื่นๆ อย่างเช่นใน มัทธิว บทที่ 24 เมื่อพระเยซูทรงผสมผสานความพินาศของกรุงเยรูซาเล็มใน ค.ศ. 70 กับความพินาศ ณ ตอนสิ้นสุดเวลาของโลก

`ถ้ามีใครถามคุณว่า พระเยซูทรงไถ่คุณจากอะไร คุณจะตอบเขาอย่างไร เพื่อเป็นพยานถึงอำนาจของพระคริสต์ในชีวิตของคุณ`