---
title: ความหายนะของชาติ
date:  31/01/2021
---

อิสยาห์ 13:1 กล่าวว่าอิสยาห์เป็นผู้ประพันธ์ (เทียบ อิสยาห์ 1:1; 2:1)  ดูเหมือนเป็นการกล่าวเริ่มต้นตอนใหม่ในหนังสือของท่าน บทที่ 13-23 บรรจุคำพยากรณ์ของการพิพากษาที่จะเกิดขึ้นกับประชาชาติทั้งหลาย

`ทำไมคำพยากรณ์เกี่ยวกับการพิพากษาประชาชาติทั้งหลายจึงเริ่มจากบาบิโลน`

อิสยาห์ 10:5-34 ได้ประกาศการพิพากษาต่ออัสซีเรีย ซึ่งถือว่าเป็นอันตรายมากที่สุดในช่วงสมัยของท่าน ขณะที่อิสยาห์ 14:24-27 กล่าวสรุปทวนช้ำแผนการขององค์พระผู้เป็นเจ้าที่จะหยุดอัสซีเรีย อิสยาห์ บทที่ 13-23 กล่าวถึงการคุกคามอื่นๆ ของบาบิโลนซึ่งถือว่าสำคัญที่สุด

บาบิโลนเป็นแหล่งร่ำรวยทรัพย์สิน และรุ่งเรืองด้วยวัฒนธรรมโบราณ ได้รับมรดกด้านศาสนา และความเป็นปึกแผ่นด้านการเมืองมานาน ยิ่งภายหลังต่อมาเป็นอาณาจักรแห่งพลังอำนาจ ที่ได้ชัยชนะต่อประเทศยูดาห์ และเนรเทศประชาชนไปอยู่ในอาณาจักรบาบิโลน แต่จากมุมมองของมนุษย์ในสมัยของอิสยาห์ ไม่มีรายงานชัดเจนว่าชาวบาบิโลนคุกคามประชากรของพระเจ้า ช่วงเวลาส่วนมากของการรับใช้พระเจ้าของอิสยาห์ อาณาจักรอัสซีเรียมีอำนาจเหนือบาบิโลน จากปี 728 ก่อน ค.ศ. เมื่อทิกลัทปิเลเสอร์ ที่ 3 ยึดบาบิโลนได้ และประกาศตนเป็นกษัตริย์เหนือบาบิโลน ภายใต้การนั่งบัลลังก์ของกษัตริย์ “ปูลู” (Pulu) (หรือ “ปูล” ดู 2 พงศ์กษัตริย์ 15:19; 1 พงศาวดาร 5:26) กษัตริย์อัสซีเรียหลายพระองค์ได้ยึดครองบาบิโลนได้หลายรอบ (710 ก่อน ค.ศ.; 702; 689 ก่อน ค.ศ.  และ648 ก่อน ค.ศ.) อย่างไรก็ดีในที่สุดอาณาจักรบาบิโลนได้กลายเป็นประเทศมหาอำนาจบนพื้นที่กว้างใหญ่ และนั่นคืออำนาจที่มาทำลายอาณาจักรยูดาห์

`ในอิสยาห์ บทที่ 13 มีการใช้ภาษาที่หนักมาก ทำไมพระเจ้าแห่งความรักจึงทำสิ่งนี้ หรืออนุญาตให้สิ่งเหล่านี้เกิดขึ้น แน่นอนผู้บริสุทธิ์บางคนต้องได้รับความยากลำบากเช่นกัน ทั้งที่พวกเขาไม่ควรจะได้รับ (อิสยาห์ 13:16)  เราจะเข้าใจการกระทำของพระเจ้าได้อย่างไร มีอะไรในข้อพระคัมภีร์เหล่านี้ และพระคัมภีร์กล่าวถึงพระพิโรธของพระเจ้าที่มีต่อความบาปและความชั่ว บอกให้เราทราบเกี่ยวกับธรรมชาติของความบาปและความชั่วอย่างไร นี่ไม่ใช่ความจริงที่พระเจ้าแห่งความรักจะตอบสนองในทำนองนี้ เพื่อเป็นหลักฐานเพียงพอที่จะแสดงให้เราเห็นว่าความบาปเลวร้ายเพียงใด เราจะต้องจำสิ่งที่พระเยซูทรงเตือนผ่านอิสยาห์ พระเยซูองค์เดียวผู้ทรงให้อภัย และทรงรักษาโรค ทรงขอร้อง และเตือนให้คนบาปกลับใจใหม่ คุณเข้าใจความรักของพระเจ้าอย่างไร เป็นไปได้หรือไม่ที่พระพิโรธจะเกิดจากความรักของพระเจ้า ถ้าเป็นได้ เป็นในลักษณะใด จงมองไปที่ไม้กางเขน ที่พระคริสต์แบกรับความบาปของโลก ที่ต้องเจ็บปวดทรมานแสนสาหัสมากกว่าที่คนอื่นเคยได้รับ สิ่งนี้ช่วยตอบคำถามนี้อย่างไร`