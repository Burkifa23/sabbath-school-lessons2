---
title: ภายหลังของกรุงบาบิโลนที่ยิ่งใหญ่
date:  01/02/2021
---

ในปี 626 ก่อน ค.ศ. ชาเดียน เนโบโพลาสซ่าร์ (Chaldean Nabopolassar) ได้กู้ความรุ่งเรืองแห่งบาบิโลนกลับมา และสถาปนาพระองค์ขึ้นเป็นกษัตริย์แห่งบาบิโลน เป็นการเริ่มต้นราชวงศ์ใหม่แห่งบาบิโลน และได้รับความร่วมมือกับชาวมีเดีย (Media) ทำสงครามเอาชนะอัสซีเรีย ราชบุตรของพระองค์คือเนบูคัดเนสซาร์ ที่ 2 คือกษัตริย์องค์ที่ได้ชัยชนะเหนือประเทศยูดาห์ และได้จับชาวยูดาห์ไปเป็นเชลย

`กรุงบาบิโลนที่ยิ่งใหญ่ในตอนสุดท้ายได้สิ้นสุดลงอย่างไร ดู ดาเนียล บทที่ 5`

ในปี 539 ก่อน ค.ศ. เมื่อไซรัส (Cyrus) แห่งเปอร์เซียเข้ายึดบาบิโลนได้ อาณาจักรเมโด-เปอร์เซีย (Medo Persian Empire) (ดู ดาเนียล บทที่ 5) ได้ขึ้นมาแทนที่ และบาบิโลนได้สูญเสียเอกราชตลอดกาล ในปี 482 ก่อน ค.ศ. เซอร์เซส ที่ 1 (Xerxes I) ได้ปราบชาวบาบิโลนที่ก่อกบฎต่อต้านการปกครองของชาวเปอร์เซียอย่างโหดร้าย พระองค์ได้ย้ายรูปเคารพมาร์ดุค (Marduk) ซึ่งเป็นเทพเจ้าหลักออกไป และปรากฏว่าการปราบกบฎ ได้สร้างความเสียหายให้กับป้อมปราการบางจุด และพระวิหารต่างๆ

อะเล็กซานเดอร์มหาราช ได้บุกเข้ายึดกรุงบาบิโลนจากชาวเปอร์เซียในปี 331 ก่อน ค.ศ. โดยปราศจากการสู้รบ พระองค์เคยฝันจะทำให้กรุงบาบิโลนเป็นเมืองหลวงภาคตะวันออกของพระองค์ได้สลายได้ไป เพราะเหตุที่พระองค์ทรงมีชีวิตอยู่สั้นมากหลังจากที่ยึดกรุงได้ กรุงบาบิโลนได้เสื่อมถอยลงในเวลาไม่กี่ศตวรรษ พอถึงปี ค.ศ.198 เซ็พติมัส เซเวอัส ผู้นำชาวโรมัน (Septimus Severus, the Roman) ได้พบว่ากรุงบาบิโลนได้กลายเป็นเมืองร้างโดยสิ้นเชิง นครที่เคยรุ่งเรืองได้ถึงจุดจบผ่านการอพยพออก และปล่อยให้ทิ้งร้าง ปัจจุบันมีชนพื้นเมืองชาวอิรัคอาศัยอยู่ในบางจุดที่เมืองโบราณเคยตั้งอยู่ แต่พวกเขาไม่ได้ทำการบูรณะตัวเมืองแต่อย่างใด

ชะตากรรมของบาบิโลนได้รับการพรรณนาไว้ในพระธรรมอิสยาห์ บทที่ 13 เป็นการปลดปล่อย (liberates) เชื้อสายของยาโคบ ผู้เคยถูกกดขี่ข่มเหงโดยบาบิโลน (อิสยาห์ 14:4-6) เหตุการณ์สำเร็จสมบูรณ์เริ่มแต่การได้ชัยเหนือบาบิโลนของ “ไซรัส” (Cyrus) ในปี 539 ก่อน ค.ศ. แม้ว่าพระองค์ไม่ทำลายตัวเมือง นี่เป็นการเริ่มต้นของจุดจบสำหรับบาบิโลน และมันไม่เป็นแหล่งที่อยู่ของผู้คุกคามประชากรของพระเจ้าอีกต่อไป

อิสยาห์บทที่ 13 พรรณนาลักษณะคล้ายบทละครถึงการล้มลงของบาบิโลนจากการตัดสินลงโทษของพระเจ้า เหล่านักรบผู้ยึดนครใหญ่ได้เป็นตัวแทนของพระเจ้า (อิสยาห์ 13:2-5) เวลาแห่งการพิพากษาถูกเรียกว่า “วันของพระผู้เป็นเจ้า” (อิสยาห์ 13:6,9) และพระพิโรธของพระเจ้าทรงพลังยิ่ง มีผลกระทบไปถึงดวงดาวทั้งหลาย ดวงอาทิตย์ ดวงจันทร์ ฟ้าสวรรค์ และแผ่นดินโลก (อิสยาห์ 13:10, 13)

เปรียบเทียบ พระธรรม ผู้วินิจฉัย บทที่ 5 เป็นเพลงของ “เดโบราห์” และ “บาราค” พรรณนาว่า องค์พระผู้เป็นเจ้ากำลังเสด็จออก ซึ่งทำให้โลกเกิดแผ่นดินไหว และมีฝนตกจากฟ้า (ผู้วินิจฉัย 5:4) ผู้วินิจฉัย 5:20, 21 พรรณนาความสำคัญของธรรมชาติ อันรวมไปถึงดวงดาวต่างๆ ขณะกำลังทำการต่อต้านผู้กดขี่ชาวต่างชาติ

`ลองจินตนาการ หากใครคนหนึ่งกำลังอาศัยอยู่ในกรุงบาบิโลน ในช่วงบาบิโลนกำลังรุ่งเรืองสุดขีด  อ่านถ้อยคำเหล่านี้ของผู้เผยพระวจนะอิสยาห์ บทที่ 13 โดยเฉพาะอย่างยิ่ง อิสยาห์ 13:19-22 พวกเขาอาจรู้สึกว่าช่างเป็นการโง่เขลา และดูเหมือนเป็นไปไม่ได้  มีคำพยากรณ์อื่นอะไรอีก ที่ยังไม่สำเร็จสมจริง ที่ดูเหมือนเป็นการโง่เขลา และเป็นไปไม่ได้สำหรับเราในปัจจุบัน เหตุใดเราต้องเป็นคนโง่เขลา อย่างไรก็ดี ที่จะขับความรู้สึกที่เป็นไปไม่ได้ออกไป`