---
title: ประตูสวรรค์
date:  03/02/2021
---

อิสยาห์ บทท 14 เป็นคำเยาะเย้ยซาตาน ในวันที่ซาตานล้มลง (พระคัมภีร์ฉบับ KJVหรือ “คิงเจมส์” เรียกชื่อว่า “ลูซีเฟอร์” (Lucifer) “โอรสแห่งรุ่งอรุณ” (อิสยาห์ 14:12) ซึ่งตรงนี้ผสมผสาน (blended) เข้ากับคำเยาะเย้ยกษัตริย์แห่งบาบิโลน เพราะเหตุใด เปรียบเทียบกับ วิวรณ์ 12:1-9 ขณะที่วิวรณ์กล่าวว่าพญานาคคือซาตาน (วิวรณ์ 12:9) พยายามที่จะทำลายเด็กทันทีที่เด็กคลอดออกมา ในวิวรณ์ 12:5 บอกชัดเจนว่าเด็กก็คือ พระคริสต์ แต่เป็นกษัตริย์ “เฮโรด” ที่พยายามจะฆ่าพระเยซูขณะที่ยังเป็นเด็ก (มัทธิว บทที่ 2) พญานาคเป็นทั้งซาตาน และอำนาจของโรมัน ซึ่งมีกษัตริย์เฮโรดเป็นตัวแทน เพราะซาตานทำงานผ่านตัวแทนมนุษย์ คล้ายกับซาตานเป็นอำนาจเบื้องหลังกษัตริย์ของบาบิโลน และเป็นเจ้าชายแห่งเมืองไทระ

`ทำไมบาบิโลนในเวลาต่อมาจึงเป็นโรม (1 เปโตร 5:13) ซึ่งเป็นหนึ่งในอำนาจชั่วร้ายในวิวรณ์ (14:8; วิวรณ์ 16:19; วิวรณ์ 17:5; วิวรณ์ 18:2, 10, 21)`

เหมือนบาบิโลนตามตัวอักษร โรมและบาบิโลนในวิวรณ์ มีความหยิ่ง มีอำนาจกดขี่ประชากรของพระเจ้าอย่างไร้ความปราณี ดูเฉพาะอย่างยิ่ง วิวรณ์ หญิงนั้นเมามายด้วยโลหิตของพวกธรรมิกชน และโรหิตของบรรดาพยานของพระเยซู” (วิวรณ์ 17:6) เหมือน “เมาสุรา” ซึ่งก็คือเลือดของเหล่าผู้ชอบธรรม พวกเขาคิดกบฎต่อพระเจ้า แนวคิดนี้ใช้กับชื่อ “บาบิโลน” นั่นเอง ในภาษาของบาบิโลนชื่อ “แบบ อิลิ” (bab ili) ซึ่งหมายถึง “ประตูแห่งเทพเจ้า เป็นการอ้างถึงสถานที่เข้าถึงอาณาจักรของพระเจ้า เปรียบเทียบกับ ปฐมกาล บทที่ 11 ขณะที่ฝูงชนกลุ่มใหญ่สร้าง “หอบาเบล” (town of Babel) โดยกำลังอำนาจของพวกเขาเอง พวกเขาหวังจะขึ้นสูงสู่ระดับอิสรภาพ เช่นเดียวกับพระเจ้า และได้รับความความเชื่อถือจากพระองค์

เมื่อยาโคบตื่นขึ้นจากความฝันซึ่ง เขาได้เห็นบันไดทอดจากสวรรค์สู่แผ่นดินโลก เขาอุทานออกมาว่า “สถานที่นี่น่ายำเกรงนัก สถานที่นี่ไม่ใช่อื่นใดเลย เป็นที่ประทับของพระเจ้า และนี่คือประตูฟ้าสวรรค์” (ปฐม-กาล 28:17) สังเกตว่า “ที่ประทับของพระเจ้า” (house of God) คือ “ประตูแห่งสวรรค์” (the gate of heaven) นั่นคือ เส้นทางที่จะเข้าสู่อาณาจักรของพระเจ้า ยาโคบตั้งชื่อสถานที่นั้นว่า “เบธเอล” (Bethel) ซึ่งหมายถึง “ที่ประทับของพระเจ้า”

“ประตูฟ้าสวรรค์” ที่เบธเอล และ “ประตูของพระเจ้า” ที่บาบิโลนซึ่งต่อต้านเส้นทางไปถึงอาณาจักรของพระเจ้า บันไดของยาโคบเริ่มต้นในสวรรค์ ซึ่งเปิดเผยจากเบื้องบนโดยพระเจ้า แต่บาบิโลน กำแพงตลอดจนป้อมปราการ และวิหารซิกกูแรท (ziggurat temples) ถูกสร้างโดยฝีมือมนุษย์จากฐานจนถึงยอด เหล่านี้ตรงกันข้ามกับเส้นทางสู่ความรอด: ดังนั้นสิ่งที่เริ่มต้นโดยพระเจ้าเปรียบเทียบกับผลงานของมนุษย์ ศาศนาแท้วางบนพื้นฐานรูปแบบความถ่อมใจแห่งเบธเอล:“เพราะว่าท่านทั้งหลายได้รับความรอดแล้วด้วยพระคุณโดยทางความเชื่อ” (เอเฟซัส 2:8, 9) ส่วนศาสนาเทียมเท็จทั้งมวล รวมทั้งศาสนาที่ถือเอา “การถือกฎเกณฑ์มากเกินไป” (legalism) และ “ลัทธิทางโลกของมนุษย์” (secular humanism) วางบนพื้นฐานตามรูปแบบของบาบิโลน สำหรับการที่จะเปรียบเทียบระหว่างสองรูปแบบให้ดูคำอุปมาของพระเยซู เรื่องชาวฟาริสี และคนเก็บภาษี (ลูกา 18:9-14)

`แม้หลังจากการใช้เวลาสองสามปีในอารามเซน (Zen monastery) แห่งหนึ่ง นักประพันธ์เพลงชาวแคนาดาชื่อ “ลีโอนาร์ดโคเฮน” ตอบนักข่าวผู้มาสัมภาษณ์ว่า “ผมรู้สึกว่าผมไม่ได้รับความรอด” จากบริบทของหัวข้อศึกษาในวันนี้ คุณคิดว่าปัญหาของเขาคืออะไร มีอะไรที่เขาต้องการที่จะทราบเกี่ยวกับความรอด`