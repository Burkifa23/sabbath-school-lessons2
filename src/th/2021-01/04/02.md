---
title: คำพยากรณ์สำเร็จสมจริง
date:  17/01/2021
---

อิสยาห์ 7:14-16  “อิมมานูเอล” เป็นเครื่องหมายเชื่อมต่อกับสถานการณ์ลำบากพิเศษของกษัตริย์อาหัส: ก่อนที่เด็ก “อิมมานูเอล” จะรู้จักปฏิเสธความชั่ว และเลือกความดี แผ่นดินของกษัตริย์ทั้งสององค์ ซึ่งฝ่าพระบาทหวาดกลัวนั้นจะร้างเปล่า” (อิสยาห์ 7:16) สิ่งนี้อ้างถึงแผ่นดิน และกษัตริย์ของประเทศซีเรีย และอิสราเอลฝ่ายเหนือ (ดู อิสยาห์ 7:1, 2, 4-9) และกล่าวย้ำพระสัญญาของพระเจ้าว่าอำนาจของพวกเขาจะหมดสิ้นไป

`ทำไมอิสยาห์จึงกล่าวว่า “เขาจะรับประทานนมข้น และน้ำผึ้ง” (อิสยาห์ 7:15)`

พวกธัญพืช และพืชผล และพืชไร่ของประเทศยูดาห์จะถูกทำลายโดยกองทัพประเทศอัสซีเรีย (อิสยาห์ 7:23-25) ดังนั้นประชาชน รวมไปถึง “อิมมานูเอล” แห่งพระคัมภีร์เดิม ไม่ว่าจะเป็นใคร (อิสยาห์ 7:14,15) ก็จะถูกบังคับให้กลับไปสู่อาหารของชนเผ่าเร่ร้อน (อิสยาห์ 7:21, 22) แต่ขณะที่พวกเขายากจนข่นแค้น พวกเขาจะมีพอเพียงที่ประคองชีวิตให้รอดได้

`คำพยากรณ์เกี่ยวกับประเทศซีเรีย และอิสราเอลทางเหนือได้สำเร็จสมจริงเมื่อไร2 พงศ์กษัตริย์ 15:29, 30; 2 พงศ์กษัตริย์ 16:7-9; 1 พงศาวดาร 5:6, 26`

คำพยากรณ์ข้อนี้ของอิสยาห์ได้ให้ไว้ประมาณ 734 ปีก่อน ค.ศ. เพื่อเป็นการตอบสนองที่กษัตริย์อาหัสแห่งประเทศยูดาห์ ได้ส่งของบรรณาการไปให้กษัตริย์ “ทิกลัทปิเลเสอร์” ที่ 3 แห่งอัสซีเรีย เพื่อขอให้ปกป้องจากการรุกรานของพันธมิตรระหว่างประเทศซีเรีย และอิสราเอล (ฝ่ายเหนือ) ซึ่งกษัตริย์แห่งอัสซีเรียได้ทำในสิ่งที่พระองค์อยากทำอยู่แล้ว: คือยกกองทัพใหญ่ไปทำลายกองทัพของพันธมิตร โดยการเอาชนะที่แคว้นกาลิลี และพื้นที่ด้านหนี่งของจอร์แดนทั้งหมด ซึ่งเป็นของประเทศอิสราเอล อีกทั้งได้ทำการเนรเทศประชาชนบางส่วนออกไป เข้ายึดครองพื้นที่ ทำให้เป็นอีกจังหวัดหนึ่งของอัสซีเรีย (ปี 734-733 ก่อน ค.ศ.) พื้นที่ส่วนที่เหลืออยู่ได้รับความปลอดภัยเมื่อกษัตริย์โฮเชยาได้ประหารกษัตริย์เปคาห์ ที่ยอมแพ้ และส่งส่วย (tribute) ในปี 733 ก่อน ค.ศ. และ ปี 732 ก่อน ค.ศ. กษัตริย์ทิกลัทปิเลเสอร์เข้ายึดกรุงดามัสคัสเมืองหลวงของซีเรียได้ แล้วพระองค์ทำให้ซีเรียเป็นอีกจังหวัดหนึ่งของอัสซีเรีย ดังนั้นพอถึงปี 732 ก่อน ค.ศ. ซึ่งเป็นเวลาประมาณสองปีหลังการทำนายของอิสยาห์ ประเทศซีเรีย และอิสราเอล ได้รับความพ่ายแพ้อย่างหมดรูป เป็นอันว่าประเทศทั้งสองที่ข่มขู่ คุกคามกษัตริย์อาหัส แห่งประเทศยูดาห์ได้แตกสลายไปอย่างสิ้นเชิง

ไม่นานต่อมากษัตริย์ ชาลมานีเสอร์ ที่ 5 ได้ขึ้นครองราชย์ต่อจากกษัตริย์ ทิกลัท ปิเลเสอร์ ที่ 3 ในปี 727 ก่อน ค.ศ. กษัตริย์โฮเชยา ได้ทำการฆ่าตัวตายทางด้านการเมือง กล่าวคือได้ก่อกบฎต่ออัสซีเรีย อัสซีเรียได้ยกกองทัพมายึดเมืองหลวงของอิสราเอล คือเมืองสะมาเรีย ในปี 722 ก่อน ค.ศ. และเนรเทศประชาชนอิสราเอลจำนวนหลายพันครอบครัวให้ไปตั้งถิ่นฐานที่พื้นที่ “เมโสโปเตเมีย” และ “มีเดีย” ซึ่งในเวลาหลายสิบปีต่อมา  ในที่สุดพวกเขาถูกซึมซับ โดยผู้คนในท้องถิ่น และได้สูญเสียอัตลักษณ์ไป (ดู อิสยาห์ 7:8) ภายใน 65 ปีชนเผ่า “เอฟราอิม” ไม่เหลือแม้คนเดียวที่มีเลือดพันธุ์บริสุทธิ์ พระเจ้าได้ทรงพยากรณ์ไว้ว่าจะมีอะไรเกิดขึ้นกับศัตรูของประเทศยูดาห์ ผ่านผู้เผยพระวจนะอิสยาห์ ซึ่งได้แจ้งเรื่องนี้ให้กับกษัตริย์อาหัสทราบ และพระองค์ไม่จำเป็นต้องไปสวามิภักดิ์กับกษัตริย์กษัตริย์อัสซีเรีย

`ลองคิดดูว่า ถ้าคุณอยู่ในอาณาจักรอิสราเอลฝ่ายเหนือ เมื่อเหตุการณ์เหล่านี้เกิด เป็นการง่ายเพียงใดที่จะสูญเสียความเชื่อ เราสามารถจะทำอะไรได้ในเวลานี้ เพื่อรักษาความเชื่อของเราให้มั่นคง ถ้าพรุ่งนี้เกิดภัยพิบัติ เราจะได้ยืนหยัดมั่นคงได้ ดู 1  เปโตร 1:13-25`