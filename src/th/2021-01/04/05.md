---
title: ไม่มีอะไรที่ต้องกลัว เมื่อเราเกรงกลัวพระเจ้า
date:  20/01/2021
---

ในการกล่าวแถลงนโยบายครั้งแรกในตำแหน่งประธานาธิบดีของสหรัฐ ประธานาธิบดี แฟร็งคลิน รูสเวลท์ ขณะที่ช่วงเวลานั้น ประชาชนกำลังรู้สึกท้อถอยจากเศรษฐกิจตกต่ำว่า ท่านกล่าวว่า “สิ่งเดียวที่เราจะต้องกลัวคือความกลัว” (จาก U.S. Capitol Washington, D.C. (March 4, 1933) ข่าวสารของอิสยาห์สำหรับผู้คนที่ได้รับความกดดันอย่างยิ่งคือ “เราไม่มีอะไรที่ต้องกลัว เมื่อกลัวเราเกรงกลัวพระเจ้า”

พระเจ้าเตือนอิสยาห์ไม่ให้กลัว ในสิ่งที่ประชาชนกำลังกลัวกัน แต่ให้เกรงกลัวพระเจ้า (อิสยาห์ 8:12, 13) นี่เป็นหัวข้อสำคัญในพระคัมภีร์ ยกตัวอย่างเช่นในวิวรณ์ 14:6-12 ทูตสวรรค์สามองค์ประกาศข่าวด่วนสำหรับโลกกว้าง: “จงเกรงกลัวพระเจ้า และถวายพระเกียรติแด่พระองค์ เพราะถึงเวลาที่พระองค์จะทรงพิพากษาแล้ว จงนมัสการพระเจ้าพระองค์ผู้ทรงสร้างฟ้าสวรรค์ แผ่นดินโลก ทะเล และบ่อน้ำพุทั้งหลาย...แทนที่จะกลัว และถวายเกียรติ์แก่สัตว์ร้าย และอำนาจของมันดังที่พรรณนาไว้ที่วิวรณ์บทที่ 13”

`คุณเข้าใจคำว่าเกรงกลัวพระเจ้าอย่างไร คำนี้มีความหมายอย่างไรตามคำอธิบายในพระคัมภีร์  (มัทธิว 22:37)`

ความเกรงกลัวพระเจ้าผู้ทรงศักดิ์สิทธิ์หมายถึงการที่คุณตระหนักว่าพระองค์ทรงฤทธานุภาพสูงสุดในจักรวาล ความกลัวเช่นนั้นจะเอาชนะความกลัวทุกอย่าง ถ้าพระองค์อยู่ฝ่ายคุณ ไม่มีใครสามารถจะสัมผัสคุณได้หากพระองค์ไม่อนุญาต แต่ถ้าพระองค์ต่อต้านคุณ เพราะคุณคิดกบฎต่อพระองค์ คุณสามารถวิ่งหนีได้ แต่คุณไม่อาจซ่อนตัวจากสายพระเนตรของพระองค์ได้

`การเกรงกลัวพระเจ้าขัดแย้งกับ 1 ยอห์น 4:18 ที่กล่าวว่า “ในความรักนั้นไม่มีความกลัวแต่ความรักที่สมบูรณ์นั้นก็ขับไล่ความกลัวออกไปเสีย เพราะความกลัวเกี่ยวกับการลงโทษ และผู้ที่กลัวก็ยังไม่มีความรักที่สมบูรณ์” หรือไม่ อย่างไร`

มีความกลัวอยู่หลายประเภท อาจมีบางคนที่มีความน่าเกรงขาม ซึ่งอาจเป็นเพื่อนของคุณ มีบางคนที่คุณจะแบ่งปัน และรับความรักอย่างเท่าเทียมกัน คุณจะไม่รู้สึกกลัวว่าบุคคลนั้นจะทำร้ายคุณ แต่คุณมีความเกรงกลัว หรือมีความเกรงใจประเภทหนึ่ง ในคุณความดี หรือสิทธิส่วนบุคคลของเขา เมื่อคุณทราบถึงความดีของเขา และคุณจะให้การนับถือในคุณความดีของบุคคลนั้น และคุณจะรับรู้ในเส้นแบ่งเขตในความสัมพันธ์ของคุณ

`ในฐานะคริสเตียน เราจะไม่รักสิ่งที่คนในโลกรัก (1 ยอห์น 2:15) ให้คิดดูว่ามีสิ่งใดที่คนในโลกกลัวแต่เราในฐานะคริสเตียนไม่ควรกลัว และมีสิ่งใดที่คนในโลกไม่กลัว แต่เราควรกลัว (ยกตัวอย่าง มัทธิว 10:28; เยเรมีย์ 10:2, 3)`