---
title: ความสิ้นหวังของผู้เนรคุณ
date:  21/01/2021
---

`ข้อพระคัมภีร์ข้างบนกล่าวถึงอะไร และเกี่ยวข้องกับกษัตริย์อาหัสอย่างไร`

กษัตริย์อาหัสมีส่วนเกี่ยวข้องกันศาสนาของชนต่างชาติอย่างลึกซึ้ง (2 พงศ์กษัตริย์ 16:3, 4; 10-15; 2 พงศาวดาร 28:2-4, 23-25) ซึ่งเชื่อมต่อระหว่างกัน (interconnected) กับเวทมนตร์ลึกลับ (occult) (เปรียบเทียบกับเฉลยธรรมบัญญัติ 32:17; “พวกเขาถวายบูชาแด่แก่พวกผี” 1 โครินธ์ 10:20) หมอผีสมัยใหม่มีลักษณะคู่ขนานกับพิธีกรรมโบราณในตะวันออกใกล้ ตามที่ปรากฏในวรรณกรรมโบราณที่อยู่นอกพระคัมภีร์ ที่จริงแล้ว แม้แต่พิธีกรรมหลายอย่างในยุคใหม่ปัจจุบัน มีแนวปฏิบัติ ที่ปรากฏออกมาละม้ายกับแนวปฏิบัติลึกลับโบราณต่างๆ

คำพรรณนาของของอิสยาห์ซึ่งบอกถึงความหมดหวัง จากผู้คนที่ไว้วางใจในวิญญาณต่างๆมากกว่าองค์พระผู้เป็นเจ้า (อิสยาห์ 8:21, 22) ซึ่งลงตัวกับกษัตริย์อาหัส (เปรียบเทียบกับ 2 พงศาวดาร 28:22, 23) อิสยาห์อ้างถึงผู้คนกำลังโกรธแค้น (enraged) และสาปแช่งกษัตริย์ของพวกเขา (อิสยาห์ 8:21) สิ่งนี้ควรได้เตือนกษัตริย์อาหัสเพราะว่าพระองค์นำประชาชนเข้าสู่การถือเวทมนตร์ลึกลับ (occult) พวกเขาควรสาปแช่งพระองค์ ความจริงปรากฏว่าเมื่อกษัตริย์อาหัสสิ้นพระชนม์ มีการยกเว้นให้กับผู้คนผู้ไม่ต้องการเข้าร่วมในพิธีฝังศพของท่าน เนื่องจากพวกเขาหมดความเชื่อถือในพระองค์ ดังมีข้อพระคัมภีร์กล่าวว่า “แล้วอาหัสทรงล่วงหลับไปอยู่กับบรรพบุรุษของพระองค์ เขาทั้งหลายก็ฝังพระศพไว้ในกรุง คือในกรุงเยรูซาเล็ม แต่พวกเขาไม่ได้นำพระศพไปไว้ในอุโมงค์ของพระราชา แห่งอิสราเอล” (2 พงศาวดาร 28:27)

`ข้อพระคัมภีร์เหล่านี้พูดอะไรเกี่ยวกับ การเชื่อถือเวทมนตร์ลึกลับ  เลวีนิติ 20:27; เฉลยธรรมบัญญัติ 18:9-14`

แยกออกจากการเชื่อถือเวทมนตร์ลึกลับ คือเรื่องการแสดงความจงรักภักดีต่อพระเจ้า ใน 1 พงศาวดาร 10:13, 14 มีการนำเอาหลักการนี้มาสู่กรณีของกษัตริย์ซาอูล ดังมีข้อพระคัมภีร์กล่าวว่า “ซาอูลจึงสิ้นพระชนม์ด้วยความไม่ซื่อสัตย์ของพระองค์ พระองค์ไม่ซื่อสัตย์ต่อพระยาห์เวห์ ในเรื่องที่พระองค์ไม่ได้ปฏิบัติตามพระบัญชาของพระยาห์เวห์ และยังทรงไปแสวงหาคำทำนายจากคนทรง และไม่ได้ทรงแสวงหาพระยาห์เวห์ พระยาห์เวห์จึงทรงประหารพระองค์เสีย และทรงยกราชอาณาจักรให้แก่ดาวิดบุตรเจสซี” (1 พงศาวดาร 10:13, 14)

`จงดูชีวิตและอิทธิพลของสิ่งต่างๆ รอบตัว ว่ามีเวทมนตร์ลึกลับ และความเชื่อเรื่องวิญญาณอย่างไร คุณจะทำลายอิทธิพลของสิ่งเหล่านี้เพื่อตัวเองและครอบครัวได้อย่างไร`