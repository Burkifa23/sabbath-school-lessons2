---
title: เส้นทางที่ยากลำบาก
date:  16/01/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 7:14-16; อิสยาห์ 7:17-25; อิสยาห์ 8:1-10; อิสยาห์ 8:11-15; อิสยาห์ 8:16-22

> <p>ข้อควรจำ</p>
> “ข้าพเจ้าจะรอคอยพระยาห์เวห์ ผู้ซ่อนพระพักตร์ของพระองค์จากเชื้อสายของยาโคบ และข้าพเจ้าจะมุ่งหวังในพระองค์” (อิสยาห์ 8:17)

ขณะที่ไฟกำลังไหม้ตึกบริเวณที่อยู่ของพวกนิโกรในนิวยอร์ก เด็กสาวตาบอดคนหนึ่ง โผล่หน้าออกทางหน้าต่างของชั้นสี่ของตึก เจ้าหน้าที่ดับเพลิงต่างตกใจ พวกไม่อาจนำรถบรรทุกบันไดเข้าประชิดตัวตึกได้ เพราะไม่มีพื้นที่ระหว่างตึกเพียงพอ เจ้าหน้าที่ดับเพลงสั่งเด็กสาวผ่านโทรโข่งให้กระโดดจากหน้าต่าง เพราะเบื้องล่างบนพื้นพวกเจ้าหน้าที่ได้ขึงตาข่ายไว้รองรับแล้ว แต่หญิงสาวตาบอดไม่กล้ากระโดด เพราะตาของเธอมองไม่เห็น

“ในที่สุดพ่อของเด็กสาวมาถึง และตะโกนผ่านโทรโข่งว่ามีตาข่ายรองรับอยู่ที่พื้นให้ลูกกระโดดลงมาได้ไม่มีอันตรายใดๆ เด็กสาวเชื่อในคำพูดของพ่อ และกระโดดลงมา และเด็กสาวรอดพ้นจากความตาย ไม่มีรอยฟกช้ำไม่มีกระดูกส่วนไหนหัก เด็กสาวกระโดดลงมาเพราะเธอเชื่อและวางใจในเสียงคำสั่ง และน้ำเสียงของพ่ออย่างหมดใจว่าสิ่งที่พ่อของเธอบอก เป็นวิธีดีที่สุดที่จะรอดพ้นอันตรายได้” (จากหนังสือ “รวมเรื่องจริงเพื่อใช้สาธิตในเรื่องเทศนา” รวบรวมโดย ไมเคิล พี.กรีน, หน้า 135)

ในทำนองเดียวกัน พระเจ้าทรงจัดหาหลักฐานอันทรงพลัง ว่าพระองค์ประสงค์สิ่งดีที่สุดสำหรับบุตรหลานของพระองค์ แต่พวกเขาปฏิเสธวิธีการอันนุ่มนวลในครั้งแรกที่พระองค์ทรงเสนอให้พวกเขา เหตุนี้ในครั้งต่อมาพระองค์ตรัสกับพวกเขาด้วยเสียงคำราม และน้ำท่วมแทน

มีอะไรจากบทเรียนของวันนี้ ที่เราสามารถเรียนรู้ได้จากข้อผิดพลาดของพวกเขา
