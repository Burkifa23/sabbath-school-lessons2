---
title:  เห็นผลล่วงหน้า  (อิสยาห์ 7:17-25)
date:  18/01/2021
---

`จากพระคัมภีร์ข้างบน องค์พระผู้เป็นเจ้าตรัสว่าจะมีอะไรเกิดขึ้นกับแผ่นดิน  เหตุใดเราจึงไม่รู้สึกประหลาดใจถึงผลที่จะเกิดขึ้น`

“การเชื้อเชิญครั้งแล้วครั้งเล่าถูกส่งไปให้ชาวอิสราเอลที่หลงผิดให้กลับมาจงรักภักดีต่อพระยาห์เวห์ เมื่อประชากรของพระเจ้ากำลังหลงทาง เหล่าผู้เผยพระวจนะมักจะกล่าวขอร้องด้วยความนุ่มนวล แต่เต็มไปด้วยความร้อนรนให้พวกเขากลับใจใหม่ และเปลี่ยนแปลงตัวพวกเขาเอง ถ้อยคำของพวกเขาบังเกิดผลเป็นที่ถวายพระเกียรติ์แด่พระเจ้า” (เอลเลน จี.ไว้ท์, ผู้เผยพระวจนะและกษัตริย์, หน้า 325)

ดังนั้นกษัตริย์อาหัส ได้ถูกเรียกว่าเป็น “ผู้มีความกลัว แทนที่จะมีความเชื่อ” ข่าวดีที่พระเจ้าทรงประทานให้คือ ประเทศซีเรีย และประเทศอิสราเอลจะถูกกวาดล้าง ข่าวดีและข่าวร้ายคือกษัตริย์อัสซีเรีย ซึ่งกษัตริย์อาหัสสวามิภักดิ์และเป็น “มิตร” รอบแรกได้เลือกที่จะช่วยกษัตริย์อาหัสแห่งประเทศยูดาห์ แต่ที่สุดจะเปลี่ยนแปลงไปกลายเป็นอันตรายยิ่งกว่าที่ซีเรีย และอิสราเอลเคยเป็น เพราะสาเหตุที่อาหัสมุ่งไปพึ่งอัสซีเรีย และหันหลังให้กับพระเจ้า ที่เสนอจะช่วยเหลืออาหัสแห่งประเทศยูดาห์โดยไม่คิดค่า พระเจ้าจะช่วยอาหัสให้เป็นฝ่ายชนะ ถ้าอาหัสคิดว่าโลกของพระองค์กำลังล้มลง และแตกออกเป็นเสี่ยงๆในเวลานั้น การที่อาหัสไม่วางใจในพระเจ้าจะทำ ให้สถานการณ์ต่างๆเลวร้ายลงสถานเดียว

“เข้าลี้ภัยในพระยาห์เวห์ ก็ดีกว่าวางใจในเจ้านาย” (สดุดี 118:9) กษัตริย์อาหัสสามารถวางใจในกษัตริย์ทิกลัทปิเลเสอร์ ที่ 3 ว่าจะพอใจกับการได้ยึดครองประเทศต่างแถบภาคเหนือ และยังคงให้การนับถือประเทศยูดาห์อย่างไร เพราะตามที่ปรากฏในบันทึกประจำปีของกษัตริย์อัสซีเรียเอง บอกข้อมูลว่าความปรารถนาในอำนาจของพวกเขาไม่สามารถบรรลุขั้นพอใจได้

`อ่าน 2 พงศ์กษัตริย์ 16:10-18 และ 2 พงศาวดาร 28:20-25 มีอะไรเกิดขึ้นกับกษัตริย์อาหัส และมีหลักการด้านจิตวิญญาณอะไรตรงนี้ ทำไมเราจึงไม่ควรประหลาดใจกับการกระทำของพระองค์`

พระธรรม 2 พงศาวดาร 28:20-23 ได้กล่าวสรุปอย่างมีพลังว่ามีผลลัพธ์อะไรเกิดขึ้นจากการที่กษัตริย์อาหัสได้ขอความช่วยเหลือจากกษัตริย์อัสซีเรีย มากกว่าที่จะวางใจในองค์พระผู้เป็นเจ้า

`เรามีความโน้มเอียงที่จะวางใจในสิ่งที่เรามองเห็น รู้สึก และสัมผัสได้ แต่พระคัมภีร์ใน 2 โครินธ์ 4:18 สอนอะไรให้เรา  เราจะประยุกต์ข่าวสารนี้กับชีวิตของเราเองได้อย่างไร และจะเกิดอะไรขึ้นถ้าเราทำตาม`