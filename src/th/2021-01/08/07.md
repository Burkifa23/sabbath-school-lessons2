---
title: ความคิดเพิ่มเติม
date:  19/02/2021
---

อ่าน เอลเลน จี.ไว้ท์, จงมองไปที่พระเจ้าของท่าน, ผู้เผยพระวจนะและกษัตริย์, หน้า 311, 321)

“ในสมัยของอิสยาห์ ความเข้าใจชีวิตฝ่ายจิตวิญญาณของมนุษย์อยู่ในสภาพมืดมัวผ่านการเข้าใจผิด เรื่องพระเจ้า เป็นเวลานานมาแล้วที่ซาตานหาวิธีนำมนุษย์ให้มองพระผู้สร้างของพวกเขาในฐานะเป็นต้นตอของความบาป ความทุกข์ยากเดือดร้อน และความตาย คนเหล่านี้ที่ซาตานหลอกลวง จินตนาการว่าพระเจ้ามีพระทัยแข็ง และเข้มงวด พวกเขาถือว่าพระองค์กำลังเฝ้ามองดู พร้อมที่จะตำหนิ และปรักปรำ ไม่เต็มพระทัยจะต้อนรับคนบาปตราบใดมีข้อแก้ตัวที่จะไม่ช่วยเขา บัญญัติแห่งความรักโดยสวรรค์ที่ใช้ในการปกครองได้ถูกแสดงเจตนาอย่างผิดๆ โดยจอมหลอกลวง ว่าเป็นความเข้มงวดความสุขของมนุษย์ เป็นแอกอันหนักซึ่งพวกเขาควรยินดีที่ได้หลีกเลี่ยง ซาตานประกาศว่าเป็นสิ่งที่ทำไม่ได้ และบทลงโทษของการล่วงละเมิดก็เป็นไปตามอำเภอใจ” (เอลเลน จี.ไว้ท์, ผู้เผยพระวจนะและกษัตริย์, หน้า 311)

**คำถามเพื่อการอภิปราย**:

`จงสรุปข่าวสารในอิสยาห์ 40:12-31 โดยใช้ถ้อยคำของคุณเองรวมถึงข้อมูลทางวิทยาศาสตร์สมัยใหม่เพื่อแบ่งปันให้ผู้อื่นในชั้นเรียน`

`อิสยาห์พรรณนาถึงความมั่นคงของพระวจนะเปรียบเทียบกับความเปราะบางของชีวิตมนุษย์อย่างไร (อิสยาห์ 40:6-8) และการกลัวความตายเชื่อมโยงกับความหวังเรื่องการฟื้นคืนชีพอย่างไร (โยบ 19:25-27; ดาเนียล 12:2; 1 โครินธ์ 15:51-57; 1 เธสะโลนิกา 4:13-18)`

`เนื้อหาในอิสยาห์ 40:12-31 ช่วยเยียวยาความหยิ่งและความยโสได้อย่างไร`

**สรุป**:

พระเจ้าทรงชูใจให้ผู้ที่ได้รับความทุกข์ยากผ่านอิสยาห์ เวลาแห่งความทุกข์ยากของพวกเขาได้จบลงแล้ว และพระเจ้ากำลังกลับมายังพวกเขา แทนที่จะรู้สึกท้อถอย และสับสน พวกเขาควรไว้วางใจในพระเจ้า ให้ใช้อำนาจแห่งความคิดสร้างสรรค์ของพระองค์แทนพวกเขา