---
title: จงชูใจเพื่ออนาคต
date:  14/02/2021
---

`ใน พระธรรม อิสยาห์ 40:1, 2 พระเจ้าทรง “ชูใจ” ประชากรของพระองค์ ช่วงเวลาแห่งการถูกลงโทษได้สิ้นสุดลงแล้ว การลงโทษนั้นคืออะไร`

การลงโทษนี้ชาติอัสซีเรียเป็นผู้จัดให้ใช่ไหม “ตะบองแห่งความกริ้วของพระเจ้า” (อิสยาห์ บทที่ 10) ที่พระเจ้าทรงใช้เพื่อปลดปล่อยชนยูดาห์ด้วยการทำลายทหารในกองทัพของ “เซนนาเคอริบ” ในปี 701 ก่อน ค.ศ. พบได้ใน (อิสยาห์ บทที่ 37) หรือ เป็นการลงโทษที่จัดให้โดยบาบิโลน ซึ่งได้นำทรัพย์สิน และชาวยูดาห์ไปเป็นเชลย ทั้งนี้เพราะก่อนหน้านี้กษัตริย์ เฮเซคียาห์ได้สำแดงทรัพย์สมบัติให้กับอุปทูตจาก “เมโรดัค บาลาดัน” ได้ชม (อิสยาห์ บทที่ 39)

“ประเทศอัสซีเรีย” และ “ชาวอัสซีเรียน” ถูกเอ่ยถึง 43 ครั้ง จาก อิสยาห์ 7:17 ถึง 38:6 แต่ชนชาตินี้ปรากฏเพียงครั้งเดียวในพระธรรมอิสยาห์ส่วนที่เหลือ ตรง อิสยาห์ 52:4 ซึ่งอ้างถึงการถูกกดขี่ในอดีตโดยชาวอียิปต์ และต่อมาโดย “ชาวอัสซีเรียน” ในตอนท้ายของพระธรรมอิสยาห์ กล่าวถึงการปลดปล่อยจากอาณาจักรบาบิโลน (อิสยาห์ 43:14; อิสยาห์ 47:1; อิสยาห์ 48:14, 20) และนั่นคือ “ไซรัส” ซึ่งเป็นชาวเปอร์เซีย ผู้ซึ่งได้ชัยชนะเหนือบาบิโลนในปี 539 ก่อน ค.ศ. ดังนั้นชาติเปอร์เซีย เป็นชาติที่ปลดปล่อยชาวยิวที่ถูกจับไปเป็นเชลยตั้งแต่สมัยของเนบูคัดเนสซาร์ได้เดินทางกลับประเทศยูดาห์ (อิสยาห์ 44:28; อิสยาห์ 45:1; อิสยาห์ 45:13)

พระธรรม อิสยาห์ บทที่ 1-39 กล่าวเน้นเรื่องเหตุการณ์ต่างๆ ซึ่งนำไปสู่การปลดปล่อยจากอัสซีเรียในปี 701ก่อน ค.ศ. แต่ ณ จุดเริ่มต้นของ อิสยาห์ บทที่ 40 หนังสือบันทึกกระโดดไปล่วงหน้า “หนึ่งศตวรรษครึ่ง” จบลงเมื่ออาณาจักรบาบิโลนได้สิ้นสุดลงในปี 539 ก่อน ค.ศ. และการอพยพกลับประเทศของชาวยิวในช่วงเวลาสั้นๆ หลังจากนั้น

`หัวข้อการอพยพกลับประเทศของชาวยิวจากบาบิโลน เชื่อมโยงกับสิ่งใดก่อนหน้าในพระธรรมอิสยาห์  ถ้ามี นั่นคืออะไร`

พระธรรม อิสยาห์ บทที่ 39 ทำหน้าที่เปลี่ยนผ่านไปยังบทต่างๆ โดยได้กล่าวทำนายเกี่ยวกับเชลยที่ถูกจับไปยังบาบิโลน อย่างน้อยคือเชื้อสายของกษัตริย์เฮเซคียาห์ (อิสยาห์ 39:6, 7) ยิ่งกว่านี้คำพยากรณ์ของอิสยาห์ บทที่ 13, 14 และ 21 พยากรณ์ว่ากรุงบาบิโลนจะล้มลง และอิสรภาพจะกลับมาสู่ประชากรของพระเจ้า: คำพยากรณ์กล่าวว่า “แต่พระยาห์เวห์จะทรงพระเมตตาต่อยาโคบ และจะทรงเลือกอิสราเอลอีก ทั้งจะตั้งเขาทั้งหลายไว้ในแผ่นดินของเขา.......เมื่อพระยาห์เวห์ประทานให้เจ้าได้หยุดพักจากความเจ็บปวด และความวุ่นวายของเจ้า และจากงานหนักซึ่งเจ้าถูกบังคับให้ทำ เจ้าจะยกคำเย้ยหยันนี้กล่าวกับพระราชาของบาบิโลน” (อิสยาห์ 14:1-4) สังเกตการเชื่อมโยงใกล้ชิดกับ พระธรรมอิสยาห์ 40:1, 2 ที่พระเจ้าทรงสัญญากับประชากรของพระองค์ จะถึงจุดสิ้นสุดแห่งความทุกข์ยากลำบากของพวกเขา

`พระสัญญาในพระคัมภีร์ที่กล่าวถึงการสิ้นสุดลงของความทุกข์ยากนั้นมีความหมายอะไรสำหรับเราในเวลานี้ ความเชื่อของเราจะมีอะไรดีถ้าขาดพระสัญญานี้ไป และสำคัญมากแค่ไหนที่เราจะยึดมั่นในพระสัญญานี้`