---
title: ปัญหาการไหว้รูปเคารพ
date:  18/02/2021
---

การกราบไหว้รูปเคารพทำลายลักษณะเฉพาะ(unique)ในความสัมพันธ์ใกล้ชิดกับพระเจ้า เพราะรูปเคารพได้เข้ามาแทนที่พระเจ้า ด้วยสิ่งอื่นบางสิ่ง (อิสยาห์ 20:4, 5; อิสยาห์ 40:8) ดังนั้นผู้เผยพระวจนะอ้างถึงการ“ล่วงละเมิดประเวณี” ด้านจิตวิญญาณ (เยเรมีย์ 3:6-9; เอเสเคียล 16:15-19)

`อิสยาห์ 41:29 กล่าวถึงรูปเคารพอย่างไร เราเข้าใจสิ่งนี้อย่างไร และทำไมจึงต้องอธิบายให้ถูกต้อง`

ผู้กราบไหว้บูชารูปเคารพสมัยโบราณเชื่อว่าพวกเขานมัสการพระเบื้องบน (divine) ผู้ทรงฤทธิ์ ผ่านรูปเคารพ หรือสัญลักษณ์ของพระหรือเทพเจ้าเหล่านั้น การกราบไหว้ หรือนมัสการรูปเคารพเป็นตัวแทนของการละเมิดพระบัญญัติข้อที่หนึ่ง ของพระบัญญัติสิบประการซึ่งมีข้อความว่า:“ห้ามมีพระเจ้าอื่นใดนอกเหนือจากเรา”(อพยพ 20:3) และ ถ้ารูปเคารพนั้นมีเจตนาให้เป็นตัวแทนของพระเจ้าเที่ยงแท้ ดังเช่นรูปลูกวัวทองคำของชนอิสราเอล (อพยพ 32:4, 5) องค์พระผู้เป็นเจ้าปฏิเสธความเหมือนกับพระเจ้าของรูปเคารพนั้น เพราะไม่มีใครทราบว่าจะพรรณนาถึงพระองค์ (เฉลยธรรมบัญญัติ 4:15-19) และไม่มีอะไรสามารถเป็นตัวแทนพระสิริ และความยิ่งใหญ่ของพระองค์ได้ เพราะรูปเคารพเองทำหน้าที่แทนพระเจ้าไม่ได้ ดังนั้นการกราบไหว้ หรือนมัสการรูปเคารพเป็นการละเมิดพระบัญญัติข้อที่หนึ่ง และที่สองของพระบัญญัติสิบประการ

ประชากรของพระเจ้าไม่ต้องการรูปเคารพ เพราะพระองค์ทรงสถิตอยู่กับพวกเขาในพลับพลาของพระองค์ ดังนั้นการนมัสการรูปเคารพ คือการนมัสการสิ่งที่เป็นตัวแทนของพระองค์ดังนั้นจึงเป็นการปฏิเสธการสถิตอยู่ของพระองค์

`มีรูปเคารพประเภทใดที่เราเผชิญในโบสถ์ทุกวันนี้  การนมัสการรูปเคารพปรากฏในรูปแบบที่ชาญฉลาดมากขึ้นในโบสถ์ในปัจจุบันนี้ไหม  ถ้ามีคือสิ่งใด หรืออย่างไร`

“คนจำนวนมากที่ได้ชื่อว่าเป็นคริสเตียนกำลังรับใช้เทพเจ้า (gods) อื่นๆ นอกเหนือจาก “องค์พระผู้เป็นเจ้า”(the Lord) พระผู้สร้างต้องการการอุทิศถวายสูงสุดจากเรา พร้อมทั้งความจงรักภักดีเป็นอันดับแรก สิ่งใดๆที่โน้มเอียงทำให้ความรักของเราลดน้อยลง(abate) หรือเข้ามาแทรกแซงการรับใช้ที่ถวายให้พระองค์ สิ่งเหล่านั้น จะกลายเป็นเหมือนรูปเคารพ” (เอลเลน จี.ไว้ท์, หนังสืออธิบายพระคัมภีร์เอสดีเอ, เล่ม 2, หน้า 1011, 1012)

เราทราบจากงานเขียนสมัยโบราณว่า การกราบไหว้รูปเคารพมีเสน่ห์น่าประทับใจ เพราะเป็นสิ่งเกี่ยวกับด้านวัตถุ การใช้รูปแบบการนมัสการที่ผู้คนมีส่วนร่วม ผู้นมัสการรูปเคารพให้เกียรติพลังอำนาจ (forces) พวกเขาเชื่อว่าเทพเจ้า หรือสิ่งศักดิ์สิทธิ์ที่พวกเขากราบไหว้บูชาสามารถให้ความอุดมสมบูรณ์ (fertility) และความเจริญรุ่งเรือง (prosperity) แก่พวกเขาได้ เป็นศาสนา “ช่วยตนเอง” (self-help) ฟังดูแล้ว คุณมีความคุ้นเคยไหม

ก่อนที่องค์พระผู้เป็นเจ้าจะเสด็จกลับมาอีกครั้งหนึ่ง จะต้องมีผู้เตรียมงานทำถนนของข่าวสารสุดท้ายของเอลียาห์ซึ่งเป็นงานแห่ง “การทำให้คืนดีกัน” (reconciliation) (มาลาคี บทที่ 4) การเลือกจะเป็นอย่างเดียวกับวันของอิสยาห์: คุณจะนมัสการพระผู้สร้าง หรือคุณจะนมัสการสิ่งอื่นบางสิ่ง (วิวรณ์ บทที่ 13, 14) เพราะในที่สุด เราจะลงเอยนมัสการบางสิ่งเสมอ
