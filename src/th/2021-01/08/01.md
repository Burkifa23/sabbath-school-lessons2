---
title: “จงชูใจประชากรของเรา”
date:  13/02/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 40:1, 2; อิสยาห์ 40:3-8; อิสยาห์ 40:9 -11; อิสยาห์ 40:12-31

> <p>ข้อควรจำ</p>
> “เจ้าจงขึ้นไปบนภูเขาสูง โอ ศิโยนผู้นำข่าวดี จงเปล่งเสียงของเจ้าด้วยเต็มกำลัง โอ เยรูซาเล็มผู้นำข่าวดี จงเปล่งเสียงเถิด อย่ากลัวเลย จงพูดกับเมืองทั้งหลายของยูดาห์ว่า ‘ดูเถิด พระเจ้าของพวกเจ้า’”  (อิสยาห์ 40:9)

สงครามโลกครั้งที่สองสิ้นสุดลง ในปี ค.ศ. 1945 ขณะที่ทหารญี่ปุ่นคนหนึ่งชื่อโชอิชิ โยโคอิ ซ่อนตัวอยู่ในป่าของเกาะกวม เครื่องบินของอเมริกาได้บินมาโปรยใบปลิวลงในป่าแห่งนั้น ประกาศว่าสงครามยุติลงแล้ว ทั่วโลกมีสันติสุข โยโคอิได้รับใบปลิวนั้นแต่คิดว่าเป็นกลอุบายของข้าศึก ด้วยจิตใจของทหารกล้าที่รบเพื่อพระมหาจักรพรรดิ อันเป็นสัญลักษณ์ของความรักชาติ ที่ทหารทุกนายได้กล่าวสาบานไว้ว่าจะไม่ยอมแพ้ให้ข้าศึกจับตัวไปเป็นเชลย ด้วยเหตุนี้ โยโคอิ จึงไม่ติดต่อกับผู้คนยุคใหม่ ใช้ชีวิตอยู่ในป่าตามลำพังอย่างอดอยาก เพื่อเอาชีวิตรอดไปวันๆ

ในปี ค.ศ. 1972  เวลา 27 ปีผ่านไปหลังจากสงครามโลกครั้งที่สองสงบลง นายพรานคนหนึ่งได้พบกับโยโคอิโดยบังเอิญ ขณะที่เขากำลังตกปลา และวันนั้นเอง เขาได้รับทราบว่าข่าวสารจากใบปลิวที่เขาเคยได้รับนั้นพูดความจริง ขณะที่คนทั้งหลายในประเทศของเขาได้ผ่านช่วงเวลาแห่งความยากลำบาก และได้ชื่นชมกับสันติสุขมาแล้วหลายสิบปี แต่ตลอดช่วงเวลาดังกล่าว “โยโคอิ” ได้ใช้ชีวิตอย่างยากลำบากอย่างโดดเดี่ยว และด้วยความกดดันสารพัด (จากหนังสือของ รอย เกน เรื่อง “การเรียกให้ถวายตัวที่แท่นบูชา” (สำนักพิมพ์เบอ

เรียน สปริงส์, รัฐมิชิแกน: ไดอะเดม 1999), หน้า 304)

หลายศตวรรษก่อนหน้านั้น ผ่านทางผู้เผยพระวจนะอิสยาห์ พระเจ้าได้ทรงประกาศว่าช่วงเวลาที่ประชากรของพระองค์ต้องพบกับความกดดัน และความทุกข์ยากได้ผ่านไปแล้ว พระเจ้าทรงสั่งอิสยาห์ว่า “พระเจ้าของพวกท่านตรัสว่า “จงชูใจ จงชูใจประชากรของเรา จงพูดกับเยรูซาเล็มอย่างเห็นใจ และจงบอกเมืองนั้นว่า ‘ความลำบาก ของเธอสิ้นสุดลงแล้ว และบาปของเธอได้รับการอภัยแล้ว และเธอได้รับโทษจากพระหัตถ์ของพระยาห์เวห์ เป็นสองเท่าของความผิดของเธอแล้ว” (อิสยาห์ 40:1, 2)

ให้เรามองไปยังถ้อยคำดังกล่าวนี้ว่าหมายความอย่างไร