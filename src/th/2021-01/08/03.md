---
title: การสถิต พระวจนะและมรรคา
date:  15/02/2021
---

`ประชากรของพระเจ้าได้รับการชูใจอย่างไร (อิสยาห์ 40:1-8)`

ผู้สื่อข่าวไม่แจ้งชื่อคนหนึ่งประกาศว่า พระเจ้ากำลังเสด็จมาสำแดงพระสิริของพระองค์ (อิสยาห์ 40:3-5) อีกเสียงหนึ่งประกาศว่ามนุษย์มีชีวิตอยู่ไม่ยั่งยืน (transient) เหมือนใบไม้  “แต่พระวจนะพระเจ้าของเราจะยั่งยืนเป็นนิตย์” (อิสยาห์ 40:8)

ภายหลังการถูกเนรเทศจากประเทศของตน ประชากรของพระเจ้าได้รับสิ่งที่พวกเขาได้รับที่ภูเขาซีนายกลับมา ต่อมาพวกเขาทอดทิ้งไปทั้งหมดผ่านการผละออกจากศาสนา (apostasy) และพวกเขาได้รับการลงโทษ: การทรงปรากฏอยู่ของพระเจ้า และพระวจนะของพระองค์ เหล่านี้เป็นส่วนประกอบพื้นฐานแห่งพันธสัญญาของพระเจ้าที่ได้ทำไว้กับชนอิสราเอล ได้ถูกวางไว้ที่แท่นบูชาของพลับพลา หรือพระวิหารของพระองค์ ซึ่งตั้งไว้ท่ามกลางพวกเขา (อพยพ 25:8, 16)  เพราะว่าพวกเขาละเมิดถ้อยคำของพระองค์ พระเจ้าจึงทรงละทิ้ง (abandoned) พระวิหารของพระองค์ (เอเสเคียล บทที่ 9-11) แต่พระองค์กำลังเสด็จกลับมา การสถิตอยู่  และพระวจนะอันเป็นที่พึ่งชั่วนิรันดร์ของพระองค์นำมาซึ่งการชูใจ การปลดปล่อย และความหวัง

`มีการตระเตรียมอะไรที่จำเป็นสำหรับการเสด็จกลับมาขององค์พระผู้เป็นเจ้า (อิสยาห์ 40:3-5)`

ไม่เป็นการเหมาะสมที่กษัตริย์จะถูกกระแทกไปบนทางที่ขรุขระ ดังนั้นจะต้องทำการปรับปรุงมรรคาก่อนหน้าการเสด็จมาของพระองค์ ยิ่งต้องพิถีพิถันมากขึ้นสำหรับกษัตริย์แห่งกษัตริย์ทั้งหลาย   ปรากฏว่าเสด็จมาจากทิศตะวันออก ณ ที่พระองค์ได้อพยพไปสถิตกับประชากรของพระองค์“เราก็ยังเป็นสถานนมัสการชั่วคราวของเขาในประเทศที่เขาไปอยู่นั้น” (เอเสเคียล 11:16) ซึ่งต้องการ การจัดเตรียมใหม่สำหรับภูมิประเทศ (terrain) การก่อสร้างถนนระดับทางหลวงพิเศษผ่านเนินเขาขรุขระด้านตะวันออกของกรุงเยรูซาเล็มจะเป็นงานท้าทาย แม้ทุกวันนี้ซึ่งอาจใช้ดินระเบิด และแทร็กเตอร์ประเภทบดให้แน่น และเกลี่ยดินคือ (bullozers) พระเจ้าผู้เดียวที่สามารถทำงานชิ้นนี้ตรัสว่า “เราจะทำที่ขรุขระให้เป็นที่ราบ สิ่งเหล่านี้เป็นสิ่งที่เราจะทำ” (อิสยาห์ 42:16) แต่ตรงนี้ไม่หมายถึงการสร้างถนนตามตัวอักษรสำหรับการเดินทาง หรือขนส่ง เพราะพระองค์ทรงมีการขนส่งทางอากาศอยู่แล้วคือรถม้า (airborne chariot) ของทูตสวรรค์ที่มีปีกคือ(cherubim) เป็นผู้ขนส่ง (เอเสเคียล บทที่ 1, 9-11)

พระคัมภีร์ใหม่เปิดเผยอย่างตรงๆ ว่าคำพยากรณ์ตรงนี้ของอิสยาห์หมายถึง “การทำมรรคาด้านจิตวิญญาณ” โดยผ่านยอห์นผู้ให้บัพตีสมา (มัทธิว 3:3) ข่าวสารของท่านคือ “จงกลับใจใหม่ เพราะว่าแผ่นดินสวรรค์มาใกล้แล้ว”(มัทธิว 3:2)  และพิธีบัพติศมาท่านประกอบให้เมื่อมีผู้ “การกลับใจใหม่เพื่อรับการยกโทษความผิดบาป” (มาระโก 1:4) ดังนั้น “งานทำมรรคา” คือ “การกลับใจใหม่” มีความเต็มใจจะหันจากการทำบาป เพื่อที่จะได้รับการชูใจ ได้รับการอภัยบาป และการสถิตอยู่ของพระเจ้า

พระธรรม เยเรมีย์ 31:31-34 ประกาศข่าวสารฝ่ายจิตวิญญาณอย่างเดียวกันในช่วงเวลาที่ยาวนานกว่าสำหรับชาวยูดาห์ที่เป็นเชลยถูกนำไปยังต่างประเทศ เพื่อให้มีความเข้าใจธรรมชาติด้านจิตวิญญาณแห่งงานทำถนนของพระเจ้า ข้อความในข้อพระคัมภีร์ตอนนี้ องค์พระผู้เป็นเจ้าทรงสัญญาแก่เหล่าผู้เต็มใจจะเริ่มต้นแบบสดๆ: ด้วย “พันธสัญญาใหม่” ซึ่งพระองค์ทรงใส่พระบัญญัติของพระองค์ไว้ในดวงใจของพวกเขา พร้อมกับคำปฏิญาณว่าพระองค์จะเป็นพระเจ้าของพวกเขา พวกเขารู้จัก และรู้พระลักษณะอุปนิสัยของพระองค์ เพราะว่าพระองค์ได้ทรงอภัยความผิดบาปให้หับพวกเขา

`อ่านอิสยาห์ 40:6-8 มีความหวังอะไรสำหรับเราผู้ซึ่งเหี่ยวเฉาไปเหมือนต้นหญ้าจะได้รับ และมีอะไรที่เราต้องระวัง`