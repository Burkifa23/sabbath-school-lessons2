---
title: พระผู้สร้างผู้ทรงเมตตา
date:  17/02/2021
---

`อิสยาห์ บทที่ 40 กล่าวถึงพระเมตตาและฤทธานุภาพของพระเจ้าอย่างไร`

ตลอดทั้งบทนี้ พระเมตตา กรุณา และฤทธานุภาพของพระองค์ถักทอ ผสมผสานเข้าด้วยกัน เพราะทั้งสองมีความจำเป็น เพื่อที่พระเจ้าจะช่วยประชากรของพระองค์ให้รอด พระองค์ ทรงประสงค์จะช่วยพวกเขาให้รอดพ้น เพราะว่าพระองค์ทรงเมตตา และกรุณา พระองค์จึงสามารถช่วยพวกเขาให้รอดได้ เพราะพระองค์ทรงฤทธานุภาพ

พระเมตตา (อิสยาห์ 40:1-5): ทรงชูใจ และเสด็จมาเพื่อช่วยให้รอด

ฤทธานุภาพ (อิสยาห์ 40:3-8): ทรงเป็นอมตะ ในขณะที่มนุษย์เป็นอนิจจัง

พระเมตตา  (อิสยาห์ 40:9-11): ทรงเลี้ยงฝูงแกะที่เป็นประชากรของพระองค์

ฤทธานุภาพ (อิสยาห์ 40:12-26): ทรงเป็นพระผู้สร้าง ที่ไม่มีใครเทียบได้

พระเมตตา (อิสยาห์ 40:27-31): ทรงเมตาแก่ผู้ที่อ่อนกำลังและท้อแท้ใจ

หลังจากแนะนำฤทธานุภาพของพระเจ้าที่ยิ่งใหญ่และมั่นคงแล้ว (อิสยาห์ 40:3-8) อิสยาห์ได้อธิบายถึงอำนาจและสติปัญญาล้ำเลิศที่ทำให้เห็นว่าโลกและสรรพสิ่งในโลกนั้นกระจิริด (อิสยาห์ 40:12-17) ตรงนี้เป็นรูปแบบการถามอย่างมีโวหารและมีชีวิตชีวาโดยการอ้างถึงแผ่นดินโลก และส่วนต่างๆ ฟังแล้วเหมือนคำตอบของพระเจ้าที่ให้กับโยบ (โยบ บทที่ 38-41)

`อะไรคือคำตอบของคำถามว่า: “ท่านทั้งหลายจะเปรียบพระเจ้าเหมือนกับใคร” (อิสยาห์ 40:18)`

สำหรับอิสยาห์ และสำหรับโยบ คำตอบให้มาโดยปราศจากการพูดว่า:ไม่มีใคร (no one) เราไม่อาจเปรียบเทียบพระเจ้ากับอะไรได้ แต่อิสยาห์ยกคำถามของท่านขึ้นมา และอ้างถึงคำตอบ ที่ผู้คนสมัยโบราณหลายคนบอกเป็นนัย (implies) โดยการกระทำของพวกเขา ซึ่งทำประหนึ่งว่าพระเจ้าเหมือนรูปเคารพชิ้นหนึ่ง (อิสยาห์ 40:19, 20)

สำหรับความนึกคิดนี้อิสยาห์ตอบสนองว่า ดูแล้วเหมือนความโง่เขลา ที่จะกล่าวว่ารูปเคารพชิ้นหนึ่งเหมือนกับพระเจ้า เพื่อความแน่ใจว่าผู้คนจะเข้าใจจุดนั้น อิสยาห์สาธยายลายละเอียดในความพิเศษไม่เหมือนใคร และนำข้อโต้แย้งที่ไม่สามารถให้คำตอบได้ว่าพระองค์คือพระผู้สร้างผู้บริสุทธิ์ (อิสยาห์ 40:21-26)

`อิสยาห์ 40:27 คนที่อิสยาห์ประกาศข่าวให้มีท่าทีอย่างไร และเราอาจจะมีท่าทีที่ผิดเช่นนั้นได้อย่างไร`

วัตถุประสงค์ในข่าวสารของพระเจ้า คือการ “ให้ความชูใจ” ผู้คนที่มีความต้องการ เช่นเดียวกับโยบความทุกข์ยากลำบากของพวกเขาทำให้พวกเขารู้สึกสับสน และท้อถอยเกี่ยวกับพระลักษณะอุปนิสัยของพระองค์

`จากพระคัมภีร์ที่ศึกษาในวันนี้ ซึ่งไม่ได้กล่าวถึงพระเมตตาและฤทธานุภาพของพระองค์เท่านั้น แต่ได้กล่าวถึงฐานะของพระองค์ที่เป็นพระผู้สร้างด้วย  สิ่งนี้มีความสำคัญอย่างไร และวันสะบาโตของแต่ละสัปดาห์ ช่วยเสริมเรื่องนี้อย่างไร`