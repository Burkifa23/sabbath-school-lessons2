---
title: จุดเริ่มต้นของการประกาศพระกิตติคุณ
date:  16/02/2021
---

`มีเหตุการณ์ประเภทใดได้รับการพรรณนาใน อิสยาห์ 40:9-11`

ภายหลังในพระธรรมอิสยาห์ปรากฏมีผู้สื่อข่าวชายคนหนึ่งประกาศข่าวดีสำหรับกรุงเยรูซาเล็ม (อิสยาห์ 41:27; อิสยาห์ 52:7) แต่ใน อิสยาห์ 40:9  มีข่าวสารประกาศว่า “ดูเถิด พระเจ้าของพวกเจ้า” จากภูเขาคือ ข่าวนั้นอ่อนโยน (feminine) ซึ่งสื่อออกมาในภาษาฮีบรู

ในพระธรรมสดุดี บทที่ 68 กษัตริย์ดาวิดสรรเสริญพระเจ้าเพราะว่าพระองค์“ทรงให้คนโดดเดี่ยวมีบ้านอยู่พระองค์ทรงนำเชลยออกมาถึงความรุ่งโรจน์ แต่แน่ทีเดียว พวกกบฏอาศัยในแผ่นดินที่แตกระแหง” (อิสยาห์68:6) แม้ว่าถ้อยคำตรงนี้ประยุกต์ใช้กับเหล่าผู้อพยพจากการเป็นทาสในประเทศอียิปต์ ท่านอิสยาห์ใช้แนวคิดเดียวกันนี้อ้างถึงการประกาศถึง “การอพยพครั้งที่สอง”: การอพยพจากการเป็นเชลยในบาบิโลนกลับบ้าน

เวลาระหว่างนั้น พระคัมภีร์ใหม่ประยุกต์ใช้ อิสยาห์ 40:3-5 สำหรับยอห์น ผู้ให้บัพติศมาซึ่งได้เตรียมเส้นทางไว้สำหรับคริสต์ พระวจนะนิรันดร์ได้กลายเป็นเนื้อหนัง อาศัยอยู่ท่ามกลางประชากรของพระองค์ (ยอห์น 1:14)

แม้แต่ก่อนหน้าท่านยอห์นผู้ให้บัพติศมา มีท่านอื่นพูดเกี่ยวกับข่าวดีในการเสด็จมาของพระองค์ ท่ามกลางบุคคลเหล่านี้คือ สิเมโอน ผู้สูงวัย และนางอันนา ทั้งสองได้พบพระกุมารเยซูเมื่อบิดามารดาของพระองค์นำพระกุมารไปอุทิศถวายที่พระวิหาร (ลูกา 2:25-38) ซึ่งเหมือนผู้สื่อข่าวอิสยาห์  คือมีทั้งเพศชาย และหญิง ต่างมุ่งรอคอยผู้จะมาให้การปลอบโยน/ผู้ให้การชูใจ แก่ชนอิสราเอลในรูปแบบของ “พระเมสสิยาห์” (ลูกา 2:25-26)

ในแสงสว่างแห่งคำพยากรณ์ของอิสยาห์ เหตุการณ์ไม่ได้บังเอิญประจวบกัน (coincidental) ที่นางอันนา ซึ่งเป็นผู้เผยพระวจนะหญิง เป็นบุคคลแรกที่ประกาศต่อที่สาธารณะ ณ พระวิหารบนภูเขา ประกาศแก่ชาว เยรูซาเล็มว่าองค์พระผู้เป็นเจ้าได้เสด็จมาแล้วว่า:“ในขณะนั้นผู้หญิงคนนี้เข้ามาขอบพระคุณพระเจ้า และกล่าว ถึงพระกุมารให้คนทั้งหลายที่คอยการทรงไถ่กรุงเยรูซาเล็มฟัง” (ลูกา 2:38) นี่เป็นการเริ่มต้นการประกาศพระกิติคุณของคริสเตียนตามที่เราได้ทราบ: การประกาศพระกิตติคุณ ข่าวดี ที่พระเยซูคริสต์ได้เสด็จมาพร้อมกับความรอด ต่อมาภายหลัง พระคริสต์มอบหมายความรับผิดชอบ (entrusted) ให้แก่ผู้หญิงคนหนึ่ง คือมารีย์  ชาวมักดาลาเป็นผู้สื่อข่าวคนแรกที่สื่อข่าวเรื่องชัยชนะที่พระองค์ทรงฟื้นพระชนม์ (ยอห์น 20:17, 18) การกระทำซึ่งรับรองว่าพันธกิจการประกาศของพระองค์แก่ชาวโลกได้เริ่มต้นขึ้นแล้ว เนื้อหนังเหมือนหญ้า แต่พระวจนะของพระเจ้าได้กลายเป็นเนื้อหนังทรงชนม์อยู่ชั่วนิรันดร์ (ดู อิสยาห์ 40:6-8)

`จาก อิสยาห์ 40:11 มีความคิดอะไรตรงนี้ คุณมีประสบการณ์ที่ได้รับเลี้ยงดูดุจลูกแกะของพระเจ้าหรือไม่ อย่างไร`