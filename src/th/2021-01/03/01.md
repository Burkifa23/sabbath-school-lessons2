---
title: เมื่อโลกของคุณแตกเป็นเสี่ยงๆ
date:  09/01/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 7:1-9; อิสยาห์ 7:10-13; อิสยาห์ 7:14

> <p>ข้อควรจำ</p>
> “ถ้าเจ้าไม่เชื่อมั่น เจ้าก็ไม่อาจตั้งมั่น” (อิสยาห์ 7:9)

ในวันสะบาโตหลังโบสถ์เลิก คอนนี่ขับรถยนต์พาสามีคือรอนเข้าประตูบ้าน ตรงไปยังโรงรถ ทันใดนั้นทั้งสองมองเห็นไก่ตัวเมียพันธุ์เล็กตัวหนึ่ง บินอย่างตกใจกลัวข้ามสนามหญ้าหน้าบ้านตรงหน้ารถยนต์ของพวกเขา มีบางอย่างผิดปกติกำลังเกิดขึ้น ไก่ซึ่งเป็นสัตว์เลี้ยงเพื่อความสวยงามควรจะอยู่ในคอกของมันอย่างปลอดภัย รอนรีบเปิดประตูลงจากรถยนต์ พยายามสอดส่ายสายตามองหาต้นตอของปัญหา ทันใดเขามองเห็น “บีโธเวน” สุนัขพันธุ์เล็กของเพื่อนบ้านกำลังคาบ“เดซี่” แม่ไก่พันธุ์เล็กที่กำลังออกไข่ได้สี่ฟองอยู่ในปากของมัน บีโธเวน รอนรีบวิ่งไล่บีโธเวนพลางตะโกนเสียงดัง สุนัขชื่อบีโธเวน ตกใจอ้าปากปล่อยเดซี่จากปาก รอนช่วยเดซีไว้ได้ แต่ปรากฏว่าคอของเดซี่ถูกกัดเลือดไหลหยดไม่หยุดไม่นานแม่ไก่ไข่ “เดซี่” ขาดใจตายในวงแขนของคอนนี่ คอนนี่เสียใจ ปากร้องครวญพึมพำ สายตามองดูไก่ตัวที่หล่อนรักด้วยความสงสารจับใจ

จากเหตุการณ์เดียวกันนี้สิ่งที่รบกวนใจของคอนนี่มากคือ เป็ดสีขาวตัวใหญ่ชื่อ “วอทเทิ้ลเวิร์ธ” มองมาที่คอนนี่ที่ยังอุ้มเดซี่ และดูเหมือนมันจะเข้าใจว่าคอนนี่เป็นผู้ฆ่าเดซี่ ดังนั้นในช่วงสองสามสัปดาห์ถัดมา เมื่อไรก็ตามเมื่อวอทเทิลเวิร์ธ มองเห็นคอนนี่ วอทเทิ้ลเวิร์ธจะวิ่งไล่จิกคอนนี่อย่างเอาจริงเอาจัง...บางครั้งเป็นเรื่องยากที่จะแยกแยะออกออกว่าใครคือเพื่อนใครคือศัตรู

สัปดาห์นี้เราจะมองไปยังกษัตริย์องค์หนึ่งของยูดาห์ ซึ่งมีปัญหาอย่างเดียวกัน และเราจะหาทางเข้าใจ ว่าทำไมพระองค์จึงเลือกผิดอย่างที่พระองค์ได้ทำ