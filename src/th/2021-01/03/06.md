---
title: “พระเจ้าสถิตอยู่กับเรา”
date:  14/01/2021
---

เหมือนกับชื่อของลูกๆของอิสยาห์ (เชียร์-จัสฮับ) “คนที่เหลืออยู่จะกลับมา” (a remnant shall return) และชื่อ “มาเฮร์ ซาลาล –หัชบัส” ซึ่งหมายความว่า “ของที่ได้มาไวๆ” หรือ “ตกเป็นเหยื่ออย่างรวดเร็ว” ชื่อของ “อิมมานูเอล” แปลตามตัวอักษรว่า “พระเจ้าสถิตอยู่กับเรา” (เปรียบเทียบกับคำเดียวกันใน อิสยาห์ 8:10) เช่นเดียวกับชื่อว่า “พระเยซู” (ภาษาฮีบรูคือ “พระยาห์เวห์” หรือ “โยชูวา”) ซึ่งหมายถึง “พระผู้เป็นเจ้าคือความรอด” ซึ่งเมื่อเพิ่มคำกริยาเข้าไป (เปรียบเทียบคำว่า “อิสยาห์ ซึ่งหมายถึง “ความรอดของพระผู้เป็นเจ้า”)

แต่ชื่อ “อิมมานูเอล” ไม่เพียงเป็นชื่อพรรณนาแบบนามธรรมเท่านั้น แต่เป็นการกล่าวยืนยันพระสัญญาที่ได้สำเร็จสมจริงในเวลานี้ว่า: “พระเจ้าสถิตกับเรา”

`อะไรคือสิ่งที่สำคัญตามพระสัญญาที่กล่าวว่า  “พระเจ้าอยู่กับเรา”`

ไม่มีความมั่นใจ และการปลอบประโลมใจอะไรที่จะเข้มแข็งกว่า พระเจ้าไม่ได้สัญญาว่าประชากรของพระองค์จะไม่ต้องฟันฝ่าความยากลำบาก และความเจ็บปวด แต่ทรงสัญญาว่าพระองค์จะสถิตอยู่กับพวกเขา ผู้เขียนพระธรรมสดุดีกล่าวว่า:“แม้ข้าพระองค์จะเดินฝ่าหุบเขาเงามัจจุราช ข้าพระองค์ไม่กลัวอันตรายใดๆ เพราะพระองค์สถิตอยู่กับข้าพระองค์ คทาและธารพระกรของพระองค์ปลอบโยนข้าพระองค์” (สดุดี 23:4)

“พระเจ้าตรัสว่า “เมื่อเจ้าลุยข้ามน้ำ เราจะอยู่กับเจ้า และเมื่อข้ามแม่น้ำ มันจะไม่ท่วมเจ้า เมื่อเจ้าเดินผ่านไฟ เจ้าจะไม่ถูกไหม้ และเปลวเพลิงจะไม่เผาเจ้า” (อิสยาห์ 43:2)

“องค์พระผู้เป็นเจ้าทรงอยู่ที่ไหน เมื่อชาวบาบิโลนโยนเพื่อนสามคนของดาเนียลเข้าไปในเตาไฟอันร้อนแรง” องค์พระผู้เป็นเจ้าทรงสถิตอยู่กับพวกเขา (ดาเนียล 3:23-25) และองค์พระผู้เป็นเจ้าทรงอยู่ที่ไหน เมื่อยาโคบปล้ำสู้กับชายแปลกหน้าจนกระทั่งรุ่งเช้า พระองค์อยู่ในอ้อมกอดของยาโคบมิใช่หรือ เรียกว่าอยู่ใกล้ที่สุดเท่าที่พระองค์จะสถิตอยู่ได้ (ปฐมกาล 32:24-30)

“แม้แต่เมื่อองค์พระผู้เป็นเจ้าไม่ปรากฏในรูปร่างเหมือนผู้คนบนโลก พระองค์ทรงผ่านประสบการณ์ของประชากรของพระองค์ องค์พระผู้เป็นเจ้าทรงอยู่ที่ไหนเมื่อฝูงชนปรักปรำสเทเฟน “ส่วนสเทเฟนเต็มด้วยพระวิญญาณบริสุทธิ์ ท่านเขม้นดูสวรรค์เห็นพระรัศมีของพระเจ้า และเห็นพระเยซูทรงยืนอยู่เบื้องขวาพระหัตถ์ของพระองค์” (กิจการฯ 7:55)

แต่เมื่อพระเยซูเสด็จขึ้นสู่สวรรค์ “เมื่อพระองค์ทรงชำระบาปทั้งหลายแล้ว ก็ประทับเบื้องขวาของพระเจ้าสูงสุด” (ฮีบรู 1:3) เหตุใดพระองค์ยืนอยู่ เมื่อสเทเฟนตกอยู่ในอันตรายสุดขีด คือขณะที่ฝูงชนกำลังจะเอาก้อนหินขว้างสเทเฟนให้ตาย เหมือนที่ มอร์ริส เวนเดน ได้กล่าวว่า “พระเยซูจะไม่ทรงนั่งลงในสถานการณ์เช่นนั้น” (จากหนังสือ รอย เกน “ฮีโร ของพระเจ้า” Md.: Review and Herald Pub. Assn., 1996) หน้า 66

`แม้จะมีพระสัญญาว่า “พระเจ้าสถิตอยู่กับเรา” มีอะไรแตกต่างเกิดขึ้น ถ้าเรายังคงเผชิญหน้ากับการทดสอบ และความทุกข์ยากต่างๆ การที่เราทราบว่าพระองค์สถิตอยู่กับเรามีข้อดีอย่างไร`