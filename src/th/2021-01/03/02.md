---
title: อันตรายจากทิศเหนือ
date:  10/01/2021
---

`มีวิกฤติการณ์อันน่ากลัวอะไรที่กษัตริย์ “อาหัส” เผชิญตอนเริ่มการครองราชของพระองค์ (2 พงศ์กษัตริย์ 15:37, 38; 2 พงศ์กษัตริย์ 16:5, 6; อิสยาห์ 7:1, 2)`

อาณาจักรฝ่ายเหนือของอิสราเอล (เอฟราอิม) และซีเรีย (อาราม) ร่วมเป็นพันธมิตร (ganged) กันเพื่อต่อด้านประเทศที่มีขนาดเล็กกว่าคือประเทศยูดาห์ ซึ่งอยู่ทางทิศใต้ สิ่งนี้ได้เกิดขึ้นเมื่อ “ยูดาห์” อ่อนกำลังลงเพราะถูกโจมตีจากชาวเอโดม และ ฟิลิสเตีย ในอดีตที่ผ่านมา ประเทศยูดาห์ได้ต่อสู้กับอิสราเอล แต่เมื่อประเทศอิสราเอล เข้าเป็นพันธมิตรกับประเทศซีเรีย ทำให้ประเทศยูดาห์ตกอยู่ในอันตรายใหญ่หลวง ปรากฎว่าประเทศอิสราเอล และซีเรียต้องการบังคับประเทศยูดาห์ให้เข้าเป็นพันธกับประเทศของพวกเขาเพื่อคานอำนาจกับกษัตริย์ “ทิกลัท-ปิเลเสอร์” (Tiglath-pileser) ที่ 3 แห่งอัสซีเรีย (เรียกว่า “พัล“ ใน 2 พงศ์กษัตริย์ 15:19) ซึ่งกำลังคุกคามประเทศของพวกเขา เนื่องจากอัสซีเรียมุ่งขยายอาณาจักร ดังนั้นอิสราเอล และซีเรียจะต้องหยุดการต่อสู้ดิ้นรนระหว่างกันมานานไว้ก่อน เมื่อได้เห็นอันตรายยิ่งใหญ่กว่าคืออาณาจักรอัสซีเรีย และถ้าพวกเขาสามารถเอาชนะประเทศยูดาห์ได้ และสถาปนาผู้ปกครอง “หุ่น” (puppet ruler)ให้ปกครองยูดาห์ได้ (อิสยาห์ 7:5, 6) พวกเขาก็จะได้ใช้ทั้งแหล่งทรัพยากรทางทรัพย์สิน และกำลังคนของประเทศยูดาห์

`กษัตริย์อาหัสแก้ปัญหาอย่างไร เมื่อโลกของพระองค์ได้แตกออกเป็นเสี่ยงๆอย่างนั้น (2 กษัตริย์ 16:7-9; 2 พงศาวดาร 28:16)`

แทนที่กษัตริย์อาหัสแห่งยูดาห์จะตระหนักว่าพระเจ้าเป็นที่พึ่งเพียงหนึ่งเดียว ที่สามารถช่วยท่าน และประเทศของท่านให้รอดได้ กษัตริย์อาหัสพยายามผูกมิตรกับ ทิกลัท-ปิเลเสอร์ ผู้เป็นศัตรูของพระองค์ตลอดมา เมื่อกษัตริย์อัสซีเรียได้ทราบเจตนาของกษัตริย์อาหัส ทั้งได้รับสิ่งของเงินทองเป็นอันมากพระองค์มีความยินดียอมทำตามคำร้องขอของกษัตริย์อาหัสในการทำศึกกับซีเรีย และอิสราเอล กษัตริย์ทิกลัทปิเลเสอร์ไม่เพียงได้ของกำนัล เป็นเงินทองจำนวนมากจากอาหัส พระองค์ยังมีข้อแก้ตัวที่ดีที่จะยึดครองซีเรีย และพระองค์พร้อมที่จะทำเช่นนั้น (2 พงศ์กษัตริย์ 16:9) ในที่สุดการร่วมเป็นพันธมิตรระหว่างอิสราเองล และซีเรียได้แตกหักออก ซึ่งในช่วงเวลาสั้นๆ ปรากฏว่ากษัตริย์อาหัสได้ช่วยประเทศยูดาห์ไว้ได้

การกระทำของกษัตริย์อาหัส อย่างไรก็ดีไม่ใช่สิ่งที่ทำให้เราประหลาดใจ พระองค์เป็นกษัตริย์ชั่วร้ายที่สุดองค์หนึ่งของประเทศยูดาห์ตลอดมาจนถึงวันนั้น (ดู 2 พงศ์กษัตริย์ 16:3, 4; 2 พงศาวดาร 28:2-4)

`สิ่งที่กษัตริย์อาหัสทำ ให้บทเรียนอะไรแก่เรา ถ้าเราไม่เชื่อฟังองค์พระผู้เป็นเจ้าเดี๋ยวนี้ อะไรจะทำให้เราคิดว่า เราจะมีความเชื่อ ที่จะไว้วางใจในพระองค์ เมื่อเวลาแห่งการทดสอบจริงมาถึง (ดู ยากอบ 2:22; เยเรมีย์ 12:5)`