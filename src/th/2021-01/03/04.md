---
title: โอกาสอีกครั้ง
date:  12/01/2021
---

กษัตริย์อาหัสไม่ตอบสนองต่อการเรียกของอิสยาห์ให้มีความเชื่อ ดังนั้นพระเจ้าทรงพระเมตตาประทานโอกาสให้กษัตริย์อีกครั้งหนึ่ง โดยบอกพระองค์ว่า “จงทูลขอหมายสำคัญจากพระยาห์เวห์ของพระเจ้าของเจ้า ไม่ว่าจะให้ลึกถึงแดนคนตาย หรือสูงเทียมฟ้าก็ได้” (อิสยาห์ 7:11) ตรงนี้เป็นอีกที่หนึ่งของการเชิญชวนยิ่งใหญ่ที่สุดให้ “มีความเชื่อ” เท่าที่เคยให้กับมนุษย์ ไม่เหมือนล็อตเตอรี่ หรือ “การพนันที่มีผู้ชนะกินรอบวง”  พระเจ้าไม่ทรงวางข้อกำหนดในเงื่อนไข พระองค์เจ้าไม่แม้แต่จำกัดข้อเสนอของพระองค์ให้ได้รับครึ่งอาณาจักรของพระองค์ อย่างกับที่ผู้ปกครองมนุษย์ได้ทำ เมื่อไปถึงข้อจำกัดสูงสุดในความเอื้ออารีของพวกเขา (ดู เอสเตอร์ 5:6; เอสเตอร์ 7:2; มาระโก 6:23) พระองค์ทรงพร้อม และเต็มพระทัยจะประทานสวรรค์ และแผ่นดินโลกสำหรับกษัตริย์ที่ชั่วร้าย ถ้าเพียงพระองค์มีความเชื่อ จากเครื่องหมาย กษัตริย์อาหัสควรได้ทูลขอขอสำหรับภูเขาแห่งทองคำ หรือทหารจำนวนนับไม่ถ้วนเหมือนเม็ดทรายข้างทะเลเมดิเตอร์เรเนียน

`เหตุใดกษัตริย์อาหัสตอบสนองในวิธีที่พระองค์ทรงตอบสนอง  (อิสยาห์ 7:12)`

เมื่อเหลือบมองในครั้งแรก ดูเหมือนกษัตริย์อาหัสเป็นคนเคร่งศาสนา และให้การเคารพสัการะสูงสุด กษัตริย์อาหัสไม่กล้าจะทดสอบคำตรัสของพระเจ้า เหมือนชาวอิสราเอลเมื่อหลายศตวรรษก่อน ระหว่างที่พวกเขาเดินทางรอนแรมในป่ากันดาร (อพยพ 17:2 ; เฉลยธรรมบัญญัติ 6:16) ที่แตกต่างคือพระเจ้าทรง “เชื้อเชิญ” กษัตริย์ให้ทดสอบพระเจ้า (เปรียบเทียบกับ มาลาคี 3:10) ว่าพระองค์จะทรงเอื้อเฟื้ออย่างท่วมท้นในสิ่งที่จะประทานให้ ไม่ใช่การทดสอบความอดกลั้นอดทนของพระองค์ แต่กษัตริย์อาหัสไม่เต็มใจที่จะให้พระเจ้าได้ช่วยพระองค์ให้มีความเชื่อ พระองค์ทรงปิดประตู และลงกลอนประตูแห่งดวงใจของพระองค์เพื่อไม่ให้ความเชื่อได้เกิดขึ้น

`อ่านอิสยาห์ 7:13 อิสยาห์พูดอะไรตรงนี้`

อิสยาห์ชี้ให้เห็นว่า การปฏิเสธที่จะทำการทดสอบพระเจ้า มองภายนอกดูเหมือนเป็นการหลีกเลี่ยงไม่ต้องการทำให้พระเจ้ารู้สึกรำคาญ แต่ลักษณะการรบกวนที่สุดของพระคัมภีร์ข้อนี้คือข้อเท็จจริงที่ว่า อิสยาห์อ้างถึง “พระเจ้าของเรา” โดยการยกตัวอย่างเปรียบเทียบที่ชัดเจน กับ อิสยาห์ 7:11 ขณะที่ท่านผู้เผยพระวจนะบอกให้กษัตริย์ทูลขอเครื่องหมายจาก “พระผู้เป็นเจ้าของท่าน” เมื่อกษัตริย์อาหัสปฏิเสธที่จะรับข้อเสนอจากพระเจ้า เท่ากับษัตริย์อาหัสปฏิเสธองค์พระผู้ช่วยให้รอดว่าทรงเป็นพระเจ้าของท่าน องค์พระผู้เป็นเจ้าทรงเป็นพระเจ้าของอิสยาห์ แต่ไม่ใช่ของกษัตริย์อาหัส

`เนื้อหาวันนี้สอนเราถึงความอดกลั้นของพระเจ้า เพื่อนำทุกคนไปสู่ความรอด พร้อมกับความตาบอดและการมีใจแข็งกระด้างของมนุษย์ เมื่อพวกเขาไม่ถวายตัวทั้งหมดต่อพระเจ้า ในที่สุด แม้พระเจ้าจะทรงประทานหมายสำคัญให้กษัตริย์อาหัสตามที่พระองค์ต้องการ ท่านคิดว่ากษัตริย์อาหัสจะเชื่อหรือไม่`