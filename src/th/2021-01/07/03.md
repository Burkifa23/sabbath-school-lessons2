---
title:  การโฆษณาชวนเชื่อ (อิสยาห์ 36:2-20)
date:  08/02/2021
---

เหล่าผู้นำของอัสซีเรียไม่เพียงแต่โหดร้าย พวกเขายังเฉลียวฉลาดด้วย เป้าหมายของพวกเขาคือทรัพย์สมบัติและอำนาจ ไม่เพียงแค่การทำลาย (เปรียบเทียบกับ อิสยาห์ 10:13, 14) เหตุผลคือพวกเขาจะไม่ใช้กองกำลังเข้ายึดครองตัวเมือง หากสามารถเกลี้ยกล่อมประชาชนให้ยอมแพ้แต่โดยดี ดังนั้นขณะกองทหารของอัสซีเรียกำลังเข้ายึดเมืองลาชิส กษัตริย์เซนนาเคอริบได้ส่ง “รับชาเคห์” ซึ่งเป็นเจ้าหน้าที่ระดับสูงคนหนึ่งให้มาทำการโฆษณาชวนเชื่อประชาชน และผู้นำแห่งกรุงเยรูซาเล็มให้ยอมแพ้แต่โดยดี

`รับชาเคห์ใช้อะไรขู่ขวัญชาวยูดาห์ (อิสยาห์ 36:2-20; ดู  2 พงศ์กษัตริย์ 18:17-35; 2 พงศาวดาร 32:9-19 ด้วย`

รับชาเคห์ ผู้นำในการเจรจาของอัสซีเรียให้เหตุผลแก่ผู้นำอิสราเอลค่อนข้างทรงพลังว่า ผู้นำของพวกท่านจะไปพึ่งอียิป์ให้มาช่วยกระนั้นหรือ อียิปต์นั้นอ่อนแอ ซ้ำไว้ใจไม่ได้  พวกท่านไม่อาจพึ่งพาพระผู้เป็นเจ้าให้ช่วยท่าน เพราะว่ากษัตริย์เฮเซคียาห์ได้ทำการต่อต้านพระเจ้าด้วยการรื้อแท่นบูชาบนที่สูงออกไปทั่วยูดาห์ และบอกให้ประชาชนให้ไปนมัสการพระเจ้าที่แท่นบูชา ณ กรุงเยรูซาเล็มแห่งเดียว ความจริงมีว่าองค์พระผู้เป็นเจ้าทรงเข้าข้างอัสซีเรีย และพระเจ้าทรงบอกให้ “เซนนาเคอริบ” กษัตริย์อัสซีเรียยึดครองประเทศยูดาห์ พวกท่านทราบหรือไม่ในกองทัพประเทศยูดาห์ไม่มีทหารม้าออกศึกเพียงพอ ถ้าแม้ประเทศยูดาห์จะมีม้าศึก 2,000 ตัว ก็ไม่มีแม้ทหารม้าที่ผ่านการฝึกฝนได้ครบจำนวน 2,000 คนเพื่อไปออกศึกได้ในทันที

เพื่อหลีกเลี่ยงไม่ให้กองทัพอันเกรียงไกรเข้ายึดครอง ซึ่งพวกท่านจะไม่มีอาหารรับประทาน ไม่มีน้ำดื่มเพียงพอเพื่อใช้ดื่ม ดังนั้นจงยอมจำนนแต่บัดนี้ และพวกท่านจะได้รับการปฏิบัติอย่างดี กษัตริย์เฮเซคียาห์ไม่อาจช่วยพวกท่านให้รอดได้ และเพราะว่าบรรดาเทพเจ้าทั้งหมดของประเทศต่างๆ ไม่อาจต้านทานหรือช่วยให้ประเทศของพวกเขาให้รอดพ้นจากกองทัพอันเกรียงไกรของอัสซีเรียได้ พวกท่านจงมั่นใจว่าพระเจ้าของพวกท่านจะไม่ช่วยพวกท่านแต่อย่างใด

`สิ่งที่รับซาเคห์เจ้าหน้าที่ของอัสซีเรียพูดเป็นความความจริงหรือไม่`

เพราะว่ามีความจริงอยู่มากในสิ่งที่ “รับชาเคห์” กำลังพูด เรียกได้ว่าการให้เหตุผลของเขามีน้ำหนัก และชักชวนให้คล้อยตาม ข้อเท็จจริงที่ให้การสนับสนุนคำพูดของ “รับชาเคห์” คือ ประการแรก เขาพึ่งเดินทางมาจากเมือง “ลาชิส” ซึ่งอยู่ห่างออกไปเพียง 48 กิโลเมตร ซึ่งกองทหารแสดงให้เห็นว่ามีอะไรเกิดขึ้นกับเมืองที่มีกำแพงเมืองสูงใหญ่แข็งแรง มีป้อมปราการแข็งแกร่งแต่ไม่อาจต้านทานการเข้าโจมตีของกองทหารอัสซีเรียได้ประการที่สอง “รับชาเคห์” มีกองทัพอันเกรียงไกรของอัสซีเรียหนุนหลัง และพร้อมจะเข้าโจมตีหากประเทศยูดาห์ไม่ยอมแพ้แต่โดยดี (อิสยาห์ 36:2) เมื่อประชาชน และได้ผู้นำทั้งหลายได้ฟังถ้อยคำของ “รับชารเคห์” ที่พูดถึงเมืองอื่นๆ ที่ต่อต้านกองทัพของอัสซีเรีย (รวมทั้งกรุงสะมาเรีย เมืองหลวงของอิสราเองฝ่ายเหนือ: 2 พงศ์กษัตริย์ 18:9, 10) ซึ่งต่างก็ได้ยอมสวามิภักดิ์ต่ออัสซีเรีย ไม่มีชาวยูดาห์คนใดมีเหตุผลที่จะสงสัย ซึ่งจากมุมมองของมนุษย์กรุงเยรูซาเล็มคงจะถึงแก่ความพินาศเป็นแน่ (เปรียบเทียบ อิสยาห์ 10:8-11)  อนึ่ง “รับชาเคห์” พูดถูกในการที่กล่าวว่า กษัตริย์เคเซคียาห์ ได้ทำลายสถานที่ถวายบูชาบนพื้นที่สูง เพื่อให้มีศูนย์กลางสำหรับการนมัสการที่พระวิหารในกรุงเยรูซาเล็มเพียงแห่งเดียว (2 พงศ์กษัตริย์ 18:4; 2 พงศาวดาร 31:1) แต่การปฏิรูปนี้ไม่ได้เป็นการต่อต้านพระเจ้าอย่างนั้นหรือ ความหวังสิ่งเดียวของประชาชนในพระเจ้ายังคงอยู่ไหม และพระเจ้าจะทรงช่วยพวกเขาให้รอดพ้นในครั้งนี้ไหม เป็นพระเจ้าเพียงองค์เดียวที่จะตอบคำถามนี้

`คุณเคยตกอยู่ในสถานการณ์เลวร้ายที่กำลังจะสูญเสียทุกอย่างหรือไม่ เหตุการณ์นั้นคืออะไร คุณขอความช่วยเหลือจากใคร และผลสุดท้ายเป็นอย่างไร`