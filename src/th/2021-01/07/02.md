---
title: ผูกติดมากับปลายเชือก
date:  07/02/2021
---

`มีอะไรเกิดขึ้นกับประเทศยูดาห์ (2 กษัตริย์ 18:13; 2 พงศาวดาร 32:1; อิสยาห์ 36:1)`

กษัตริย์อาหัส ผู้ไม่มีความเชื่อในพระเจ้าสิ้นพระชนม์ และเฮเซคียาห์ราชโอรสผู้สัตย์ซื่อขึ้นนั่งบนบัลลังก์แทน  เมื่อเฮเซคียาห์ขึ้นครองราชย์ประเทศยูดาห์ได้สูญเสียเอกราชไปแล้ว ก่อนหน้านั้นกษัตริย์อาหัสได้ถวายทรัพย์สินแก่กษัตริย์อัสซีเรีย เพื่อแลกกับการช่วยเหลือปกป้องจากการคุกคามของประเทศพันธมิตรซึ่งทำขึ้นระหว่างประเทศอิสราเอลฝ่ายเหนือ และซีเรีย ประเทศยูดาห์จะว่าไปถูกบังคับให้ “จ่ายเงินเพื่อซื้อการคุ้มครอง”ให้กับประเทศอัสซีเรีย และต้องจ่ายต่อเนื่องไป (ดู 2 พงศาวดารโครนิกา 28:16-21) เมื่อกษัตริย์อัสซีเรีย ชื่อ ซาร์กอน ที่ 2 สิ้นพระชนม์ท่ามกลางสนามรบในพื้นที่ห่างไกล กษัตริย์เซนนาเคอริบขึ้นนั่งบัลลังก์แทน ในปี 705 ก่อน ค.ศ.ประเทศอัสซีเรียตกอยู่ในสภาพอ่อนกำลังมาก (vulnerable) หลักฐานจากอัสซีเรีย และข้อพระคัมภีร์เปิดเผยว่ากษัตริย์เฮเซคียาห์ถือโอกาสนี้ก่อกบฎ (ดู 2 กษัตริย์ 18:7) โดยแสดงท่าทีแข็งกร้าวซึ่งถือเป็นประเทศขนาดเล็กประเทศแรกท่ามกลางประเทศเล็กอีกประเทศ ที่ต่อมาต่างลุกขึ้นต่อต้านอำนาจของอัสซีเรีย

เป็นที่น่าเสียดายสำหรับกษัตริย์เฮเซคียาห์ ซึ่งได้ประเมินการกลับสู่สภาพเข้มแข็งเหมือนเดิมของอัสซีเรียต่ำไป ในปี 701 ก่อน ค.ศ. เมื่อกษัตริย์ “เซนนาเคอริบ” ปราบประเทศขนาดเล็ก หรือกลุ่มชนต่างๆในอาณาจักรที่แข็งข้อเสร็จแล้ว ได้หันมาทำสงครามกับประเทศซีเรีย ด้วยกองทัพใหญ่ จากนั้นได้หันมาทำสงครามกับประเทศยูดาห์

`กษัตริย์เฮเซคียาห์ทรงเตรียมตัวเพื่อเผชิญหน้ากับกองทัพของอัสซีเรียอย่างไร  2 พงศาวดาร 32:1-8.2`

เมื่อกษัตริย์เฮเซคียาห์ได้ทราบว่ากษัตริย์ เซนนาเคอริบ มีความตั้งใจจะยึดครองกรุงเยรูซาเล็ม เมืองหลวงของประเทศยูดาห์ เฮเซคียาห์ได้ทำการเตรียมตัวอย่างครอบคลุมเพื่อเตรียมพร้อมสำหรับการเผชิญหน้ากับอัสซีเรีย โดยเสริมความเข้มแข็งให้กับกำแพง และป้อมปราการต่างๆ พร้อมด้วยการเสริมอาวุธ และมีการจัดระเบียบกองทัพ ขณะเดียวกันเพิ่มความปลอดภัยให้กับระบบน้ำกินน้ำใช้เพื่อไม่ให้ขาดแคลน (ดู 2 พงศ์กษัตริย์ 20:20 , 2 พงศาวดาร 32:30) อุโมงค์ส่งน้ำชิโลอามห์ (Siloam) เป็นงานก่อสร้างที่สำคัญ มีบันทึกในรายละเอียดว่าอุโมงค์ส่งน้ำถูกสร้างขึ้นอย่างไร วันเดือนปีค่อนข้างจะแน่นอน โดยมีบันทึกว่าถูกสร้างขึ้นในช่วงที่กษัตริย์เฮเซคียาห์เตรียมตัวก่อนที่ตัวเมืองจะถูกล้อมไว้โดยข้าศึก

สิ่งที่สำคัญพอๆกันกับการจัดระเบียบกองทัพ คือแม่ทัพนายกองทั้งหมด กษัตริย์จัดหาผู้นำเน้นเป็นผู้มีจิตวิญญาณเข้มแข็ง ขณะเดียวกันกษัตริย์แสวงหาทางที่จะเพิ่มพูนด้านศีลธรรมให้กับประชากรของพระองค์ เพราะนี่เป็นเวลาที่ใกล้จะเกิดสงคราม ทั้งหมดนี้กษัตริย์เฮเซคียาห์ตัดสินพระทัยจะทำในส่วนของพระองค์จนเสร็จสมบูรณ์ในการเตรียมพร้อมเพื่อการต่อต้านข้าศึก พระองค์ได้ทำทุกส่วนที่จะทำได้ โดยทำในทุกส่วนที่มนุษย์จะมีความคิด มีพลังจะทำได้ พระองค์ได้เรียกกองทหารของพระองค์มารวมกัน และได้กล่าวปลุกใจทหารทั้งหลายให้มีความกล้าหาญเสียสละ” (เอลเลน จี.ไว้ท์, ผู้เผยพระวจนะและกษัตริย์, หน้า 351)

`ถ้ากษัตริย์เฮเซคียาห์ไว้วางใจองค์พระผู้เป็นเจ้ามาก ทำไมพระองค์จึงพยามเตรียมความพร้อมในส่วนของพระองค์ด้วย สิ่งที่ทำขัดกับความเชื่อของพระองค์หรือไม่ ดู ฟีลิปปี 2:12, 13 ในเรื่องการให้ความร่วมมือกับพระเจ้า ผู้ทรงประทานพลังอำนาจ ที่ทำให้บังเกิดผลอย่างแท้จริง`