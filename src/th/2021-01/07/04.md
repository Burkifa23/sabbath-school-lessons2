---
title: ถูกเขย่าแต่ไม่ถูกทิ้ง
date:  09/02/2021
---

`คำปราศรัยที่ชาญฉลาดของรับชาเคห์ส่งผลต่อกษัตริย์เฮเซคียาห์และเจ้าหน้าที่ของพระองค์อย่างไร  2 พงศ์กษัตริย์ 18:37-19:4; อิสยาห์ 36:21-37:4`

กษัตริย์เฮเซคียาห์รู้สึกหวั่นไหวถึงกลางใจ ทรงไว้ทุกข์ด้วยความเศร้าโศก กษัตริย์หันหน้าไปหาพระเจ้า ถ่อมใจลงแสวงหา ร้องทูลขอพระเจ้าผ่านทางอิสยาห์ ผู้เผยพระวจนะคนเดียวผู้ให้คำปรึกษาพระบิดาของพระองค์แต่พระบิดาเพิกเฉยไม่เชื่อฟัง

`พระเจ้าทรงหนุนใจกษัตริย์เฮเซคียาห์อย่างไร  อิสยาห์ 37:5-7`

ข่าวนั้นสั้น แต่ก็เพียงพอ พระเจ้าทรงสถิตอยู่กับประชากรของพระองค์ อิสยาห์พยากรณ์ว่ากษัตริย์ เซนนาเคอริบจะได้ยินข่าวลือ ซึ่งจะทำให้พระองค์ว้าวุ่นพระทัยจึงไม่ยกทัพเข้าโจมตีประเทศยูดาห์ คำพยากรณ์นี้สำเร็จสมจริงในทันทีทันใด

ความคับข้องใจชั่วคราวจากสิ่งที่เข้ามารบกวน ทำให้กษัตริย์อัสซีเรียเลื่อนการเข้าโจมตีประเทศดาห์ออกไป กระนั้นษัตริย์อัสซีเรียได้ส่งข่าวสารมาคุกคามกษัตริย์เฮเซคียาห์ว่า “อย่าให้พระเจ้าของท่าน ที่ท่านวางใจหลอกท่านให้ตายใจโดยให้คำสัญญาว่าเยรูซาเล็มจะไม่ถูกมอบไว้ในมือของกษัตริย์อัสซีเรีย...จงดูเทพเจ้าทั้งหลายของชาติต่างๆว่าได้ช่วยให้ประเทศของพวกเขาให้รอดพ้นมือของเราหรือไม่... (อิสยาห์ 37:10, 12; ดู 2 พงศาวดาร 32:17 ด้วย)

ครั้งนี้กษัตริย์เฮเซคียาห์ได้เสด็จตรงไปยังพระวิหาร และนำข่าวสารที่ได้รับมาจากกษัตริย์อัสซีเรียมาเสนอ ต่อพระเจ้าจอมพลโยธา “กษัตริย์เฮเซคียาห์ทรงคลี่จดหมายนั้นออกเฉพาะพระพักตร์ของพระยาห์เวห์ และได้อธิษฐานต่อพระยาห์เวห์ว่า ‘ข้าแต่พระยาห์เวห์จอมทัพ พระเจ้าของอิสราเอล ผู้ประทับเหนือเครูป พระองค์ทรงเป็นพระเจ้าของราชอาณาจักรแห่งแผ่นดินโลก คือพระองค์แต่เพียงองค์เดียว พระองค์ทรงสร้างฟ้าสวรรค์และแผ่นดินโลก” (อิสยาห์ 37:14-16)

`คำอธิษฐานของ กษัตริย์เฮเซคียาห์บ่งบอกถึงสภาพล่อแหลมในวิกฤติการณ์ของกรุงเยรูซาเล็มอย่างไร (อิสยาห์ 37:15-20)`

กษัตริย์เซนนาเคอริบได้ตั้งเป้าที่จะเข้าโจมตีกำแพง ป้อมปราการที่แข็งแกร่งของกรุงเยรูซาเล็ม แต่กษัตริย์เฮเซคียาห์มีความเชื่อในพระเจ้า แทนที่จะยอมจำนน กษัตริย์เฮเซคียาห์ทรงร้องขอต่อพระเจ้า ขอทรงสาธิตให้ประจักษ์ว่าพระองค์คือใคร ส่วนหนึ่งของคำทูลขอมีว่า “ขอทรงช่วยพวกข้าพระองค์ให้พ้นมือของเขา เพื่อราชอาณาจักรทั้งหมดของแผ่นดินโลกจะทราบว่า พระองค์แต่เพียงองค์เดียวทรงเป็นพระยาห์เวห์” (อิสยาห์ 37:20)

`อ่านคำอธิษฐานของกษัตริย์เฮเซคียาห์ (อิสยาห์ 37:15-20) พระลักษณะของพระเจ้าที่เน้นคืออะไร และมีหลักการอะไรที่เสริมใจเราให้เชื่อมั่นในพระเจ้าได้`