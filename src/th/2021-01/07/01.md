---
title: ความพ่ายแพ้ของชาวอัสซีเรีย
date:  06/02/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 36:1; อิสยาห์ 36:2-20; อิสยาห์ 36:21-37:20; อิสยาห์ 37:21-38; อิสยาห์ บทที่ 38, 39

> <p>ข้อควรจำ</p>
> “ข้าแต่พระยาห์เวห์จอมทัพ พระเจ้าของอิสราเอล ผู้ประทับเหนือเหล่าเครูป พระองค์ทรงเป็นพระเจ้าของบรรดาอาณาจักรแห่งแผ่นดินโลก คือพระองค์แต่เพียงองค์เดียว พระองค์ทรงสร้างฟ้าสวรรค์ และแผ่นดินโลก”  (อิสยาห์ 37:16)

ชายร่างผอมคนหนึ่ง เดินเท้าเปล่าไปกับลูกชายสองคน ส่วนอีกครอบครัวหนึ่งบรรทุกสิ่งของเครื่องใช้ทั้งหมดบนเกวียนที่ลากด้วยโคตัวผู้ที่ซูบผอมคู่หนึ่ง ชายคนหนึ่งจูงวัวที่ลากเกวียนเล่มนั้น มีหญิงสองคนนั่งบนเกวียน ส่วนคนที่ไม่มีเกวียนต้องแบกหามของบนบ่าเดินตามกันไป

มีทหารอยู่ทุกหนทุกแห่ง ทหารกลุ่มใหญ่ลากล้อเครื่องกระทุ้งประตูเมืองเข้าไปกระทุ้งประตูเมืองอย่างแรงขณะเดียวกันพลธนูบนล้อเลื่อนยิงลูกธนูไปยังฝ่ายต่อต้านบนกำแพง ทหารบนกำแพงก็ยิงธนู และโยนก้อนหินขนาดใหญ่ลงมา เกิดการฆาตกรรมหมู่กับทั้งสองฝ่าย แต่ในที่สุดเมื่อเมืองตัวเมืองถูกยึดได้ ผู้คนในตัวเมืองจึงเป็นฝ่ายเสียหาย ล้มตายมากกว่า

ภาพตัดไปอย่างรวดเร็วหลังจากฝ่ายชนะยึดเมืองได้ กษัตริย์ผู้พิชิตนั่งบนบัลลังก์ใหญ่อย่างสง่างาม ได้รับสิ่งของมีค่าที่เหล่าทหารริบมาได้ พร้อมทั้งบุคคลสำคัญที่ถูกจับเป็นเชลย เชลยบางคนยกมือไหว้ อ้อนวอนขอความเมตตา เชลยคนอื่นๆคู้ตัวลง หรืออยู่ในท่าคุกเข่า คำพรรณนาของคนเหล่านี้เริ่มต้นด้วยถ้อยคำว่า “กษัตริย์ เซนนาเคอริบ กษัตริย์แห่งโลก กษัตริย์แห่งอาณาจักรอัสซีเรีย” มีผู้ประกาศสดุดีต่อว่า “กษัตริย์ผู้นั่งบัลลังก์ “เนเมดู” และมหาสมบัติของอันล้ำค่าของเมือง “ลาชิส” หามผ่านสายตาของพระองค์” (บันทึกของ ยอห์น มัลคอล์ม รัสเซล, งานเขียนบนกำแพง (วินโนนา เลค, อินเดียนา: ไอเซนบรานส์ 1999) หน้า 137, 138)

ภาพชุดเหล่านี้ซึ่งครั้งหนึ่งถูกประดับบนกำแพง “เซนนาเคอริบ” เป็นรูปจำลองกำแพง “พระราชวังที่ปราศจากคู่แข่ง” ซึ่งปัจจุบันอยู่ในพิพิธภัณฑ์บริททิช, ประเทศอังกฤษ นี่เป็นภาพเล่าเรื่องราวเกี่ยวกับความยากลำบากแสนเข็ญของประชากรของพระเจ้า (ผู้พ่ายแพ้และตกเป็นเชลยสงคราม)