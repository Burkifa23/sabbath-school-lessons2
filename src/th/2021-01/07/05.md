---
title: ส่วนที่เหลือของเรื่อง
date:  10/02/2021
---

เรื่องของกษัตริย์เซนนาเคอริบ ตามรายงานในสมุดบันทึกประจำปีของพระองค์ กองทัพของพระองค์ได้เข้ายึดครองเมืองที่มีกำแพง และป้อมปราการเข็งแรง 46 เมือง และได้ล้อมกรุงเยรูซาเล็มไว้ ซึ่งทำให้เฮเซคียาห์กษัตริย์ของชาวยูดาห์เป็นเชลยในกรุงเยรูซาเล็ม ในพระราชวังของพระองค์เอง เหมือนกับนกตัวหนึ่งถูกขังไว้ในกรง” (เจมส์ บี. พริทชาร์ด บรรณธิการหนังสือ “ภาคตะวันออกใกล้ ที่เชื่อมโยงกับพระคัมภีร์เดิม” (Princeton, New Kersey โรงพิมพ์ของมหาวิทยาลัยพรินซ์ตัน, ปี ค.ศ. 1969 หน้า 288)  แต่แทนที่จะเป็นการโฆษณาชวนเชื่อที่พระองค์ชื่นชอบ และเพื่อเป็นการขยายอนุสาวรีย์เพื่อยกย่องตัวเอง แต่ไม่มีบันทึกในพระคัมภีร์ และไม่มีรูปภาพที่แสดงว่า เซนนาเคอริบยึดกรุงเยรูซาเล็มได้ จากมุมมองของมนุษย์ เป็นการละเว้น การบันทึกไว้ เป็นสิ่งน่าทึ่งมากในอำนาจที่ไม่ยอมแพ้ของกษัตริย์ เซนนาเคอริบ และข้อเท็จจริงที่ว่ากษัตริย์เฮเซคียาห์ได้นำประเทศชาติเป็นกบฎต่อต้านพระองค์ การคิดกบฎต่ออัสซีเรียทำให้ความคาดหวังที่จะชีวิตยืนอยู่ต่อไปได้เพียงช่วงสั้นๆ ก่อนความตายอันน่ากลัวจะมาเยือน

ผู้เชี่ยวชาญพระคัมภีร์ยอมรับว่า แม้จะไม่มีบันทึกในพระคัมภีร์ แต่เราถูกบังคับให้ยอมรับการอัศจรรย์ที่เกิดขึ้น ข้อเท็จจริงที่ว่ากษัตริย์ “เซนนาเคอริบ” สั่งให้เขียนบนกำแพงของพระองค์ว่า “พระราชวังที่ปราศจากคู่แข่ง” ด้วยความรู้สึกผ่อนคลาย (มีภาพแกะสลัก) ในความสำเร็จของพระองค์ในการเข้ายึดเมือง “ลาชิส” ปรากฏว่าเหมาะสมกับเป็นเครื่องมือในความต้องการรักษาหน้าของพระองค์ แต่สำหรับพระคุณของพระเจ้า ภาพเหล่านี้ควรเป็นภาพแสดงกรุงเยรูซาเล็มแทน...เซนนาเคอริบไม่ได้เล่าเรื่องที่เหลือทั้งหมด แต่พระคัมภีร์บันทึกเรื่องนี้ไว้ชัดเจน

`อะไรคือส่วนที่เหลือของเรื่อง (อิสยาห์ 37:21-37)`

ในการตอบสนองต่อคำอธิษฐานของเฮเซคียาห์ที่อธิษฐานด้วยความเชื่อทั้งหมด พระเจ้าทรงส่งข่าวสารให้ความมั่นใจเต็มๆ สำหรับชาวยูดาห์ ซึ่งเหมือนสิ่งหลอมเหลวด้วยความโกรธของกษัตริย์อัสซีเรียที่หยิ่งทรนงผู้อาจหาญเสมือนการตบพระพักตร์ของผู้เป็นกษัตริย์ของกษัตริย์ทั้งหลาย (อิสยาห์ 37:23) จากนั้นพระเจ้าทรงเติมเต็มพระสัญญาของพระองค์ด้วยการปกป้องกรุงเยรูซาเล็มไว้ (2 พงศ์กษัตริย์ 19:35-37; 2 พงศาวดาร 32:21, 22; อิสยาห์ 37:36-38)

วิกฤติการณ์ใหญ่เรียกหาการอัศจรรย์ยิ่งใหญ่ นั่นคือทูตของพระเจ้าได้ทรงทำลายชีวิตของทหารในกองทัพของซันนาเคอริบ ที่กำลังล้อมกรุงเยรูซาเล็มจำนวนถึง 185,000 คนในคืนเดียว ดังนั้น เซนนาเคอริบ ไม่มีทางเลือกนอกจากการยกกองทัพกลับบ้านไป ก่อนวันพ่ายแพ้อย่างหมดรูป กองทัพของพระองค์เป็นกองทัพใหญ่ ตอนนี้ได้กลายเป็นกองทัพเล็ก กษัตริย์สั่งกองทัพที่เหลือถอยทัพกลับประเทศของพระองค์ ณ ที่นั่นเซนนาเคอริบได้พบกับความตายของพระองค์เอง (เปรียบเทียบกับคำทำนายของท่านอิสยาห์ใน อิสยาห์ 37:7-38)

“พระเจ้าของชาวฮีบรูทรงได้ชัยชนะเหนือกษัตริย์อัสซีเรียที่หยิ่งผยอง พระเกียรติยศของพระยาห์เวห์ได้รับการยอมรับในสายตาของชนชาติต่างๆ ที่แวดล้อมชนชาติอิสราเอล (และยูดาห์)ในกรุงเยรูซาเล็มดวงใจของผู้คนเต็มไปด้วยความชื่นชมยินดีอันบริสุทธิ์” (เอลเลน จี.ไว้ท์, ผู้เผยพระวจนะและกษัตริย์, หน้า 361) อนึ่งถ้า เซนนาเคอริบได้ชัยชนะเหนือเยรูซาเล็มจริง พระองค์คงได้เนรเทศประชาชนให้ไปอาศัยที่อื่นในอาณาจักร เพื่อให้ชาวยูดาห์ศูนย์เสียอัตลักษณ์ของตนไป เหมือนกับที่พระองค์ได้ทำกับคนอิสราเอลฝ่ายเหนือจากมุมมองในมิติดังกล่าวนี้ ก็จะไม่เหลือชาวอิสราเอลที่มีสายเลือดบริสุทธิ์ ที่พระเมสสิยาห์จะมาบังเกิดได้ เรื่องราวประชากรของพระเจ้าก็จะสิ้นสุดลงตรงนั้น แต่พระเจ้าทรงรักษาความหวังของชนชาติฮีบรูให้มีชีวิตอยู่รอดตลอดมา

`เป็นการยุติธรรมหรือไม่ที่ทหารซึ่งเกิดมาในอาณาจักรอัสซีเรีย และถูกเกณฑ์มาทำสงครามกับชาติต่างๆ โดยเฉพาะชาวยูดาห์ในครั้งนั้น และถูกฆ่าตายโดยทูตสวรรค์ของพระเจ้าในขณะที่พวกเขาตั้งค่ายล้อมกรุงเยรูซาเล็ม (จำนวน 185,000 คนในคราวเดียว) เราจะอธิบายเรื่องนี้กับคนอื่นอย่างไร`