---
title: ในความเจ็บป่วยและมั่งคั่ง
date:  11/02/2021
---

ในเหตุการณ์ของ อิสยาห์ บทที่ 38, 39 (และ 2 พงศกษัตริย์ บทที่ 20) เกิดขึ้นใกล้กับเวลาที่พระเจ้าทรงปลดปล่อยกษัตริย์เฮเซคียาห์ จากกษัตริย์ เซนนาเคอริบ แม้ว่าการปลดปล่อย ตามที่ได้บรรยายไว้ในอิสยาห์บทที่ 37 (ดู 2 พงศ์กษัตริย์ บทที่ 19 ด้วย) ยังไม่เกิดขึ้น ที่จริงแล้ว อิสยาห์ 38:5, 6 และ 2 พงศ์กษัตริย์ 20:6 แสดงให้เห็นว่าพวกเขายังคงเผชิญกับการคุกครามของอัสซีเรีย

“ซาตานได้ตัดสินใจจะนำความตายมาสู่ทั้งกษัตริย์เฮเซคียาห์ และการล้มลงของกรุงเยรูซาเล็มให้เกิดขึ้นในคราวเดียวกัน ตามเหตุผลไม่ต้องสงสัยว่า ถ้าเฮเซคียาห์ได้ดำเนินชีวิตออกนอกเส้นทาง ความพยายามของพระองค์ที่จะทำการปฏิรูปด้านจิตวิญญาณก็จะหยุดชะงัก และการล้มลงของกรุงเยรูซาเล็มก็จะสำเร็จสมจริงตามแผนของซาตาน (จากหนังสืออธิบายพระคัมภีร์ของเอสดีเอ, เล่ม 4, หน้า 240)

`ข้อพระคัมภีร์ที่อ้างอิงข้างบนบอกเราว่ามีความสำคัญเพียงใดที่จะมีผู้นำที่ดีต่อประชากรของพระเจ้า พระเจ้าทรงให้อะไรเป็นเครื่องหมายเพื่อรับรองความเชื่อของกษัตริย์เฮเซคียาห์ (2 พงศ์กษัตริย์ 20:8-11; อิสยาห์ 38:6-8)`

จากการปฏิเสธเครื่องหมายที่พระเจ้าทรงเสนอ (อิสยาห์ บทที่ 7) กษัตริย์อาหัสได้เริ่มเดินบนเส้นทางของเหตุการณ์ที่นำความยุ่งยากให้เกิดขึ้นโดยอัสซีเรีย แต่บัดนี้เฮเซคียาห์ได้ขอเครื่องหมาย (2 พงศ์กษัตริย์ 20:8) ดังนั้นพระเจ้าทรงเสริมกำลังให้พระองค์ เพื่อพบกับวิกฤติการณ์ที่พระบิดาของพระองค์ได้นำมาสู่ประเทศยูดาห์ ที่จริงแล้วการทำให้เงานาฬิกาแดดย้อนกลับบนนาฬิกาแดดของกษัตริย์อาหัสเป็นไปได้ผ่านการอัศจรรย์เท่านั้น

ชาวบาบิโลนศึกษาการเคลื่อนที่ของดวงดาวต่างๆบนท้องฟ้า และได้ทำการบันทึกพวกมันไว้อย่างแม่นยำ ดังนั้นพวกเขาได้สังเกตว่าดวงอาทิตย์ได้แสดงพฤติกรรมประหลาดไป และพวกเขาสงสัยว่านี่หมายความว่าอย่างไร ข้อเท็จจริงคือกษัตริย์ “เมโรดัค-บาลาดัน” ได้ส่งอุปทูตมายังเยรูซาเล็มในเวลานี้ไม่ใช่เป็นการบังเอิญ เพราะชาบาบิโลนได้เรียนรู้ความเชื่อมโยงระหว่างการหายป่วยหนักของกษัตริย์เฮเซคียาห์ และเครื่องหมายแห่งการอัศจรรย์

ตอนนี้เราทราบว่าเหตุใดพระเจ้าทรงเลือกที่จะสำแดงเครื่องหมายเจาะจงนี้ เหมือนกับที่ภายหลังทรงใช้ดวงดาวนำกลุ่มนักปราชญ์จากทิศตะวันออกให้เดินทางมายังเมืองเบธเลเฮ็ม การที่พระเจ้าทรงทำให้เงาของดวงอาทิตย์เลื่อนกลับไป 10 จุด ก็เพื่อนำผู้สื่อข่าวจากบาบิโลนมายังกรุงเยรูซาเล็ม นี่เป็นโอกาศพิเศษสุดให้เหล่าอุปทูตได้เรียนรู้เกี่ยวกับพระเจ้าเที่ยงแท้ “เมโรดัค-บาลาดัน” แห่งบาบโลนใช้เวลาทั้งหมดในงานอาชีพพยายามจะให้ได้ชัยชนะเพื่อจะได้รับเอกราชจากอัสซีเรีย พระองค์ต้องการเป็นพันธมิตรกับชาติที่ทรงพลังอำนาจ ซึ่งอธิบายถึงแรงดลใจให้ทำการติดต่อกับกษัตริย์เฮเซคียาห์ ถ้าดวงอาทิตย์โคจรไปตามที่กษัตริย์เฮเซคียาห์ขอร้อง มีอะไรที่พระองค์อาจจะทำกับชาติอัสซีเรีย

`กษัตริย์เฮเซคียาห์ได้เสียโอกาสที่จะถวายพระสิริแด่พระเจ้า ในการเป็นพยานให้ชาวบาบิ โลนที่มาหาพระองค์อย่างไร และผลลัพธ์ที่ตามมาคืออะไร อิสยาห์ บทที่ 39 แทนที่กษัตริย์ควรจะเป็นพยานถึงสิ่งที่พระผู้เป็นเจ้าได้ทรงทำ กลับชี้ให้พวกเขาเห็นความร่ำรวยของพระองค์เอง สิ่งนี้ให้บทเรียนอะไรแก่เรา`