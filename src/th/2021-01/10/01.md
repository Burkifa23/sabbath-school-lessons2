---
title: การทำในสิ่งที่คิดไม่ถึง
date:  27/02/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 50:4-10; อิสยาห์ 52:13-53:12; อิสยาห์ 53:3-9; อิสยาห์ 53:10-12

> <p>ข้อควรจำ</p>
> “แต่ท่านถูกแทง  เพราะความทรยศของเรา ท่านบอบช้ำเพราะความบาปผิดของเรา  การตีสอนที่ตกบนท่านนั้น ทำให้พวกเรามีสวัสดิภาพ และที่ท่านถูกเฆี่ยนตี ก็ทำให้ เราได้รับการรักษา”  (อิสยาห์ 53:5)

เลาห์ ฟุ๊ค เป็นคริสเตียนชาวจีนคนหนึ่ง เขารู้สึกเวทนาเหล่าชาวจีนเพื่อนร่วมชาติผู้ได้กลายเป็นทาสในเหมืองแห่งหนึ่งในประเทศอเมริกาใต้ยิ่งนัก เลาห์ ฟุ๊กต้องการให้ความหวังแก่ทาสเหล่านั้นด้วยพระกิตติคุณ แต่เขาจะเข้าถึงพวกเขาได้อย่างไร วิธีแก้ปัญหาของเขาคือ เขาได้ขายตัวเองเป็นทาสทำงานเป็นเวลาห้าปี เขาถูกส่งตัวไปที่เมือง “เดเมรารา” (Demerara) เขาทำงานหนักในเหมือง และบอกเพื่อนร่วมงานเกี่ยวกับพระเยซู

เมื่อ เลาห์ ฟุ๊ค ตาย มีชาวจีนที่เป็นคนงานเหมือง 200 คน ได้รับการปลดปล่อย จากการรับเอาพระเยซูเป็นพระผู้ช่วยให้รอดของพวกเขา

นับเป็นการเสียสละตนเองที่น่าทึ่ง สำหรับการประกอบการดีเพื่อคนอื่น ถือว่าเป็นตัวอย่างอันยอดเยี่ยม

ในการทำในสิ่งที่คิดไม่ถึง พระเยซูทรงถ่อมพระทัยลง พระคัมภีร์บันทึกไว้ว่า “แต่ทรงสละพระองค์เอง และทรงรับสภาพทาส ทรงถือกำเนิดเป็นมนุษย์ และทรงปรากฏอยู่ในสภาพมนุษย์” (ฟีลิปปี 2:7) พระเยซูก็เช่นกันได้เข้าถึง ผู้ที่ปกติจะเข้าถึงไม่ได้ คุณ และผม และโลกทั้งใบเหมือนอาศัยอยู่ในพื้นที่ลักษณะสูงชัน และลงหายไปในห้วงเหวแห่งความบาป

สัปดาห์นี้เราจะมองไปยังเหตุการณ์อันเหลือเชื่อ ซึ่งได้พยากรณ์ไว้ก่อนแล้วเป็นเวลาหลายร้อยปีก่อนที่เหตุการณ์นั้นๆ จะบังเกิดขึ้นจริง