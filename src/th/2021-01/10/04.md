---
title: ใครที่ได้เชื่อ
date:  02/03/2021
---

ใน พระธรรม อิสยาห์ 52:13 ผู้รับใช้ของพระเจ้าจะถูกยกขึ้นสูงเด่น แต่ปราศจากการเตือน ข้อพระคัมภีร์ต่อมาพรรณนาถึงการปรากฏตัวของพระองค์ที่เสียโฉมผิดรูปผิดร่าง (disfigured) จนไม่อาจจำได้ว่าพระองค์เป็นหนึ่ง “ของบุตรมนุษย์” พระคัมภีร์ใหม่พรรณนาองค์ประกอบที่ทำให้พระเยซูเสียโฉมในการปรากฏพระองค์ซึ่งรวมไปถึงการถูกเฆี่ยนด้วยแส้ ถูกบังคับให้สวมมงกุฎหนาม การถูกตรึงที่ไม้กางเขน แต่เหนือสิ่งอื่นทั้งหมด ทรงแบกรับความบาปทั้งหมดของเผ่าพันธุ์มนุษย์ พระเจ้าไม่เคยตั้งพระทัยให้ความบาปเป็นธรรมชาติอย่างหนึ่งของมนุษย์ ดังนั้นการที่บุตรมนุษย์แบกรับความบาป จึงทำให้ “บุตรมนุษย์” ปรากฏเหมือนไม่ใช่มนุษย์

เปรียบเทียบเรื่องนี้กับเรื่องของโยบ ผู้ซึ่งในทันใดจากการเป็นผู้มั่งคั่งด้วยทรัพย์สมบัติ มีเกียรติ มีอำนาจ ได้ตกดิ่งลงสู่บุคคลน่าเวทนา เป็นฝีเต็มตัวต้องนั่งท่ามกลางกองขี้เถ้า และใช้กระเบื้องแตกขูดสะเก็ดแผลด้วยความเจ็บปวด (โยบ บทที่ 1, 2) เมื่อเปรียบเทียบกับสภาพเดิมนั้นแตกต่างกันยิ่งนัก แม้เพื่อนๆ ของโยบแทบจำโยบไม่ได้ในตอนแรก (โยบ 2:12) คำถามคือ: เหตุใดโยบต้องประสบกับการสูญเสีย  เหตุใดพระเมสสิยาห์ต้องได้รับความทุกข์ทรมาน ทั้งสองไม่สมควรได้รับ ทั้งสองเป็นผู้บริสุทธิ์ ถ้าอย่างนั้นเหตุใดจึงต้องได้รับความทุกข์เจ็บปวด

`อ่านข้อพระคัมภีร์ของวันนี้ และหาสถานที่ที่ผู้ผู้บริสุทธิ์ได้รับความทุกข์เดือดร้อนเพราะความบาป สิ่งนี้สำคัญต่อเราอย่างไร`

มองไปที่คำถามใน อิสยาห์ 53:1 คำถามเหล่านี้เน้นการท้าทายของความเชื่อ ที่ไม่น่าเชื่อ (unbelievable) (เปรียบเทียบกับ ยอห์น 12:37-41) ซึ่งเตือนเราให้นั่งลงในส่วนที่เหลือของเรื่องราว แต่คำถามบอกเป็นนัยของการเชิญชวน ในบริบทนี้ ในคู่ขนานระหว่างคำถามทั้งสองบอกเป็นนัยว่า พระกรของพระผู้เป็นเจ้า / อำนาจแห่งความรอด (เปรียบเทียบกับ อิสยาห์ 52:10) ถูกเปิดเผยให้เหล่าผู้เชื่อในรายงาน คุณต้องการมีประสบการณ์ในอำนาจการช่วยให้รอดของพระเจ้าไหม อย่างนี้จงเชื่อในสิ่งที่บันทึกไว้

`อ่านอิสยาห์ 53:6 อะไรคือข่าวสารที่เจาะจงในที่นี้ พระคัมภีร์ข้อนี้พูดอะไรกับคุณเป็นการส่วนตัว และให้ความหวังอะไรแก่คุณเกี่ยวกับความบาปและความล้มเหลวในอดีต`