---
title: การเปลี่ยนรูปแบบการถวายบูชา
date:  04/03/2021
---

`นี่หมายความว่าอย่างไร ที่ชีวิตของผู้รับใช้เป็น “เครื่องบูชาไถ่บาป” (อิสยาห์ 53:10)`

คำในภาษาฮีบรูกล่าวถึงเครื่องถวายบูชาไถ่บาป (เลวีนิติ 5:14-6:7; เลวีนิติ 7:1-7) ซึ่งอาจไถ่คืน (atone) สำหรับการเจตนาที่จะทำผิดต่อผู้อื่น (เลวีนิติ 6:2, 3) ความบาปเช่นนั้นจะถูกแยกออกมาเป็นประเภทโดยท่านอิสยาห์ (อิสยาห์ บทที่ 1-3; อิสยาห์ 10:1, 2; อิสยาห์ 58) คนที่บาปจะต้องคืนดีกับผู้ที่เขาทำผิด และปฏิบัติต่อด้วยการคืนสิ่งที่ได้โกงไป หรือได้มาโดยมิชอบ พร้อมทั้งจ่ายค่าปรับด้วย ก่อนการนำเครื่องถวายบูชาไปถวายเพื่อขออภัยบาปจากพระเจ้า (เลวีนิติ 6:4-7; เปรียบเทียบกับ มัทธิว 5:23, 24) ในกรณีที่ไม่ได้ตั้งใจ หรือการใช้สิ่งใดของพระเจ้าในทางผิด หรือไม่สมควรการชดใช้จะต้องถูกส่งไปที่พระเจ้า (เลวีนิติ 5:16)

ตอนนี้เราสามารถเข้าใจ อิสยาห์ 40:2 เมื่อพระเจ้าทรงให้การชูใจชาวยิวอพยพด้วยการบอกพวกเขาว่าพวกเขาได้รับโทษสำหรับการทำผิดของพวกเขาเพียงพอแล้ว

แต่การจ่ายชดเชยค่าเสียหายต่อไปนี้จะต้องเป็นไปด้วยเครื่องถวายบูชา ตรงนี้คือที่ปรากฏใน อิสยาห์ บทที่53 : ผู้รับใช้ของพระเจ้า แทนที่จะเป็นแกะตัวผู้ หรือแกะหนุ่มถูกนำไปยังผู้ฆ่าสัตว์ (อิสยาห์ 53:7) ผู้รับใช้เหมือนแกะถูกนำไปยังผู้ฆ่าเพื่อจะถวายบูชาในนามของผู้คนที่ได้หลงทางไปจากพระเจ้า (อิสยาห์ 53:6)

แม้ว่า “ที่ท่านถูกตัดออกไปจากแผ่นดินของคนเป็นนั้น”(อิสยาห์ 53:8; เปรียบเทียบกับ ดาเนียล 9:26) ซึ่งถูกเผาไหม้ในไฟถวายบูชาอย่างหมดสิ้น ซึ่งเป็นการจุดประกายเพลิงแห่งความหวังของเรา ผู้รับใช้ฟื้นมาจากความตาย จากดินแดนที่ไม่มีวันกลับหวนกลับมา เพื่อรับการถูกยกขึ้นสูง จงดูทายาทของเขา ซึ่งทำให้วันเวลาของเขาถูกยืดให้ยาวออกไป (อิสยาห์ 53:10-12)

`พระคัมภีร์ต่อไปนี้สะท้อนถึงข่าวสารใน อิสยาห์ 53 อย่างไร สดุดี 32:1, 2; โรม 5:8; กาลาเทีย 2:16; ฟีลิปปี 3:9; ฮีบรู 2:9; 1 เปโตร 2:24`

`ถ้ามีใครขอให้คุณสรุปข่าวดีในอิสยาห์ 52:13- 53:12 ออกมาในย่อหน้าเดียว คุณจะสรุปอย่างไร`