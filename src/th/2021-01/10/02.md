---
title: การทดสอบความจริงของอิสยาห์
date:  28/02/2021
---

ถ้าอิสยาห์ตั้งใจจะถ่ายทอดเพียงข้อมูล ท่านจะกล่าวถึงรายละเอียดเกี่ยวกับพระเมสสิยาห์ในครั้งเดียว แต่ในการที่จะโน้มน้าวผู้ฟังของท่านไม่ให้เผชิญหน้ากับผู้รับใช้ขององค์พระผู้เป็นเจ้าในทันทีทันใด ท่านจึงค่อยๆ บรรยายเหมือนถักทอเส้นด้ายหรือดนตรีวงใหญ่ที่เผยแพร่ข่าวสารของพระเจ้าทีละตอนให้เห็นการเชื่อมโยงกับส่วนที่เหลือของภาพ อิสยาห์เป็นเหมือนจิตกร ที่วาดภาพด้านจิตวิญญาณ

`อ่านอิสยาห์ 50:4-10 ข้อพระคัมภีร์นี้กล่าวถึงอะไร และเราเห็นพระเยซูจากข้อความนี้อย่างไร`

ในอิสยาห์ 49:7 ผู้รับใช้ของพระเจ้าถูกดูหมิ่น และเป็นที่เกลียดชัง หรือเป็น “ทาสของบรรดาผู้ครอบครอง” และ“กษัตริย์ทั้งหลายจะมองดู แล้วจะยืนขึ้น และพวกเจ้านายจะกราบลงด้วยตัวเอง” (อิสยาห์ 49:7) และตรงนี้ ในอิสยาห์ บทที่ 50 เราเรียนรู้ว่าหุบเขานั้นลึกยิ่งนักสำหรับครูสอนผู้มีใจสุภาพอ่อนโยน ถ้อยคำของเขาจะค้ำชูผู้อิดโรยด้วยถ้อยคำ (อิสยาห์ 50:4) เป็นเส้นทางสู่ “การพิสูจน์ว่าไม่ผิด” แต่นำไปสู่การถูกทำร้ายด้านร่างกายอย่างไม่ถูกต้อง (อิสยาห์ 50:6)

การทำร้ายร่างกาย (abuse) ฟังดูเป็นสิ่งเลวร้ายของผู้ที่อยู่ในวัฒนธรรมตะวันตกสมัยใหม่ แต่ในวัฒนธรรมของชาวตะวันออกใกล้ในสมัยโบราณ เกียรติยศหมายถึงชีวิต และความตายสำหรับบุคคลหนึ่ง และกลุ่มของเขา / หรือของเธอ ถ้าคุณได้ดูหมิ่น และทำการไม่ดี หรือกระทำทารุณใครบางคนทำนองนี้ คุณจะต้องได้รับการปกป้องไว้อย่างดี เพราะถ้าพวกเขามีเพียงครึ่งโอกาส ผู้ที่ตกเป็นเหยื่อ เผ่าพันธุ์ หรือพรรคพวกของเขาหรือเธอจะทำการแก้เผ็ดคุณเป็นแน่

กษัตริยดาวิดเข้าโจมตี และได้ชัยชนะประเทศอัมโมน (2 ซามูเอล 10:1-12) เพราะกษัตริย์ของชาวอัมโมนเพียงได้ “จับพวกข้าราชการของดาวิดมาโกนเคราเสียครึ่งหนึ่ง และตัดเครื่องแต่งกายที่ตรงกลางถึงตะโพกแล้วปล่อยไป” (2 ซามูเอล 10:4) แต่ใน อิสยาห์ บทที่ 50 พวกเขาได้เฆี่ยนผู้รับใช้อย่างเจ็บปวด แล้วดึงเส้นผมออกหนวด และบ้วนน้ำลายใส่เขา การกระทำเช่นนี้เป็นเหตุการณ์ที่รับไม่ได้ระดับนานาชาติ หรือระดับโลกที่เหยื่ออยู่ในบทกวีสุดท้ายของกษัตริย์แห่งกษัตริย์ทั้งหลาย ที่จริงด้วยการเปรียบเทียบ อิสยาห์ 9:6,7 และ อิสยาห์11:1-16 กับ “ผู้รับใช้” ในตอนอื่นๆ เราได้พบว่าผู้รับใช้คือกษัตริย์ ซึ่งเป็น “ผู้ปลดปล่อย ผู้ทรงฤทธิ์” แต่กับทั้งหมดของอำนาจ และเกียรติยศ สำหรับเหตุผลที่คิดไม่ออก พระองค์ไม่ได้ช่วยพระองค์เองให้รอด! นี่เป็นสิ่งที่แปลกมาก ที่ผู้คนไม่เชื่อ พระเยซูที่ไม้กางเขน เหล่าผู้นำเยาะเย้ยพระองค์:“ประชาชนก็ยืนมองดูอยู่ พวกผู้นำก็เยาะเย้ยพระองค์ด้วยว่า ‘เขาช่วยคนอื่นให้รอดได้ ก็ให้เขาช่วยตัวเองด้วยซิ ถ้าหากเขาเป็นพระคริสต์ของพระเจ้าที่ทรงเลือกไว้” (ลูกา 23:35) และ “เขาช่วยคนอื่นให้รอดได้ แต่ช่วยตัวเองไม่ได้ เขาเป็นกษัตริย์ของชนชาติอิสราเอลให้เขาลงมาจากกางเขนเดี๋ยวนี้เถิด เราจะได้เชื่อบ้าง” (มัทธิว 27:42)

`อ่านอิสยาห์ 50:4-10 และหาหลักการด้านจิตวิญญาณให้ได้ว่า มีอะไรที่ท่านจะนำไปประยุกต์ใช้ในชีวิตได้อย่างไร`