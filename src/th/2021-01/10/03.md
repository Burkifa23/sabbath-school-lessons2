---
title: บทกวีแห่งความทุกข์ยากของผู้รับใช้
date:  01/03/2021
---

อิสยาห์ 52:13-53:12 เป็นที่ทราบกันว่าเป็น “บทกวีความทุกข์เดือดร้อนของผู้รับใช้” ซึ่งเป็นการยืนยันชื่อเสียงของอิสยาห์ว่า เป็น “ผู้เผยพระวจนะแห่งพระกิตติคุณ” สอดประสานกับความ “ยอดเยี่ยม” ของพระกิตติคุณ บทกวีของอิสยาห์ถูกยกสู่หอคอยเหนือวรรณคดีอื่นๆ แม้ว่าเนื้อหาจะสั้นมากๆ แต่ทุกวลีเนื้อหาอัดแน่น ความหมายลึกซึ้ง ซึ่งเผยให้เห็นแก่นแท้ของพระเจ้าที่ไม่อาจคิดออกได้ เพื่อที่จะ “สืบเสาะหา” ทางช่วยเผ่าพันธุ์มนุษย์ ที่ตกอยู่ในหุบเหวลึกชัน และสูญหายไปในความบาป

นี่ไม่ใช่ “น้ำนม” แห่งถ้อยคำของท่านอิสยาห์ ท่านได้เตรียมผู้ฟังของท่านด้วยการพัฒนาหัวข้อ “พระเมส สิยาห์” จากตอนต้นในหนังสือของท่าน ในเนื้อหาทั้งหมดจากชีวิตของพระเมสสิยาห์บนโลก ผู้เผยพระวจนะเริ่มด้วยแนวคิดเรื่องพระเมสสิยาห์ และการมาบังเกิด (อิสยาห์ 7:14) แนะนำเอกลักษณ์ของพระองค์ว่าเป็นเชื้อสายของกษัตริย์ดาวิด (อิสยาห์ 9:6, 7) อธิบายอย่างละเอียดเรื่องแผนการไถ่ชนอิสราเอลกลับสู่สภาพเดิม (อิสยาห์ 11:1-16) และพันธกิจอันเงียบเชียบสู่เสรีภาพ จากความอยุติธรรม และความลำบากเดือนร้อน (อิสยาห์ 42:1-7) จากนั้นท่านอิสยาห์เปิดเผยถึงฉากละครยิ่งใหญ่รวมไปถึงการเปรียบเทียบความโศกเศร้า ก่อนการถูกยกขึ้นสูง (อิสยาห์ 49:1-12; อิสยาห์ 50:6-10) ตอนนี้บทกวีเอ่ยถึงผู้รับใช้ที่ได้รับความทุกข์เดือดร้อนได้ตกดิ่งลง สู่ความลึกแห่งความเศร้าโศก

`ย้อนกลับไปยังรายการเหล่านั้นที่กล่าวถึงในย่อหน้าข้างบน ทบทวนดูรายการเหล่านั้นว่าบอกอะไรเราบ้างเกี่ยวกับพระเมสสิยาห์ (พระเยซู) เนื้อหาเหล่านั้นช่วยเตรียมเราสำหรับสิ่งที่กำลังจะมาถึงใน อิศยาห์ บทที่ 52 และ 53 อย่างไร หรือข้อพระคัมภีร์เหล่านี้เพียงทำสิ่งให้สิ่งที่เกิดขึ้นใน อิสยาห์ บทที่ 52 และ 53 สร้างความระทึกใจ ให้แก่เรามากขึ้น`

พระธรรม อิสยาห์ 52:13-53:1 แนะนำบทกวี พร้อมกับแสดงให้เห็นภาพล่วงหน้า บรรจุความแตกต่างอย่างน่าตกตะลึง: ผู้รับใช้จะรุ่งเรือง และถูกยกสูงขึ้น แต่การปรากฏตัวของพระองค์จะมัวหมอง เกินกว่าจะจดจำได้ ใครสามารถจะเชื่อได้

พระธรรมอิสยาห์บทที่ 53:2, 3 เริ่มต้นด้วยการตกลงมาอันเจ็บปวดจากการเริ่มต้นของผู้รับใช้ และการปรากฏตัวอย่างธรรมดาในความเศร้าโศก และการถูกปฏิเสธ อิสยาห์ 53:4-6 หยุดอธิบายว่าความทุกข์ยากของพระองค์ตามจริงแล้วเป็นการลงโทษที่เราควรได้รับ ซึ่งพระองค์ทรงแบกรับเพื่อจะเยียวยาเราให้หาย อิสยาห์ 53:7-9 กล่าวอย่างต่อเนื่องถึงการตกลงมาของผู้รับใช้ผู้ไร้มลทิลอย่างต่อเนื่องจนไปถึงหลุมฝังศพ

ใน อิสยาห์ 53:10-12 ผู้รับใช้ได้ถูกยกขึ้นเพื่อรับรางวัลที่มองเห็นล่วงหน้าตอนเริ่มต้นของบทกวี ใน อิสยาห์ 52:13 ซึ่งได้เพิ่มเติมการมองทะลุไปถึงการถวายบูชาของพระองค์เพื่อช่วยคนอื่นๆซึ่งเป็นน้ำพระทัยของพระเจ้า

เปรียบเทียบบทกวีนี้กับรูปร่างของ “หุบเขา” ในพระธรรมฟีลิปปี 2:5-11 ที่พระเยซูคริสต์ “ผู้ทรงสภาพเป็นพระเจ้า ไม่ทรงถือว่าความทัดเทียมกับพระเจ้าเป็นสิ่งที่ต้องยึดไว้ แต่ทรงสละพระองค์เอง และทรงรับสภาพทาสทรงถือกำเนิดเป็นมนุษย์...ทรงถ่อมพระองค์ลง ทรงยอมเชื่อฟังจนถึงความมรณา กระทั่งมรณาบนกางเขน” ดังนั้นพระเจ้าทรงยกพระองค์ขึ้นอย่างสูงส่ง เพื่อทุกคนจะยอมรับว่าพระองค์คือองค์พระผู้เป็นเจ้า (เปรียบเทียบกับอิสยาห์ 49:7)

`อ่านอิสยาห์ 52:13-53:12 มีอะไรบ้างที่ข้อความนี้กล่าวถึงสิ่งที่พระเยซูทรงทำเพื่อเรา`