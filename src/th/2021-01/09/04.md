---
title: ชาวเปอร์เซีย “พระเมสสิยาห์”
date:  23/02/2021
---

`คำพยากรณ์ที่น่าแปลกใจที่สุดในที่นี้คืออะไร อิสยาห์ 44:26-45:6`

ช่วงเวลาในพันธกิจการรับใช้ของท่านอิสยาห์ประมาณจากปี 745 ก่อน ค.ศ. ถึงมาณ 685 ปี ก่อน ค.ศ. (60 ปี) หลังจากที่ได้เอ่ยถึง “ผู้ได้ชนะ”(conqueror) จากตะวันออก และจากเหนือ (อิสยาห์ 41:2,3, 25) และการบอกเป็นนัยว่า นี่เป็นข่าวดีสำหรับกรุงเยรูซาเล็ม (อิสยาห์ 41:27) อิสยาห์พยากรณ์ถึง “ไซรัส” ผู้นำทัพด้พรรณนาถึงกิจกรรมของเขาด้วยว่า “ไซรัส” ได้มาจากทิศเหนือ และทิศตะวันออกของบาบิโลน และใช้กำลังเอาชนะกรุงบาบิโลนในปี 539 ก่อน ค.ศ. ไซรัสได้รับใช้พระเจ้าด้วยการปลดปล่อยชาวยิวจากการที่ถูกกษัตริย์บาบิโลนจับไปเป็นเชลย (ตั้งแต่ครั้งเนบูคัดเนสซาร์) และกษัตริย์ไซรัสเองได้อนุญาตย่างเป็นทางการให้ชาวยิวเดินทางกลับไปสร้างวิหารในกรุงเยรูซาเล็มขึ้นใหม่ (ดู เอสรา บทที่ 1)

คำพยากรณ์นี้เกิดขึ้นจริงหลัง 146 ปีที่อิสยาห์เสียชีวิตไปแล้ว คำพยากรณ์กล่าวล่วงหน้าก่อนเหตุการณ์เกิดขึ้นจริงถึงหนึ่งศตวรรษครึ่ง เหมือนการทำนายของ “จอร์จ วอชิงตัน” ที่ได้ทำนายว่าชายคนที่ชื่อ นายพล ดไวท์ ไอเซนฮาวด์ จะเป็นผู้ช่วยปลดปล่อยยุโรปในปี ค.ศ. 1945

เพราะว่าการกระทำของไซรัสได้รับการยืนยันจากหลักฐานโบราณหลายประเภท รวมไปถึงประวัติศาสตร์ของชาวบาบิโลน และจากบันทึกของไซรัสเองใน “กระบอกบันทึกทรงกลม” (Cyrus Cylinder) และพระคัมภีร์ (2 พงศาวดาร 36:22, 23; เอสรา บทที่ 1; ดาเนียล บทที่ 5; ดาเนียล 6:28; ดาเนียล 10:1) ความแม่นยำในคำพยากรณ์ของท่านอิสยาห์อยู่เหนือการโต้แย้งใดๆ ซึ่งได้ยืนยันความเชื่อของผู้เชื่อในคำพยากรณ์แท้ว่าผู้เผยพระวจนะได้ทราบข้อมูลเหล่านั้นจากพระเจ้า เพราะพระเจ้าทรงทราบอนาคตล่วงหน้านานแสนนาน

`ทำไมพระเจ้าจึงเรียกไซรัสว่า “ผู้ที่พระองค์ทรงเจิมไว้” (อิสยาห์ 45:1)`

คำว่า “ถูกเจิม” ในพระคัมภีร์เดิมเล่มอื่นของภาษาฮีบรูหมายถึง “เมสสิยาห์” และคำนี้อาจหมายถึงการเจิมมหาปุโรหิต (เลวีนิติ 4:3, 5, 16; เลวีนิติ  6:22) และการเจิมกษัตริย์ของอิสราเอลด้วย (1 ซามูเอล 16:6; 1 ซามูเอล 24:6, 10; 2 ซามูเอล 22:51) พระเมสสิยาห์ กษัตริย์ตามเชื้อสายของดาวิดผู้เป็นกษัตริย์ในอุดมคติ และผู้ปลดปล่อย (สดุดี 2:2; ดาเนียล 9:25, 26) ในกรณีของอิสยาห์ ไซรัสเป็นกษัตริย์ในอนาคต ที่พระเจ้าทรงส่งมาปลดปล่อยประชากรของพระองค์ แต่เป็นเมสสิยาห์หรือผู้ปลดปล่อยที่แตกต่างออกไป เพราะไม่ใช่ชาวอิสราเอล ท่านจะทำบางสิ่งที่พระเมสสิยาห์ทำ เช่นการเอาชนะศัตรูของพระเจ้า และปลดปล่อยเชลยของพระองค์ แต่ท่านไม่อาจเป็นอย่างเดียวกับพระเมสสิยาห์ เพราะว่าไม่ใช่เชื้อสายของดาวิด

การทำนายถึงไซรัส พิสูจน์ว่าคำพยากรณ์นี้มาจากเบื้องบน เปิดเผยว่า พระเจ้าทรงทราบเหตุการณ์ในอนาคต (อิสยาห์ 41:4, 21-23, 26-28; อิสยาห์ 44:26) ขณะเดียวกันพระองค์เข้าถึงไซรัส โดยตรัสว่า “เราจะให้ทรัพย์สมบัติในที่มืดแก่เจ้า และให้ขุมทรัพย์ในที่ลี้ลับเพื่อเจ้าจะรู้ว่าเราคือยาห์เวห์พระเจ้าของอิสราเอล ผู้เรียกตามชื่อของเจ้า” (อิสยาห์45:3)

`นึกถึงคำพยากรณ์อื่นในพระคัมภีร์ ที่สำเร็จแล้ว (เช่นอาณาจักรทั้งหมดในดาเนียล บทที่ 2 ยกเว้นอาณาจักรสุดท้าย, ดาเนียล บทที่ 7 และ ดาเนียล 9:24-27) คำพยากรณ์เหล่านี้ให้ความหวังอะไรแก่เราเป็นการส่วนตัว`