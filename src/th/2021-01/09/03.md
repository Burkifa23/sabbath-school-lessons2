---
title: การไม่ระบุชื่อผู้รับใช้
date:  22/02/2021
---

`ผู้รับใช้ที่พระเจ้าทรงใส่วิญญาณของพระองค์เหนือท่านในที่นี้คือใคร และบทบาทของท่านคืออะไร (อิสยาห์ 42:1-7)`

เลือกคำตอบที่ดีที่สุด หรือผสมผสานกัน:

1.  ท่านจะส่งความยุติธรรมออกไปยังบรรดาประชาชาติ

2.  ท่านจะไม่ร้องเสียงดังหรือเปล่งเสียงของท่าน

3.  ท่านเป็นครู

4.  ท่านเป็นพันธสัญญาระหว่างพระเจ้าและประชากรของพระองค์

5.  ท่านเป็นความสว่าง เปิดตาคนตาบอด และปล่อยผู้ถูกจำจอง

6.  ถูกทุกข้อ

`บทบาทและอุปนิสัยของผู้รับใช้ท่านนี้เป็นอย่างไร เมื่อเปรียบเทียบกับหน่อที่แตกออกจากตอของเจสซี ซึ่งมีพระวิญญาณของพระเจ้าอยู่บนท่านด้วย (อิสยาห์ บทที่ 11)`

เหมือนใน อิสยาห์ บทที่ 42 การปกครองของของเชื้อวงศของดาวิดในอิสยาห์ บทที่ 11 กระทำสิ่งที่สอดคล้องกับพระเจ้า จัดหาความยุติธรรม และปล่อยผู้ที่ถูกกดขี่ ประทานสติปัญญา และความรู้ของพระเจ้า เราพบว่า หน่อและรากของเจสสีคือ พระเมสสิยาห์ พระบุตรของพระเจ้าในอิสยาห์ 9:6, 7 ผู้ทรงนำสันติสุขมาสู่บัลลังก์ของดาวิด และอาณาจักรของพระองค์ ด้วยความยุติธรรม และความชอบธรรม (อิสยาห์ 9:7) ผู้รับใช้ในอิสยาห์ บทที่ 42 จึงเป็นพระเมสสิยาห์

`พระคัมภีร์ใหม่กล่าวถึงผู้รับใช้ในอิสยาห์ 42:1-7 อย่างไร ใครเป็นผู้ให้ความยุติธรรม  (มัทธิว 12:15-21)`

มัทธิว บทที่ 12  อ้างอิงจาก อิสยาห์ บทที่ 42 และประยุกต์ใช้กับการเยียวยาขณะทรงดำเนินพันธกิจอย่างเงียบๆ ของพระเยซู พระบุตรของพระเจ้า ในพระองค์พระบิดาทรงปลื้มปีติ (อิสยาห์ 42:1; มัทธิว 3:16, 17; มัทธิว 17:5) เป็นพระองค์เองผู้ทรงสถาปนาพันธสัญญา เชื่อมต่อกับประชากรของพระเจ้าอีกครั้งหนึ่ง (อิสยาห์ 42:6; ดาเนียล 9:27)

พระเยซู และเหล่าอัครทูตของพระองค์ได้รับความยุติธรรมสำหรับประชากร ด้วยการปลดปล่อยพวกเขาให้พ้นจากความยากลำบาก ความโง่เขลา และการเป็นทาสของวิญญาณร้าย มีสาเหตุมาจากกดกดขี่ของซาตาน (ลูกา 10:19) เมื่อพระเยซูทรงสิ้นพระชนม์เพื่อให้การยืนยัน (ratify) ใน “พันธสัญญาใหม่” (มัทธิว 26:28) เพื่อที่จะได้รับความยุติธรรมสำหรับโลกโดยการขับซาตานออกไป ดังพระวจนะตอนนี้กล่าวว่า “เดี๋ยวนี้การพิพากษามาถึงโลกนี้แล้ว เดี๋ยวนี้ผู้ครองโลกนี้จะถูกกำจัดออกไป” (ยอห์น 12:31 ดู ข้อ 32 และ 33 ด้วย)

`อิสยาห์ 42:1-4 เป็นคำพรรณนาถึงพระคริสต์ มีพันธกิจใดของพระเยซูที่สำเร็จจริงตามคำพยากรณ์นี้ และมีบทเรียนอะไรที่เราจะนำมารับใช้ผู้อื่นได้`