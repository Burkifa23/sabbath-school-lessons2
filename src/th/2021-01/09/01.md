---
title: รับใช้และไถ่ให้รอด
date:  20/02/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ บทที่ 41; อิสยาห์ 42:1-7; อิสยาห์ 44:26-45:6; อิสยาห์ 49:1-12

> <p>ข้อควรจำ</p>
> “ดูสิ ผู้รับใช้ของเรา ผู้ซึ่งเราเชิดชู ผู้เลือกสรรของเรา ผู้ซึ่งใจเรา ปิติยินดี เราเอาวิญญาณของเราใส่ไว้บนท่าน ท่านจะส่งความยุติธรรมออกไป ยังบรรดาประชาชาติ”  (อิสยาห์ 42:1)

หลายคนมีความรู้สึกว่า จะเป็นสิทธิพิเศษยิ่งใหญ่หากได้ไปเยี่ยมสถานที่ที่พระคริสต์ทรงดำเนินชีวิตบนโลก คือไปเดิน ไปเยี่ยมชมทะเลสาบกาลิลี ดูพื้นที่ข้างทะเลสาบ ซึ่งพระผู้เป็นเจ้าทรงใช้สั่งสอนประชาชน ได้เห็นเนินเขา และหุบเขาเขาที่สายพระเนตรของพระองค์มองไปดูบ่อยๆ ที่จริงเราไม่จำเป็นต้องเดินทางไปที่เมืองคาเปอรนาอุม หรือหมู่บ้านเบธานี เพื่อจะดำเนินตามรอยพระบาทของพระเยซู เราสามารถจะพบรอยพระบาทข้างเตียงคนป่วยในบ้านหลังเล็กๆ ของคนยากจน หรือผู้คนตามตรอกซอกซอยของเมืองใหญ่ และในทุกสถานที่ที่ดวงใจของมนุษย์ต้องการรับการปลอบโยน คือการทำเหมือนที่พระเยซูทรงทำบนแผ่นดินโลก เราก็จะเดินตามรอยพระบาทของพระองค์ (เอลเลน จี.ไว้ท์, ผู้พึงปรารถนาแห่งปวงชน, หน้า 640)

อิสยาห์ได้พูดถึงผู้รับใช้ขององค์พระผู้เป็นเจ้า และพันธกิจการรับใช้ด้วยความเมตตาคล้ายคลึงกันว่า: “ไม้อ้อช้ำแล้ว ท่านจะไม่หัก และไส้ตะเกียงริบหรี่นั้น ท่านจะไม่ดับ ... เพื่อเปิดตาคนตาบอดทั้งหลาย เพื่อนำผู้ถูกจำจองออกจากคุก” (อิสยาห์ 42:3, 7)

ให้เรามองไปยังผู้รับใช้ท่านนี้ พระองค์เป็นใคร และพระองค์ได้ทำสิ่งใดสำเร็จ