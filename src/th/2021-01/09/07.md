---
title: ความคิดเพิ่มเติม
date:  26/02/2021
---

อ่าน เอลเลน จี.ไว้ท์, การรักษาโรคและพันธกิจการสั่งสอนของพระเยซูที่เมืองคาเปอรนาอุม, ผู้พึงปรารถนาแห่งปวงชน, หน้า 252-261

“ในการทำงานเพื่อเอาชนะดวงวิญญาณ จำเป็นต้องใช้ไหวพริบ และสติปัญญาอย่างมาก พระผู้ช่วยให้รอดไม่เคยยับยั้งการนำเสนอความจริง แต่ทรงกลั่นกรองออกมาในความรักเสมอ ในการติดต่อสื่อสารกับคนอื่นๆ พระองค์ทรงใช้ไหวพริบอย่างเต็มที่ และพระองค์ทรงมีความกรุณา และความรอบคอบเสมอ พระองค์ไม่เคยแสดงความหยาบคาย ไม่เคยกล่าวอะไรที่ใช้คำรุนแรง พระองค์ไม่พูดหรือแสดงอะไรให้ผู้คนเจ็บปวดโดยเฉพาะกับผู้มีความรู้สึกรับรู้ไว พระองค์ไม่เคยต่อว่าในความอ่อนแอของมนุษย์ แต่พระองค์ไม่กลัวที่จะกล่าวตำหนิผู้ที่หน้าซื่อใจคด ผู้ไม่มีความเชื่อ และผู้ที่ยังทำความบาป มีน้ำตาคลออยู่ในน้ำเสียงขณะที่พระองค์กล่าวตำหนิผู้กระทำผิด พระองค์ไม่เคยชี้ให้เห็นความจริงอย่างโหดร้าย แต่พระองค์แสดงซึ่งความอ่อนโยนสำหรับมนุษย์ทั้งหลายเสมอ กระนั้นพระองค์ก้มศีรษะลงด้วยความเอาพระทัยใส่สมาชิกทุกคนในครอบครัวของพระเจ้า พระองค์ทรงมองเห็นดวงวิญญาณทั้งมวล ที่พระองค์เสด็จมาดำเนินพันธกิจเพื่อช่วยพวกเขาให้รอด” (เอลเลน จี.ไว้ท์, Gospel Workers, หน้า 110)

**คำถามเพื่อการอภิปราย**:

`อ่านสิ่งที่ เอลเลน จี.ไว้ท์ เขียนเกี่ยวกับการทำพันธกิจของพระคริสต์ และอภิปรายว่าเราจะทำเช่นนั้นได้อย่างไร`

`คำว่า “ไม้อ้อช้ำแล้ว ท่านจะไม่หัก ไส้ตะเกียงริบหรี่ ท่านจะไม่ดับ” (อิสยาห์ 42:3) หมายความว่าอย่างไร และเราจะช่วยคนอื่นตามคำสอนนี้ได้อย่างไรเพื่อนำเขาไปถึงพระเจ้า`

`บางคิดว่าเนื้อหาในอิสยาห์ไม่จริง อาจมีสองคนเขียนก็ได้ เราจะโต้แย้งเพื่อปฏิเสธความคิดเช่นนี้ได้อย่างไร`

**สรุป**:

การปลดปล่อยผู้คนจากสิ่งใด จะต้องมีผู้ปลดปล่อย ชนชาติที่เป็นผู้รับใช้ของพระเจ้าจะได้รับการปลดปล่อยจากสองคนคือ (1) ไซรัสผู้ปลดปล่อยชาวยิวจากการเป็นเชลยในบาบิโลน และ (2) ผู้รับใช้ที่ไม่ได้ระบุชื่อ ที่ได้รับการอธิบายลักษณะว่าเป็น “พระเมสสิยาห์” ซึ่งค่อยๆ ชัดเจนขึ้นในเวลาต่อมา ผู้ปลดปล่อยท่านนี้จะนำความยุติธรรมกลับมาและนำชุมชนกลับไปหาพระเจ้า