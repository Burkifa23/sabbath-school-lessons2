---
title: ความรู้สึกและความเจ็บปวดของผู้รับใช้
date:  25/02/2021
---

`ใครคือผู้รับใช้ของพระเจ้าในพระธรรม อิสยาห์ อิสยาห์ 49:1-12`

พระเจ้าทรงเรียก และออกชื่อของเขาก่อนที่เขาจะลืมตาดูโลก ทรงทำให้ปากของเขาเป็นเหมือนดาบ และเขาจะได้รับเกียรติในพระองค์ พระเจ้าทรงใช้ผู้รับใช้ให้นำชนชาติอิสราเอลกลับมาหาพระองค์เอง ให้เป็นแสงสว่างแห่งความรอดแก่โลกทั้งใบ ให้เป็นพันธสัญญา และให้ปลดปล่อยผู้เป็นนักโทษทั้งหลาย คำพรรณนานี้ทับซ้อน (overlap) กันมากระหว่างคำพรรณนานี้และ อิสยาห์ บทที่ 42  ที่เราบ่งบอกว่า “ผู้รับใช้ คือพระเมสสิยาห์” พระคัมภีร์ใหม่ให้เหตุผลว่า (attributes) ผู้รับใช้คือพระเยซูคริสต์ ในการเสด็จมาทั้งสองครั้ง: มัทธิว 1:21; ยอห์น 8:12; ยอห์น 9:5; ยอห์น 17:1-5; วิวรณ์ 1:16; วิวรณ์ 2:16; วิวรณ์ 19:15

`ถ้าผู้รับใช้ท่านนี้คือ พระเมสสิยาห์ เหตุใดพระเจ้าทรงเรียกท่านว่า “อิสราเอล” ตรงนี้ ? (อิสยาห์ 49:3)`

เนื้อหาในอิสยาห์ก่อนหน้านี้เราพบว่า ผู้รับใช้ของพระเจ้าคืออิสราเอลหรือยาโคบที่เป็นชนชาติ แต่ในตอนนี้เราพบว่าอิสราเอลหรือยาโคบหมายถึงตัวบุคคลที่จะช่วยกู้ชนชาติให้กลับมาหาพระเจ้า (อิสยาห์ 49:5) ผู้รับใช้ที่เป็นบุคคลกลายเป็นตัวแทนของชนชาติ ผู้ล้มเหลวคืออิสราเอล (อิสยาห์ 48:1)

`มีส่วนประกอบอะไรที่ใหม่และสำคัญปรากฏอยู่ตรงนี้ (อิสยาห์ 49:4, 7)`

ตรงนี้คือการบอกเป็นนัยครั้งแรกของความยากลำบากซึ่งรวมอยู่ในภาระกิจของผู้รับใช้ “แต่ข้าพเจ้าเองกล่าวว่า ‘ข้าพเจ้าเหนื่อยเปล่า ข้าพเจ้าเปลืองแรงของตัวเองเสียเปล่า และอนิจจัง” (อิสยาห์ 49:4) แนวคิดนี้ดังสะท้อนในดาเนียล 9:26 ว่า “หลังจาก 62 สัปดาห์แล้ว ท่านผู้ถูกเจิมจะต้องถูกตัดออก และจะไม่มีอะไรเหลือ” เขายึดมั่นในความเชื่อ “แต่แน่ละสิ่งที่ควรเป็นของข้าพเจ้านั้นอยู่กับพระยาห์เวห์ และค่าตอบแทนของข้าพเจ้าอยู่กับพระเจ้าของข้าพเจ้า” (อิสยาห์ 49:4) เจย์ อะเล็ก มอทเยอร์ สังเกตว่า “ดังนั้น เมื่อท่านอิสยาห์ได้มองเห็นล่วงหน้าว่า “ผู้รับใช้มีธรรมชาติของมนุษย์จริงๆ ถูกทดสอบเหมือนกับเรา แต่ได้รับการพิสูจน์แล้วว่าพระองค์เป็นต้นแบบ (author) ของความสมบูรณ์ในวิถีแห่งความเชื่อ เป็นผู้มีความเชื่อแท้ ซึ่งยังคงพูดได้ว่าพระเจ้าของข้าพเจ้า เมื่อไม่มีอะไรดูเหมือนจะมีความคุ้มค่า” (จาก คำพยากรณ์ของอิสยาห์: “คำแนะนำ และคำอธิบาย , (Downers Grove, Illinois: Inter Varsity Press, 1993), หน้า 387

อิสยาห์ 49:7  มีข้อความว่า “พระยาห์เวห์ พระผู้ไถ่ และองค์บริสุทธิ์ของอิสราเอล ตรัสกับผู้ถูกดูหมิ่น และถูกประชาชาติรังเกียจ คือคนใช้ของบรรดาผู้ครอบครองว่า‘กษัตริย์ทั้งหลายจะมองดู แล้วจะยืนขึ้นและพวกเจ้านายจะกราบลงด้วยตัวเอง เพราะเหตุพระยาห์เวห์ผู้สัตย์จริง องค์บริสุทธิ์ของอิสราเอลผู้ได้เลือกสรรเจ้า”

`จากประวัติการรับใช้ของพระคริสต์ตั้งแต่ต้นจนจบ พระองค์ท้อบ้างหรือไม่ ถึงกระนั้นพระองค์ยังสัตย์ซื่อ จนสำเร็จ เราจะทำแบบเดียวกับพระองค์ได้อย่างไร`