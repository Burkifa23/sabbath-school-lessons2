---
title: บริสุทธิ์  บริสุทธิ์  บริสุทธิ์
date:  04/01/2021
---

ให้สังเกตดูว่ามีอะไรกำลังเกิดขึ้นในสี่ข้อแรกของอิสยาห์ บทที่ 6 กษัตริย์ได้สิ้นพระชนม์ระหว่างความวุ่นวายทางการเมือง ทหารอัสซีเรียกำลังเตรียมทำสงคราม สำหรับผู้เผยพระวจนะอิสยาห์น่าจะเป็นเวลาที่ทำให้ท่านรู้สึกกลัว เมื่อท่านไม่แน่ใจว่าใครจะเป็นผู้ควบคุมสถานการณ์

จากนั้นมีอะไรเกิดขึ้น ขณะที่อิสยาห์ได้รับนิมิต อิสยาห์จ้องมองไปยังความรุ่งโรจน์แห่งพระบัลลังก์ของพระเจ้า ท่านได้ยินเสียงเพลงที่ร้องโต้ตอบกันของเหล่าทูตสวรรค์“เสราฟิม”รัศมีส่องประกายพร่าพราว เสียงร้องต่อกัน และกันดังกังวานว่า บริสุทธิ์ บริสุทธิ์ บริสุทธิ์ จนทำฐานของธรณีประตูและพื้นห้องที่ท่านอิสยาห์ยืนอยู่สั่นไหว ท่านอิสยาห์นมองเห็นควันลอยม้วนตัวในพระวิหาร ซึ่งเป็นภาพทำให้ท่านตกตะลึงจากสิ่งท่านผู้เผยพระวจนะประสบ ทำให้ท่านแน่ใจในตอนนี้ว่าใครเป็นผู้ควบคุมสถานการณ์ แม้ว่าเหตุการณ์ภายนอกจะทำให้ท่านรู้สึกหวั่นไหวในตอนแรก

`องค์พระผู้เป็นเจ้าอยู่ตรงไหนในนิมิตนี้ (ดู อิสยาห์ 6:1) เหตุใดองค์พระผู้เป็นเจ้าทรงปรากฏพระองค์แก่ผู้เผยพระวจนะอิสยาห์ตรงนี้ ขณะที่ทรงต่อต้านในที่อื่นๆ (ดู อพยพ 25:8; อพยพ 40:34-38)`

ท่านผู้เผยพระวจนะเอเสเคียล ดาเนียล และยอห์น ต่างอยู่ในฐานะผู้ถูกเนรเทศ ขณะที่พวกเขาได้รับนิมิต ในเอเสเคียล บทที่ 1; ดาเนียล 7:9, 10 และวิวรณ์ บทที่ 4, 5 เหมือนกับอิสยาห์ พวกเขาต้องการได้รับการปลอบประโลม และการหนุนใจเป็นพิเศษ เป็นการบอกว่าพระเจ้ายังทรงเป็นผู้ควบคุม แม้ว่าโลกของพวกเขาจะแตกออกเป็นเสี่ยงๆ (ดาเนียล และเอเสเคียล ถูกจับเป็นเชลยนำตัวไปยังดินแดนของชนต่างชาติที่ไม่นับถือพระเจ้า และก่อนหน้านั้นก็ได้ทำลายประเทศของพวกเขา และยอห์นเองถูกเนรเทศให้ไปอยู่บนเกาะร้างที่มีสภาพไม่เป็นมิตรโดยผู้มีอำนาจทางการเมือง) ไม่ต้องสงสัย นิมิตเหล่านี้ช่วยให้สิ่งที่พวกผู้เผยพระวจนะต้องการ เพื่อพวกเขาจะยืนหยัดอย่างสัตย์ซื่อแม้ในช่วงระหว่างเจอกับวิกฤติการณ์

“ขณะที่อิสยาห์มองดูการเผยให้เห็นสง่าราศี และความยิ่งใหญ่ขององค์พระผู้เป็นเจ้า ท่านรู้สึกท่วมท้นด้วยความบริสุทธิ์ และความศักดิ์สิทธิ์ของพระผู้เป็นเจ้า นี่ช่างเป็นความแตกต่างระหว่างความสมบูรณ์อันหาที่เปรียบไม่ได้ของพระผู้สร้าง และความผิดบาปของเหล่าผู้ถูกนับไว้นานแล้วท่ามกลางประชากรผู้ถูกเลือกสรรคือชนอิสราเอล และยูดาห์!” (เอลเลน จี.ไว้ท์, ผู้เผยพระวจนะและกษัตริย์, หน้า 307)

ความบริสุทธิ์เหนือธรรมชาติของพระเจ้า เป็นจุดเน้นในนิมิตพระเจ้าทรงประทานให้อิสยาห์ เป็นลักษณะพื้นฐานแห่งนิมิตที่ประทานให้แก่ท่าน พระเจ้าทรงบริสุทธิ์ ศักดิ์สิทธิ์  และพระองค์ทรงต้องการให้ประชากรของพระองค์เป็นผู้บริสุทธิ์ ซึ่งพระองค์จะประทานให้พวกเขา ขอเพียงพวกเขากลับใจใหม่ หันจากทางชั่วร้ายต่างๆของพวกเขา และมอบถวายชีวิตจิตใจแด่พระองค์ด้วยความเชื่อ และการเชื่อฟัง

`เราเคยตกอยู่ในสถานการณ์ที่รู้สึกท้อถอย ดูภายนอกเหมือนจะพินาศ แม้จะไม่ได้รับนิมิตให้เห็นสง่าราศีอันรุ่งเรืองขององค์พระผู้เป็นเจ้าเหมือนอิสยาห์ แต่จงนึกถึงวิธีที่องค์พระผู้เป็นเจ้าทรงหนุนใจคุณ คุณได้เรียนรู้อะไรจากประสบการณ์เช่นนั้นบ้าง`