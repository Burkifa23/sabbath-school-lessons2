---
title: การมอบหมายราชอำนาจ
date:  06/01/2021
---

**“ข้าพเจ้าได้ยินพระสุรเสียงขององค์เจ้านายตรัสว่า ‘เราจะใช้ผู้ใดไป และผู้ใดจะไปแทนพวกเรา’ แล้วข้าพระเจ้าทูลว่า ‘ข้าพระองค์อยู่ที่นี่ ขอทรงใช้ข้าพเจ้าเถิด’ ” (อิสยาห์ 6:8)**

หลังได้รับการชำระให้สะอาด ท่านอิสยาห์ตอบสนองทันทีต่อการทรงเรียกของพระเจ้า เพื่อเป็นตัวแทนที่พระองค์สามารถส่งออกไปในนามของพระองค์ ในคำศัพท์ของพระคัมภีร์ใหม่ ผู้เผยพระวจนะอิสยาห์คือ อัครทูตคนหนึ่ง: เพราะอัครทูตหมายถึง “ผู้ที่ถูกส่งออกไป”

น่าสนใจไม่น้อย พระธรรมอิสยาห์ไม่ได้เริ่มต้นอย่างเดียวกับหนังสือของผู้เผยพระวจนะเล่มอื่นๆ ซึ่งผู้เผยพระวจนะพรรณนาถึงการที่ท่านเหล่านั้นถูกเรียก (เปรียบเทียบกับ เยเรมีย์ 1:4-10; เอเสเคียล บทที่ 1-3) กล่าวได้อีกอย่างว่า อิสยาห์ต้องได้รับการเรียกให้เป็นผู้เผยพระวจนะแล้วก่อนหน้าเหตุการณ์บทที่ 6 พระคัมภีร์แสดงว่าการเผชิญหน้ากับพระเจ้าสามารถให้การหนุนใจผู้เผยพระวจนะ แม้แต่หลังจากได้เริ่มพันธกิจไปบ้างแล้ว (โมเสส: อพยพ บทที่ 34; เอลียาห์: 1 พงศ์กษัตริย์ บทที่ 19) ในความแตกต่างจากตัวอย่างอื่นๆ เช่นกัน เมื่อพระเจ้าทรงเรียกผู้คนให้เป็นผู้เผยพระวจนะ อย่างใน อิสยาห์บทที่ 6 ผู้เผยพระวจนะรับอาสาที่จะดำเนินพันธกิจพิเศษซึ่งปรากฏใน อิสยาห์ บทที่ 1-5 อันแสดงให้เห็นสภาพการณ์ของช่วงเวลานั้น เมื่อท่านอิสยาห์ถูกเรียกครั้งแรก และท่านถูกส่งไปดำเนินพันธกิจ และต่อมาพระเจ้าทรงสำแดงให้ท่านอิสยาห์ได้เห็นนิมิตพระเจ้าสถิตในพระวิหารดังที่ปรากฏ เพื่อให้การหนุนใจแก่ท่านอิสยาห์ ทั้งเป็นการกล่าวยืนยันการมอบหมายอำนาจหน้าที่ในฐานะเป็นผู้แถลงข่าวของพระเจ้า

`พระเจ้าทรงหนุนใจอิสยาห์ในพระวิหารของพระองค์ มีหลักฐานที่ใดอีกที่พระเจ้าทรงใช้พระวิหารเป็นที่หนุนใจ สดุดี บทที่ 73 (ดู สดุดี 73:17), ฮีบรู 4:14-16; ฮีบรู 10:19-23; วิวรณ์ บทที่ 5  ข้อพระคัมภีร์เหล่านี้บอกอะไรแก่เรา`

พลับพลา หรือพระวิหารของพระเจ้าไม่เพียงเป็นสถานที่มีความน่าเกรงขาม ทำให้หัวใจเต้นตุบๆ ยังเป็นสถานที่ ผู้ที่อ่อนแอ (ฝ่ายจิตวิญญาณ) และผู้ที่ได้ทำความผิดรู้สึกหวาดหวั่น แต่ที่จริงเป็นสถานที่เราสามารถพบที่หลบภัย เราสามารถเกิดความมั่นใจ จากการที่ได้ทราบว่าพระเจ้าทรงกำลังช่วยไถ่เราผ่านทางพระคริสต์ ผู้ทรงเป็นพระมหาปุโรหิตของเรา

ในวิวรณ์ อัครทูตยอห์นได้เห็นพระคริสต์เป็นตัวแทนของเรา ในฐานที่ทรงเป็นลูกแกะของพระเจ้าผู้ซึ่งได้ถูกฆ่าด้วยการถูกเชือด (วิวรณ์ 5:6) นี่ไม่ใช่ภาพที่สวยงาม การพรรณนานี้ชี้ให้เห็นว่า แม้พระคริสต์ได้ฟื้นพระชนม์จากความตาย และได้เสด็จขึ้นสู่สวรรค์แล้ว พระองค์ยังคงอยู่ในเหตุการณ์แบกไม้กางเขนต่อเนื่อง กล่าวคือพระองค์ยังถูกยกขึ้น เพื่อจะทรงชักนำคนทั้งปวงให้มาหาพระองค์เองที่แท่นบูชาของพระองค์

`คุณได้รับการหนุนใจเมื่อเข้าไปในวิหารของพระเจ้าผ่านความความเชื่อหรือไม่ ฮีบรู 4:16 เชิญชวนคุณให้มีใจกล้าเข้าไปยังพระที่นั่งแห่งพระกรุณาของพระเจ้า “ฉะนั้นขอให้เราเข้ามาถึงพระที่นั่งแห่งพระคุณด้วยความกล้า เพื่อเราจะได้รับพระเมตา และจะพบพระคุณที่ช่วยเราในยามที่ต้องการ” ถ้ามีคนว่า คุณได้พบพระคุณ และพระเมตตาอย่างไรในเวลาที่คุณต้องการ คุณจะตอบอย่างไร`