---
title: ความคิดเพิ่มเติม
date:  08/01/2021
---

“แนวปฏิบัติที่ไร้ศีลธรรมได้กลายเป็นสิ่งมีอยู่ทั่วไปท่ามกลางผู้คนทุกชนชั้น มีอยู่เพียงไม่มากทยังคงสัตย์ซื่อต่อพระเจ้า ซึ่งบ่อยครั้งพวกเขาถูกทดลองให้เสียกำลังใจ และยอมแพ้ต่อความท้อถอย และความหมดหวัง ซึ่งดูเหมือนพระประสงค์ของพระเจ้าสำหรับชนอิสราเอลแทบจะล้มเหลว และชนชาติที่คิดกบฎต้องได้ทนทุกข์ลำบากกับชะตากรรมคล้ายกับชาวเมืองโสโดม และเมืองโกโมราห์

“ในสภาพเงื่อนไขเช่นนั้น จึงไม่เป็นที่น่าประหลาดใจ เมื่อในช่วงปีสุดท้ายการครองราชย์ของกษัตริย์อุสซียาห์แห่งยูดาห์ ท่านผู้เผยพระวจนะอิสยาห์ถูกเรียกให้ไปประกาศข่าวแก่ชาวยูดาห์ เป็นข่าวสารแห่งการเตือน และการตำหนิของพระเจ้า ท่านอิสยาห์รู้สึกหดหู่ใจ (shrank) จากหน้าที่ความรับผิดชอบครั้งนี้ เพราะท่านทราบดีว่าท่านต้องเผชิญกับการต่อต้านแบบดันทุรัง ขณะผู้เผยพระวจนะตระหนักว่าตัวท่านเองไร้ซึ่งความสามารถที่จะเผชิญกับสถานการณ์ และความคิดดื้อรั้น และความไม่เชื่อของประชาชน ที่ท่านจะเข้าไปดำเนินการ ภารกิจของท่านดูเหมือนจะสิ้นหวัง ท่านจะปล่อยให้ท่านสูญเสียความหวังและเลิกล้ม (relinquish) พันธกิจของท่าน และปล่อยใช้ชาวยูดาห์นมัสการรูปเคารพของพวกเขาต่อไป ท่านยอมไม่ได้เพราะนั่นเท่ากับปล่อยให้เทพเจ้าต่างๆ (gods) ของชาวนีนะเวห์ปกครองโลก อันเป็นการต่อต้านพระเจ้าแห่งสรวงสวรรค์ (เอลเลน จี.ไว้ท์, ผู้เผยพระวจนะและกษัตริย์, หน้า 306, 307)

**คำถามเพื่อการอภิปราย**:

`ถ้าคนที่ไม่เชื่อพระเจ้าบอกให้คุณแสดงให้เขาเห็นว่าพระเจ้าทรงควบคุมสถานการณ์ในโลกนี้อย่างไร คุณจะตอบเขาอย่างไร`

`ถ้าพระเจ้าเป็นผู้ควบคุมสถานการณ์ของโลก ทำไมคนจึงมีความทุกข์ยากเดือดร้อน อิสยาห์ 1:19, 20 หมายความว่า สิ่งที่ดีควรจะเกิดขึ้นกับผู้สัตย์ซื่อต่อพระเจ้า และสิ่งที่ไม่ดีจะเกิดกับผู้ที่คิดกบฎต่อพระเจ้า เปรียบเทียบ โยบ บทที่ 1, 2; สดุดี บทที่ 37 และ สดุดี บทที่ 73 เราจะอธิบายพระอุปนิสัยของพระเจ้าและสิ่งชั่วร้ายที่เกิดขึ้นกับมนุษย์อย่างไร`

`ทำไมอิสยาห์ บทที่ 6 จึงเชื่อมโยงกับ “วันลบบาป” และ “การพิพากษาประจำปี” ที่พระเจ้าทรงชำระประชากรผู้สัตย์ซื่อของพระองค์ให้สะอาด จากความบาปผิด (เลวีนิติ 16:30) ส่วนผู้ไม่สัตย์ซื่อจะไม่มีส่วนในการชำระนี้ (เลวีนิติ 23:29, 30)`

**สรุปยอด**

ในช่วงเวลาไม่มีความมั่นคง เมื่อผู้นำของมนุษย์อ่อนแอ สถานการณ์จะยากลำบาก ชัดเจน พระเจ้าทรงประทานนิมิตอันยิ่งใหญ่แก่อิสยาห์ เรื่องการเป็นผู้นำสูงสุดแห่งจักรวาล เมื่ออิสยาห์ได้เห็นพระเจ้าผู้ทรงสง่าราศีในนิมิต ท่านตกตะลึงตัวแข็ง เพราะท่านรู้สึกว่าตนเป็นคนบาป แต่ท่านได้รับการชำระความบาปนั้น ทั้งได้รับพระราชทานอำนาจในการดำเนินพันธกิจ อิสยาห์จึงพร้อมที่จะออกไปทำพันธกิจในฐานะเป็นราชทูตในโลกที่ไม่เป็นมิตร
