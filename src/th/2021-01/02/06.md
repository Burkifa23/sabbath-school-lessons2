---
title: คำขอร้องที่น่าตกใจ
date:  07/01/2021
---

`เมื่อพระเจ้าทรงมอบหมายหน้าที่ให้อิสยาห์อีกครั้งหนึ่ง เหตุใดพระเจ้าทรงประทานผู้เผยพระวจนะด้วยข่าวอันไม่เป็นที่คุ้นเคยสำหรับประชากรของพระองค์ (อิสยาห์ 6:9, 10)`

เพื่อไม่ให้เราคิดว่าอิสยาห์ได้ยินมาผิดๆ หรือข่าวสารนั้นไม่มีความสำคัญ พระเยซูทรงกล่าวถึงข้อความตอนนี้ และได้อธิบายว่าเหตุใดพระองค์จึงกล่าวกับคนทั้งหลายเป็นอุปมา (มัทธิว 13:13-15)

พระเจ้าไม่ประสงค์ให้ใครต้องพินาศ (2 เปโตร 3:9) ซึ่งอธิบายว่าเหตุใดพระองค์ทรงส่งท่านอิสยาห์ไปยังชาวยูดาห์ และส่งพระเยซูมายังโลก พระเจ้าไม่ทรงปรารถนาจะทำลาย แต่จะช่วยให้รอดชั่วนิรันดร์ ขณะที่มีบางคนตอบสนองในด้านบวกกับการเชื้อเชิญของพระองค์ คนอื่นๆกลับยิ่งต่อต้านหนักหน่วงขึ้น อย่างไรก็ดีพระเจ้าทรงกล่าวเชื้อเชิญพวกเขาอย่างต่อเนื่อง เพื่อเปิดโอกาสให้พวกเขามากขึ้นที่จะกลับใจใหม่ กระนั้น ยิ่งพวกเขาต่อต้านมากขึ้นเท่าไร จิตใจของพวกเขาจะแข็งกระด้างมากขึ้นเท่านั้น ในเหตุผลนั้น สิ่งใดที่พระเจ้าทรงทำเพื่อพวกเขา มีผลทำให้จิตใจของพวกเขาแข็งกระด้างมากขึ้น แม้ว่าพระองค์จะกระทำสิ่งที่อ่อนโยนต่อพวกเขา ความรักของพระเจ้าที่ทรงมีต่อเราไม่มีวันเปลี่ยนแปลง: การตอบสนองส่วนบุคคลของเราต่อความรักของพระองค์เป็นการเปลี่ยนแปลงที่สำคัญยิ่ง

ในบทบาทของผู้รับใช้พระเจ้า เช่นโมเสส อิสยาห์ เยเรมีย์ เอเสเคียล หรือแม้แต่พระคริสต์ ต่างก็รักษาการเชื้อเชิญไว้ แม้ผู้คนจะปฏิเสธข่าวสาร พระเจ้าตรัสผ่านเอเสเคียลว่า: “พวกเขาจะฟัง หรือปฏิเสธก็ตาม (เพราะว่าเขาเป็นพงศ์พันธุ์ที่มักกบฎ) พวกเขาจะได้รู้ว่ามีผู้เผยพระวจนะคนหนึ่งท่ามกลางพวกเขาแล้ว” (เอเสเคียล 2:5) บทบาทของพระเจ้า และผู้รับใช้ของพระองค์คือที่จะให้ประชาชนมีโอกาสเลือกอย่างยุติธรรม เพื่อที่พวกเขาจะได้รับการเตือนที่มากเพียงพอ (เปรียบเทียบ กับ เอเสเคียล 3:16-21) แม้แต่ท้ายสุดพวกเขาจะเลือกการถูกทำลาย และการถูกเนรเทศไปต่างแดน (อิสยาห์ 6:11-13)

`จากเรื่องนี้ เราเข้าใจบทบาทของพระเจ้าในการทำให้จิตใจของฟาโรห์แข็งกระด้างอย่างไร`

ในพระธรรม อพยพ 4:21 พระเจ้าตรัสว่า “...แต่เราจะทำให้ใจของฟาโรห์แข็งกระด้าง ไม่ให้พระชากรไป” นี่เป็นหนึ่งในจำนวนเก้าครั้ง เมื่อพระเจ้าทรงจะทำใจของฟาโรห์แข็งกระด้างไป แต่มีเก้าครั้งเหมือนกัน เมื่อฟาโรห์ทำให้หัวใจของเขาเองแข็งกระด้างขึ้น (ยกตัวอย่างเช่น ดู อพยพ 8:15, 32; อพยพ 9:34)

เป็นที่แน่ว่า ฟาโรห์มีอำนาจการตัดสินใจที่จะเลือกได้อย่างอิสระ ถ้าไม่อย่างนั้น พระเจ้าจะไม่สามารถทำให้ใจของพระองค์เองแข็งกระด้างได้ แต่ความจริงที่ว่า พระเจ้าสามารถทำให้จิตใจของฟาโรห์แข็งกระด้างได้ เป็นการบ่งบอกว่า พระเจ้าทรงเริ่มต้นสถานการณ์เพื่อให้ฟาโรห์มีปฏิกริยาตอบ เมื่อฟาโรห์ทำการตัดสินใจเลือกคือการเลือกที่จะปฏิเสธเครื่องหมายพระเจ้าทรงประทานให้แก่เขา หากฟาโรห์เปิดใจให้กับเครื่องหมายเหล่านั้น จิตใจของฟาโรห์ควรได้อ่อนโยนลง ไม่ใช่แข็งกระด้างขึ้นโดยเครื่องหมายนั้นๆ

`จากประสบการณ์ที่มีกับพระเจ้า  คุณเคยรู้สึกว่าใจของตนแข็งกระด้างต่อพระวิญญาณบริสุทธิ์หรือไม่ ถ้าเคย อะไรเป็นสาเหตุ และจะหลีกเลี่ยงได้อย่างไร (ดู 1 โครินธ์ 10:13)`