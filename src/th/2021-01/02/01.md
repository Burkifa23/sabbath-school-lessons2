---
title: วิกฤติของความเป็นผู้นำ
date:  02/01/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 6:1-4; อิสยาห์ 6:5-7; อิสยาห์ 6:8; อิสยาห์ 6:9-13

> <p>ข้อควรจำ</p>
> “ในปีที่กษัตริย์อุสซียาห์สิ้นพระชนม์ ข้าพเจ้าเห็นองค์เจ้านายประทับบนพระที่นั่งอันสูงส่ง และรับการเทิดทูน และชายฉลองพระองค์ ของพระองค์เต็มพระวิหาร” (อิสยาห์ 6:1)

ศิษย์คนหนึ่งถามขงจื้อว่า ส่วนประกอบสำคัญของรัฐบาลที่ดีคืออะไร ท่านตอบว่า “มีอาหารเพียงพอ มีอาวุธยุทธภัณฑ์พร้อม และประชาชนมีความเชื่อมั่น” แต่ศิษย์คนนั้นถามต่อว่า “ถ้าให้ทิ้งหนึ่งอย่าง จะทิ้งสิ่งใด  อาจารย์ตอบว่า “อาวุธยุทธภัณฑ์” ศิษย์คนนั้นถามอีกว่า “ถ้าถูกบังคับให้เลือกเพียงอย่างเดียว จะเลือกสิ่งใด” อาจารย์ตอบว่า  “อาหาร” เพราะนับแต่โบราณมาแล้ว ความหิวโหยเป็นสิ่งที่เกิดขึ้นกับคนบ่อย ผู้นำที่ไม่ได้ความไว้วางใจจากประชาชนนับเป็นความเสียหายอย่างยิ่ง” (จากหนังสือเรื่องประกอบสำหรับนักเทศน์ 1,500 เรื่อง โดย มิคาเอล พี.กรีน, หน้า 215)

ประชาชนต้องการผู้นำที่เข้มแข็ง และไว้วางใจได้จริงๆ เมื่อทหารคนหนึ่งเซ็นต์ชื่อเข้าร่วมกับกองทัพเป็นรอบที่สอง นายทหารผู้มีหน้าที่รับสมัครการเป็นทหารอาชีพ ถามชายหนุ่มคนนั้นว่า “ทำไมคุณจึงสมัครเป็นทหารต่อ” ทหารคนนั้นตอบว่า “ผมได้ทดลองดำเนินชีวิตเป็นพลเรือน...แต่ดูเหมือนไม่มีใครเป็นผู้นำได้ดีเพียงพอนอกกองทัพ”

สัปดาห์นี้ เราจะมองไปยังวิกฤติการณ์ของคนยูดาห์ที่ขาดผู้นำที่อุทิศตน จึงเกิดผลเสียหายอันน่าเศร้าตามมา