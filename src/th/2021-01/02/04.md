---
title: บุคลิกภาพใหม่
date:  05/01/2021
---

ในห้องอภิสุทธิสถานของพระวิหาร พระเจ้าทรงให้มหาปุโรหิตคนเดียวเข้าไปยืนหน้าพระพักตร์ของพระเจ้าได้ใน “วันลบบาป” ซึ่งในวันดังกล่าวมีกลุ่มควันจากเตาเผาเครื่องหอมลอยฟุ้งระหว่างพระเจ้า และมหาปุโรหิต ทำหน้าที่เป็นเครื่องปกกป้องมหาปุโรหิตไว้จากพระรัศมีโชติช่วงของพระเจ้า หาไม่แล้วเขาจะเสียชีวิต (เลวีนิติ 16:2, 12, 13) อิสยาห์มองเห็นองค์พระผู้เป็นเจ้า แม้ว่าท่านไม่ได้เป็นมหาปุโรหิต และท่านไม่ได้เผาเครื่องหอม แต่พระวิหารเต็มไปด้วยกลุ่มควัน (อิสยาห์ 6:4) เป็นสิ่งเตือนใจเราว่า กลุ่มควันดุจก้อนเมฆที่คอยปิดบังพระรัศมีของพระเจ้าที่ปรากฏในวันลบบาป (เลวีนิติ 16:2) ความตกใจกลัว และความคิดว่าเขาได้ตายไปแล้ว (เปรียบเทียบกับ อพยพ 33:20; ผู้วินิจฉัย 6:22, 23) อิสยาห์ได้ร้องอุทานออกมาเป็นการยอมรับในความบาปของท่าน และความบาปของประชากรทั้งปวง (อิสยาห์ 6:5) ชวนให้รำลึกถึงการสารภาพความบาปของมหาปุโรหิตในวันลบบาป (เลวีนิติ 16:21) “การยืนอยู่ ตามที่ปรากฎในท่ามกลางแสงรัศมีของพระเจ้าจากการที่พระองค์เสด็จมาสถิตภายในพระวิหาร ท่านตระหนักว่าถ้าขึ้นอยู่กับความไม่บริสุทธิ์ของตัวท่านเอง และการไม่มีความสมบูรณ์พร้อม ท่านคงไม่สามารถประกอบพันธกิจได้สำเร็จตามที่ท่านถูกเรียกให้ทำได้ (เอลเลน จี.ไว้ท์, ผู้เผยพระวจนะและกษัตริย์, หน้า 308)

`ทำไมเสราฟิมจึงนำถ่านจากแท่นบูชามาชำระริมฝีปากของอิสยาห์  (อิสยาห์ 6:6, 7)`

เสราฟิมอธิบายว่า ผ่านการนำถ่านมาสัมผัสที่ริมฝีปากของผู้เผยพระวจนะได้ทำให้ความผิด และความบาปของท่านได้ถูกขจัดออกไป (อิสยาห์ 6:7) ส่วนความบาปนั้นไม่ถูกเจาะจงว่าเป็นอะไร ซึ่งไม่จำเป็นต้องจำกัดอยู่กับการพูดผิด เพราะว่าริมฝีปากบ่งบอกไม่เพียงแค่การพูด แต่หมายถึงทั้งตัวตนของผู้เปล่งคำพูดออกมา การที่ผู้เผยพระวจนะได้รับการชำระให้สะอาดในด้านศีลธรรม ตอนนี้อิสยาห์สามารถกล่าวสรรเสริญพระเจ้าจากปากที่บริสุทธิ์ได้

“ไฟ” เป็นตัวแทนของการชำระให้บริสุทธิ์ เพราะว่าไฟเผาไหม้ความไม่บริสุทธิ์ออกไป (ดู กันดารวิถี 31:23) แต่เสราฟิมใช้ถ่านสุกแดงจากไฟพิเศษ คือไฟบริสุทธิ์จากแท่นบูชา ซึ่งพระเจ้าเองเป็นผู้จุด และเหล่าปุโรหิตได้เติมเครื่องหอมให้ไฟลุกไหม้อย่างต่อเนื่อง (เลวีนิติ 6:12) นั่นคือเสราฟิมได้ทำให้อิสยาห์บริสุทธิ์ พอๆกับให้มีความสะอาดหมดจด มีอะไรมากกว่านั้น การนมัสการที่พลับพลา หรือที่พระวิหาร เหตุผลหลักคือการนำถ่านจากแท่นบูชาไปเผาเครื่องหอม เปรียบเทียบกับ เลวีนิติ 16:12, 13 สถานที่ ที่มหาปุโรหิตจะนำกระถางเผาเครื่องหอมที่เต็มไปด้วยถ่านกำลังลุกไหม้จากแท่นบูชาไปเผาเครื่องหอม แต่ในพระธรรมอิสยาห์ บทที่ 6 เสราฟิมใช้ถ่านที่กำลังลุกไหม้ไปแตะที่ลิ้นของท่านอิสยาห์ แทนที่จะเป็นแท่นเผาเครื่องหอม สถานที่กษัตริย์อุสซียาห์ต้องการที่จะเผาเครื่องหอมเป็นสักการะบูชา อิสยาห์ได้กลายเป็นเสมือนเครื่องหอม! เหมือนกันกับไฟบริสุทธิ์ที่ใช้จุดเครื่องหอมเพื่อเติมเต็มพระวิหารด้วยกลิ่นหอมบริสุทธิ์ เป็นเหมือนการจุดผู้เผยพระวจนะให้ออกไปเผยแพร่ข่าวสารอันศักดิ์สิทธิ์ สิ่งทั้งหมดที่ได้เกิดขึ้นไม่ใช่เป็นการบังเอิญ ในข้อพระคัมภีร์ต่อไปของพระธรรมอิสยาห์ บทที่ 6 (อิสยาห์ 6:8 และข้อที่ตามมา) พระเจ้าทรงส่งอิสยาห์ออกไปสื่อข่าวให้กับประชากรของพระองค์

`อ่านพร้อมกับอธิษฐาน “การตอบสนองของอิสยาห์ (อิสยาห์ 6:5) ที่ท่านให้กับนิมิตที่พระเจ้าทรงประทานให้” เราได้เห็นการแสดงออกถึงปัญหาพื้นฐานอย่างไร ที่คนบาปทั้งหลายในจักรวาล ซึ่งถูกสร้างขึ้นโดยพระเจ้าผู้บริสุทธิ์ บริสุทธิ์ บริสุทธิ์ (อิสยาห์ 6:3) เหตุใดพระคริสต์จึงต้องสละพระชนม์ชีพบนไม้กางเขน เพื่อเป็นคำตอบให้กับปัญหานี้ มีอะไรเกิดขึ้นที่ไม้กางเขนที่ได้แก้ปัญหานี้`