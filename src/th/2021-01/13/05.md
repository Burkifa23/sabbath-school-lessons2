---
title: ชุมชนแห่งความเชื่อ
date:  24/03/2021
---

“พวกเจ้าจะเป็นอาณาจักรปุโรหิต และเป็นชนชาติบริสุทธิ์สำหรับเรา นี่เป็นถ้อยคำที่เจ้าต้องบอกกับคนอิสราเอล” (อพยพ 19:6) คนเหล่านี้บางคนได้ถูกเลือกให้เป็นปุโรหิต เพื่อเป็นตัวแทนของพวกเขาในฐานะผู้นำการนมัสการ แต่ในอนาคต ชาวต่างชาติจะได้กลายเป็นผู้นำการนมัสการ (อิสยาห์ 66:21)

`การเปลี่ยนแปลงนี้ส่งผลต่อการเปลี่ยนแปลงชุมชนด้านความเชื่ออย่างไร ดู มัทธิว 28:19; กิจการฯ 26:20; กาลาเทีย 3:28; โคโลสี 3:11; 1 ทิโมธี 3:16`

ใน “การจัดระเบียบโลกใหม่” (new world order) ชาวต่างชาติไม่เพียงเข้าร่วมกับประชากรของพระเจ้า แต่พวกเขาจะเป็นหุ้นส่วนเท่าเทียมกันกับชาวยิวในการร่วมเป็นชุมชนแห่งความเชื่อ และนั่นคือการเป็น “ปุโรหิตหลวง” เท่าเทียมกัน ดังนั้น ความแตกต่างระหว่างชาวยิว และชาวต่างชาติจะกลายเป็นผู้ปฏิบัติหน้าที่เท่าเทียมกัน โดยไม่เกี่ยงว่าเขาจะมีเชื้อชาติต่างกันอย่างไร

`คำพยากรณ์ของอิสยาห์ข้อนี้จะเกิดขึ้นจริงเมื่อไร`

อัครทูตเปาโล เป็นมิชชันนารีเดินทางไปประกาศกับชาวต่างชาติ ท่านประกาศว่าท่าน “จะไม่เป็นยิว หรือกรีก จะไม่เป็นทาส หรือไท จะไม่เป็นชายหรือหญิง เพราะว่าทานทั้งหลายเป็นอันหนึ่งอันเดียวกันในพระเยซูคริสต์ และถ้าท่านทั้งหลายเป็นของพระคริสต์แล้ว ท่านก็เป็นพงศ์พันธุ์ของอับราฮัม คือเป็นทายาทตามพระสัญญา” (กาลาเทีย 3:28, 29)

กลายเป็นทายาทแห่งพระสัญญา และดังนั้นท่านถูกยกขึ้น “เป็นพงศ์พันธุ์ที่ทรงเลือกสรรเป็นปุโรหิตหลวง เป็นชนชาติบริสุทธิ์ เป็นประชากรอันเป็นกรรมสิทธิ์ของพระเจ้า เพื่อให้พวกท่านประกาศพระเกียรติคุณของพระองค์ ผู้ได้ทรงเรียกพวกท่านให้ออกมาจากความมืด เข้าไปสู่ความสว่างอันมหัสจรรย์ของพระองค์” (1 เปโตร 2:9 เปรียบเทียบกับ อิสยาห์ 66:19)

การที่พระเจ้าทรงยกชาวต่างชาติขึ้นไม่ให้คนยิวบ่น หรือคร่ำครวญว่าพระเจ้าไม่ยุติธรรมที่ชาวต่างชาติได้รับรางวัลอย่างเดียวกัน หรือทรงให้สิทธิ์ชาวต่างชาติปฏิบัติต่อพี่ชาย น้องชาย หรือพี่สาว น้องสาวชาวยิวโดยไม่ให้การนับถือ  อนึ่งอย่าให้ผู้ได้รับค่าจ้างงาน ที่เข้ามารับใช้พระเจ้าก่อน ดูหมิ่นดูแคลนผู้เข้ามารับใช้ทีหลัง (ดู มัทธิว 20:1-16) พระคัมภีร์บันทึกว่า “ประการแรก พวกยิวได้รับมอบให้รักษาพระดำรัสของพระเจ้า” (โรม 3:2) ให้เป็นช่องทางของพระเจ้าสำหรับความรอด  อัครทูตเปาโลเขียนถึงชาวต่างชาติว่า “แต่ถ้าบางกิ่งถูกหักออกเสียแล้ว และพระเจ้าทรงนำท่าน ผู้เป็นกิ่งมะกอกเทศป่ามาต่อไว้แทนกิ่งเหล่านั้น เพื่อให้เข้าเป็นส่วนได้รับน้ำเลี้ยงจากต้นมะกอก  ก็อย่าอวดดีต่อกิ่งเหล่านั้น ถ้าท่านอวดดี ก็อย่าลืมว่าท่านไม่ได้เลี้ยงรากนั้น แต่รากนั้นเลี้ยงท่าน” (โรม 11:17, 18)

`ตามแสงสว่างของไม้กางเขนและการให้อำนาจประกาศพระกิตติคุณ ไม่ว่าจะยึดถือหลักการด้านจริยธรรมหรือการเมือง ทั้งหมดก็เป็นที่น่ารังเกียจในสายพระเนตรของพระเจ้าทั้งนั้น ทุกคนจึงควรกลับใจใหม่มิใช่หรือ`