---
title: ความคิดเพิ่มเติม
date:  26/03/2021
---

อ่าน เอลเลน จี.ไว้ท์, ในการชำระดาวนพเคราะห์โลกครั้งสุดท้ายจากความบาป, สงครามแห่งระวัติศาสตร์, หน้า 662-678)

“และในเวลานับจำนวนเป็นปีๆ ของชั่วนิรันดร์ ขณะแต่ละปีหมุนเวียนไป จะนำมาซึ่งความรุ่มรวยยิ่งขึ้น และมีสง่าราศีแห่งการเปิดเผย ของพระเจ้า และของพระคริสต์เพิ่มขึ้น ขณะที่ความรู้ได้ก้าวหน้าไปตามเวลาที่ผ่านไป  เช่นเดียวกับความรัก  ความนับถือ และความสุขได้เพิ่มขึ้น ยิ่งมนุษย์ได้เรียนรู้เรื่องของพระเจ้ามากขึ้น พวกเขายิ่งจะเกิดความเลื่อมใสในพระอุปนิสัยของพระองค์ ขณะที่พระคริสต์ทรงเปิดเผยต่อหน้าพวกเขาในความรุ่มรวยของแผนการไถ่ให้รอด  และความน่าทึ่งแห่งความสำเร็จในสงครามการต่อสู้ขับเคี่ยวอันยิ่งใหญ่กับซาตาน ดวงใจของผู้ที่ได้รับการไถ่ให้รอดจะยิ่งรู้สึกตื่นเต้นยินดี ทำให้ดวงใจของพวกเขาอุทิศถวายชีวิตให้พระองค์ด้วยศรัทธาสูงส่ง และด้วยความปลาบปลื้มยินดี พวกเขาดีดพิณทองคำพร้อมกัน จำนวนผู้ได้รับความรอดนับจำนวนพันๆ คูณด้วยพันๆ เสียงร้องเพลงของพวกเขาประสานกันร้องสรรเสริญพระเจ้าดังสะท้อนไปทั่วพื้นที่กว้างใหญ่ของสวรรค์สถานที่พวกเขายืนรวมกันอยู่

“แล้วข้าพเจ้า (ยอห์นผู้เขียนวิวรณ์) ได้ยินเสียงสิ่งที่ทรงสร้างทั้งหมด ทั้งในสวรรค์ บนแผ่นดินโลก ใต้แผ่นดินโลก ในมหาสมุทร และทุกสิ่งซึ่งอยู่ในที่เหล่านั้นร้องว่า...“ขอให้คำสดุดี พระเกียรติ พระสิริและอานุภาพ จงมีแด่พระองค์ผู้ประทับบนพระที่นั่ง และแด่พระเมษโปดกตลอดไปเป็นนิตย์” (วิวรณ์ 5:13)

“การสงครามขับเคี่ยวยิ่งใหญ่” (The Great Controversy) ได้สิ้นสุดลง ความบาป และคนบาปไม่มีอีกต่อไป ทั่วทั้งจักรวาลสะอาดหมด จด การเต้นของหัวใจจังหวะหนึ่งมีความสอดคล้อง และความปลื้มปีติทั่วสรรพสิ่ง ที่พระเจ้าได้ทรงสร้างขึ้น จากพระผู้เป็นเจ้า พระผู้สร้างสรรพสิ่ง  บรรดาสิ่งมีชีวิตเคลื่อนไหว และแสงสว่างแห่งความปลื้มปีติบังเกิดกับอาณาจักร บนพื้นที่ไม่มีที่สิ้นสุด.. จากอะตอมที่เล็กที่สุด  สู่โลกที่กว้างใหญ่  สรรพสิ่งทั้งปวง ทั้งสิ่งที่มีชีวิต และสิ่งที่ไม่มีชีวิต ต่างอยู่ในสภาพงดงามสมบูรณ์ ไร้ซึ่งร่มเงาปิดบัง ต่างมีความชื่นชมยินดีสุดๆ และสรรพสิ่งทั้งปวงล้วนประกาศว่า พระองค์ทรงเป็นพระเจ้าแห่งความรัก” (เอลเลน จี.ไว้ท์, สงครามแห่งประวัติศาสตร์, หน้า 678)

**คำถามเพื่อการอภิปราย**

`ทำไมพระสัญญาเกี่ยวกับชีวิตนิรันดร์ในฟ้าสวรรค์ใหม่และแผ่นดินโลกใหม่จึงเป็นพื้นฐานที่สมบูรณ์ของการเป็นคริสเตียน ชีวิตของคริสเตียนจะมีความหมายอะไร ถ้าขาดพระสัญญาข้อนี้`

`2 เปโตร 3:10-14 สะท้อนถึงเนื้อหาในอิสยาห์ บทที่ 66 อย่างไร`

**สรุป**:

ผู้เผยพระวจนะอิสยาห์เสนอภาพที่ประชาชนกำลังโซเซ พระเจ้าไม่เพียงแต่ทรงชำระและฟื้นฟูให้กลับสู่สภาพเดิมเท่านั้น แต่พระองค์ทรงขยายพรมแดนไปสู่บรรดาประชาชาติทั้งปวง และสุดท้ายจะทรงสร้างชุมชนของพระองค์ขึ้นใหม่ คือโลกใหม่ที่พระองค์สถิตและชูใจประชากรของพระองค์