---
title: ท้องฟ้าใหม่และแผ่นดินโลกใหม่
date:  21/03/2021
---

`อ่านอิสยาห์ 65:17-25 พระเจ้าจะทรงไถ่โลกกลับสู่สภาพเดิมอย่างไร`

พระเจ้าทรงสัญญาจะทรงสร้างโลกขึ้นใหม่ว่า: “เพราะดูสิ  เราสร้างฟ้าสวรรค์ใหม่ และสร้างแผ่นดินโลกใหม่ “ (อิสยาห์ 65:17) ในคำพยากรณ์ที่น่าทึ่งนี้ พระผู้เป็นเจ้าทรงสัญญาว่า “เพราะดูสิ เราจะสร้างเยรูซาเล็มให้เป็นที่เปรมปรีดิ์” (อิสยาห์ 65:18) จะไม่มีใครได้ยินเสียงร้องไห้ในเมืองนั้นอีก (อิสยาห์ 65:19) ปกติผู้คนจะมีชีวิตยืนยาวกว่าหนึ่งร้อยปีก่อนพวกเขาจะตาย (อิสยาห์ 65:20)  ผลงาน  และพวกเด็กๆ จะคงอยู่ให้พวกเขาได้ชื่นชม (อิสยาห์ 65:21-23) พระเจ้าจะตอบคำอธิษฐานของพวกเขา  แม้ก่อนที่พวกเขาจะทูลต่อพระองค์ (อิสยาห์ 65:24)

`ช่างแสนดีแท้ที่ไม่ใช่ภาพ “การไถ่คืนสู่สภาพเดิม” ที่เป็นความหวังสุดท้ายของเรา`

เรามีภาพความสงบของชีวิตยืนยาวในแผ่นดินแห่งพระสัญญา แต่กระนั้นคนที่มีชีวิตยืนยาวกว่าก็ยังต้องตาย ที่ไหนเป็นการเปลี่ยนแปลงอย่างรุนแรงทางธรรมชาติที่เราคาดหวังจากการสร้าง “ท้องฟ้าใหม่” และ “แผ่นดินโลกใหม่”  ข้อพระคัมภีร์ต่อไปบอกเราว่า “สุนัขป่าและลูกแกะจะหากินเหมือนพวกเดียวกัน สิงโตจะกินฟางเหมือนวัว  และงูกินผงคลีดินเป็นอาหาร  พวกมันจะไม่ทำอันตราย หรือทำลายกัน ทั่วภูเขาบริสุทธิ์ของเรา  พระยาห์เวห์ตรัสดังนี้แหละ” (อิสยาห์ 65:25)

สัตว์เลี้ยงลูกด้วยนมที่กินเนื้อเป็นอาหาร เช่นสิงโตจะกินมังสวิรัติ สิ่งที่ต้องการมากกว่าชั้นสอนการทำอาหารมังสวิรัติคือการ “การสร้างขึ้นใหม่” นั่นคือการไถ่กลับคืนสู่สภาพเดิมตามอุดมการณ์ก่อนที่ความบาปจะเข้ามาในสวนเอเดนและนำความตายมาให้

ตรงนี้ ใน อิสยาห์บทที่ 65 พระเจ้าทรงเสนอ “การสร้างท้องฟ้าใหม่” และ “แผ่นดินโลกใหม่” อย่างมีขั้นขั้นตอนตามลำดับ ที่เริ่มด้วยการสร้างกรุงเยรูซาเล็มขึ้นใหม่ เปรียบเทียบกับ อิสยาห์ บทที่ 11 ขณะที่พระเมสสิยาห์จะนำความยุติธรรมเข้ามา (อิสยาห์ 11:1-5)  และในที่สุด จะมีสันติสุขทั่วโลกกว้างใหญ่แห่ง “ภูเขาบริสุทธิ์” จินตนาการที่ใช้ในอิสยาห์ บทที่ 11 มีความคล้ายคลึงกับสิ่งที่พบใน อิสยาห์ บทที่ 65 ที่บอกว่า “สุนัขป่าจะอาศัยอยู่กับลูกแกะ....และสิงโตจะกินฟางเหมือนวัว...” (อิสยาห์ 11: 6, 7) แม้ว่า “ภูเขาบริสุทธิ์” ขององค์พระผู้เป็นเจ้า” จะเริ่มต้นด้วย “ภูเขาศิโยน ที่กรุงเยรูซาเล็ม” นั่นเป็นเพียงสิ่งที่มาก่อน เป็นสัญลักษณ์ของสิ่งที่พระเจ้าทรงสัญญาว่าจะทำตอนสุดท้ายให้ประชากรที่ได้รับการไถ่ให้อาศัยอยู่ในโลกใหม่

`แทนที่จะมีชีวิตอยู่ 60, 70, 90 หรือ 100 ปี ถ้าคนส่วนใหญ่สามารถมีชีวิตอยู่ถึงหนึ่งล้านปีหรือมากกว่านั้น ปัญหาหลักของมนุษยชาติก็ยังไม่ได้รับการแก้ไข ทำไมจึงเป็นเช่นนั้น และทำไมชีวิตนิรันดร์จึงเป็นคำตอบเดียวที่มนุษย์ต้องการมากที่สุด`