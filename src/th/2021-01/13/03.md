---
title: “การดึงดูด” ของพระเจ้า
date:  22/03/2021
---

`อ่านอิสยาห์ 66:1-19 และคิดให้ดีว่าช่วงเวลาที่อิสยาห์เขียนพระธรรมอิสยาห์นั้นมีอะไรเป็นรากฐานของข่าวสารนี้`

พระเจ้าทรงเชิญชวนและทรงเตือนผ่านผู้เผยพระวจนะไว้ในพระธรรมทั้งเล่ม: ว่าพระเจ้าจะทรงช่วยให้รอด และไถ่คนที่ถ่อมใจ คือผู้ที่รู้สึกสำนึกเมื่อได้ยินพระวจนะของพระองค์ (อิสยาห์ 66:2, 5) ตามที่ปรากฏใน อิสยาห์ 40:1 พระองค์จะทรงชูใจพวกเขา (อิสยาห์ 66:13)  แต่จะทรงทำลายคนที่คิดกบฏต่อต้านพระองค์ และคนหน้าซื่อใจคดทางศาสนานั้นพระองค์จะปฏิเสธ (อิสยาห์ 66:3, 4 ; เปรียบเทียบกับ อิสยาห์ 1:10-15)  รวมทั้งผู้ที่เกลียดชังและปฏิเสธผู้สัตย์ซื่อของพระเจ้า (อิสยาห์ 66:5) รวมถึงผู้ปฏิบัติตามขนบธรรมเนียมของคนนอกศาสนาที่น่าเกลียดชัง (อิสยาห์ 66:17) เหมือนคนที่ปรนนิบัติในวิหารในกรุงเยรูซาเล็ม (เอเสเคียล 8:7-12)

`อิสยาห์ 66:3 ข้อพระคัมภีร์นี้กล่าวถึงอะไร มีหลักการด้านวิญญาณจิตอะไรที่เปิดเผยตรงนี้`

`พระเจ้าดึงดูดบรรดาประชาชาติให้มาหาพระองค์อย่างไร  (อิสยาห์ 66:18, 19)`

หลังจากความพินาศของศัตรูของพระองค์ (อิสยาห์ 66:14-17) พระเจ้าทรงสำแดงพระสิริของพระองค์ เพื่อให้เป็นเหมือนแม่เหล็กชักนำผู้คนให้มายังกรุงเยรูซาเล็ม (เปรียบเทียบกับ อิสยาห์ 2:2-4) พระองค์ทรงตั้ง“เครื่องหมาย” ท่ามกลางพวกเขา  ซึ่งไม่มีความเจาะจงตรงนี้ แต่ปรากฏชัดว่าอ้างถึงเครื่องหมายล่าสุดโดยอิสยาห์: พระเจ้าทรงประทานให้ประชากรของพระองค์ชื่นชมยินดี และมีสันติสุข  และทรงไถ่ถอนที่ดินของพวกเขา (อิสยาห์ 55:12, 13) เมื่อพระองค์เปิดเผยพระสิริของพระองค์ โดยการไถ่กลับมาประชากรของพระองค์ภายหลังความพินาศ  นี่เป็นเครื่องหมายของการไถ่กลับมาที่พระองค์เห็นชอบ  คล้ายกับที่พระองค์ทรงประทานเครื่องหมาย “รุ้งกินน้ำ” ให้กับโนอาห์ภายหลังน้ำท่วมโลกครั้งใหญ่ (ปฐมกาล 9:13-17)

`อ่านอิสยาห์ 66:5  ที่กล่าวว่า “ตัวสั่น” ต่อพระวจนะของพระองค์หมายความว่าอย่างไร ทำไมพระเจ้าจึงทรงประสงค์ให้เราตัวสั่นต่อพระวจนะของพระองค์ สิ่งนี้บ่งบอกถึงสภาพจิตใจของเราอย่างไร`