---
title: การเกิดใหม่ของโลก
date:  20/03/2021
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 65:17-25; อิสยาห์ 66:1-19; อิสยาห์ 66:19-21; อิสยาห์ 66:21; อิสยาห์ 66:22-24

> <p>ข้อควรจำ</p>
> “เพราะดูสิ  เราสร้างฟ้าสวรรค์ใหม่ และสร้างแผ่นดินโลกใหม่ เพราะสิ่งเก่าก่อนนั้นจะไม่ถูกจดจำ และไม่นึกขึ้นในใจอีก” (อิสยาห์ 65:17)

วันหนึ่ง เด็กชายที่มีอายุ 12 ขวบคนหนึ่ง ไม่ยอมไปโรงเรียนหลังจากที่เขาได้อ่านหนังสือดาราศาสตร์เล่มหนึ่ง แม่จึงนำลูกไปพบแพทย์ประจำครอบครัว และแพทย์ถามว่า “บิลลี่ มีเรื่องอะไร ทำไมเธอจึงไม่อยากไปโรงเรียนอีก”

เด็กชายตอบว่า “คุณหมอครับ ผมได้อ่านหนังสือดาราศาสตร์เล่มหนึ่ง มีเนื้อหาบอกว่า วันหนึ่งดวงอาทิตย์จะไหม้ทุกอย่างหมด และสิ่งมีชีวิตบนโลกก็จะสูญสิ้นไป จึงไม่มีเห็นเหตุผลที่จะไปโรงเรียน ถ้าในตอนจบทุกอย่างในโลกพินาศไปหมด”

ผู้แม่ตะโกนเสียงดังว่า “นี่ไม่ใช่ธุระของลูกนะ” และพูดซ้ำอีกว่า “นี่ไม่ใช่ธุระอะไรของลูกนะ”

ผู้เป็นแพทย์ยิ้มออกมาและพูดว่า “แต่ บิลลี่  เธอไม่จำเป็นต้องกังวล เพราะเมื่อถึงเวลาที่สิ่งเหล่านี้เกิดขึ้น เราก็ตายไปก่อนแล้ว...”

แพทย์ได้กล่าวเสริมว่า “นับว่าโชคยังดีที่เรามีชีวิตอยู่ในปัจจุบัน แต่พระเจ้าได้เสนอชีวิตนิรันดร์ให้เราทุกคนในโลกที่จะสร้างขึ้นใหม่ให้มีชีวิตอยู่ตลอดไป”
