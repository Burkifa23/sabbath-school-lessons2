---
title: มิชชันนารีและผู้นำการนมัสการ
date:  23/03/2021
---

`ผู้ที่รอดตาย และการนำคนจากบรรดาประชาชาติมาเป็นเครื่องบูชาแด่องค์พระผู้เป็นเจ้านั้นมีความหมายอย่างไร (อิสยาห์ 66:19-20)`

พระเจ้าทรงส่งผู้รอดชีวิตจากความพินาศของพระองค์ออกไปยังสุดปลายแผ่นดินโลก ไปยังผู้คนที่ยังไม่รู้จักเกี่ยวกับพระเจ้า “แล้วพวกเขาจะประกาศสง่าราศีของเราในบรรดาประชาชาติ”  (อิสยาห์  66:19)  นี่เป็นถ้อยแถลงชัดเจนที่สุดเรื่องหนึ่งของพระคัมภีร์เดิม ในหัวข้อการเอื้อมออกไปของมิชชันนารี หรือกล่าวได้อีกอย่างว่า ไม่เพียงผู้คนจะถูกชักนำให้เข้ามาหาชนชาติฮีบรู แต่ชาวฮีบรูบางคนจะออกไปยังนานาชาติ และสอนพวกเขาเกี่ยวกับพระเจ้าเที่ยงแท้  เป็นตัวอย่างชัดเจน (paradigm) ในพระคัมภีร์ใหม่ แม้ว่ามีมิชชันนารีชาวยิว ได้ประกาศออกไประหว่างช่วงเวลาการกลับมาจากการเป็นเชลย  และช่วงเวลาของพระคริสต์ (มัทธิว 23:15) ช่วงต้นของคริสเตียนได้มีการเผยแพร่พระกิตติคุณออกไปอย่างรวดเร็ว ในลักษณะเป็นกลุ่มก้อน (โคโลสี 1:23)

เหมือนชนอิสราเอลนำธัญพืชมาถวายองค์พระผู้เป็นเจ้าในพระวิหาร ของพระองค์  ดังนั้นมิชชันนารีจะนำเครื่องบูชามาถวายพระองค์  แต่เครื่องถวายของพวกเขา “และเขาทั้งหลายจะนำพี่น้องทั้งหมดของพวกเจ้าจากทุกประเทศมาเป็นธัญบูชาแด่พระยาห์เวห์” (อิสยาห์ 66:20) เหมือนเครื่องถวายบูชาที่เป็นธัญพืชแด่พระเจ้าที่ไม่ต้องมีการฆ่าสัตว์ (slaughtered) ซึ่งผู้กลับใจใหม่นำตัวเขา หรือเธอเองมาถวายแด่พระเจ้า “เป็นเครื่องถวายบูชาที่มีชีวิตอยู่” (เปรียบเทียบ กับโรม 12:1)  สำหรับแนวคิด ที่ผู้คนอาจถูกเสนอดุจเครื่องถวายบูชาแด่พระเจ้า สังเกตว่าเครื่องบูชาถวายในช่วงต้นๆ มีการอุทิศถวายคนที่มีชีวิตแด่พระเจ้า “และให้อาโรนถวายคนเลวีแด่พระยาห์เวห์  ให้เป็นเครื่องถวาย จากประชาชนอิสราเอล เพื่อเขาทั้งหลายจะทำการปรนนิบัติพระยาห์เวห์” (กันดารวิถี  8:11)

`พระสัญญาตรงนี้มีความหมายอย่างไร “เราจะเอาบางคนจากพวกเขามาเป็นปุโรหิต และเป็นเลวีด้วย พระยาห์เวห์ตรัสดังนี้แหละ” (อิสยาห์ 66:21)`

คำว่า “พวกเขา” ในข้อ 21 อ้างถึง “และเขาทั้งหลายจะนำพี่น้องทั้งหมดของพวกเจ้าจากทุกประชาชาติ” (อิสยาห์ 66:20) ในข้อห้ามก่อนหน้า 6:21 พวกเขาเป็นคนต่างชาติ บางคนในพวกนี้พระเจ้าจะทรงเลือกให้เป็นผู้นำในการนมัสการ เคียงคู่กับปุโรหิตและคนเลวี นี่เป็นการเปลี่ยนแปลงแบบปฏิวัติ ทั้งที่ก่อนหน้านี้พระเจ้าทรงให้อำนาจเฉพาะเชื้อสายของอาโรนเท่านั้นเป็นปุโรหิต และให้บางคนของพวกเลวีเป็นผู้ช่วย ชาวต่างชาติโดยสายเลือดไม่อาจเข้ามาเป็นเชื้อสายของอาโรน หรือชาวเลวีได้ แต่ต่อมาพระเจ้าทรงให้สิทธิ์พวกเขารับใช้ในน้าที่ดังกล่าวนี้ได้ ขณะที่ตั้งแต่ดั้งเดิมมามีข้อห้ามไว้แม้แต่ชาวอิสราเอลเผ่าอื่นที่ไม่ใช่ตระกูลเลวี

`อ่าน 1 เปโตร 2:9, 10 อัครทูตเปโตรเขียนถึงใคร ท่านพูดถึงเรื่องอะไร มีข่าวสารอะไรที่ท่านกล่าวถึงเราที่เป็น “ชนชาติบริสุทธิ์” เราทำสิ่งใดดีกว่าคนเลวีหรือ (อพยพ 19:6)`