---
title: เชื้อสายของเจ้าและชื่อของเจ้าจะดำรงอยู่
date:  25/03/2021
---

`อ่านอิสยาห์ 66:22  พระคัมภีร์ข้อนี้กล่าวถึงอะไร และมีความหวังอะไรที่นี่`

ความมหัศจรรย์สิ่งหนึ่งของพระสัญญาในพระธรรมอิสยาห์พบได้ในอิสยาห์ 66:22 อ่านพระคัมภีร์ข้อนี้อย่างละเอียด ในแผ่นดินสวรรค์ และแผ่นดินโลกใหม่ เชื้อสาย และชื่อของเราจะดำรงอยู่ตลอดไป ไม่มีการลบออก ไม่มีการตัดออก ไม่มีการนำไปทาบเหมือนกิ่งไม้ ไม่มีการเด็ดออก หรือไม่มีการถอนรากถอนโคน ตรงนี้เรามีพระสัญญาแห่งชีวิตนิรันดร์ในโลกที่ถูกสร้างขึ้นใหม่ ปราศจากความบาป ปราศจากความตาย และปราศจากความทุกข์เจ็บปวด ท้องฟ้าใหม่และแผ่นดินโลกใหม่ เป็นการทำให้สมบูรณ์ด้านความเชื่อของคริสเตียน นี่เป็นการทำให้สำเร็จของสิ่งที่พระคริสต์ได้ทำเพื่อเราที่ไม้กางเขน

`ทำไมจึงมี “วันขึ้นค่ำ” ร่วมกับ “วันสะบาโต” ในโลกใหม่ ตามอิสยาห์ 66:23`

แม้จะมีหลายมุมมองต่อพระคัมภีร์ข้อนี้ที่เข้าใจยาก แต่ความจริงคือ พระเจ้าทรงสร้างวันสะบาโตก่อนที่จะมี “ระบบการถวายบูชาเกิดขึ้น” (ปฐมกาล 2:2, 3) แม้ว่าวันสะบาโตจะได้รับเกียรติจากพิธีทางศาสนา แต่พิธีทางศาสนาก็ไม่ขึ้นอยู่กับวันสะบาโต พิธีทางศาสนาจึงดำเนินต่อมาอย่างไม่สะดุดตลอดช่วงเวลาแห่งการไถ่คืนสู่สภาพเดิม จนถึงโลกใหม่ ไม่มีพระคัมภีร์บ่งชี้ว่า “วันขึ้นค่ำ” เป็นวันตามพระบัญญัติของการนมัสการที่แยกต่างหากจาก “ระบบการถวายบูชา” แต่บางทีวันดังกล่าวเป็นวันสำหรับการนมัสการ  (ที่ไม่ใช่วันพักผ่อนเหมือนวันสะบาโตประจำสัปดาห์) ในโลกใหม่ มีความเป็นไปได้ที่วันในรอบเดือนจะเชื่อมโยงกับต้นไม้แห่งชีวิต (วิวรณ์  22:2)

ไม่ว่าอะไรก็ตาม ความหมายเจาะจงของ อิสยาห์ 66:23  อาจเป็นจุดชี้ขาดให้เห็นว่าประชากรของพระเจ้าจะนมัสการพระองค์ตลอดไปชั่วนิรันดร์

`ทำไมอิสยาห์จึงจบเรื่องด้วยภาพที่ผู้ได้รับความรอดมองดูซากศพของคนที่กบฏต่อพระเจ้าถูกลงโทษ (อิสยาห์  66:24)`

อิสยาห์เปรียบเทียบเป็นภาพเตือนประชาชนให้ภาพของผู้สัตย์ซื่อที่รอดจากความพินาศของบาบิโลน ส่วนผู้ที่คิดกบฏจะพินาศไป นี่ไม่ใช่การทรมานผู้กบฏด้วยไฟที่ไม่รู้ดับ ผู้กบฏต่างได้ตายไปด้วยการถูกไฟเผา ไฟนี้จะไม่ดับจนกว่าจะทำหน้าที่เสร็จ หลังจากนั้นจะมีการสร้างกรุงเยรูซาเล็มขึ้นใหม่

การเตือนของอิสยาห์ชี้ไปถึงความสำเร็จของคำพยากรณ์สุดท้ายที่กล่าวไว้ในวิวรณ์ เกี่ยวกับความพินาศของของคนบาปและซาตานในทะเลเพลิง (วิวรณ์ บทที่ 20) หลังจากนั้นจะมีการสร้าง “ฟ้าสวรรค์ใหม่ และแผ่นดินโลกใหม่” และ “นครบริสุทธิ์คือกรุงเยรูซาเล็มใหม่” “ความตายจะไม่มีอีกต่อไป ความโศกเศร้า การร้องไห้ และการเจ็บปวดจะไม่มีอีกต่อไป เพราะยุคเดิมได้ผ่านไปแล้ว” (วิวรณ์ 21:1-4 เปรียบเทียบกับ อิสยาห์ 65:17-19)  การมีชีวิตใหม่จะเป็นชีวิตนิรันดร์สำหรับทุกคนที่ได้รับการไถ่จากแผ่นดินโลก