---
title:  Keinginan Bangsa-bangsa
date:  13/03/2021
---

### Bacaan Untuk Pelajaran Minggu Ini
Yesaya 59; Yes. 59:15-21; Yes. 60:1, 2; Yesaya 61; Yes. 61:2.

> <p>Ayat Hafalan</p>
> “Bangsa-bangsa berduyun-duyun datang kepada terangmu, dan raja-raja kepada cahaya yang terbit bagimu” (Yesaya 60:3).

Kita harus belajar di sekolah Kristus. Tidak ada melainkan kebenaranNya yang dapat melayakkan kita menerima salah satu daripada berkat-berkat perjanjian kasih karunia. Telah lama kita menginginkan dan berusaha mendapatkan berkat-berkat ini namun tidak menerimanya kerana kita menyukai idea bahawa kita boleh melakukan sesuatu untuk melayakkan diri kita untuk menerimanya. Kita tidak berpaling dari diri kita sendiri, dan mempercayai bahawa Yesus adalah Juruselamat yang hidup.

Kita seharusnya tidak berfikir bahawa rahmat dan kebaikan kita sendiri akan menyelamatkan kita; kasih karunia Kristus adalah satu-satunya pengharapan keselamatan kita. Melalui nabiNya, Tuhan menjanjikan, “Baiklah orang fasik meninggalkan jalannya, dan orang jahat meninggalkan rancangannya; baiklah ia kembali kepada Tuhan; maka Dia akan mengasihaninya, dan kepada Tuhan kita, sebab Dia memberi pengampunan dengan limpahnya’ (Yesaya 55:7). Kita mesti mempercayai janji itu seadanya, dan tidak menerima perasaan sebagai iman. Apabila kita mempercayai Tuhan sepenuhnya, apabila kita bergantung pada kebaikan Yesus sebagai Juruselamat yang mengampunkan dosa, kita akan menerima segala pertolongan yang kita inginkan. ”- Ellen G. White, Faith and Works, ms. 36.

Pada minggu ini, kita boleh melihat lebih banyak lagi tentang kebenaran ini seperti yang diungkapkan dalam tulisan-tulisan nabi Yesaya.

_*Kaji pelajaran minggu ini untuk persediaan Sabat, 20 Mac._