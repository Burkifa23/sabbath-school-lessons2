---
title:  Kajian Tambahan
date:  01/01/2021
---

Dalam konteks Yesaya 1:4, Ellen White menulis: “Mereka yang diakui sebagai umat Tuhan telah berpisah dari Tuhan, dan telah kehilangan kebijaksanaan mereka dan memesongkan pengertian mereka. Mereka tidak dapat melihat jauh; kerana mereka lupa bahawa mereka telah dibersihkan dari dosa-dosa lama mereka. Mereka bergerak dengan kegelisahan dan ketidakpastian di bawah kegelapan, berusaha untuk menghilangkan dari fikiran mereka kenangan akan kebebasan, kepastian, dan kebahagiaan mereka sebelum ini. Mereka terjebak ke dalam pelbagai keangkuhan, kerakusan, menempatkan diri mereka bertentangan dengan pemberian Tuhan, dan memperdalamkan rasa bersalah yang sedia ada pada mereka. Mereka mendengarkan tuduhan Syaitan terhadap Ilahi, dan memperlihatkan Tuhan sebagai Tuhan tanpa belas kasihan dan pengampunan.”—The SDA Bible Commentary, jil. 4, ms. 1137.

**Soalan Perbincangan**:

`Bagaimanakah anda boleh “membasuh diri anda”? Apakah maksud frasa ini? (Lihat Flp. 2:12, 13).`

`Bagaimana Yesus menyesuaikan, mengembangkan dan mengaplikasikan nyanyian kasih kebun anggur?  Mat. 21:33-45, Mrk. 12:1-12, Luk. 20:9-19. Apakah pengajaran yang terdapat di dalam cerita di atas bagi kita sebagai Seventh-day Adventist?`

`Apakah hubungan di antara pengampunan yang ditawarkan Tuhan dengan perubahan yang Dia lakukan di dalam kehidupan kita? Manakah yang akan berlaku terlebih dahulu, perubahan kemudian pengampunan, atau pengampunan dan kemudian perubahan? Mengapakah penting untuk mengetahui yang mana satu yang akan berlaku terlebih dahulu?`

`Dalam petikan di atas, Ellen G. White mengatakan bahawa orang-orang meletakkan diri mereka di tempat yang bertentangan dengan “pemberian Tuhan.” Apakah maksudnya?`

**Kesimpulan**: Apabila umat Tuhan melupakan Dia dan memandang remeh berkat-berkatNya, Dia mengingatkan mereka bahawa mereka bertangunggjawab ke atas perjanjian mereka denganNya. Dia menunjukkan kepada mereka keadaan mereka dengan penuh belas kasihan, memperingatkan kepada mereka tentang akibat yang memusnahkan apabila mereka meninggalkan perlindunganNya, dan mendorong mereka untuk membenarkan Dia menyembuhkan dan membersihkan mereka.