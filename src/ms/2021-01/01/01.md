---
title:  Krisis Identiti
date:  26/12/2020
---

### Bacaan Untuk Pelajaran Minggu Ini
Yes. 1:1-9, Yes. 1:10-17, Yes. 1:18, Yes. 1:19-31, Yes. 5:1-7.

> <p>Ayat Hafalan</p>
> “‘Marilah, baiklah kita berperkara,’ firman Tuhan, ‘sekalipun dosamu merah seperti kirmizi, akan menjadi putih seperti salju; sekalipun berwarna merah seperti kain kesumba, akan menjadi putih seperti bulu domba’ ” (Yesaya 1:18).

Tenggelam dalam dunia kealpaan. Sekiranya anda memandu di sepanjang jalan sempit yang dipagari dengan tanaman-tanaman renek di Ireland, anda mungkin mendapati diri anda dihalang oleh sekawanan lembu-lembu yang bergerak perlahan-lahan pulang setelah menikmati makanan mereka. Walaupun tidak ada penggembala yang bersama-sama dengan mereka, mereka akan balik ke bangsal pemilik mereka. Mereka tahu di mana, dan milik siapa mereka.

Sekiranya seorang anak lelaki terpisah dari ibunya dalam sebuah kedai membeli-belah dan menjerit, “Saya kehilangan ibu saya!” dia mungkin tidak tahu di mana dia berada, atau di mana ibunya berada, namun di antara lautan ibu-ibu yang berada di dalam kedai itu, dia akan tahu siapa, iaitu satu-satunya ibu yang menjadi miliknya.

Agak sedih untuk mengatakannya, namun tidak seperti lembu-lembu di Ireland (apalagi anak kecil yang hilang itu), orang-orang Yehuda  lupa bahawa mereka adalah milik Tuhan, Tuhan surgawi mereka, dan dengan itu kehilangan identiti sebenar mereka sebagai umat perjanjian. “Aku membesarkan anak-anak dan mengasuhnya, tetapi mereka memberontak terhadap Aku. Lembu mengenal pemiliknya, tetapi Israel tidak; keledai mengenal palungan yang disediakan tuannya, tetapi umatKu tidak memahaminya” (Yes. 1:2, 3).

Pada minggu ini, kita akan melihat usaha Tuhan untuk memulihkan kembali umat-umatNya kepadaNya.

_*Kaji pelajaran minggu ini untuk persediaan Sabat, 2 Januari._