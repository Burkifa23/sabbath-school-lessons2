---
title:  Kajian Tambahan
date:  12/02/2021
---

“Hanyalah dengan pengaturan Tuhan secara langsung bayang-bayang matahari itu boleh mundur ke belakang sepuluh tapak (darjah); dan inilah yang akan menjadi tanda bagi Hizkia bahawa Tuhan telah mendengarkan doanya. Tepat demikian, ‘berserulah nabi Yesaya kepada Tuhan, maka dibuatNyalah bayang-bayang itu mundur ke belakang sepuluh tapak, dari jarak yang telah dijalaninya  pada penunjuk matahari buatan Ahas”. Ayat 8-11.”—Ellen G. White, Prophets and Kings, ms. 342.

“Kunjungan utusan-utusan dari seorang pemimpin yang berasal dari negeri yang jauh telah memberikan satu kesempatan kepada Hizkia untuk memuliakan Tuhan yang hidup. Betapa mudah sebenarnya untuk memberitahu mereka tentang Tuhan, yang memelihara segala ciptaan, yang memihak padanya sehinggakan nyawanya diselamatkan ketika pengharapan tidak ada lagi!...

“Namun kesombongan dan keangkuhan menguasai hati Hizkia, dan dalam usaha memuliakan dirinya, dia telah membiarkan mata-mata yang dengki melihat kekayaan yang dianugerahkan Tuhan kepada umatNya. Raja ‘memperlihatkan kepada mereka gedung harta bendanya, emas dan perak, rempah-rempah dan minyak yang berharga, segenap gedung persenjataanya dan segala yang terdapat dalam perbendaharaannya. Tidak ada barang yang tidak diperlihatkan Hizkia kepada mereka di istananya dan di seluruh daerah kekuasaannya.’ Yesaya 39:2. Bukan untuk memuliakan Tuhan dia melakukan ini melainkan untuk mengangkat dirinya sendiri di depan mata putera-putera asing tersebut.”—ms. 344, 345.

**Soalan Perbincangan**:

`Bagaimanakah Syaitan serupa dengan rabshakeh Asyur? Adakah dia memberitahukan yang benar ketika dia mengatakan bahawa kamu telah berdosa (Zak 3: 1)? Bagaimana Tuhan bertindak balas? Lihat Zech. 3: 2–5. Apakah satu-satunya pengharapan kita terhadap tuduhan ini? Rom. 8: 1.`

`Adakah Syaitan menghentikan tuduhannya ketika anda diampuni? Lihat Wahyu 12:10. Setelah anda diampuni, dan Syaitan terus mengatakan bahawa anda adalah miliknya kerana dosa anda, apakah sifat tuduhannya itu? Lihat Deut. 19: 16–21 (undang-undang berdusta,  saksi yang jahat).`

**Kesimpulan**: Sebagai jawaban kepada tangisan seorang raja yang setia, Tuhan menyelamatkan umatNya dan menunjukkan siapa Dia: Raja Israel yang mahakuasa, yang mengatur nasib bumi; bukan sahaja Dia menghancurkan orang-orang yang berusaha untuk menghancurkan umatNya, Dia juga memberikan peluang kepada orang lain, tidak kira betapa bersifat “Babilon” pun mereka, supaya menjadi umatNya.