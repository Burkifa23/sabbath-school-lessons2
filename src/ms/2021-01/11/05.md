---
title:  'Berkelahi Semasa Berpuasa (Yes. 58:1-12)'
date:  10/03/2021
---

Sepuluh hari selepas tiupan sangkakala mengingatkan umat Tuhan bahawa  mereka telah mengakui Tuhan sebagai Raja pada Hari Pendamaian, iaitu ketika kerendahan hati mereka ditunjukkan melalui penyangkalan diri untuk menegaskan kesetiaan mereka kepadaNya sebagai Raja, nabi mengangkat suaranya seperti sangkakala untuk menyatakan bahawa mereka telah memberontak terhadapNya (Yes. 58: 1).

`Baca Yesaya 58: 6â€“12. Apakah tindakan yang dianggap Tuhan sebagai penyangkalan diri yang sejati? Lagipun, apa yang lebih sukar, meninggalkan beberapa hidangan makanan atau menggunakan masa dan wang anda sendiri untuk memberi makan kepada orang-orang yang tidak mempunyai tempat tinggal di bandar anda? Apakah prinsip yang perlu dilihat di sebalik perbuatan ini? Bagaimana perbuatan ini mencakupi agama yang benar?`

Sesiapa sahaja boleh beragama; sesiapa sahaja dapat melakukan upacara-upacara keagamaan, bahkan upacara yang betul, pada waktu yang tepat, dengan segala formula yang betul. Namun, bukan itu sahaja yang Tuhan kehendaki. Lihatlah kehidupan Yesus. Betapa setia pun Dia pada upacara keagamaan pada zamanNya, para penulis Injil lebih memusatkan perhatian kepada perbuatan-perbuatanNya yang  berbelas kasihan, menyembuhkan, memberikan makanan serta pengampunanNya kepada mereka yang memerlukan, lebih daripada kesetiaanNya melakukan upacara-upacara keagamaan.

Tuhan mencari sebuah gereja, satu umat, yang akan memberitakan kebenaran kepada dunia. Namun, apakah yang dapat menarik orang dengan lebih baik kepada kebenaran seperti yang ada di dalam Yesus: penurutan yang ketat terhadap hukum-hukum pemakanan atau kerelaan untuk menolong orang yang lapar? Rehat yang ketat pada hari Sabat atau kerelaan untuk menghabiskan waktu dan tenaga anda untuk menolong mereka yang memerlukan?

`Baca Matius 25:40 dan Yakobus 1:27. Apa yang diberitahukan oleh ayat-ayat ini kepada kita?`

Lihatlah berkat-berkat dalam Yesaya 58 yang Tuhan katakan akan datang kepada mereka yang berusaha melayani orang-orang yang kurang bernasib baik. Menurut anda, apa yang Tuhan ingin katakan kepada kita di sini? Adakah janji-janji ini merupakan campur tangan kuasa ghaib dalam hidup kita jika kita melakukan perkara-perkara ini? Atau, mungkin, apakah Dia memberitahu kita tentang berkat-berkat alami yang kita akan terima apabila kita memberikan diri kita kepada orang lain dan bukannya mementingkan diri sendiri, tamak, dan bermegah? Terangkan jawapan anda.