---
title:  'Rancangan dan Jalan yang Tinggi (Yes. 55:6-13)'
date:  08/03/2021
---

`Mengapakah Tuhan mengatakan pemikiran dan jalanNya lebih tinggi daripada kita, “seperti tingginya langit dari bumi” (Yes. 55:8, 9)? Pada pandangan anda, apakah maksudnya?`

Tidak ada keraguan bahawa Tuhan yang telah menciptakan alam semesta,  bahkan perkara-perkara yang paling mudah sekalipun mengandungi misteri yang tidak dapat dselami oleh pemikiran kita, adalah Tuhan yang jalannya melebihi apa yang dapat kita mengerti sepenuhnya. Oleh itu, pengetahuan tentang kekuasaanNya yang tidak terhingga seharusnya memudahkan kita untuk menerima dengan penuh rendah hati akan pertolonganNya. (Lihat Yes. 57:15.)

`Baca Yesaya 55:6–9. Apakah konteks di mana Tuhan berbicara tentang bagaimana rancangan dan jalanNya lebih tinggi daripada apa yang dapat kita bayangkan? Apa yang Dia katakan tentang apa yang Dia lakukan, yang sangat sukar untuk kita mengerti?`

Dari segala misteri alam semesta yang luas ini, tidak diragukan lagi misteri yang terbesar adalah rancangan keselamatan, sebuah misteri yang hanya mampu kita fikirkan. (Lihat Ef. 6:19.) Kenyataan bahawa Pencipta alam semesta merendahkan diri dengan membungkus diriNya dengan alamiah manusiawi, menjalani kehidupan yang sukar dan menderita, kemudian mati sebagai ganti kita, sebagai korban untuk dosa, semuanya agar Dia dapat mengampuni kita dan menunjukkan rahmat kepada kita, merupakan satu kebenaran yang akan menggembirakan hati makhluk-makhluk ciptaan Tuhan sepanjang zaman untuk selama-lamanya.

“Tema penebusan merupakan satu topik yang ingin diselidiki oleh para malaikat; ia akan menjadi bidang ilmu dan lagu bagi umat yang telah ditebus tanpa henti sepanjang zaman yang kekal. Tidakkah ia wajar untuk difikirkan dan dipelajari dengan teliti sekarang?... . . .

“Subjek ini tidak akan berakhir. Kajian tentang penjelmaan Kristus, korban  penebusanNya, dan pekerjaan perantaraanNya akan memenuhi pemikiran pelajar yang tekun selagi waktu belum berakhir; dan memandang ke syurga di mana tahun-tahunnya tidak terhitung jumlahnya, dan dia akan berseru, 'Sungguh ajaib misteri keilahian.’ ”--Ellen G. White, My Life Today, ms. 360.

`Lihat kepada perkara-perkara tidak baik yang anda telah lakukan: orang-orang yang telah anda sakiti, kata-kata tidak baik yang pernah anda ucapkan, cara-cara di mana anda telah mengecewakan orang lain, apatah lagi pada diri sendiri. Namun, melalui Yesus, anda boleh diampuni  dari semua perkara ini dan berdiri, sekarang, sempurna dan benar di sisi Tuhan. Sekiranya ini bukan misteri, lalu apakah ia?`