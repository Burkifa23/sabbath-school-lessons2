---
title:  Menjangkau Kasih
date:  06/03/2021
---

### Baca untuk Pelajaran  Minggu Ini
Yes.55:1–7; Yes. 55:6–13; Yes. 58:1–12; Yes. 58:13, 14.

> <p>Ayat Hafalan</p>
> “Apabila engkau menyerahkan kepada orang lapar apa yang kau inginkan sendiri dan memuaskan hati orang yang tertindas, maka terangmu akan terbit dalam gelap dan kegelapanmu akan seperti rembang tengah hari” (Yesaya 58:10).

Seorang pemimpin agama Yahudi (pemimpin ibadah) dan isterinya yang tinggal di Lincoln, Nebraska, mula menerima panggilan telefon berunsur ancaman dan kata-kata lucah. Mereka ketahui bahawa panggilan tersebut datang dari ketua kumpulan kebencian Amerika, Ku Klux Klan. Mengetahui identiti pemanggil tersebut, mereka boleh sahaja melaporkan dia kepada polis. Namun mereka memutuskan untuk melakukan pendekatan yang lebih radikal. Ketika mereka mengetahui bahawa dia lumpuh, mereka muncul di pintu rumahnya dengan makanan malam! Dia amat terkejut. Kebenciannya mencair kerana kasih mereka. Pasangan itu melanjutkan lawatan mereka, dan persahabatan akhirnya terjalin. Ku Klux Klan malah berfikir untuk menjadi seorang Yahudi!

“Bukan! Berpuasa yang Kukehendaki, ialah supaya engkau membuka belenggu-belenggu kelaliman, dan melepaskan tali-tali kuk, supaya engkau memerdekakan orang yang teraniaya dan mematahkan setiap kuk, supaya engkau memecah-mecahkan rotimu bagi orang yang lapar…?” (Yes. 58:6, 7). Sungguh ironi, pasangan yang menetap di Lincoln itu berpuasa dengan mengongsikan hidangan makanan mereka bersama seorang penindas yang kelaparan, yang akhirnya membebaskan dia dari tali-tali prejudis yang tidak adil!

Mari kita pelajari lebih lanjut mengenai asas kerohanian yang penting seperti yang digambarkan oleh nabi Yesaya.

_*Kaji pelajaran minggu ini untuk persediaan Sabat, 13 Mac._