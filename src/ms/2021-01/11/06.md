---
title:  'Waktu untuk Kita (Yes. 58:13, 14)'
date:  11/03/2021
---

`Mengapakah Yesaya membincangkan hari Sabat dalam Yesaya 58:13, 14? Apakah hubungannya dengan pengaturan Hari Pendamaian dari ayat-ayat sebelumnya?`

Hari Pendamaian tahunan merupakan hari Sabat. Perayaan istimewa Sabat ini serupa dengan hari Sabat mingguan kerana semua jenis pekerjaan dilarang pada hari ini (Imamat 23: 27–32). Oleh itu, seperti yang diterima oleh para penganut Seventh-day Adventist yang awal, peraturan bahawa tempoh perhentian pada Hari Pendamaian berlangsung dari matahari terbenam sampai matahari terbenam (Imamat 23:32) memberitahu kita bahawa hal yang sama berlaku pada hari Sabat mingguan. Demikian pula, walaupun konteks utama Yesaya 58:13, 14 adalah hari perayaan Sabat Pendamaian, mesejnya juga dipraktikkan pada hari Sabat mingguan.

`Baca Yesaya 58:13. Hari yang bagaimana Sabat itu seharusnya? Bagaimana kita dapat menjadikan pengalaman Sabat kita seperti yang digambarkan di sini? Selain itu, ketika anda memikirkan tentang apa yang dilambangkan oleh hari Sabat, mengapa ia harus menjadi hari seperti yang dijelaskan dalam ayat ini?`

Yesaya 58 menyampaikan tiga tema yang utama: penyangkalan diri, kebaikan sosial, dan hari Sabat.

`Apakah hubungan di antara mereka?`

Pertama, ketiga-tiganya melibatkan penumpuan kepada Tuhan, keutamaan-keutamaanNya, dan kesedaran akan ketergantungan kita kepadaNya. Kedua, dengan melakukan ketiga-tiga ini, manusia mengejar kekudusan dengan meneladani Tuhan (lihat Im. 19:2), yang, dalam bentuk Kristus, merendahkan diriNya (Flp. 2:8), yang menunjukkan kebaikanNya dengan mengorbankan diriNya (Yohanes 3:16), dan yang berhenti dari sebarang pekerjaan pada hari Sabat, di penghujung minggu Penciptaan (Kejadian 2:2, 3; Kel. 20:11).

Lihatlah perkaitan lain antara tema penyangkalan diri, kebaikan sosial, dan hari Sabat seperti yang digambarkan dalam Yesaya 58: perhentian Sabat mingguan yang memberikan kebebasan dari pekerjaan adalah baik kerana ia memberi ruang kepada orang-orang untuk disegarkan kembali (Kel. 23:12, Mrk. 2:27); Yesus menunjukkan bahawa perbuatan baik itu wajar pada hari Sabat (Markus 3:1–5, Yohanes 5:1–17); Pemeliharaan Sabat yang benar membawa sukacita (Yes 58:14), begitu juga dengan menolong orang lain (Yes. 58:10, 11). Apakah perubahan yang harus dilakukan dalam hidup anda sendiri agar dapat mengalami berkat-berkat ini?