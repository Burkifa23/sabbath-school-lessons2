---
title:  'Ada Apa Dengan Nama? (Yes. 8:1-10)'
date:  19/01/2021
---

Bolehkah anda bayangkan diri anda bermain bola dengan anak lelaki kedua Yesaya? Sebelum anda sempat mengatakan “Maher-Syalal-Hash-Bas, buang bola itu kepada saya!” ianya sudah terlambat . Namun, makna yang lebih panjang dari namanya itu adalah:: “kepantasan adalah jarahan, ketangkasan adalah mangsa” atau “percepatkan rampasan, segerakan penjarahan.”

`Mesej nama itu jelas berkaitan dengan penaklukan yang cepat, tetapi siapa yang menaklukkan siapa? Yes. 8:4.`

Yesaya 8: 1–10 memperkuat mesej Bab 7. Sebelum seorang anak mencapai tahap yang tertentu, harta rampasan perang dari ibu kota Syria dan utara Israel  akan diambil oleh Asyur. Seperkara lagi, oleh kerana Yehuda telah menolak mesej jaminan Tuhan, seperti yang dilambangkan oleh air sungai  Shiloah di Yerusalem yang mengalir dengan perlahan, ia akan dikalahkan oleh kekuatan kuasa Asyur, yang dilambangkan oleh banjir dari Sungai Efrat yang besar.

Oleh kerana Ahas beralih haluan  kepada Asyur, nama  anak-anak Yesaya merujuk kepada Yehuda, dan juga Israel utara: “kepantasan adalah jarahan, ketangkasan adalah mangsa,” tetapi “sisa itu akan kembali.” Mengapa masih ada pengharapan? Kerana walaupun Asyur akan memenuhi tanah Imanuel (Yes. 8: 8), mereka masih memiliki janji bahawa “Tuhan beserta kita” (Yes. 8:10). Sesungguhnya, apa yang kita lihat di sini adalah tema yang meliputi seluruh kitab Yesaya, di mana walaupun akan ada penghakiman terhadap musuh-musuh Tuhan di Yehuda dan bangsa-bangsa lain, yang disampaikan dalam bentuk bencana ketenteraan, penderitaan, dan pengasingan, Tuhan akan bersamas-sama dengan umat-umat percaya yang selamat dan mengembalikan mereka ke negeri mereka.

`Mengapakah Yesaya memberitahu kita bahawa dia secara sah mencatatkan nama anak itu dan mempunyai hubungan perkahwinan dengan isterinya (“nabiah”)? Yes. 8:1-3.`

Waktu kelahiran anak lelaki ini sangat penting sebagai satu petanda. Sama seperti petanda Immanuel, dari saat dia dikandung dan dilahirkan, sehingga pada saat Asyur mengalahkan Syria dan Israel dalam tempoh yang sangat pendek berbanding dengan waktu yang diperlukan oleh anak itu mencapai tahap perkembangan awalnya, dalam hal ini, dapat memanggil nama ayah atau ibunya (Yes. 8: 4). Ketika Yesaya merekodkan nama anak lelaki itu secara sah bahkan sebelum pun dia dikandungkan, dia menjadikan anak itu dan namanya satu nubuatan umum yang akan diuji oleh peristiwa-peristiwa yang berlaku selanjutya.

`Walaupun terdapat kesalahan berulangkali yang dilakukan oleh orang-orang yang diakuiNya sebagai umatNya, Tuhan tetap bersedia menyelamatkan mereka. Bagaimana kita boleh mengambil prinsip ini dan menerapkannya kepada diri kita sendiri secara peribadi, terutama ketika kita gagal dan jatuh dalam kehidupan rohani kita sendiri?`