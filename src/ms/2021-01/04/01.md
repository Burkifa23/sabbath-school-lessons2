---
title:  Cara yang Sukar
date:  16/01/2021
---

### Bacaan Untuk Pelajaran Minggu Ini
Yes. 7:14-16, Yes. 7:17-25, Yes. 8:1-10, Yes. 8:11-15, Yes. 8:16-22.

> <p>Ayat Hafalan</p>
> “Dan aku hendak menanti-nantikan Tuhan yang menyembunyikan wajahNya terhadap kaum keturunan Yakub; aku hendak mengharapkan Dia” (Yesaya 8:17).

Dalam sebuah bangunan yang sedang terbakar di New York City Harlem, seorang gadis buta duduk di tingkap pada tingkat empat. Anggota bomba sudah berputus asa. Mereka tidak dapat memuatkan tangga di antara bangunan itu, dan mereka tidak dapat memujuknya melompat ke jaring, yang sudah tentu tidak dapat dilihatnya.

“Akhirnya, ayahnya tiba dan berteriak melalui pembesar suara bahawa ada jaring dan memberitahu anaknya itu untuk melompat apabila dia memberikan arahan. Gadis itu melompat dengan begitu santai sehingga tidak ada satu pun tulang yang patah atau bahkan langsung tidak mengeraskan ototnya dalam lompatan empat tingkat itu. Oleh kerana dia mempercayai ayahnya sepenuhnya, ketika dia mendengar suara ayahnya, dia melakukan apa yang ayahnya katakan sebagai yang terbaik.”—Diubahsuai oleh Michael P. Green, 1500 Illustrations for Biblical Preaching, ms. 135.

Dengan cara yang sama, Tuhan memberikan bukti yang jelas bahawa Dia menginginkan yang terbaik untuk anak-anak-Nya, tetapi mereka menolak cara lembut yang ditunjukkanNya kepada mereka pada kali yang pertama; Oleh itu, Dia berbicara kepada mereka dengan suara tempikan dan air bah.

Apakah pengajaran yang kita pelajari dari kesilapan-kesilapan mereka?

_*Kaji pelajaran minggu ini untuk persediaan Sabat, 23 Januari._