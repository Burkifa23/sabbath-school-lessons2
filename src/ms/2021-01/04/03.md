---
title:  'Kesudahan yang Boleh Dijangkakan (Yes. 7:17-25)'
date:  18/01/2021
---

`Baca ayat-ayat di atas. Apa yang Tuhan katakan akan terjadi di negeri ini? Mengapa kita tidak terkejut dengan kesudahan ini?`

“Undangan demi undangan disampaikan kepada Israel yang bersalah supaya kembali menunjukkan kesetiaan mereka kepada Yehovah. Himbauan-himbauan para nabi itu lemah lembut; dan ketika mereka berdiri di depan orang banyak, dengan sungguh-sungguh mengajak supaya bertaubat dan melakukan pembaharuan, kata-kata mereka mendatangkan hasil yang memberikan kemuliaan kepada Tuhan.”—EllenG. White, Prophets and Kings, ms. 325.

Oleh itu, bagi Ahas, seorang raja yang pengecut, bukannya beriman, khabar baik dari Tuhan adalah bahawa Syria dan Israel akan dihapuskan. Berita buruknya adalah bahawa Asyur, sekutu dan “sahabat” yang dipilihnya untuk membantunya, akan menjadi musuh yang lebih merbahaya daripada Syria dan Israel sebelumnya. Menolak penyelamatan yang ditawarkan Tuhan bererti bahawa Ahas dijamin kalah. Sekiranya Ahas berfikir bahawa dunianya sedang hancur pada saat ini, sebenarnya, keadaan akan menjadi lebih buruk lagi!

“Lebih baik berlindung pada Tuhan daripada percaya kepada para bangsawan” (Mzm. 118:9).	Bagaimana mungkin Ahas boleh mempercayai bahawa Tiglat-Pileser III akan puas hanya dengan mengambil negara-negara utara dan akan menghormati Yehuda? Tulisan-tulisan Asyur, seperti catatan raja-raja Asyur sendiri, membuktikan bahawa keinginan mereka untuk mendapatkan kuasa tidak boleh dipuaskan.

`Baca 2 Raja-raja 16: 10–18 dan 2 Tawarikh 28: 20–25. Apa yang sedang berlaku kepada Ahas? Prinsip kerohanian apa yang kita lihat terungkap di sini? Mengapa kita tidak terkejut dengan tindakannya?`

2 Tawarikh 28: 20-23 memberi kesimpulan yang jelas tentang apa yang terjadi akibat daripada permohonan Ahas untuk meminta bantuan dari Asyur lebih daripada bergantung kepada Tuhan.

`Kecenderungan semula jadi kita adalah untuk mempercayai apa yang dapat kita lihat, rasa, sentuh — perkara-perkara duniawi. Namun, seperti yang kita tahu, perkara-perkara di dunia akan lenyap. Lihat 2 Korintus 4:18. Apakah yang disampaikan oleh ayat ini kepada kita? Bagaimana kita dapat menerapkan mesejnya kepada kehidupan kita sendiri? Apakah perbezaannya bagi kita jika kita melakukannya?`