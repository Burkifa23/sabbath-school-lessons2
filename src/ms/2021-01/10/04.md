---
title:  'Siapa yang Percaya? (Yes. 52:13 – 53:12)'
date:  02/03/2021
---

Dalam Yesaya 52:13 Hamba Tuhan sangat ditinggikan, tetapi tanpa amaran, ayat berikutnya menggambarkan penampilanNya begitu bercacat-cela sehinggakan Dia tidak dapat dikenali sebagai salah satu daripada “anak-anak lelaki.” Perjanjian Baru menerangkan penyebab-penyebab yang merosakkan penampilan Yesus, termasuk pencambukan, mahkota duri, penyaliban, tetapi, di atas segalanya, Dia menanggung dosa-dosa umat manusia. Dosa tidak pernah dimaksudkan untuk menjadi sesuatu yang alamiah bagi manusia; menanggung dosa itu menjadikan “Anak Manusia” ini kelihatan tidak bersifat manusiawi.

Bandingkan kisah ini dengan cerita Ayub, yang tiba-tiba menjunam jatuh dari kedudukannya yang dilimpahi kekayaan, kehormatan, dan kekuasaan yang besar menjadi seorang miskin yang penuh derita, duduk dalam abu di atas tanah dan menggaru-garu lukanya yang menyakitkan itu dengan beling (Ayub 1, 2). Perubahannya  begitu besar sehinggakan rakan-rakan Ayub tidak mengenalinya pada mulanya (Ayub 2:12). Persoalannya: Mengapa Ayub menderita? Mengapa Mesias Tuhan mesti menderita? Kedua-duanya tidak patut melaluinya. Kedua-duanya tidak bersalah. Jadi, mengapa mereka melalui penderitaan seperti itu?

`Baca ayat-ayat untuk hari ini dan senaraikan tempat-tempat yang disebut, di mana tema orang yang tidak bersalah menderita bagi orang-orang yang bersalah. Apakah mesej penting dalam ayat-ayat ini kepada kita?`

Lihat soalan-soalan dalam Yesaya 53:1. Soalan-soalan ini menekankan cabaran untuk mempercayai sesuatu yang tidak dapat dipercayai (bandingkan dengan Yohanes 12:37–41) dan memberi peringatan kepada kita supaya duduk sepanjang cerita ini. Namun, secara tersirat, soalan-soalan itu juga merupakan satu rayuan. Dalam konteks ini, kesejajaran di antara dua soalan itu menunjukkan bahawa tangan/kuasa keselamatan Tuhan (bandingkan dengan Yes. 52:10) dinyatakan kepada mereka yang mempercayai laporan itu. Adakah anda ingin mengalami kuasa Tuhan yang menyelamatkan? Maka percayalah pada catatan itu.

`Perhatikan Yesaya 53: 6 dengan teliti. Apakah mesej khusus di sini? Apa yang dikatakan oleh teks itu kepada anda, secara peribadi, yang dapat memberikan anda pengharapan walaupun terdapat dosa-dosa dan kegagalan-kegagalan anda di masa-masa lalu?`