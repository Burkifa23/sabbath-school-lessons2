---
title:  Melakukan yang Tidak Terbayangkan
date:  27/02/2021
---

### Bacaan Untuk Pelajaran Minggu Ini
Yes. 50:4-10, Yes. 52:13 – 53:12, Yes. 53:3-9, Yes. 53:10-12.

> <p>Ayat Hafalan</p>
> “Tetapi dia tertikam oleh kerana pemberontakan kita, dia diremukkan oleh kerana kejahatan kita; ganjaran yang mendatangkan keselamatan bagi kita ditimpakan kepadanya, dan oleh bilur-bilurnya kita menjadi sembuh” (Yesaya 53:5).

Lough Fook, seorang Kristian berbangsa Cina, merasa kasihan kepada rakan-rakan senegerinya yang menjadi hamba-hamba di lombong Amerika Selatan. Dia ingin memberi mereka injil pengharapan, tetapi bagaimana dia boleh menjangkau mereka? Penyelesaiannya, dia menjual dirinya selama lima tahun sebagai hamba. Dia dibawa ke Demerara, di mana dia bekerja di dalam lombong dan memberitahu rakan-rakannya tentang Yesus.

Lough Fook meninggal dunia, namun 200 orang telah dibebaskan dari keputusasaan apabila mereka menerima Yesus sebagai Juruselamat mereka.

Betapa suatu pengorbanan diri yang luar biasa demi untuk kepentingan orang lain! Sungguh satu teladan yang baik!

Melakukan yang tidak terpikirkan, iaitu dengan rendah hati “mengambil rupa seorang hamba” (Flp. 2: 7), Yesus juga telah mencapai hal yang tidak dapat dicapai - anda dan saya, dan seluruh dunia yang tertimbus dan tersesat dalam jurang dosa.

Pada minggu ini, kita akan melihat satu peristiwa luar biasa yang telah diramal beratus-ratus tahun yang lalu sebelum ia berlaku.

_*Kaji pelajaran minggu ini untuk persediaan Sabat, 6 Mac._