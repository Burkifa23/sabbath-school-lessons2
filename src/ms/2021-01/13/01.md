---
title:  Kelahiran Semula Planet Bumi
date:  20/03/2021
---

### Bacaan Untuk Pelajaran Minggu Ini
Yes. 65:17-25, Yes. 66:1-19, Yes. 66:19-21, Yes. 66:21, Yes. 66:22-24.

> <p>Ayat Hafalan</p>
> “ ‘Sebab sesungguhnya, Aku menciptakan langit yang baru dan bumi yang baru; hal-hal yang dahulu tidak akan diingat lagi, dan tidak akan timbul lagi dalam hati’ ” (Yesaya 65:17).

Pada suatu hari, seorang anak lelaki berusia 12 tahun, yang baru sahaja membaca buku berkaitan astronomi, enggan untuk pergi ke sekolah. Ibunya membawa anak itu berjumpa dengan doktor keluarga, yang bertanya, “Billy, ada apa? Mengapa kamu tidak lagi mahu belajar atau pergi ke sekolah?”

“Sebab, Doktor,” katanya, “Saya telah membaca dari buku astronomi ini yang mengatakan bahawa suatu hari nanti matahari akan terbakar dan semua kehidupan di bumi akan lenyap. Saya tidak melihat ada sebab untuk melakukan apa-apa sekiranya, pada akhirnya, semuanya akan musnah.”

Ibu, dalam keadaan histeria menjerit, “Ini bukan urusan kamu! Ini bukan urusan kamu!”

Doktor itu tersenyum dan berkata, “Tetapi, Billy, anda tidak perlu risau, kerana perkara ini berlaku nanti, kita semua telah lama mati.”

Sudah tentu, itulah masalahnya: Di akhirnya nanti, kita semua akan mati.

Mujurlah, kewujudan kita tidak semestinya berakhir dengan kematian. Sebaliknya, kita telah ditawarkan kehidupan, kehidupan kekal, di dunia yang diciptakan baru.

_*Kaji pelajaran pada minggu ini untuk persediaan Sabat, 27 Mac._