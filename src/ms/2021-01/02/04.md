---
title:  'Personaliti Baru (Yes. 6:5-7)'
date:  05/01/2021
---

Di dalam bait suci, hanya imam besar yang boleh menghampiri hadirat Tuhan dalam tempat yang Maha Suci pada Hari Pendamaian dan dengan perlindungan dari asap dupa, atau dia akan mati (Imamat 16: 2, 12, 13). Yesaya melihat Tuhan, walaupun dia bukan imam besar, dan dia tidak membakar dupa! Bait suci dipenuhi dengan asap (Yes. 6: 4), mengingatkan kita akan awan di mana kemuliaan Tuhan muncul pada Hari Pendamaian (Imamat 16:2). Terkejut dan menyangka bahawa dia akan mati (bandingkan Kel. 33:20; Hak. 6:22, 23), Yesaya berseru dengan pengakuan akan dosanya dan dosa bangsanya (Yes. 6:5), dan ini mengingatkan kita kepada pengakuan yang dilakukan oleh imam besar pada Hari Pendamaian (Imamat 16:21). “Berdiri sebagaimana adanya, di dalam terang hadirat Ilahi sepenuhnya di bagian dalam bait suci, ia menyadari bahwa jikalau membiarkan diri tidak sempurna dan tidak efisien, maka ia sama sekali tidak sanggup untuk menyelesaikan tugas di mana ia telah dipanggil.”—Ellen G. White, Para Nabi dan Raja, ms. 308.

`Mengapakah serafim itu menggunakan bara api yang masih hidup, atau terbakar, dari mezbah untuk membersihkan bibir Yesaya? (Yes. 6:6, 7).`

Serafim itu menerangkan bahawa dengan menyentuh bibir nabi itu, kesalahan dan dosanya dihapuskan (Yes.6:7). Dosa itu tidak dinyatakan secara spesifik, namun ia bukan hanya terbatas kepada kesalahan dalam pertuturan, kerana bibir bukan hanya mewakili kata-kata tetapi keseluruhan keberadaan orang yang mengucapkannya juga. Oleh kerana dia mendapat penyucian moral, Yesaya sekarang boleh memberikan pujian yang kudus kepada Tuhan.

Api merupakan ejen penyucian, kerana ia membakar ketidaksucian (lihat Bil. 31:23). Namun serafim itu menggunakan bara yang diambil dari tempat yang istimewa, dari api kudus mezbah, yang telah dinyalakan oleh Tuhan Sendiri, yang dijaga agar terus bernyala (Im. 6:12). Oleh itu, serafim itu telah menjadikan Yesaya suci dan bersih. Namun maksudnya lebih dari itu. Dalam kebaktian di dalam kaabah, atau bait suci, sebab utama mengambil bara dari mezbah adalah untuk menyalakan dupa. Bandingkan Imamat 16:12, 13, di mana imam tinggi akan mengambil bekas yang penuh dengan arang dari mezbah dan menggunakannya untuk menyalakan dupa. Namun, dalam Yesaya 6, serafim itu menyapukan bara tersebut kepada Yesaya, bukan untuk menyalakan dupa. Uzia mahu membakar dan mempersembahkan dupa, tetapi Yesaya yang menjadi dupa! Sama seperti cahaya api kudus dupa yang memenuhi rumah Tuhan dengan wangi-wangian kudus, ia juga menyalakan nabi itu untuk menyebarkan mesej yang kudus. Bukanlah satu kebetulan bahawa dalam ayat seterusnya dalam Yesaya 6 (Yes. 6:8), Tuhan mengirimkan Yesaya kepada umat-umatNya.

`Baca dengan teliti tentang respon Yesaya (Yes. 6:5) kepada penglihatan Tuhan. Bagaimana kita melihat di dalamnya sebagai ekspresi kepada masalah asas, bahawa manusia yang berdosa wujud di dalam alam semesta yang diciptakan oleh Tuhan yang “ ‘Suci, suci, suci’ ” (Yes. 6:3). Mengapakah hanya Yesus yang tergantung di kayu salib yang boleh menjawab kepada masalah ini? Apa yang terjadi di kayu salib yang boleh menyelesaikan masalah ini?`