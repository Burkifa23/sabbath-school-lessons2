---
title:  Krisis Kepimpinan
date:  02/01/2021
---

### Bacaan Untuk Pelajaran Minggu Ini
Yes. 6:1-4, Yes. 6:5-7, Yes. 6:8, Yes. 6:9-13.

> <p>Ayat Hafalan</p>
> “Dalam tahun matinya raja Uzia aku melihat Tuhan duduk di atas takhta yang tinggi dan menjulang, dan hujung jubahNya memenuhi Bait Suci” (Yes. 6:1).

Apabila ditanya oleh salah seorang pengikutnya tentang sifat-sifat kerajaan yang baik, Konfusius menjawab: “ ‘Makanan yang cukup, senjata yang cukup, dan keyakinan rakyat biasa.’

“ ‘Tapi,’ tanya seorang lagi pengikut, ‘katakan kamu tidak ada jalan selain dari memilih satu daripada tiga benda tersebut, mana satu yang akan kamu pilih?’

“ ‘Senjata’ kata Konfusius.

“Pengikutnya mendesak: ‘Katakan anda terpaksa memilih satu daripada dua yang tinggal, mana satu pilihan kamu?’

“Jawab Konfusius, ‘Makanan. Sejak dari dahulu, kelaparan menjadi nasib kepada kebanyakan orang, tetapi rakyat yang tidak lagi mempercayai pemimpin-pemimpinnya sudah menjadi satu kekalahan.’ ” –Diubahsuai oleh Micheal P. Green, 1500 Illustrations for Biblical Preaching (Grand Rapids, Mich.: Baker Books, 1989), ms. 215.

Orang-orang, sesungguhnya, menginginkan kepimpinan yang kuat dan yang boleh dipercayai. Semasa seorang askar mendaftar untuk bertugas dalam penggal untuk kali keduanya, perekrut tentera bertanya mengapa dia ingin mendaftar kembali. “Saya mencuba kehidupan orang biasa,” katanya, “tetapi tidak ada yang memimpin di luar sana.”

Pada minggu ini, kita akan melihat krisis kepimpinan di Yehuda dan kesudahannya yang menyedihkan.

_*Kaji pelajaran minggu ini untuk persediaan Sabat, 9 Januari._