---
title:  Kajian Tambahan
date:  08/01/2021
---

“Praktik-praktik kejahatan telah menjadi begitu merata di kalangan segala golongan sehingga beberapa orang yang tetap setia kepada Tuhan seringkali tergoda menjadi tawar hati dan memberi jalan kepada kekecewaan dan keputusasaan. Kelihatannya seakan-akan rencana Tuhan bagi Israel akan mengalami kegagalan sehingga dengan demikian bangsa yang memberontak itu harus menderita nasib malang yang sama seperti Sodom dan Gomora.

“Dalam keadaan yang demikian tidaklah menghairankan bahawa ketika tahun terakhir pemerintahan Uzia, Yesaya dipanggil untuk membawa pekhabaran amaran dan teguran Tuhan kepada Yehuda, dia segan untuk memikul tanggung jawab itu. Dia mengetahui bahawa dia akan menghadapi tentangan yang tegas. Ketika dia menyedari akan ketidakmampuannya sendiri untuk menghadapi situasi ini dan memikirkan tentang  ketegartengkukan serta ketidakpercayaan bangsa itu, untuk siapa dia harus bekerja, maka tugasnya nampaknya tidak ada pengharapan. Dalam keputusasaan, haruskah dia melepaskan kewajibannya dan membiarkan Yehuda tidak ditegur dalam penyembahan berhala mereka? Haruskah tuhan-tuhan Niniwe memerintah bumi bertentangan dengan Tuhan yang di surga?” Ellen G. White, Para Nabi dan Raja, ms. 306, 307.

**Soalan Perbincangan**:

`Jika seorang yang tidak percaya atau seorang ateis mencabar anda dengan persoalan, “Bagaimanakah anda menunjukkan bahawa Tuhan anda yang masih mengendali semuanya?” apakah jawapan anda?`

`Jika Tuhan yang masih lagi mengendalikan, mengapakah orang-orang yang tidak bersalah menderita? Adakah Yesaya 1:19, 20 bermaksud bahawa dalam kehidupan sekarang hanya perkara-perkara baik yang seharusnya terjadi kepada orang-orang yang setia kepada Tuhan dan hanya perkara buruk yang berlaku kepada mereka yang memberontak? Bandingkan dengan Ayub 1, 2; Mazmur 37; Mazmur 73. Bolehkah kita mendamaikan pemahaman kita tentang watak Tuhan dengan perkara buruk yang menimpa umat manusia? Adakah kita perlu berbuat demikian?`

`Dalam Yesaya 6, mengapakah begitu banyak perkaitan kepada Hari Perdamaian? Fikirkan tentang kenyataaan bahawa pada hari penghakiman tahunan ini, Tuhan menyucikan umatNya dengan membersihkan dosa orang-orang yang setia (Im. 16:30) dan memusnahkan orang-orang yang tidak setia (Im. 23:29, 30).`

**Kesimpulan**: Pada waktu-waktu ketidakpastian melanda, apabila kelemahan kepimpinan manusiawi begitu kelihatan, Yesaya diberikan penglihatan besar tentang Pemimpin Unggul alam semesta. Terkejut oleh kerana ketidak-layakannya tetapi disucikan dan diperkasakan oleh rahmat, Yesaya siap sedia untuk menjadi utusan Tuhan kepada dunia yang penuh dengan kejahatan.