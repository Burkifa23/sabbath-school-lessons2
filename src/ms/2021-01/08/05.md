---
title:  'Pencipta yang Penuh Rahmat (Yes. 40:12-31)'
date:  17/02/2021
---

`Bagaimanakah Yesaya 40 mengembangkan tema-tema berkaitan dengan rahmat dan kuasa Tuhan?`

Dalam keseluruhan bab ini, rahmat dan kuasa Tuhan terjalin rapat (lihat di bawah) dan bahkan digabungkan bersama, kerana kedua-duanya perlu bagi Tuhan untuk menyelamatkan umatNya. Dia mahu menyelamatkan mereka, kerana Dia penuh rahmat; Dia dapat menyelamatkan mereka, kerana Dia berkuasa.

- **Rahmat**  (Yes. 40:1-5): penghiburan, kedatangan Tuhan untuk membebaskan
- **Kuasa** (Yes. 40:3-8): kemuliaan, kekekalan lawan kelemahan m anusia.
- **Rahmat** (Yes. 40:9-11): berita baik penyelamatan, gembala bagi umatNya.
- **Kuasa** ( Yes. 40:12-26): Pencipta tiada tandingan.
- **Rahmat** (Yes. 40:27-31): sebagai Pencipta, memberikan kuasa kepada yang letih lesu

Sesudah memperkenalkan keperkasaan Tuhan dalam hal kemuliaan dan kekekalanNya (Yes. 40:3–8), Yesaya menghuraikan tentang kuasa dan kebijaksanaanNya yang unggul, yang membuatkan bumi dan manusia kelihatan sangat kecil dan lemah (Yes. 40: 12–17). Gaya bahasa Yesaya di sini, menggunakan soalan-soalan retorik dan analogi yang jelas berkenaan bumi dan bahagian-bahagiannya, kedengaran seperti jawapan yang diberikan Tuhan kepada Ayub (Ayub 38–41).

`Apakah jawaban kepada pertanyaan retorik Yesaya: “Jadi, dengan siapa hendak kamu samakan Tuhan” (Yes. 40:18)?`

Bagi Yesaya, begitu juga dengan Ayub, jawapannya jelas: tidak seorang pun. Tuhan tidak ada tolok bandingnya. Namun Yesaya memetik soalannya dan mengaitkan jawapannya kepada apa yang tersirat dalam perbuatan oang-orang dahulukala, iaitu bahawa Tuhan itu menyerupai patung berhala (Yesaya 40:19, 20).

Kepada tanggapan ini, Yesaya memberikan respon. Kedengarannya agak bodoh untuk menggunakan patung berhala sebagai perbandingan untuk Tuhan, namun untuk memastikan bahawa orang-orang boleh menangkap maksudnya, dia menerangkan keunikan Tuhan dan memberikan hujah-hujah yang tidak boleh dipersoalkan lagi, bahawa Dia adalah Pencipta yang kudus (Yes. 40:21-26).

`Bagaimanakah ayat 27 memperlihatkan sikap orang-orang, iaitu kepada siapa Yesaya menujukan mesej ini? Dalam cara bagaimanakah kita juga bersalah kerana mempunyai sikap yang sama?`

Tujuan mesej Tuhan adalah untuk menghibur orang-orang yang memerlukannya! Sama seperti Ayub, penderitaan mereka membuatkan mereka keliru dan kecewa dengan sifatNya.

`Lihat ayat-ayat untuk hari ini. Mereka berbicara bukan hanya tentang rahmat Tuhan dan kuasaNya tetapi juga kenyataan bahawa Dia adalah Pencipta. Mengapa kebenaran ini sangat penting untuk difahami? Bagaimanakah Sabat, pada setiap minggu, membantu mengukuhkan poin penting ini?`