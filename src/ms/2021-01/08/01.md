---
title:  “Hiburkan UmatKu”
date:  13/02/2021
---

### Bacaan Untuk Pelajaran Minggu Ini
Yes. 40:1, 2;  Yes. 40:3-8;  Yes. 40:9-11; Yes. 40:12-31.

> <p>Ayat Hafalan</p>
> “Hai Sion, pembawa khabar baik, naiklah ke atas gunung yang tinggi! Hai Yerusalem, pembawa khabar baik, nyaringkanlah suaramu kuat-kuat, nyaringkanlah suaramu, jangan takut! Katakanlah kepada kota-kota Yehuda: ‘Lihat, itu Tuhanmu’ ” (Yesaya 40:9).

Perang Dunia II berakhir pada tahun 1945 semasa seorang tentera Jepun bernama Shoichi Yokoi bersembunyi di dalam hutan di pulau Guam. Risalah-risalah yang dijatuhkan dari pesawat A.S. mengumumkan keamanan, tetapi Yokoi menganggapnya sebagai muslihat. Seorang tentera maharaja yang setia dan patriotik, dia telah berjanji tidak akan menyerah. Oleh kerana dia tidak mempunyai hubungan dengan mana-mana masyarakat, dia hidup bergantung kepada apa sahaja yang dia temukan di hutan, satu keadaan yang serba kekurangan dan sukar.

Pada tahun 1972, 27 tahun setelah berakhirnya Perang Dunia II, beberapa pemburu menemui Yokoi ketika dia sedang memancing, dan hanya setelah itu dia mengetahui bahawa khabar tentang damai itu benar. Sementara orang lain sudah  menikmati kedamaian beberapa dekad lamanya, Yokoi masih melalui kehidupan dalam serba-serbi kekurangan dan tekanan berdekad lamanya. — Roy Gane, Altar Call (Berrien Springs, Mich .: Diadem, 1999), ms. 304, diadaptasi.

Beberapa abad sebelumnya, melalui nabi Yesaya, Tuhan mengumumkan bahawa waktu penuh tekanan dan penderitaan umatNya akan benar-benar berakhir: “Hiburkanlah, hiburkanlah umatKu, demikian firman Tuhanmu, tenangkanlah hati Yerusalem dan serukanlah kepadanya, bahawa perhambaannya sudah berakhir, bahawa kesalahannya telah diampuni, sebab ia telah menerima hukuman dari tangan Tuhan dua kali lipat kerana segala dosanya” (Yes. 40: 1, 2).

Mari kita lihat apa yang dimaksudkan dengan ayat ini.

_*Kaji pelajaran minggu ini untuk persediaan Sabat, 20 Februari._