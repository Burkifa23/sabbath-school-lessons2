---
title:  Kajian Tambahan
date:  19/02/2021
---

Baca Ellen G. White, “Behold Your God!” dalam Prophets and Kings, ms. 311-321.

“Pada zaman Yesaya, pengertian rohani umat manusia menjadi gelap kerana fahaman yang salah terhadap Tuhan. Sudah begitu lama Syaitan berusaha untuk mempengaruhi manusia supaya memandang Khalik mereka sebagai Pencipta dosa, penderitaan serta kematian. Mereka yang tertipu olehnya, membayangkan bahawa Tuhan itu keras dan sangat mendesak. Mereka menganggapNya sedang memata-matai untuk menuduh dan mempersalahkan, dan tidak mahu menerima orang berdosa selagi ada alasan untuk tidak menolongnya. Hukum kasih yang memerintah syurga telah disalahertikan oleh si penipu sebagai pembatas kepada kebahagiaan manusia, sebuah kuk yang membebankan, yang ingin mereka lepaskan diri. Dia menyatakan bahawa peraturan-peraturanNya tidak dapat dituruti dan bahawa hukuman kepada pelanggaran dijatuhkan dengan sewenang-wenangnya.”—Ellen G. White, Prophets and Kings, ms. 311.

**Soalan Perbincangan**:

`Ringkaskan dengan perkataan anda sendiri mesej dalam Yesaya 40:12–31. Tulis menggunakan gambaran moden, seperti penemuan saintifik moden yang menunjukkan lebih banyak lagi tentang kuasa Tuhan kita yang luar biasa. Kongsikan ringkasan anda kepada kelas anda.`

`Bagaimanakah penerangan Yesaya berkaitan dengan kekekalan Firman Tuhan berbanding dengan kehidupan manusia yang singkat (Yesaya 40: 6–8) berbicara tentang ketakutan anda terhadap kematian? Bagaimana ia berhubungkait dengan  pengharapan kebangkitan anda (Ayub 19:25–27, Dan. 12:2, 1 Kor. 15:51–57, 1 Tes. 4:13–18)?`

`Selami maksud Yesaya 40:12–31. Bagaimana seseorang dapat disembuhkan dari kesombongan dan keangkuhan?`

**Kesimpulan**: Melalui Yesaya, Tuhan memberikan penghiburan kepada mereka yang telah menderita. Masa kesusahan mereka telah berakhir, dan Tuhan kembali semula kepada mereka. Gantinya merasa putus asa dan bingung, mereka boleh mempercayai Tuhan untuk menggunakan kuasa kreatifNya bagi mereka.