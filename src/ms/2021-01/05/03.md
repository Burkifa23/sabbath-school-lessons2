---
title:  'Seorang Anak untuk Kita (Yes. 9:6, 7)'
date:  25/01/2021
---

Inilah kelahiran ketiga yang istimewa dalam kitab Yesaya, berikutan kelahiran Immanuel dan Maher-Syalal-Hash-Bas.

`Apakah yang istimewa tentang Anak yang disebut dalam ayat-ayat ini? Yesaya 9:5, 6.`

Perhatikan bahawa Penyelamat ini mempunyai beberapa nama julukan yang menggambarkan Dia dalam  beberapa cara. Di Timur Dekat kuno, raja-raja dan dewa-dewa mempunyai  beberapa nama untuk menunjukkan kebesaran mereka.

Dia “ajaib,” sama seperti Malaikat ilahiah Tuhan telah menggambarkan namaNya sendiri kepada ayah Samson sebagai “ ‘ajaib’ ” (Hakim. 13:18; kata akar yang sama dalam Bahasa Ibrani) dan kemudian naik ke surga di dalam nyala api korban di atas mezbah Manoah (Hakim 13:20), yang menunjukkan satu lambang persembahan korban diriNya sendiri lebih dari seribu tahun kemudiannya.

Dia disebut sebagai ilahi (“Tuhan yang Perkasa”) dan Pencipta yang abadi (“Bapa yang Kekal”; lihat Lukas 3:38: “... Adam, anak Tuhan”).

Dia adalah Raja dari dinasti Daud; Kerajaan damaiNya akan kekal abadi.

Diberikan dengan sifat-sifat sedemikian rupa, siapakah Anak ini? Lihat Lukas 2: 8–14.

Ada yang mencuba untuk mengidentifikasikan Dia dengan Raja Hizkia, tetapi penerangan-penerangan tentangNya jauh melebihi daripada sifat manusia biasa. Hanya seorang yang layak: Yesus Kristus, Anak Ilahi Tuhan dan Pencipta (Yohanes 1: 1–3, 14; Kol 1: 15–17; Kol 2: 9; Ibr.1: 2), yang telah dilahirkan bagi kita demi untuk menyelamatkan kita dan memberikan kita kedamaian. Dia telah menerima semua kuasa di langit dan di bumi, dan Dia sentiasa beserta kita (Mat. 28: 18–20). Sambil mengekalkan ketuhananNya, Dia juga telah menjadi manusia sepanjang waktu, senantiasa mampu bersimpati dengan kelemahan kita (Ibrani 4:15). “Sebab seorang anak telah lahir untuk kita”…selamanya!

“Ketika Kristus datang ke dunia kita, Syaitan berada di bumi, dan menentang setiap inci kemajuan yang ada pada laluanNya, dari palungan  sehinggalah ke Kalvari. Syaitan telah menuduh Tuhan bahawa Dia menuntut penyangkalan diri dari para malaikat, sedangkan Dia Sendiri tidak tahu maksud semuanya itu, malahan, Dia Sendiri tidak melakukan pengorbanan diri untuk orang lain. Inilah tuduhan-tuduhan yang dibuat oleh Syaitan terhadap Tuhan di syurga; dan setelah si jahat itu diusir dari syurga, dia terus-menerus menuduh bahawa Tuhan menuntut pelayanan yang Dia sendiri tidak lakukan. Kristus datang ke dunia untuk membuktikan tuduhan-tuduhan palsu ini, dan untuk menyatakan Bapa. ”- Ellen G. White, Selected Messages, buku 1, ms. 406 & 407.

`Apakah yang diberitahukan oleh pernyataan ini tentang sifat Tuhan?`