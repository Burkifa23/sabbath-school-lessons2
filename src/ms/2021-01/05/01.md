---
title:  Putera Damai yang Agung
date:  23/01/2021
---

### Bacaan Untuk Pelajaran Minggu Ini
Yes. 9:1-5; Yes. 9:6, 7; Yes. 9:8-10:34; Yes. 11; Yes. 12:1-6.

> <p>Ayat Hafalan</p>
> “Sebab seorang anak telah lahir untuk kita, seorang putera telah diberikan untuk kita; lambang pemerintahan ada di atas bahunya, dan namanya disebut orang; Penasihat Ajaib, Tuhan yang Perkasa, Bapa yang Kekal, Raja Damai” (Yesaya 9:5).

Dr. Robert Oppenheimer, yang mengawasi penciptaan bom atom pertama, menghadap Jawatankuasa Kongres [di Amerika Syarikat]. Mereka bertanya kepadanya apakah ada pertahanan terhadap senjata itu. “Sudah tentu,” jawab ahli fizik yang hebat itu.

“ ‘Dan ia adalah—‘

Dr. Oppenheimer memandang kepada hadirin yang terdiam itu, menunggu jawapan dan berkata dengan nada perlahan: ‘Damai.’ ”—Dikompilasi oleh Paul Lee Tan, Encylopedia of 7,700 Illustrations: Signs of the Times (Rockville, Md.: Assurance Publishers, 1979), ms. 989.

Damai merupakan angan-angan manusia sejagat. Dianggarkan sejak sejarah dunia mula dicatat, hanya 8 peratus kedamaian yang dinikmati oleh dunia dari seluruhnya. Semenjak beberapa tahun ini, sekurang-kurangnya lapan ribu perjanjian telah dibatalkan (Paul Lee Tan, ms. 987, diadaptasi).

Pada tahun 1895, Alfred Nobel, pereka cipta dinamit, menyediakan dana untuk menganugerahkan hadiah kepada individu-individu yang memberikan sumbangan luar biasa dalam usaha keamanan (Paul Lee Tan, ms. 988, diadaptasi). Namun, dalam beberapa tahun kebelakangan ini bagaimanapun, sebahagian daripada pemenang-pemenang Hadiah Nobel Keamanan itu sendiri turut terlibat dalam konflik keganasan.

Pada minggu ini, kita akan membaca tentang satu-satunya orang yang boleh membawa kedamaian yang sejati dan abadi.

_*Kaji pelajaran minggu ini untuk persediaan Sabat, 30 Januari._