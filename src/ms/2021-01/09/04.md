---
title:  '“Mesias” Bangsa Persia (Yes. 44:26 – 45:6)'
date:  23/02/2021
---

`Apakah ramalan menakjubkan yang didapati dalam Yesaya 44: 26 – 45: 6?`

Pelayanan Yesaya berlangsung dalam sekitar tahun 745 SM. sehingga 685 SM. Setelah menyebut seorang penakluk dari timur dan dari utara (Yes. 41:2, 3, 25) dan menyimpulkan bahawa ini adalah berita baik bagi Yerusalem (Yesaya 41:27), Yesaya dengan tepat meramalkan nama penakluk itu sebagai Koresh dan menggambarkan kegiatan-kegiatannya. Koresh sesungguhnya datang dari utara dan timur Babilon dan telah menakluki kota ini pada tahun 539 SM; dia melayani Tuhan dengan membebaskan bangsa Yahudi dari pembuangan Babilon; dan dia mengizinkan pembangunan semula bait suci di Yerusalem (lihat Ezra 1).

Letakkan ramalan ini ke dalam perspektif. Oleh kerana ada lebih kurang seratus empat puluh enam tahun dari saat kematian Yesaya hingga kepada kejatuhan Babilon, nubuatannya mendahului setengah abad lebih awal dari waktunya. Ia serupa dengan George Washington meramalkan bahawa seorang lelaki bernama Jeneral Dwight Eisenhower akan membantu membebaskan Eropah pada tahun 1945!

Oleh kerana tindakan-tindakan Koresh dibuktikan dengan baik melalui pelbagai  sumber rujukan kuno, termasuklah sejarah Babilon, laporannya sendiri dalam “Silinder Koresh,” dan Alkitab (2 Tawarikh 36:22, 23; Ezra 1; Daniel 5; Dan. 6:28; Dan.10: 1), ketepatan nubuatan Yesaya tidak dapat dipertikaikan. Ini meneguhkan iman orang-orang yang percaya bahawa nabi yang benar menerima ramalan-ramalan yang tepat dari Tuhan, yang mengetahui masa depan jauh lebih awal.

`Mengapakah Tuhan memanggil Koresh sebagai “orang yang Kuurapi” (Yes. 45:1)?`

Kata Ibrani untuk “diurapi” di sini adalah kata dari mana kita mendapatkan kata Mesias. Di tempat lain dalam Perjanjian Lama, kata ini boleh merujuk kepada imam besar yang diurapi (Imamat 4:3, 5, 16; Imamat 6:22), seorang raja Israel yang diurapi (1 Sam. 16:6; 1 Sam. 24:6, 10; 2 Sam. 22:51), atau Mesias, raja dan pembebas dari keturunan Daud yang ideal di masa depan (Mzm. 2: 2; Dan. 9:25, 26). Dari sudut pandangan Yesaya, Koresh adalah raja masa depan itu, yang dikirim oleh Tuhan untuk menyelamatkan umatNya. Namun, dia adalah mesias yang pelik kerana dia bukan berbangsa Israel. Dia akan melakukan beberapa perkara yang akan dilakukan oleh Mesias, seperti mengalahkan musuh-musuh Tuhan dan membebaskan orang-orangNya yang telah ditawan, tetapi dia bukanlah Mesias yang dimaksudkan kerana dia bukan keturunan Daud.

Melalui ramalan tentang Koresh, Tuhan membuktikan keilahianNya yang unik dengan menunjukkan bahawa Dialah satu-satunya yang mengetahui masa depan (Yes. 41: 4, 21–23, 26–28; Yes. 44:26). Dia juga mendekati Koresh: “Aku akan memberikan kepadamu harta benda yang terpendam dan harta kekayaan yang tersembunyi, supaya engkau tahu, bahawa Akulah Tuhan, Tuhan Israel (Isa 45: 3).

`Pikirkan tentang beberapa nubuatan Alkitab lain yang telah terjadi seperti yang diramalkan (seperti semua kerajaan Daniel 2 kecuali yang terakhir, Daniel 7, atau mengenai masa Kristus dalam Daniel 9:24–27). Apakah pengharapan yang ditawarkan oleh nubuatan ini kepada kita sebagai individu-individu?`