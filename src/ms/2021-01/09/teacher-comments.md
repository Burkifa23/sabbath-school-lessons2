---
title:  Komen Guru
date:  26/02/2021
---

**Fokus Pembelajaran**: Yesaya 41

#### Bahagian I: Gambaran Keseluruhan

Terdapat perkaitan di antara Yesaya 1 dan 41. Kita boleh melihat ini dalam panggilan kepada Yehuda, dalam Yesaya 1:18: “Marilah, baiklah kita beperkara.” Yesaya 41:1 memperlihatkan undangan yang serupa: “Baiklah kita tampil bersama-sama untuk beperkara.” Namun, dalam hal ini, undangannya melibatkan kawasan yang lebih luas dengan implikasi, satu acara yang lebih besar: ke “hujung-hujung bumi” (ayat 5).

Ungkapan mišp̱āṭ (penghakiman, Yesaya 41:1) dalam bahasa Ibrani juga dapat dimengertikan sebagai “perselisihan, kes,” “tuntutan hukum” (Ludwig Koehler dan Walter Baumgartner, The Hebrew and Aramaic Lexicon of the Old Testament, jilid 2) , ms. 651). Konsep ini hampir sama dengan maksud kata Ibrani niwwāḵḥâ (untuk berdebat [dalam perbicaraan]) dalam Yesaya 1:18 (Ludwig Koehler dan Walter Baumgartner, The Hebrew and Aramaic Lexicon of the Old Testament, jil. 2, ms. 410). Yesaya 41:21 menegaskan idea berkaitan perbicaraan mahkamah, dan ayat itu hampir sama dengan Yesaya 1:18: “ ‘Ajukanlah perkaramu,’ firman Tuhan, ‘Kemukakanlah alasan-alasanmu’. ”

Dalam ayat-ayat berikut, dua sisi kes itu dinyatakan. Pada satu bahagian, Tuhan, dan di satu bahagian lagi, Israel, hamba itu.

Tuhan, di dalam bab 41, digambarkan dalam banyak cara: “Yang Mahakudus, Tuhan Israel,” Penebus, Pencipta, dan Raja. Sebaliknya, Israel atau Yehuda digambarkan sebagai “hambaKu”; “Yang telah Kupilih”; dan “Yang Kukasihi” (my friend)  yang merujuk  kepada Abraham.

Terdapat tiga topik utama yang diselidiki dalam pelajaran ini: (1) Tuhan perjanjian; (2) Tuhan dan gelaran-gelaran lain; dan (3) Israel, hamba itu.

#### Bahagian II: Ulasan

**Tuhan Perjanjian Itu**

Tuhan digambarkan dalam beberapa cara dalam Yesaya 41. Ketika Tuhan disebut dalam perkaitan dengan umatNya, dalam perhubungan perjanjian, Alkitab menggunakan nama YHWH, “Tuhan.” Yesaya menggunakan nama ini sekitar empat ratus lima puluh kali dalam bukunya. Ungkapan ini digunakan sebanyak 6,828 kali dalam Alkitab Ibrani (David J. A. Clines, The Dictionary of Classical Hebrew, jil. 4, ms. 122).

Pencerahan Pentateuchal memberikan pemahaman yang jelas kepada nama ini. Pelajaran ini mengulas beberapa ayat yang berkaitan dengan tokoh yang dimaksudkan oleh Yesaya: Abraham. Terdapat tiga peristiwa penting dalam hubungan perjanjian antara Tuhan dan Abraham, dan nama ilahi yang digunakan di sini adalah YWWH: (1) Tuhan (YHWH) memanggil Abram dan berjanji kepadanya untuk menjadikannya bangsa yang besar (Kejadian 12:1-3) , (2) Tuhan (YHWH) membuat perjanjian (Kejadian 15:1-21), dan (3) Tuhan (YHWH) mengesahkan perjanjian itu (Kej. 17:1-27). Beberapa ungkapan dalam Kejadian 12 memaparkan satu perhubungan peribadi antara Tuhan dan Abraham. “…akan Kutunjukkan kepadamu; Aku…memberkati engkau,…membuat namamu masyur ” (Kejadian 12:1, 2).

Bahagian yang satu lagi, Kejadian 15, juga diperkenalkan dengan menggunakan ungkapan YHWH. Perjanjian itu mencakup bahasa Tuhan untuk memberikan penjagaan peribadi kepada Abram: “Janganlah takut, Abram, Akulah perisaimu” (Kejadian 15:1). Kejadian 15:2-6 menunjukkan perundingan mengenai keprihatinan seorang individu di hadapan Tuhan, di mana Abram menyatakan kebimbangannya terhadap pemenuhan perjanjian itu. Dalam Kejadian 15:7, Tuhan menyebut-ulang namaNya kepada Abram: “Akulah Tuhan, yang membawa engkau keluar dari Ur-Kasdim untuk memberikan negeri ini kepadamu menjadi milikmu” (Kejadian 15:7). Kejadian 15:18 juga menunjukkan dengan jelas hubungkait antara nama YHWH dan perjanjian. “Pada hari itulah Tuhan mengadakan perjanjian dengan Abram serta berfirman: ‘Kepada keturunanmulah Kuberikan negeri ini.”

Dalam Kejadian 17, Tuhan (YHWH) sekali lagi berinteraksi dengan Abram. Naratif itu menunjukkan satu hubungan peribadi – “hiduplah di hadapanKu” (Kej. 17: 1) -- dan ia juga memberitahukan kita bahawa perjanjian itu akan menjadi kenyataan: “Aku akan mengadakan perjanjian antara Aku dan engkau, adan Aku akan membuat engkau sangat banyak” (Kej. 17 :2). Hal ini diulang dalam Kejadian 17:4, dan ia juga memberi kesan kepada nama peribadi salah seorang daripada ahli perjanjian itu, iaitu Abram: “Kerana itu namamu bukan lagi Abram, melainkan Abraham” (Kej. 17: 5).

Kadang-kadang dalam formula perjanjian, ungkapan ʾᵉlōhim (Tuhan) ditambahkan pada nama YWHW. Oleh itu, dalam jenis kesusasteraan ini, subjek perjanjian adalah YHWH, dan kadang-kadang Tuhan TUHAN atau Tuhan TUHANmu. Dalam pengalaman Abraham, kita telah melihat bahawa nama itu dikaitkan dengan perbuatan perjanjian dan hubungan peribadi dengan YHWH,  TUHAN.

Unsur-unsur perjanjian juga dilihat dalam Yesaya 41. Kita menyimpulkan ini bukan hanya kerana penggunaan nama YHWH tetapi juga berdasarkan rujukan kepada Israel sebagai yang “Kupilih” (Yes. 41:8). Bayangan kepada Abraham, nama yang besar dalam perjanjian dengan Israel, juga merupakan faktor lain yang menandakan kewujudan unsur-unsur tersebut. Namun, seperti yang telah disebutkan di atas, nama YHWH (Tuhan) dikaitkan dengan hubungan peribadi Tuhan dengan umatNya. Yesaya 41 memperlihatkan sifat peribadi hubungan ini dengan jelas. Tuhan memanggil Abraham sebagai sahabatNya (yang Kukasihi) (Yes. 41:8), sama seperti ungkapan terakhir dalam “Aku, Tuhan, yang terdahulu, dan bagi mereka yang terkemudian Aku tetap Dia juga” (Yes. 41: 4).

Ungkapan “Aku tetap Dia” dijelaskan oleh John Oswalt seperti kedudukan berikut: “Dia beserta kita, waktu sihat atau sakit, bergantung pada tindak balas kita kepadaNya. Tidak ada yang lain sepertiNya; Dialah satu-satunya makhluk yang tidak  mempunyai sebarang perkaitan di alam semesta, satu-satunya yang boleh mengatakan 'Aku.' ”- The Book of Isaiah, Chapters 40-66, The New International Commentary on the Old Testament,  (Grand Rapids: Eerdmans Publishing Company , 1998), ms. 84.

Oswalt juga melihat beberapa perkaitan di sini antara Yesaya dengan Perjanjian Baru. Dia mengatakan, “Terjemahan LXX biasa ʾᵃnı̂ hûʾ, ‘Akulah’ adalah egō eimi. Kenyataan bahawa Yesus dengan mudah menggunakan ungkapan ini kepada [D]diriNya sendiri (bandingkan dengan Yohanes 8:58 dan Yohanes 18: 5) menunjukkan dengan jelas tentang kesedaran akan identiti diri[N]nya.”—The Book of Isaiah, Chapters 40-66, The New International Commentary on the Old Testament, ms. 84, 85.

**Tuhan dan Gelaran-gelaran Lain**

Beberapa penambahan perwatakan Tuhan ditekankan dalam Yesaya 41. Dia adalah Yang Suci. “ ‘Akulah yang menolong engkau,’ demikianlah firman Tuhan, ‘dan yang menebus engkau ialah Yang Mahakudus, Tuhan Israel’ ” (Yes. 41:14). Gagasan yang serupa dinyatakan dalam Yesaya 41:20: “…tangan Tuhan yang membuat semuanya ini dan Yang Mahakudus, Tuhan Israel, yang menciptakannya.”

“Yang Mahakudus” adalah salah satu daripada gelaran-gelaran utama Tuhan dalam kitab Yesaya, dan ini menjadi salah satu topik utama buku ini. Ungkapan “Yang Mahakudus” digunakan sebanyak 33 kali oleh Yesaya. Seperti yang ditunjukkan dalam Pelajaran 2, “suci” merujuk kepada “kemurnian, kesempurnaan, kemuliaan YHWH yang tersembunyi.” Kesucian adalah hakiki keberadaanNya. Gelaran “Yang Mahakudus” menjadi piawaian moral untuk bangsa itu. Seruan untuk kekudusan ini berakar pada hukum Musa, berdasarkan pernyataan Tuhan tentang kesempurnaanNya sendiri: “Berbicaralah kepada segenap jemaah Israel dan katakan kepada mereka: Kuduslah kamu, sebab Aku, Tuhan, TUHANmu, kudus” (Im. 19: 2).

Nabi Yesaya menggunakan gelaran “Mahakudus” untuk menyatukan dua ciri lain yang berkaitan dengan Tuhan: Tuhan sebagai Pencipta dan Penebus. Idea Tuhan sebagai Pencipta kita dinyatakan dalam paralelisme yang indah dalam Yesaya 41:20:

_“Bahawa tangan Tuhan yang membuat semuanya ini dan Yang Mahakudus, Tuhan Israel, yang menciptakannya”_

Tuhan ditampilkan sebagai Penebus dalam Yesaya 41: “…yang menebus engkau ialah Yang Mahakudus, Tuhan Israel” (ayat 14). Perkataan Ibrani yang biasanya diterjemahkan sebagai Penebus bermaksud “untuk menuntut kembali sebagai milik seseorang” atau “untuk menuntut bagi seseorang.” -- Ludwig Koehler dan Walter Baumgartner, The Hebrew and Aramaic Lexicon of the Old Testament, jil. 1, ms. 169.

Ciri-ciri Tuhan sebagai Pencipta (dalam hal ini, Israel) dan sebagai Penebus Israel dapat dilihat dalam bahagian buku ini. Contohnya ialah Yesaya 43:1:

_“Tetapi sekarang, beginilah firman Tuhan, yang menciptakan engkau, hai  Yakub, yang membentuk engkau, hai Israel, ‘Janganlah takut, sebab Aku telah menebus engkau, Aku telah memanggil engkau dengan namamu, engkau ini kepunyaanKu.’ ”_

Gelaran lain yang digunakan Yesaya sejajar dengan Tuhan adalah “Raja, Tuhan Yakub” (Yes. 41:21). Tidak dinafikan lagi bahawa ini merupakan gelaran Mesianik.

Oleh itu, Yesaya 41 mengungkapkan pelbagai nama dan gelaran yang menggambarkan Tuhan. Sungguh menarik, penulis menggunakan ungkapan yang sama dalam Yesaya 43:15 untuk merujuk kepada Tuhan: “Akulah Tuhan, Yang Mahakudus, TUHANmu, Rajamu, yang menciptakan Isarel.”

**Israel, hamba itu.**

Tuhan telah diberikan dengan gelaran-gelaran yang berbeza dalam Yesaya 41. Israel, dalam hubungan perjanjiannya dengan Tuhan, juga telah menerima beberapa nama panggilan. Sebagai contoh, Israel, dalam hubungannya dengan Tuhan, adalah “hamba,” “yang Kupilih,” dan “yang Kukasihi” (sahabatKu).

Dalam banyak bahagian buku Yesaya, Israel, atau lebih kepada bangsa Yehuda, adalah hamba Tuhan itu. Beberapa ayat lain, bandingkan Yesaya 41:8, 9; Yesaya 44:1, 21; Yesaya 45:4; Yesaya 48:20; dan Yesaya 49:3.

Yesaya 41:8 membawa banyak maksud tersirat penting berkenaan hamba tersebut:

_“Tetapi engkau, hai Israel, hambaKu, Hai yakub, yang telah Kupilih, Keturunan Abraham, yang Kukasihi.”_

Alec Motyer mengenal pasti empat ciri hamba dalam ayat ini: “pertama, bahawa Israel menjadi hamba Tuhan atas pilihan ilahi (Yes. 41: 8b, 9d; Ef. 1: 4); kedua, bahawa hubungan itu bermula dengan Abraham. SahabatMu (2 Taw. 20: 7; [Yakobus] 2:23) secara harfiah adalah ‘yang Kukasihi’/‘yang mengasihiKu.’ Ketiga, ia  memberitahu kita bahawa pelanjutan perjanjian itu kepada keturunan Abraham (secara literal -‘benih’, Kej 17:7) masih berlaku (memilih engkau ... tidak menolak engkau); dan, keempat, bahawa dalam pemilihan dan panggilan Abraham, Tuhan menunjukkan bahawa kekuasaannya meluas sehingga ke hujung bumi. . . tempat yang paling jauh. Dalam semua ini, tidak ada apa pun yang boleh dilakukan oleh hamba; hanya bahawa Israel mempunyai status yang dihormati.”- J. Alec Motyer, Isaiah: An Introduction and Commentary, Tyndale Old Testament Commentaries, (Downers Grove, IL: InterVarsity Press, 1999), jil. 20, ms. 286.

#### Bahagian III: Penerapan Hidup

1. 	Tuhan kita dinyatakan dalam Alkitab dalam banyak cara. Dia adalah ʾᵉlōhim agung, penguasa alam semesta, dan Tuhan yang tiada tolok bandingnya. Namun, Tuhan juga adalah Tuhan peribadi, dan, untuk menunjukkan ini, penulis-penulis alkitabiah menggunakan nama YHWH, Tuhan. YHWH adalah Tuhan perjanjian, Tuhan mempunyai interaksi secara peribadi dengan manusia.

Bagaimanakah anda dapat membezakan kedua-dua aspek Tuhan itu dengan makhluk-makhlukNya? Baca Kejadian 1:1 dan Kejadian 12:1 untuk membantu anda menjawab soalan ini.

`2. 	Yesaya 41 mengungkapkan Tuhan dengan berbagai cara. Buku ini merujuk kepada Tuhan sebagai “Yang Suci Israel,” Penebus, Pencipta, dan Raja. Mana antara tajuk ini yang sangat relevan dengan anda dalam hidup anda, dan mengapa?`