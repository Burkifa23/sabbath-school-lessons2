---
title:  Kajian Tambahan
date:  05/02/2021
---

“Apakah dengan syarat-syarat kita menerima keselamatan? —Tidak pernah dengan syarat kita datang kepada Kristus. Dan jika kita datang kepada Kristus, maka apakah syaratnya? Syaratnya adalah bahawa dengan iman yang hidup, kita dengan seluruhnya dan sepenuhnya memegang pahala dari darah Juruselamat yang disalibkan dan yang  telah bangkit. Apabila kita melakukan itu, maka kita melakukan pekerjaan kebenaran. Namun, ketika Tuhan memanggil orang berdosa dalam dunia kita, dan menjemputnya, tidak ada syarat diberikan di sana; dia mendekat oleh undangan Kristus, dan bukan kerana sekarang anda harus bertindak balas untuk datang kepada Tuhan. Orang berdosa itu datang, dan sementara dia datang dan melihat Kristus tergantung di atas salib Kalvari, yang Tuhan bangkitkan di dalam fikirannya, ada cinta melebihi apa pun yang pernah dibayangkan telah menguasainya.”-- Ellen G. White, Manuscript Releases , jilid 6, ms. 32.

**Soalan Perbincangan**:

`Renungkan pernyataan Ellen G. White di atas; baca dalam konteks pelajaran Rabu. Apa yang ingin diberitahu olehnya? Perhatikan dalam pernyataannya tentang kedua-dua elemen perjalanan Kristian: iman dan kemudian, usaha. Bagaimana dia membezakan kedua-duanya?`

`Mengapakah keangkuhan dan kesombongan merupakan dosa yang sungguh merbahaya? Mengapakah sukar untuk menyingkirkan kedua-duanya? Adakah kerana sifat alamiah kedua-duanya boleh menyebabkan orang menjadi buta kepada keperluan untuk membuang sikap ini? Lagipun, jika anda bangga, anda berfikir anda baik-baik saja, dan jika anda berfikir anda baik-baik saja, mengapa perlu berubah? Bagaimanakah tinggal tetap pada Salib dan apa yang dilambangkannya (satu-satunya cara untuk menyelamatkan seseorang) menjadi penawar yang berkuasa bagi keangkuhan dan kesombongan pada seseorang?`

`Apakah Yesaya melihat pengharapan bagi orang–orang dari bangsa lain? Lihat, contohhnya, Yes. 25:3, 6; Yes. 26:9 (bandingkan Why. 19:9).`

**Kesimpulan**: Yesaya telah melihat bahawa setelah Asyur, Babilon akan menawan Yehuda. Namun, dia juga melihat bahawa walaupun pemerintah-pemerintah manusia luarbiasa dunia kegelapan ini (Ef. 6:12) bekerja melalui musuh-musuh manusiawi Tuhan dan berbuat seperti mereka adalah Tuhan, Tuhan akan menentukan dan membawa damai abadi ke planet kita yang penuh kesusahan ini.