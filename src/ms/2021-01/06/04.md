---
title:  Kejatuhan “Raja” Gunung (Yesaya 14)
date:  02/02/2021
---

Sebagai respons terhadap kejatuhan Babilon (Yesaya 13), yang telah membebaskan umat Tuhan (Yesaya 14: 1–3), Yesaya 14: 4–23 mengucapkan ejekan berbentuk kiasan (lihat juga Mikh. 2:4, Hab. 2:6 ) menentang raja Babylon. Ianya puitis, dan nyatanya ia tidak dimaksudkan secara harfiah kerana ia menggambarkan raja-raja yang mati menyambut rakan baru mereka di alam kematian (Yes. 14: 9, 10), di mana ulat-ulat dan cacing-cacing adalah alas tempat tidurnya (Yes. 14:11) . Ini hanyalah cara dramatik Tuhan untuk memberitahukan raja yang sombong itu bahawa dia akan diturunkan, seperti raja-raja lain yang sombong sebelumnya — ini bukan ulasan mengenai keadaan orang mati!

`Bagaimanakah kenyataan Yesaya 14:12-12 boleh diaplikasikan kepada raja Babilon?`

Raja-raja Babilon tidak pernah mengalami masalah kurang harga diri (Daniel 4, 5). Namun, mempunyai cita-cita untuk “menyamai Yang Mahatinggi” (Yes. 14:14) adalah sesuatu yang melampaui batasan bahkan ego yang paling tinggi sekalipun. Sementara raja-raja ini mengakui mempunyai hubungan yang erat dengan para dewa, dewa-dewa itu berada di bawah kekuasaan mereka. Ini ditunjukkan secara dramatis pada setiap tahun iaitu pada hari kelima Perayaan Tahun Baru Babilon, di mana raja diminta untuk membuangkan lambang dirajanya sebelum mendekati patung Marduk sebagai tanda bahawa kuasa rajanya disahkan kembali. Idea untuk meletakkan tuhan pada kedudukan yang lebih rendah adalah sesuatu yang dianggap gila dan bersifat bunuh diri.

Seperti dalam Yesaya 14, Yehezkiel 28 menunjukkan kesombongan yang sungguh berani oleh seorang penguasa kota. Di sini juga, penerangannya menunjukkan satu gambaran yang melebihi sifat seorang raja duniawi, dan titik fokus Tuhan menjadi lebih jelas: Penguasa yang sombong itu berada di Taman Eden, seorang yang telah diurapi, pelindung atau penjaga, kerub di gunung suci Tuhan, sempurna dari hari ia diciptakan sehinggalah dosa ditemukan di dalamnya, diusir oleh Tuhan, dan dia akhirnya akan dimusnahkan dengan api (Yeh. 28: 12–18). Jika ini diaplikasikan pada mana-mana manusia, istilah-istilah retorik ini tidak membawa apa-apa makna. Wahyu 12: 7–9 menceritakan tentang satu makhluk perkasa yang diusir dari surga bersama malaikat-malaikatnya: “Iblis atau Syaitan, yang menyesatkan seluruh dunia” (Wahyu 12: 9), yang menipu Hawa di Eden (Kejadian 3).

Syaitan mempunyai imaginasi yang angkuh: “. . . engkau…telah berkata, ‘Aku adalah Tuhan; Aku duduk di takhta Tuhan ditengah-tengah lautan. Padahal engkau adalah manusia, bukanlah Tuhan’ ” (Yeh. 28:2). Kematiannya akan membuktikan bahawa dia bukan tuhan. Tidak seperti Kristus, Syaitan akan binasa di tengah-tengah lautan api (Wahyu 20:10), dan tidak akan menghantui alam semesta lagi.

`Bandingkan Yesaya 14:13, 14 dengan Matius 11:29, Yohanes 13: 5, dan Filipi 2: 5-8. Apa yang diberitahukann oleh perbandingan ini kepada kita mengenai sifat Tuhan yang bertentangan dengan sifat Syaitan? Apakah yang dikatakan oleh perbandingan berbeza ini kepada kita tentang bagaimana Tuhan memandang kesombongan, keangkuhan, dan keinginan untuk menempatkan diri sebagai penguasa?`