---
title:  Berlagak Seperti Tuhan
date:  30/01/2021
---

### Bacaan Untuk Pelajaran Minggu Ini
Yesaya 13, Yesaya 13:2-22, Yesaya 14, Yesaya 24-27.

> <p>Ayat Hafalan</p>
> “ ‘Sesungguhnya, inilah Tuhan kita, yang kita nanti-nantikan, supaya kita diselamatkan. Inilah Tuhan yang kita nanti-nantikan; marilah kita bersorak-sorak dan bersukacita oleh kerana keselamatan yang diadakanNya’ ” (Yesaya 25:9).

Setelah seorang pendeta selesai menyampaikan khotbahnya berkaitan topik keangkuhan, seorang wanita yang mendengar khotbah itu menunggu dan memberitahu pendeta bahawa dia berada dalam keadaan yang tertekan, dan dia ingin mengakui satu dosa besar. Pendeta bertanya apa dosa tersebut.

“Dia menjawab, ‘Doa keangkuhan, kerana saya duduk selama sejam di hadapan cermin beberapa hari yang lalu, dan mengagumi kecantikan saya.’

“ ‘Oh,’ jawab pendeta itu, ‘itu bukan dosa keangkuhan—itu adalah dosa yang dibayangkan!’ ”—C.E. MaCarthney, dikompilasi oleh Paul Lee Tan, Encyclopedia of 7,700 Illustrations: Signs of the Times, ms. 1100.

Sejak dosa itu lahir di dalam hati malaikat yang hebat itu, keangkuhan tidak lagi menghormati batasan realiti (sama ada malaikat atau manusia). Tidak ada tempat masalah ini menjadi lebih teruk selain daripada di dalam orang-orang yang menyimpan keangkuhan rohani, satu sikap yang amat mengasihankan terdapat dalam makhluk berdosa sehinggakan keselamatan mereka hanya dapat ditemukan dalam usaha orang lain untuk mereka.

Pada minggu ini, selain dari beberapa perkara lain, kita akan melihat kepada asal usul sikap angkuh dan meninggikan diri.

_*Kaji pelajaran minggu ini untuk persediaan Sabat, 6 Februari._