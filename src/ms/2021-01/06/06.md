---
title:  Kemenangan Akhir Sion (Yesaya 24-27)
date:  04/02/2021
---

Lanjutan dari nubuatan-nubuatan tentang satu persatu bangsa dalam Yesaya 13–23; Yesaya 24–27 seterusnya menerangkan tentang klimaks kekalahan musuh-musuh Tuhan secara global dan pembebasan akan umatNya.

`Mengapakah gambaran Yesaya tentang kehancuran bumi (Yesaya 24) mirip dengan gambaran Yohanes tentang peristiwa yang berkaitan dengan 1,000 tahun setelah kedatangan Kristus yang kedua (Wahyu 20)?`

Sama seperti dalam Yesaya 13–14, aspek Babel harfiah boleh diaplikasikan kepada kuasa-kuasa di kemudian hari, dan “raja Babilon” melambangkan pergabungan penguasa manusia dengan dalang di belakang mereka, iaitu Syaitan sendiri. Jadi, berita bahawa Babilon telah jatuh (Yes 21: 9) boleh diulang di kemudian hari (Wahyu 14: 8, Wahyu 18: 2), dan Syaitan akhirnya dihancurkan setelah kedatangan Kristus yang kedua (Wahyu 20: 10). Walaupun pemusnahan Babilon yang sebenar adalah penghakiman “hari Tuhan” (Yes. 13: 6, 9), terdapat satu lagi “hari Tuhan yang hebat dan dahsyat” (Yoel 2:31, Mal. 4: 5, bandingkan Zef. 1: 7) yang akan berlaku.

Demikian juga, dalam Yesaya 24, penglihatan nabi menunjukkan satu keadaan yang biasa dilihatnya iaitu ketika “bulan purnama akan tersipu-sipu, dan matahari terik akan mendapat malu, sebab Tuhan semesta alam akan memerintah di gunung Sion dan di Yerusalem” (Yes. 24:23). Yesaya tentunya tidak ragu-ragu berfikir bahawa penglihatan itu merujuk kepada Yerusalem yang dia kenal, tetapi kitab Wahyu menjelaskan bahawa peristiwa itu hanya akan digenapi di Yerusalem Baru (Wahyu 21: 2). “Dan kota itu tidak memerlukan matahari atau bulan untuk menyinarinya, sebab kemuliaan Tuhan meneranginya dan Anak Domba itu adalah lampunya” (Wahyu 21:23).

`Adakah Tuhan akan benar-benar memusnahkan orang-orang jahat?`

Lihatlah Yesaya 28:21, di mana pekerjaan memusnahkan oleh Tuhan adalah “perbuatan”Nya yang ganjil. Ia adalah ganjil bagi Dia, kerana Dia tidak mahu melakukannya, tetapi ia, bagaimanapun, adalah satu perbuatan, atau satu tindakan. Memang benar bahawa dosa membawa benih kepada kehancuran diri (Yakobus 1:15). Namun, oleh  kerana Tuhan mempunyai kuasa mutlak ke atas hidup dan mati, dan Dia yang menentukan waktu, tempat, dan cara perlaksanaan kehancuran yang terakhir (Wahyu 20), tidak ada gunanya berdebat kerana Dia akhirnya akan mengakhiri kutukan dosa itu dalam cara yang pasif, iaitu dengan hanya membiarkan penyebab dan akibat berlaku dengan sendirinya.

`Apa yang kita lihat dalam Yesaya 24–27 adalah apa yang kita lihat tercermin dalam keseluruhan Alkitab, iaitu tidak kira apa pun penderitaan, kesakitan, dan kesepian yang dialami sekarang, pada akhirnya, Tuhan dan kebaikan akan menang ke atas kejahatan. Oleh itu, apakah satu-satunya perkara yang dapat kita lakukan sekiranya kita sendiri ingin menjadi sebahagian daripada kemenangan akhir itu? Ams. 3: 5–7, Rom. 10: 9.`