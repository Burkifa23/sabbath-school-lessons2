---
title:  '“Tuhan Beserta Kita”!  (Yes. 7:14)'
date:  14/01/2021
---

Sama seperti anak-anak Yesaya (Syear Yasyub, “yang sisa itu akan kembali” dan Maher-Syalal Hash-Bas, yang bermaksud “kepantasan adalah jarahan, ketangkasan adalah mangsa”), nama Immanuel juga mempunyai maksud. Secara literal ia bermaksud “beserta kita Tuhan” (“with us God”). Namun, terjemahan yang diterima umum, iaitu “Tuhan beserta kita” (“God with us”), meninggalkan sesuatu yang penting. Sama seperti nama-nama Ibrani lain yang kekurangan kata kerja, kata kerja “to be” (contohnya is, are, am dan sebagainya)  harus ditambah, kerana ia tidak diperlihatkan dalam Bahasa Ibrani. Oleh itu, Immanuel harus diterjemahkan sebagai “God is with us” (bandingkan kata-kata yang sama dalam Yes. 8:10), sama seperti nama “Yesus” (Bahasa Yunani, dan singkatan bagi Yehoshua, atau Yoshua dalam Bahasa Ibrani) yang bermaksud “The Lord is salvation” (Tuhan adalah keselamatan), sekali lagi kata kerja to be ‘is’ ditambahkan (bandingkan Yesaya, yang bermaksud, “keselamatan Tuhan”).

Namun, nama “Immanuel” bukan sekadar suatu penerangan; ia adalah penekanan sebuah janji yang sekarang ini telah digenapi: “Tuhan beserta kita”!

`Apakah kepentingan janji bahawa Tuhan beserta kita?`

Tidak ada jaminan dan kepastian yang lebih teguh. Tuhan tidak menjanjikan bahawa umatNya tidak akan menghadapi kesusahan dan kesakitan, tetapi Dia berjanji untuk beserta mereka. Pemazmur mengatakan, “Sekalipun aku berjalan dalam lembah kekelaman, aku tidak takut bahaya, sebab Engkau besertaku; gadaMu dan tongkatMu, itulah yang menghibur aku” (Mzm. 23:4).

“Tuhan berfirman: ‘Apabila engkau menyeberang melalui air, Aku akan menyertai engkau, atau melalui sungai-sungai, engkau tidak akan dihanyutkan; apabila engkau berjalan melalui api, engkau tidak akan dihanguskan, dan nyala api tidak akan membakar engkau” (Yes. 43:2).

Di manakah Tuhan ketika orang-orang Babilon membuang tiga sahabat Daniel ke dalam api? Bersama mereka (Dan. 3:23-25)! Di manakah Tuhan pada waktu Yakub menghadapi kesulitan kerana bergelut sehingga subuh? Dalam pelukan Yakub, serapat yang dia boleh (Kej. 32:24-30).

“Walaupun Tuhan tidak hadir dalam bentuk fizikal di dunia ini, Dia menempuhi pengalaman-pengalaman umatNya bersama-sama dengan mereka. Di manakah Tuhan pada waktu kelompok yang sedang marah itu menghukum Stefanus? ‘Berdiri di sebelah kanan Tuhan’ (Kis. 7:55). Namun, ketika Tuhan terangkat ke syurga, Dia ‘duduk di sebelah kanan Yang Mahabesar’ (Ibr. 1:3). Mengapakah Dia berdiri ketika Stefanus berada dalam kesulitan, saat-saat dia akan dilempari batu sehingga mati? Seperti yang dikatakan oleh oleh Morris Venden, “Yesus tidak mahu menghadapinya dengan duduk sahaja!’ ”—Roy Gane, God’s Faulty Heroes (Hagerstown, Md.: Review and Herald Pub. Assn., 1996), ms. 66.

`Walaupun kita mempunyai janji bahawa “Tuhan beserta kita,” apa perbezaannya jika kita masih menghadapi pencobaan dan penderitaan yang mengerikan? Apa pentingnya pengetahuan tentang kehadiranNya bagi kita? Terangkan jawapan anda.`