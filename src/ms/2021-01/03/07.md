---
title:  Kajian Tambahan
date:  15/01/2021
---

“ ‘Mereka akan menamakan Dia Imanuel,. .. Tuhan menyertai kita.” “Terang dari pengetahuan tentang kemuliaan Tuhan” kelihatan “pada wajah Kristus.” Sejak masa kekekalan Tuhan Yesus Kristus satu dengan Bapa; Dialah “gambar Tuhan,” imej kebesaran dan keagunganNya, “cahaya kemuliaanNya.” Untuk menyatakan kemuliaan inilah Dia datang ke dunia ini. Ke bumi yang sudah digelapkan oleh dosa ini. Dia datang untuk menyatakan terang kasih Tuhan,--menjadi “Tuhan Beserta kita.” Karena itulah maka telah dinubuatkan tentang Dia, “Mereka akan menamakan Dia Imanuel.’ ”—Ellen G. White, The Desire of Ages, ms. 19.

“Khabarkanlah bagi kerajaan Yehuda sekiranya Ahas menerima perkhabaran ini sebagai perkhabaran dari syurga. Namun daripada memilih untuk bersandar atas tangan manusia, ia mencari pertolongan dari orang kafir. Dalam keputusasaan dia mengirim berita kepada Tiglat Pileser, raja Asyur: ‘Aku ini hambamu dan anakmu. Majulah dan selamatkanlah aku dari tangan raja Aram dan dari tangan raja Israel, yang telah bangkit menyerang aku.’ 2 Raja-raja 16:7. Permohonan itu disertai dengan hadiah yang banyak dari perbendaharaan istana raja dan dari perbendaharaan rumah Tuhan.”—Ellen G.White, Para Nabi dan Raja, ms. 329.

**Soalan Perbincangan**:

`Apabila anda dalam proses membuat keputusan, adakah tepat untuk meminta petanda dari Tuhan? Apa bahaya yang mungkin timbul sekiranya melakukan sesuatu seperti itu?`

`Adalah baik untuk mendapatkan bantuan manusia, tetapi bagaimana anda mengetahui batasannya?`

`Penulis Rusia Leo Tolstoy menulis kepada rakannya bahawa “setelah seseorang menyedari bahawa kematian adalah akhir dari segala sesuatu, maka tidak ada yang lebih buruk daripada kehidupan.” Bagaimana pengetahuan kita tentang  “Tuhan beserta kita” menjawab pernyataan sedemikian?`

**Ringkasan**: Tuhan membawa Raja Ahas yang tidak percaya ini kepada keadaan di mana dia harus membuat keputusan yang sukar: Untuk percaya atau tidak percaya, inilah persoalannya. Walaupun Tuhan memberikan kepadanya tanda-tanda bahawa imaginasinya boleh menjadi nyata, dia menolak untuk membiarkan Tuhan menunjukkan alasan mengapa dia harus percaya. Sebagai ganti, dia memilih raja Asyur sebagai “temannya.”