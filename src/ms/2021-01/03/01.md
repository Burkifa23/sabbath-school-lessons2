---
title:  Ketika Duniamu Sedang Hancur
date:  09/01/2021
---

### Bacaan Untuk Pelajaran Minggu Ini
Yes. 7:1-9, Yes. 7:10-12, Yes. 7:14

> <p>Ayat Hafalan</p>
> “ ‘Jika kamu tidak percaya, sungguh, kamu tidak teguh jaya’ ” (Yesaya 7:9).

Suatu Sabat, Connie dan Roy menyimpang masuk ke halaman  mereka selepas kebaktian gereja. Seekor ayam betina yang panik terbang melewati mereka. Ada sesuatu  yang tidak kena. Burung peliharaan itu sepatutnya selamat di dalam kandang mereka tetapi ayam ini terlepas keluar. Siasatan pantas menunjukkan satu tragedi sedang berlaku. Beethoven, seekor anjing kecil milik jiran, juga telah lari keluar dari kawasan halamannya dan sekarang berada di tepi kolam dengan Daisy di mulutnya. Daisy adalah ayam betina yang cantik dengan bulu ekor yang lembut berwarna putih. Connie cuba menyelamatkan Daisy, tetapi sudah terlambat. Haiwan peliharaan yang disayanginya itu mati dalam pelukannya, dengan leher yang hancur. Connie duduk di halaman sambil memegang burung yang sudah mati itu dan menangis.

Seekor haiwan peliharaan Connie yang lain juga turut menjadi cemas. Seekor itik putih yang tinggi, diberi nama Waddlesworth, melihat Connie memegang Daisy dan membuat andaian bahawa Connie telah membunuh Daisy. Jadi, untuk beberapa minggu seterusnya, setiap kali Waddlesworth melihat Connie, dia akan menyerangnya dengan ganas, dan menggepit Connie dengan kuat menggunakan paruhnya. Kadang-kadang, sukar untuk menentukan siapa rakan dan siapa musuh anda.

Pada minggu ini kita akan melihat seorang raja Yehuda yang juga menghadapi masalah ini, dan kita akan cuba memahami mengapa dia membuat pilihan yang salah.

*Kaji pelajaran minggu ini sebagai persediaan Sabat, 16 Januari.