---
title:  Komen Guru
date:   23/03/2018
---

**Ayat Utama**: Mazmur 119:9-11

**Pelajar Akan**

- **Mengetahui**: Memahami ciri-ciri tabiat yang dimiliki oleh pelayan yang jujur.
- **Merasakan**: Menghargai nilai memupuk tabiat yang membawa seseorang itu lebih dekat kepada Tuhan.
- **Melakukan**: Mengambil langkah yang praktik untuk menerapkan tabiat rohaniah dalam aktiviti harian.

**Garis Panduan Pelajaran**

1. Mengetahui: Tabiat yang Melakukan Perbezaan
	+ Apakah yang dimaksudkan dengan “Mencari Tuhan terlebih dahulu” dalam terma yang praktik?
	+ Bagaimana pandangan ke masa depan membantu pelayan Kristian menggunakan masa dengan efektif?
	+ Mengapakah kesihatan fizikal, mental, dan emosi merupakan komponen yang penting dalam penatalayanan rohaniah.
	+ Bagaimanakah disiplin diri menyokong usaha-usaha penatalayanan kita yang lain?

2. Merasakan: Memupuk Hidup Rohaniah
	+ Apakah sikap peribadi atau pendapat-pendapat yang mungkin perlu dibetulkan agar kita dapat menyelami kehadiran Tuhan.
	+ Bagaimanakah umat percaya dapat mengalami kuasa perubahan Roh Tuhan untuk mengembangkan tabiat-tabiat yang positif?

3. Melakukan: Membuat Perubahan yang Kekal
	+ Bagaimanakah umat percaya menanam perubahan yang berkekalan bertentangan dengan perubahan sementara?
	+ Bagaimanakah umat-umat Kristian mengembangkan tabiat yang mempunyai impak yang jelas kepada masyarakat mereka?
	+ Bagaimanakah kerendahan hati penting untuk menanam tabiat positif dan sebagai pelindung kepada sikap kesalihan yang hipokrit?

**Kesimpulan**: Tabiat negatif atau positi dibentuk melalui pengulangan. Atlet membentuk kemahiran mereka dengan berlatih pola latihan tertentu berulang-ulang. Itulah sebabnya setiap aktiviti sukan mengambil masa berlatih untuk persediaan pertandingan pada masa akan datang. Ramai yang telah mendengar pepatah, “Praktikan apa yang anda khotbahkan.” Sudah tiba masanya umat-umat percaya menerima nasihat dengan serius.

#### Langkah 1 – Mendorong

Ayat tumpuan: Mazmur 119:9-11

**Ayat Tumpuan untuk Pertumbuhan Rohani**: Penatalayanan yang komited mengabungkan praktik-praktik dan tabiat-tabiat yang memperlihatkan hidup yang didedikasikan kepada Kristus.

**Hanya untuk Para Guru**: Seorang jurulatih trek dan padang sekolah menengah, pernah menemuramah seorang atlet berpotensi, yang bermegah bahawa dia boleh melakukan lompat tinggi lima kaki enam inci, yang agak menakjubkan. Walau bagaimanapun, persembahannya perbeza daripada apa yang dia katakana. Selepas dua pertandingan, dia bersedia untuk menarik diri kerana dia tidak dapat melakukan lompatan kemasukan, iaitu cuma tiga kaki enam inci – dua kaki lebih rendah daripada apa yang dia megahkan.

Walaupun begitu, dia tidak berganjak, dia kembali kepada asas lompatan. Dia berlatih setiap komponen lompatan berulang-ulang. Dia dapat menguasai langkahnya, lengkungan yang sempurna, dan mengubah fungsi lompatan kepada gerak hati. Dia mengukuhkan rekod lompat tinggi sekolah pada tahun itu dan mendapat tempat ketiga pada kejohanan negeri. Pada tahun berikutnya, dia telah dapat meletakkan dirinya dalam kejohanan daerah memenuhi rekod (lima kaki tiga inci) dan merupakan pemenang kedua dalam kejohanan negeri. Pada acara graduasi sekolah menengahnya, dia telah direkrut oleh universiti-universiti terkemuka.

Latihan menukar seorang pemimpi kepada pemenang. Ramai yang mengimpikan melakukan perkara-perkara yang besar untuk Tuhan, tetapi hanya mereka yang sempurna tabiat rohaniah melalui latihan berulang-ulang yang sebenarnya akan berjaya. 

**Soalan Perbincangan**: Tanya kelas anda jika terdapat atlet (pada masa kini atau bekas atlet) dan pastikan apakah jenis sukan yang mereka kuasai atau juarai. Soal mereka apakah kebiasaan yang harus dilakukan untuk berjaya dalam usaha-usaha sebagai atlet. Kemudian, soal mengenai kerjaya yang diwakili oleh anggota-anggota kelas. Apakah kebiasaan yang dilakukan oleh orang-orang dalam bidang kerjaya tersebut untuk berjaya? Bincangkan matlamat khusus kerohanian anggota-anggota kelas. Apakah kebiasaan-kebiasaan yang perlu dipraktikkan oleh umat percaya agar dapat mencapai matlamat-matlamat itu?

#### Langkah 2 – Mencari

**Hanya Untuk Guru**: Kebanyakan definisi bagi perkataan tabiat ialah berkaitan dengan kekerapan tindakan yang sama dan tingkah laku. Digambarkan secara negatif, kita kadang-kadang memanggil tindakan-tindakan ini sebagai ketagihan dan sering kali dikaitkan dengan obsesi. Walau bagaimanapun, pola tindakan, tidak semestinya negatif. Membentuk tabiat yang baik, pola tindakan yang positif, diperlukan daripada mereka yang terus maju ke depan dalam perkembangan
kerohanian.

Pembelajaran kita pada minggu ini ditumpukan dalam beberapa tabiat yang menjadi ciri-ciri seorang pelayan yang setia.

**Ulasan Alkitab**

**I. Tuhan adalah Pertama**
(Imbas kembali Keluaran 20:3; Yeremia 29:13; Matius 6:33, 22:37, 38; Kisah Para Rasul 17: 28, Efesus 5:15-17, Kolose 3:23; Lukas 12:35-48; dan Ibrani 10:25; 11:10 bersama dengan kelas anda.)

Mencari Tuhan terlebih dahulu memperlihatkan kepercayaan. Kepercayaan seperti itu diperlihatkan dalam kehidupan berdoa yang komited. Doa pada waktu pagi dan meditasi menyemarakkan kehidupan rohaniah ramai umat percaya. Jiwa-jiwa yang salih ini telah mengatur rutin untuk meletakkan Tuhan yang pertama dalam hari berkenaan.

Dengan cara ini, umat-umat Kristian meletakkan Tuhan sebagai keutamaan mereka yang pertama. Alkitab memberitahu kita bahawa Tuhan mendahului perkara-perkara lain dalam hidup (Matius 6:33), menggantikan kerajaan-kerajaan (Kolose 1:16), dan mesti melebihi keluarga bahkan nyawa orang itu sendiri (Lukas 14:26).

Dalam cara yang sama, prinsip pemberian perpuluhan meletakkan Tuhan yang pertama dalam kewangan. Mempercayai Tuhan, merupakan ciri-ciri yang penting dalam penatalayanan. Sebagai tambahan kepada mempercayai Tuhan, seorang pelayan Kristian merupakan seorang yang memandang ke depan. Dengan cara yang lain, kekristianan merupakan dunia yang penuh pengharapan, agama yang memandang ke depan. Contohnya, apabila kita menerokai Alkitab, kita akan menemui impian-impian, aspirasi-aspirasi, janji-janji, jangkaan-jangkaan dan kemungkinan-kemungkinan yang melimpah-ruah. Dalam tulisan yang diilhamkan dalam Alkitab, janji Kristus yang Dia akan kembali adalah melebihi janji-janji yang lain. Janji ini ditimbulkan berulang kali. Janji ini memberi inspirasi kepada umat-umat percaya dengan kegembiraan. Sebagai hasilnya kita disuntik dengan tujuan, makna, keperibadian yang jelas, dan rasa kepunyaan.

Berkat yang diturunkan kepada kita daripada keanggotaan keluarga syurgawai merupakan hasil daripada kepercayaan kita kepada janji ini. Sebagai sebahagian daripada keluarga syurgawai, kita menanti kedatangan Tuan kita, menanti dengan penuh pengharapan menerusi penurutan yang setia kepada ajaran-Nya. Dengan memerhatikan janji Tuhan yang menakjubkan ini, mengapakah ada orang yang berfikir untuk meletakkan Tuhan sebagai perkara yang kedua?

**Perhatikan Hal Ini**: Apakah perkara-perkara yang munasabah yang kita jangkakan apabila kita mencari Tuhan sebagai perkara yang pertama?

**II. Pengurusan Masa**
(Imbas kembali Ayub 8:9, Yakobus 4:14; Mazmur 39:4, 5; 90:10, 12; dan Efesus 5:15, 16 bersama kelas anda.)

Manusia tidak dapat mengundurkan masa mahupun mengulang kembali masa yang telah berlalu. Masa yang telah disia-siakan pada hari ini tidak dapat diperoleh semula. Jelas bahawa masa merupakan aset yang yang amat berharga. Bagaimanakah masa digunakan dengan sepenuhnya.

Untuk menjawab soalan yang mendalam ini, mari kita kembali kepada perintah Tuhan dan hukum yang keempat, iaitu satu-satunya hukum yang berkaitan dengan masa. Hukum keempat menyuruh untuk bekerja dan berehat. Perintah ini mengatakan bekerja enam hari dan berehat sehari. Bangsa Israel berbeza daripada masyarakat purba yang lain dalam penggunaan tujuh hari dalam seminggu. Kebiasaan atau sifat Tuhan ialah berbakti pada hari rehat itu, yang dipanggil Sabat. Begitu juga dengan Paulus yang lazimnya beribadah pada hari Sabat (Kisah Para Rasul 17:1, 2). Kalendar tahunan orang-orang Yahudi mengekalkan keseimbangan antara kerja dan rohaniah/rehat fizikal, diperintahkan dalam hukum keempat, menetapkan perayaan-perayaan dan puasa, musim menanam dan menuai. 

Terdapat juga masa untuk perayaan-perayaan keluarga, seperti pesta perkahwinan di Kana (Yohanes 2), satu acara yang Yesus dimuliakan dengan kehadiran-Nya. Kerja, keluarga, rehat dan ibadah kelihatannya tema yang dominan dalam hukum yang keempat. Apa yang hilang secara terang-terangan di sini ialah, arahan yang jelas berkenaan dengan masa lapang dan hiburan. Budaya masa kini, menerusi kemajuan teknologi, telah mengisi kekosongan dengan hiburan, yang tidak berguna dan merosakkan. Tetapi ini boleh dibahaskan bahawa hukum yang keempat memperuntuk prinsip-prinsip yang suci yang kita boleh terapkan dalam penggunaan masa lapang dan mengawal aktiviti rekreasi kita.

**Perhatikan Hal Ini**: Apakah prinsip-prinsip yang diajarkan oleh Hukum yang keempat tentang bagaimana kita menggunakan minggu kita? Bagaimanakah Alkitab menyatakan bahawa hiburan hendaklah sama ada melayani dan selaras dengan semangat kepada asas penggunaan masa, digariskan dalam Alkitab, atau dielakkan?

**III Tabiat-tabiat yang Sihat**:
(Imbas kembali 3 Yohanes 1-3, Wahyu 21:1-5, dan 1 Korintus 9:24-27 bersama dengan kelas anda.)

Kerja (senaman) diseimbangkan dengan rehat (Sabat) telah diditubuhkan semasa Penciptaan sebelum kemasukan dosa (Kej 2:3-5). Nasihat mengenai pengambilan minuman (Amsal 20:1, 23: 29-35), prinsip-prinsip moral seksual (Imamat 18 dan 1 Kor 6:18-20), pelbagai penyakit (contohnya, Imamat 14), juga nasihat mengenai isu fizikal menekankan kepentingan mewujudkan tabiat-tabiat yang sihat. Penatalayan Kristian meminta perkara seperti ini.

Paulus kagum dengan displin atlet dan menggunakan berlari sebagai ilustrasi prinsip-prinsip rohaniah yang berkaitan dengan pengawalan diri (1kor 9:24-27, 2 Tim 4:7, Ibrani 12:1-3). Janji Tuhan kepada bangsa Israel purba sama bermakna kepada Israel Moden: “"Jika kamu sungguh-sungguh mendengarkan suara TUHAN, Allahmu, dan melakukan apa yang benar di mata-Nya, dan memasang telingamu kepada perintah-perintah-Nya dan tetap mengikuti segala ketetapan-Nya, maka Aku tidak akan menimpakan kepadamu penyakit manapun, yang telah Kutimpakan kepada orang Mesir; sebab Aku Tuhanlah yang menyembuhkan engkau." (Keluaran 15:26).

**Perhatikan Hal ini**: Bagaimanakah ayat-ayat alkitab pada bahagian imbas kembali dan ulasan menunjukkan perkaitan antara minda dan badani? Bagaimanakah hukum yang mengawal diet, hubungan seksual, dan hukum Sabat melayani sebagai langkah-langkah pencegahan yang melindungi daripada penyakit dan meningkatkan kesihatan?

#### Langkah 3 – Penerapan

**Hanya Untuk Guru**: Wajarkan hubungan linguistik di antara perkataan murid dan disiplin (disciple and discipline) mengejutkan kita? Bagaimanakah Kristus membenarkan murid-murid yang tidak didisplinkan? Bolehkah oksimoron yang lebih besar wujud? Jelas bahawa umat Kristian tulen akan mengalami disiplin menerusi setiap aspek penatalaynan-spiritual, fizikal, mental, kewangan, emosi dan lain-lain. Praktik-praktik yang baik ini mungkin masih boleh ditambah. Senarai tabiat dan praktik-praktik Kristian muncul dalam bab yang kelima dalam Galatia, Bab yang pertama dalam 2 Petrus, dan lain-lain. Pembelajaran pada minggu ini jelas tidak lengkap, pembelajaran ini telah membekalkan peluang untuk menumpukan kepada asas praktik-praktik yang harus ada pada setiap umat percaya.

**Soalan-soalan Penerapan**

- Bagaimanakah umat-umat percaya memupuk tabiat-tabiat yang penting kepada pelayan?
- Bagaimanakah disiplin fizikal menyumbang kepada pencapaian rohaniah?
- Bagaimanakah murid-murid Yesus memperbaiki penggunaan masa mereka apabila ramai
yang hidup dengan jadual yang sangat sibuk?
- Bagaimanakah dengan menyeimbangkan gaya hidup membantu umat-umat Kristian menjadi pelayan yang lebih berkesan?
- Bagaimana mungkin mempelajari Alkitab dan doa membantu umat-umat percaya meletakkan Kristus dan kedatangan-Nya pada tempat yang tertinggi dalam pemikiran mereka?
- Apakah sumber-sumber lain yang umat Kristian boleh gunakan untuk kekal fokus kepada perkara-perkara kerohanian di luar Alkitab?

#### Langkah 4 – Mencipta

**Hanya Untuk Guru**: Tabiat-tabit positif yang baru bukan mudah untuk dibentuk. Malangnya, tabiat-tabiat negatif dibentuk dengan mudahnya. Kuasa Tuhan melebihi segala-galanya, membentuk pelindung yang hebat kepada umat-umat percaya. Paulus menulis, “Aku dapat melakukan semua perkara melalui Kristus yang memberi kekuatan kepadaku” (Filipi 4:13).

**Aktiviti**

- Kendalikan kaji selidik diri pada bidang yang dipelajari minggu ini. Apakah kekuatan-kekuatan anda?
- Bersikap jujur dengan kelemahan-kelemahan anda. Apakah tindakan yang anda ambil untuk mengubahnya? Apakah praktik-praktik yang membantu anda untuk mengekalkan kekuatan anda?
- Tulis pemikiran anda di bawah agar anda boleh jadikan rujukan kemudian.