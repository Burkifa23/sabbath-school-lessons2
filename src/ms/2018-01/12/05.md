---
title:  'Tabiat:  Menjaga Kesihatan Tubuh, Fikiran dan Jiwa'
date:   21/03/2018
---

Kita pada mulanya diciptakan sempurna—secara  mental, fizikal, dan rohani. Sudah tentu, dosa telah merosakkan semuanya. Berita baik Injil, antara lain, adalah bahawa Tuhan sedang dalam proses untuk memulihkan kita kepada maksud sebenar kita diciptakan.

`Baca Kisah Para Rasul 3:21 dan Wahyu 21:1-5.  Apakah pengharapan yang terdapat di dalam ayat-ayat ini untuk kita?  Bagaimanakah kita harus menjalani hidup ini sementara menunggu permulihan terakhir itu?`

Kristus bekerja tertungkus-lumus ketika berada di dunia ini demi untuk meninggikan manusia secara rohaniah, mental dan fizikal, semuanya sebagai permulaan kepada pemulihan terakhir pada akhir zaman. Pelayanan penyembuhan Yesus membuktikan bahawa Tuhan mahu kita menjadi sihat semampu yang boleh dari sekarang sehingga akhirnya.  Oleh itu, para penatalayan harus membentuk tabiat yang mempromosikan cara hidup sihat dari segi fikiran, tubuh dan jiwa.

Pertama, minda akan menjadi semakin kuat jika lebih banyak digunakan. Jadikan kebiasaan, memenuhkan fikiran anda dengan “semua yang benar, semua yang mulia, semua yang adil, semua yang suci, semua yang manis, semua yang sedap didengar, semua yang disebut kebajikan dan patut dipuji” (Flp. 4:8). Pemikiran semacam itu membawa damai sejahtera (Yes. 26:3), dan "hati yang tenang menyegarkan tubuh” (Amsal 14:30). Tabiat sihat oleh minda membolehkan benteng kuasa untuk beroperasi dalam keadaan terbaik.

Kedua, tabiat pengamalan kesihatan yang baik, seperti senaman dan diet yang betul, menunjukkan bahawa kita peduli terhadap diri kita sendiri. Senaman, sebagai contoh, mengurangkan stres dan tekanan darah, meningkatkan suasana hati kita, dan ubat mujarab anti-penuaan yang mungkin lebih berkesan daripada apa-apa yang ada di atas rak anda.

Ketiga, seorang penatalayan akan membangunkan tabiat yang baik untuk merangsang jiwa. Mengangkat jiwa anda kepada Tuhan (Mzm 86: 4, 5) dan menunggu (Mzm 62: 5). Jiwamu akan makmur "semasa kamu hidup dalam kebenaran" (3 Yohanes 1:3) dan akan "terpelihara sempurna dengan tak bercacat pada kedatangan Yesus Kristus, Tuhan kita" (1 Tesalonika 5:23).

`Fikirkan tentang jenis tabiat yang anda ada dan bagaimana ia mempengaruhi kesihatan rohani, fizikal dan mental anda. Adakah terdapat beberapa perubahan yang perlu anda buat yang dapat membantu anda bertambah baik dalam semua area ini? Apakah pilihan yang boleh anda buat dan apa yang dijanjikan oleh Alkitab boleh anda tuntut yang akan membantu anda meningkatkan kualiti hidup anda sekarang sementara anda menantikan pemulihan akhir anda?`