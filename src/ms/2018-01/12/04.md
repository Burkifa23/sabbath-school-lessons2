---
title:  'Tabiat:  Menggunakan Waktu dengan Bijaksana'
date:   20/03/2018
---

“Sebab kita, anak-anak kemarin, tidak mengetahui apa-apa; karena hari-hari kita seperti bayang-bayang di bumi” (Ayub 8:9).

Anda boleh menghentikan jam, tetapi bukan pergerakan waktu.  Masa tidak menunggu; ia terus berlalu walaupun kita berdiri dengan diam dan tidak melakukan apa-apa.

`Apakah yang ayat-ayat berikut ajarkan tentang masa kita di bumi ini dalam kehidupan ini? Yak. 4:14; Mzm. 90:10, 12; Mzm. 39: 4, 5; Pkh. 3: 6-8. Apakah mesej asas yang perlu kita ambil daripada ayat-ayat ini mengenai betapa berharga masa kita di sini?`

Dengan sesuatu yang begitu terhad dan tidak boleh diperbaharui seperti masa, adalah penting bagi orang Kristian menjadi pengurus masa yang baik.  Kita mesti mengurus masa berdasarkan apa yang dinyatakan oleh Firman Tuhan kepada kita sebagai penting, kerana sebaik masa itu habis, ia tidak dapat diperbaharui. Sekiranya kita kehilangan wang, perlahan-lahan kita boleh mendapatkannya kembali, mungkin lebih banyak daripada apa yang kita hilang dahulu. Namun tidak sedemikian dengan masa. Waktu yang hilang adalah waktu yang hilang selama-lamanya. Adalah lebih mudah bagi kita meletakkan telur yang pecah ke dalam cangkerangnya semula daripada kita menangkap semula suatu waktu di masa lalu. Oleh itu, masa adalah salah satu komoditi yang paling berharga yang diberikan kepada kita oleh Tuhan. Oleh itu, betapa penting  kita membentuk tabiat untuk menggunakan sebaik mungkin setiap saat yang telah diberikan kepada kita.

“Masa kita adalah milik Tuhan. Setiap saat adalah milikNya, dan kita berada di bawah kewajipan yang paling serius untuk memperbaikinya demi kemuliaanNya. Lebih daripada talenta yang diberikanNya, Dia akan menuntut pertanggungjawaban yang lebih besar terhadap masa kita.

“Nilai masa melebihi perhitungan. Kristus menganggap setiap saat itu berharga, dan oleh itu kita juga harus menganggapnya demikian. Hidup ini terlalu pendek untuk dipersia-siakan. Kita mempunyai cuma beberapa hari percubaan untuk mempersiapkan diri untuk kekekalan. Kita tidak mempunyai masa untuk dibazirkan, tidak ada masa diperuntukkan bagi kesenangan kepentingan diri, tidak ada masa untuk berfoya-foya dalam dosa.”- Ellen G. White, Christ’s Object Lessons, ms. 342.

`“Karena itu, perhatikanlah dengan saksama, bagaimana kamu hidup, janganlah seperti orang bebal, tetapi seperti orang arif, dan pergunakanlah waktu yang ada, karena hari-hari ini adalah jahat” (Ef 5:15, 16). Apakah yang dikatakan oleh Paulus di sini kepada kita, dan bagaimanakah kita dapat menerapkan kata-kata ini kepada keadaan sekarang?`