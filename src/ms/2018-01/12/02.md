---
title:  'Tabiat:  Mencari Tuhan Lebih Dahulu'
date:   18/03/2018
---

Semua kita mempunyai tabiat. Persoalannya ialah: Jenis apakah tabiat-tabiat tersebut? Baik atau buruk? Daripada semua tabiat baik yang boleh dimiliki oleh seorang Kristian, mencari Tuhan terlebih dahulu pada setiap hari harus menjadi yang terpenting dari semuanya.

 “Setiap pagi dedikasikan diri, jiwa, dan roh anda kepada Tuhan. Bentuk tabiat ketaatan dan kepercayaan yang lebih banyak kepada Juruselamat anda"-- Ellen G. White, Mind, Character, and Personality, vol. 1, ms. 15. Dengan tabiat seperti itu, kita pasti akan masuk melalui “ ‘pintu …sempit’ ” yang menuju kepada kehidupan (Mat 7:14).

Tuhan berfirman, “Jangan ada padamu Tuhan lain di hadapanKu” (Keluaran 20: 3). Yesus berkata, dalam konteks keperluan asas kita, untuk “mencari dahulu Kerajaan Tuhan dan kebenarannya” (Mat 6:33), dan kita juga telah diberitahu: “Apabila kamu mencari Aku, kamu akan menemukan Aku; apabila kamu menanyakan Aku dengan segenap hati” (Yer 29:13).

`Baca Matius 22:37, 38; Kisah Para Rasul 17:28; Efesus 5:15–17; and Kolose 3:23. Apakah yang dikatakan oleh ayat ini yang membantu kita memahami bagaimana meletakkan Tuhan yang pertama di dalam hidup kita?`

Daripada semua contoh-contoh yang kita ada tentang mencari Tuhan terlebih dahulu, tidak ada satu pun yang lebih baik daripada contoh diberikan Yesus. Yesus meletakkan BapaNya terlebih dahulu dalam segalanya. Kita mula melihat keutamaan ini semasa lawatan hari raya Paskah di Yerusalem ketika Dia masih kecil. Apabila menghadap ibuNya, yang telah menjumpai Dia “di bait Tuhan”, Dia berkata kepadanya, “Aku harus berada di dalam rumah Bapaku” (Lukas 2:46, 49).

Sepanjang hidupNya, Yesus menginginkan persekutuan dengan Bapa-Nya, sebagaimana dibuktikan oleh tabiat berdoa dalam kehidupanNya. Kebiasaan ini adalah sesuatu yang murid-muridNya tidak fahami dengan sepenuhnya. Semua kuasa kegelapan tidak dapat memisahkan Yesus dari Bapa, kerana Yesus menjadikan ia suatu tabiat untuk senantiasa tetap berhubungan dengan Dia.

Kita boleh mengikuti teladan Yesus dengan membuat keputusan untuk mengasihi Tuhan dengan segenap hati, minda dan jiwa kita (Mat 22:37). Dengan berdoa, mengkaji Firman Tuhan, dan berusaha meniru watak Yesus dalam semua yang kita lakukan, kita akan membentuk tabiat menjadikan Tuhan terlebih dahulu dalam hidup kita. Dan bagi seorang Kristian, apakah ada kebiasaan yang lebih baik dari itu?

`Tanya diri anda: Adakah saya benar-benar telah menjadikan Tuhan yang pertama di dalam hidup saya?  Bagaimanakah anda tahu?`