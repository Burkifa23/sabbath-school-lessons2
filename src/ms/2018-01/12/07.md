---
title:  Renungan Tambahan
date:   23/03/2018
---

Henokh dan Nuh menjadikan ia satu amalan untuk bergaul dengan Tuhan pada zaman ketika hanya tinggal beberapa orang yang tetap setia di tengah-tengah materialisme dan kekejaman sedang melampau (Kejadian 5:24, 6: 9). Mereka memahami dan menerima kasih karunia Tuhan, dan dengan itu menjadi penatalayan-penatalayan yang baik ke atas harta benda dan tugasan yang dipercayakan kepada mereka. 

Sepanjang zaman, ramai orang telah berjalan bersama Tuhan sama seperti yang dilakukan oleh Henokh dan Nuh. Contohnya, Daniel dan kawan-kawannya “menyedari bahawa untuk berdiri sebagai wakil agama yang sejati di antara agama-agama palsu kekafiran, mereka mesti mempunyai intelek yang jelas dan mesti menyempurnakan perwatakan seorang Kristian. Tuhan sendiri adalah pendidik mereka. Sentiasa berdoa, belajar dengan teliti, tetap berhubungan dengan yang Maha Ghaib, mereka berjalan dengan Tuhan seperti yang dilakukan Henokh. "- Ellen G. White, Prophets and Kings, ms. 486.

“Berjalan dengan Tuhan” mendefinisikan apa yang dilakukan oleh seorang penatalayan, iaitu, hidup dengan Tuhan dari hari ke hari di dunia ini. Seorang penatalayan yang bijak akan menjadikan ia suatu tabiat untuk berjalan bersama Tuhan di tengah-tengah dunia yang rosak, kerana hanya dengan hubungan dengan Tuhan kita dapat dilindungi daripada jatuh ke dalam kejahatan yang bermaharajalela.

Menjadi penatalayan yang setia memerlukan kehidupan yang mencakup segalanya bermula dengan persemuafakatan dengan Tuhan (Amos 3: 3). Kita mesti berjalan di dalam Kristus (Kol. 2: 6), berjalan dalam hidup yang baru (Rm.6: 4), berjalan dalam kasih (Ef. 5: 2), berjalan dalam hikmat (Kol 4: 5) berjalan dalam kebenaran (Mzm.86:11), berjalan dalam terang (1 Yoh. 1: 7), berjalan dalam integriti (Ams 19:1), berjalan dalam hukumNya (Kel. 16:4) berjalan dalam pekerjaan baik (Ef. 2:10), dan berjalan di jalan yang lurus (Amsal 4:26).

**PSoalan Perbincangan:**

`1. Berikan definisi kerendahan hati dan jelaskan peranannya di dalam kehidupan seorang penatalayan (Mat. 11:29, Ef. 4:2, Flp. 2:3, Yak. 4:10).  Mengapakah kerendahan hati penting di dalam perjalanan kita dengan Tuhan? (Mi. 6:8).`

`2. Di dalam kelas, bincangkan tentang cara-cara kita boleh membantu mereka di kalangan kita yang terperangkap dalam tabiat-tabiat yang buruk, malahan merosakkan diri sendiri.  Apa yang anda, sebagai anggota gereja setempat, boleh lakukan untuk membantu orang-orang ini?`

`3. Apakah tabiat-tabiat baik lain seorang penatalayan Kristian harus miliki? Lihat, sebagai contoh, Tit. 2:7, Mzm. 119:172, Mat. 5:8.`

`4. Di dalam kelas, bicaralah tentang masa dan kemisteriannya. Mengapakah ia sepertinya berlalu dengan begitu pantas?  Bagaimana kita memahami apakah masa itu? Yang terpenting, mengapakan perlu kita menjadi penatalayan kepada singkatnya masa yang kita ada sementara berada di dunia ini?`