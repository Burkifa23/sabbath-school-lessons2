---
title:  Renungan Tambahan
date:   16/02/2018
---

Tuhan yang memulakan kesemua perjanjian-perjanjian yang dinyatakan di dalam Alkitab dan telah menjadi peneraju dalam membimbing umat-umatNya kepada perjanjian-perjanjian ini (Ibr. 8:10).  Janji-janji perjanjian itu memantulkan rahmat, kasih dan keinginanNya untuk menyelamatkan kita.

Perjanjian dengan Tuhan memasukkan banyak perkara:  Tuhan, si penerima, syarat-syarat perjanjian itu, komitmen terhadap syarat-syarat kedua-dua pihak, menyatakan hukuman atas kegagalan memelihara perjanjian itu, dan keputusan atau hasil yang diinginkan.  Konsep persepuluhan menggambarkan komponen-komponen dalam Maleakhi 3:9, 10.  Ayat ini mengulang semula perjanjian istimewa persepuluhan di antara Tuhan dan para pentalayanNya.  Apabila kita memasuki perjanjian seperti ini, ia merupakan tanda nyata bahawa kita membantah prinsip-prinsip materialisme kepenggunaan, dan kita membuktikan bahawa sesuatu yang baik boleh keluar dari hati yang berdosa tetapi telah bertaubat.

“Tertutup, roh mementingkan diri menghalang manusia daripada memberi kepada Tuhan apa yang merupakan milikNya.  Tuhan telah membuat sebuah perjanjian yang istimewa dengan manusia, bahawa jika mereka tetap mengasingkan bahagian yang telah ditetapkan untuk membawa kemajuan kepada Kerajaan Kristus, Tuhan akan memberkati mereka dengan berlimpah, sehingga tidak ada ruang lagi untuk menerima pemberian-pemberianNya.  Tetapi jika manusia menahan apa yang menjadi milik Tuhan, Tuhan dengan jelas menyatakan: “Kamu akan dilaknati oleh tulah.”—Ellen G. White, Counsels on Stewardship, ms. 77.

Hidup dalam hubungan perjanjian dengan Tuhan mempunyai tanggungjawab. Kita menikmati janji-janji perjanjian, tetapi seringkali tidak menyukai perintah-perintah dan tanggungjawab-tanggungjawab.  Namun perjanjian adalah, dalam konteks ini, pengaturan dua sisi, dan persepuluhan adalah sebahagian daripada kehidupan kita dalam perjanjian.

**Soalan Perbincangan**:

`1. Mengapakah pengembalian persepuluhan itu merupakan perbuatan oleh iman yang penting di pihak kita? `

`2. Apakah kata-kata anda untuk seseorang yang berkata, “Tapi saya tidak mampu mengembalikan perpuluhan”? Bagaimana anda membantu seseorang yang melihat dirinya dalam situasi seperti ini?  Dan, selain dari kata-kata, apakah yang boleh dilakukan untuk membantu?`

`3. Soalan terakhir Rabu bertanyakan tentang apa yang anda boleh lakukan untuk membantu menyedarkan tentang kudusnya perpuluhan.  Apakah jawaban-jawaban anda?  Bagaimanakah kenyataan bahawa perpuluhan itu kudus mempengaruhi bagaimana anda membayarnya?`