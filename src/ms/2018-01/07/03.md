---
title:  Kehidupan Beriman
date:   12/02/2018
---

`Baca Kejadian 22:1-12.  Apakah yang cerita ini beritahu kita tentang realiti iman Abraham?`

Kehidupan beriman berlaku bukan hanya sekali.  Kita tidak menunjukkan iman itu dengan penuh kuasa hanya sekali, oleh itu membuktikan bahawa kita, sesungguhnya, Kristian yang taat dan setia yang hidup oleh kasih karunia dan dilindungi oleh darah Kristus.

Sebagai contoh, setelah beribu-ribu tahun lamanya, dunia yang beragama masih kagum dengan perbuatan oleh iman Abraham, yang ditunjukkan oleh Abraham bersama Ishak di atas Gunung Moriah (Kej. 22).  Namun, perbuatan iman ini bukan sesuatu yang diseru oleh Abraham hanya pada waktu dia memerlukannya.  Hidupnya yang beriman dan penuh penurutan dari yang sebelumnya, membolehkan dia melakukan apa yang telah dia perbuat.  Jika seringkali dia tidak beriman sebelum berlakunya peristiwa ini, dia tidak akan pernah dapat lulus dalam ujian ini seperti yang berjaya dilakukannya.  Namun, tlidak dapat dipersoalkan bahawa seorang dengan iman sedemikian pasti akan terus hidup beriman selepas peristiwa itu berlalu.

Isi penting di sini adalah iman seorang penatalayan bukan suatu tindakan yang dilakukan sekali sahaja.  Setelah beberapa waktu, iman itu akan sama ada bertumbuh lebih dalam dan kuat ataupun menjadi semakin cetek dan lemah, bergantung kepada bagaimana orang yang mengaku beriman itu mempraktikkannya.

`Baca Ibrani 12:2. Apakah yang diberitahukan oleh ayat ini tentang sumber iman kita dan bagaimana mendapatkan iman?`

Satu-satunya sumber kita sebagai penatalayan yang beriman adalah memandang “kepada Yesus, yang memimpin kita dalam iman, dan yang membawa iman kita itu kepada kesempurnaan, yang dengan mengabaikan kehinaan tekun memikul salib ganti sukacita yang disediakan bagi Dia, yang sekarang duduk di sebelah kanan takhta Tuhan” (Ibr. 12:2).  Perkataan “penghabis” digunakan hanya sekali dalam ayat Perjanjian Baru ini dan boleh diterjemahkan sebagai “penyempurna”.  Ia bermaksud bahawa Yesus bertekad untuk membangun iman kita kepada kematangan dan kesempurnaan (Ibr. 6:1, 2).  Oleh itu, iman, kehidupan beriman, merupakan suatu pengalaman yang dinamik: ia bertumbuh, ia menjadi matang dan ia bertambah.

`Dalam cara apa anda telah melihat iman anda bertumbuh dan menjadi matang setelah beberapa lama?  Adakah benar ia bertumbuh?`