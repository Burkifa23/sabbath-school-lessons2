---
title:  Pernyataan Iman
date:   13/02/2018
---

Seperti yang kita lihat kelmarin, iman merupakan satu proses, suatu pengalaman yang dinamik yang, secara idealnya, bertumbuh dan menjadi matang. Dan satu cara Tuhan “menyelesaikan” iman dan membawa ia kepada kesempurnaan adalah melalui pemberian persepuluhan.  Difahami dengan tepat, pengembalian persepuluhan kepada Tuhan bukanlah sesuatu keharusan undang-undang; apabila kita memberikan persepuluhan kita bukan bekerja atau mencari jalan untuk ke Sorga.  Sebaliknya, persepuluhan adalah pernyataan iman.  Ia merupakan ekspresi secara luaran, yang kelihatan, pengalaman peribadi realiti iman kita.

Lagipun, sesiapa sahaja boleh mengaku mempunyai iman dan percaya kepada Tuhan, dan percaya akan Yesus.  Seperti yang kita tahu, “setan-setan pun juga percaya” Tuhan (Yak. 2:19).  Tetapi, mengambil 10 peratus daripada pendapatan dan memberikannya kepada Tuhan?  Itu adalah perbuatan oleh iman.

`Baca Lukas 11:42. Apakah maksud Yesus mengatakan persepuluhan jangan diabaikan?  Bagaimanakah persepuluhan berkaitan dengan perkara-perkara yang lebih berat dalam hukum? `

Persembahan persepuluhan adalah ekspresi kerendahan hati atas kebergantungan kepada Tuhan dan suatu perbuatan percaya bahawa Kristus adalah Penebus kita.  Ia merupakan pengakuan bahawa kita sudahpun diberkati “dengan segala berkat rohani di dalam Kristus” (Ef. 1:3) dan sebuah janji lebih dari itu.

`Baca Kejadian 28:14-22.  Apakah respon Ayub kepada janji Tuhan?`

“Rancangan Tuhan dalam sistem perpuluhan adalah indah dalam kesederhanaan dan kesamarataannya.  Semua boleh melakukannya dalam iman dan keberanian, kerana asalnya dari ilahi.  Di dalamnya merupakan gabungan kesederhanaan dan keperluan, dan ia tidak memerlukan pengertian yang mendalam untuk memahami dan melaksanakannya. Semua boleh merasakan bahawa mereka dapat mengambil bahagian dalam memajukan kerja penyelamatan yang mulia ini. Setiap lelaki, wanita, dan belia boleh menjadi bendahara Tuhan, dan mungkin menjadi agen untuk memenuhi tuntutan ke atas perbendaharaan. "- Ellen G. White, Counsels on Stewardship, ms. 73.

`Dalam cara apakah anda telah menemui sendiri berkat rohani sebenar yang berasal dari membayar persepuluhan? Bagaimanakah membayar persepuluhan membantu meningkatkan kepercayaan anda?`