---
title:  Kejujuran Terhadap Allah
date:   10/02/2018
---

### Baca untuk Pelajaran Minggu ini:
Luk. 16:10, Im. 27:30, Kej. 22:1–12, Ibr. 12:2, Luk. 11:42, Ibr. 7:2–10, Neh. 13.

> <p>Ayat Hafalan</p>
> “Yang jatuh di tanah yang baik itu ialah orang, yang setelah mendengar firman itu, menyimpannya dalam hati yang baik dan mengeluarkan buah dalam ketekunan.” (Lukas 8 :15). 
Apakah hati yang jujur, dan bagaimana ia ditunjukkan?
Budaya kontemporari sering memandang kejujuran sebagai sesuatu yang samar, berkait rapat dengan etika; kebanyakan orang kadangkala berlaku tidak jujur tetapi menganggap ia boleh diterima selagi pelanggaran itu tidak terlalu besar.  Malahan dalam keadaan-keadaan tertentu, telah diakui, boleh membenarkan ketidakjujuran.

Kebenaran dan kejujuran tidak dapat dipisahkan.  Namun, kita tidak dilahirkan dengan kecenderungan untuk berlaku jujur; ia adalah nilai moral yang perlu dipelajari dan ia berada pada pusat sifat moral seorang penatalayan.

Apabila kita mengamalkan kejujuran, perkara-perkara baik akan datang bersamanya.  Contohnya, tidak pernah ada kerisauan ditangkap berbohong atau untuk menyembunyikannya.  Atas alasan ini dan yang lainnya, kejujuran adalah personaliti yang berharga, terutama dalam situasi yang sukar apabila berdepan dengan godaan yang membuatkan kita mudah ditarik ke arah ketidakjujuran.

Dalam pelajaran minggu ini, kita akan pelajari tentang konsep kerohanian kejujuran melalui amalan persepuluhan dan melihat mengapa persepuluhan itu sangat penting kepada penatalayan dan penatalayanan.


_* Pelajari Pelajaran Minggu ini sebagai persediaan pada Hari  Sabat 17 Februari._