---
title:  'Persepuluhan Jujur: Suci bagi Tuhan'
date:   14/02/2018
---

Kita sering bercakap tentang memberi persepuluhan kepada Tuhan. Tetapi, bagaimanakah kita memberi kepada Tuhan apa yang sudah menjadi milikNya?

`Baca Imamat 27:30. Apakah dua perkara penting yang ditemui di dalam ayat ini berkenaan dengan persepuluhan?`

“Perpuluhan adalah milik Tuhan dan oleh sebab itu, ia suci.  Ia menjadi suci bukan kerana nazar ataupun pentahbisan.  Ia suci kerana sifat alamiahnya; ia adalah milik Tuhan.  Tidak seorang pun kecuali Tuhan yang mempunyai hak ke atasnya.  Tidak ada sesiapa yang boleh memperuntukkannya kepada Tuhan, kerana persepuluhan sememangnya tidak pernah menjadi sebahagian daripada harta seseorang. "- Ángel Manuel Rodríguez, Stewardship Roots (Silver Spring, Md. Department of Ministries, 1994), ms. 52.

Kita tidak membuatkan persepuluhan itu suci; Tuhan yang telah mengkhususkannya.  Tuhan mempunyai hak itu.  Sebagai penatalayan, kita mengembalikan kepadaNya apa yang dimilikiNya.  Persepuluhan didedikasikan kepada Tuhan untuk tugas yang khusus.  Menyimpannya untuk tujuan lain adalah tidak jujur.  Amalan mengembalikan persepuluhan yang suci seharusnya tidak pernah dilanggar.

`Baca Ibrani 7: 2-10. Bagaimanakah perbincangan Paulus mengenai persepuluhan Abraham kepada Melkisedek mengungkap lebih dalam mengenai kepentingan pemberian persepuluhan? Kepada siapakah sebenarnya pemberian persepuluhan Abraham itu?`

Oleh itu, sebagaimana Sabat itu suci, begitu juga persepuluhan itu suci.  Kata “suci” bermaksud “diasingkan untuk kegunaan yang kudus”.  Hari Sabat dan persepuluhan berkaitan dalam cara ini.  Kita menentukan Sabat Hari Ketujuh sebagai kudus, sebagai suci; dan kita juga menetapkan persembahan persepuluhan itu sebagai milik Tuhan yang kudus, sebagaimana ianya suci.

"Tuhan telah menguduskan hari Ketujuh.  Sedikit waktu yang telah ditentukan itu, ditetapkan oleh Tuhan sendiri untuk ibadah keagamaan, tetap suci sehingga ke hari ini sama seperti ketika pertama kali ia dikuduskan oleh Pencipta kita.”

seperti juga halnya hukum hari Sabat, karena syahnya kedua hal itu telah diketahui dan manfaat rohaninya yang dalam telah dijelaskan…. Di saat kita sebagai suatu umat berusaha dengan setia memberikan kepada Tuhan waktu yang khusus bagiNya, tidakkah pula akan kita berikan kepadaNya bagian harta kita yang Dia tuntut?”—Ellen G. White, Counsels on Stewardship, ms. 66.

`Apakah yang anda boleh lakukan untuk membantu kesedaran itu terus hidup dalam hati dan fikiran bahawa persepuluhan anda itu, sesungguhnya, “suci”?`
