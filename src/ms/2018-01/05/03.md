---
title:  Penatalayan Dalam Perjanjian Baru
date:   29/01/2018
---

Dua kata dasar untuk “penatalayan” di dalam Perjanjian baru adalah epitropos, digunakan sebanyak tiga kali, dan oikonomos, sebanyak 10 kali.  Kedua-dua perkataan ini menerangkan jawatan yang memberikan tanggungjawab mengurus seperti yang diamanahkan kepada penatalayan oleh pemiliknya.

Dalam kedua-dua Perjanjian Baru dan Lama, penatalayan didefinisikan oleh apa yang mereka lakukan.  Perjanjian Baru dengan khusus menerangkan penatalayan itu sebagai sesuatu yang berkaitan dengan pertanggungjawaban (Luk. 12:48) dan tuntutan (1 Kor. 4:2).   Perjanjian Lama, bagaimanapun, lebih menumpukan maksudnya kepada pengisytiharan hak milik Tuhan, tidak menerangkan secara langsung bahawa kita adalah penatalayanNya.  Oleh itu, walaupun konsep seorang pengurus itu hampir sama di dalam kedua-dua buku Perjanjian, Perjanjian Baru mengembangkan konsep itu lebih dari setakat mengurus hal-hal di rumah. 

Dalam perumpamaan mengenai pengurus yang tidak jujur (Luk. 16:1-15), Yesus memperluaskan definisi seorang penatalayan.  PelajaranNya memperlihatkan seorang penatalayan itu sebagai lebih dari seseorang yang cuba keluar dari masalah kewangan.  Ia juga boleh diaplikasikan untuk mereka yang cuba keluar dari bencana kerohanian melalui manifestasi iman secara bijak.  Penatalayan yang bijaksana akan bersedia menyambut kedatangan Yesus di masa depan melepasi tempat ini dan sekarang (Mat. 25:21)

`Baca 1 Korintus 4:1, 2; Titus 1:7; and 1 Petrus 4:10.  Apa yang ayat-ayat ini beritahu tentang penatalayan dan penatalayanan?`

“Haruskah saya membukakan hatiku kepada Roh Kudus, agar setiap akal dan daya dibangkitkan, yang Tuhan telah berikan kepadaku dalam percaya?  Aku adalah milik Tuhan, dan adalah pengerja dalam pelayananNya.  Aku adalah penatalayan kasih karuniaNya.”—Ellen G. White, Fundamentals of Christian Education, ms. 301.

Dalam Lukas 12: 35-48, Yesus juga menggunakan istilah penatalayan sebagai satu metafora. Dia menceritakan tentang si penatalayan bijaksana yang sentiasa bersedia untuk menyambut kepulangan Anak Manusia, dan menggambarkan si penatalayan yang tidak setia itu sebagai seorang yang bersikap tidak lagi peduli kerana tuan itu telah menunda kepulanganNya. Penatalayan yang tidak setia itu telah berubah menjadi seorang yang kejam dan berlaku zalim kepada orang-orang di sekelilingnya. Dia bukan lagi contoh pekerja yang baik atau penatalayan yang berbelas kasihan.

Apabila kita menerima Kristus, kita adalah penatalayan-penatalayan, dipanggil untuk menguruskan sumber-sumber Tuhan. Namun, yang lebih penting dari itu, kita harus menguruskan realiti kehidupan rohani umat Kristian dalam persediaan untuk syurga.

`Baca Lukas 12:45. Mengapakah kita, sebagai umat Seventh-day Adventist, yang sentiasa bergelut dengan “penundaan”, harus lebih berhati-hati daripada jatuh ke dalam penipuan ini?`