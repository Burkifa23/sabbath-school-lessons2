---
title:  Renungan Tambahan
date:   02/02/2018
---

Beberapa kata “penatalayan” di dalam Perjanjian Lama datang, bukan dari satu kata sahaja tetapi dalam beberapa frasa:  asher al bayt, iaitu “seorang yang berada pada atau di atas rumah”.  Contohnya, Kejadian 43:19 diterjemahkan: “Karena itu mereka mendekati kepala rumah Yusuf  itu, dan berkata kepadanya di depan pintu rumah”.  Jika seseorang menganggap bahawa orang yang tinggal di dalam rumah itu adalah sebahagian dari rumah itu sendiri, lalu apakah yang lebih berharga kepada seseorang itu jika bukan rumah mereka sendiri?  Oleh itu, seorang penatalayan adalah seorang yang diberikan amanah terhadap sesuatu yang amat berharga, namun begitu, bukan miliknya sendiri.  Dalam banyak cara, ini membuatkan tanggungjawab tersebut lebih besar daripada jika seorang penatalayan itu menjaga harta miliknya sendiri.

Idea yang sama ini diteruskan di dalam Perjanjian Baru.  “Perjanjian Baru mengambil idea-idea dari Perjanjian Lama dan menggabungkannya dengan idea, konsep dan perkataan dalam abad pertama, oleh itu ia mengayakan dan memperluaskan ajaran-ajaran alkitabiah tentang penatalayanan.  Kata Yunani yang biasa digunakan berkaitan dengan penatalayanan diambil dari kata oikos dan oikia, “rumah”.  Oikonomos adalah orang yang menjaga rumah:  pelayan atau pengurus.  Oikonomia adalah kata nama abstraknya, ‘pengurusan di rumah’, selalunya membawa maksud yang lebih luas.”—Handbook of Seventh-day Adventist Theology (Hagerstown, Md.: Review and Herald Publishing Associatioin, 2000), ms. 653.

**Soalan Perbincangan**

`Daripada bertanggungjawab ke atas tindakan memakan buah larangan, apa yang Adam katakan kepada Tuhan ketika ditanya tentang apa yang telah diperbuatnya?  Kej. 3:12. Menarik sekali bahawa respon manusia yang terawal setelah jatuh di di dalam dosa adalah memindahkan kesalahan itu dari diri sendiri kepada orang lain.  Apakah responnya itu beritahukan tentang kesanggupan untuk menerima tanggungjawab peribadi ke atas perbuatannya?  Apa yang diberitahukan oleh situasi ini tentang kesanggupan kita sendiri juga?  Bagaimanakah kita boleh mengelak daripada kebiasaan tabiat menyalahkan orang lain untuk kesalahan-kesalahan kita sendiri?`

`Di dalam kelas, fikir lebih dalam tentang idea menjadi penatalayan pada benda yang tidak nyata tetapi perihal kerohanian.  Apakah maksudnya ini?  Bagaimanakah kita “mengurus” benda-benda ini?` 

`Fikirkan tentang perkabaran tiga malaikat di dalam Wahyu 14:6-12.  Apakah kebenaran-kebenaran penting yang dinyatakan di sini yang mana kita diberikan pertanggungjawaban menjadi penatalayan-penatalayan?` 

`Mengapakah begitu penting bagi kita untuk belajar untuk percaya dan beriman dalam hal-hal kerohanian yang tidak kita mengerti sepenuhnya?  Dalam cara-cara duniawi apakah sering kita lakukan ini sebenarnya?` 