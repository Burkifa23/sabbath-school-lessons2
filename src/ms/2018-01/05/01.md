---
title:  Penatalayan Selepas Taman Eden
date:   27/01/2018
---

### Bacaan Pelajaran Minggu ini
Yes. 22:14–18; 1 Kor. 4:1, 2; Kol. 2:2, 3; Ef. 6:13–17; 2 Kor. 5:10.

> <p>Ayat Hafalan</p>
> “Sebaliknya, karena Tuhan telah menganggap kami layak untuk mempercayakan Injil kepada kami, karena itulah kami berbicara, bukan untuk menyukakan manusia, melainkan untuk menyukakan Tuhan yang menguji hati kita” (1 Tes.2:4).

Pekerjaan Adam dan Hawa yang pertama melibatkan penatalayanan.  Taman itu dan seluruh ciptaan diberikan di bawah jagaan mereka untuk dipelihara, dinikmati, dan berkuasa ke atasnya (Kej. 2:15), walaupun mereka tidak memiliki satu pun daripadanya.  Sebaliknya, mereka adalah pengurus kepada apa yang Tuhan telah percayakan kepada mereka.

Pada minggu ini kita akan melihat lebih teliti mengenai definisi seorang penatalayan selepas kejatuhan itu, iaitu selepas ibu bapa pertama kita dihalau keluar dari Eden.  Malahan, kita juga adalah penatalayan, tetapi kita adalah penatalayan di dalam persekitaran yang agak berbeza dari apa yang Adam dan Hawa mula-mula nikmati.

Apakah penatalayanan?  Beberapa tokoh dalam Alkitab menunjukkan apa penatalayanan itu dari cara mereka hidup.  Beberapa kitab suci yang lain memberikan definisi yang lebih jelas.  Apabila kita menjadi pelayan Tuhan, pusat perhatian kita terhadap dunia dan nilai materialistiknya beralih kepada Pencipta dan misiNya.  Sama seperti Adam dan Hawa, Tuhan mempercayakan kepada kita tanggungjawab-tanggungjawab yang berasal dari Ilahi.  Sejak kejatuhan di Taman Eden, bagaimanapun, tugas penatalayan telah berubah, kerana, selain dari tanggungjawab memelihara materi dunia, kita juga diamanahkan untuk menjadi penatalayan-penatalayan yang baik terhadap kebenaran kerohanian.

_*Pelajari Pelajaran Minggu ini sebagai persediaan pada Hari Sabat, 3 Febuari._