---
title:  Komen Guru
date:   02/02/2018
---

**Ayat Utama**: 1 Tesalonika 2:4

**Pelajar Akan**

- **Mengetahui**:  Mengenal pasti konsep Kitab Suci tentang penatalayanan di kedua-dua Perjanjian Lama dan Perjanjian Baru.
- **Merasakan**:  Merasakan panggilan peribadi terhadap penatalayanan dalam lingkungan situasi hidupnya.
- **Melakukan**:  Menyediakan satu rangka peribadi yang berfungsi sebagai panduan untuk penglibatan peribadi sebagai seorang penatalayan.

**Garis Panduan Pelajaran**

1. Mengetahui: Penatalayanan Didefinisikan
	+ Apakah peranan penatalayan di dalam Perjanjian Lama berbanding dengan di Perjanjian Baru?
	+ Apakah yang dipercayakan kepada penatalayan-penatalayan pada zaman alkitabiah?
	+ Apakah tanggungjawab-tanggungjawab kita sebagai penatalayan?

2. Merasakan:  Panggilan Universal/Sejagat
	+ Bagaimanakah kita boleh menyahut panggilan dengan setia dalam dunia moden di mana kita hidup?
	+ Bagaimanakah kita dapat merasai semangat membara penatalayan-penatalayan alkitabiah untuk misi?

3. Melakukan:  Pola Penatalayanan
	+ Unsur pola penatalayanan alkitabiah yang mana satu kita harus terapkan ke dalam kerangka penatalayanan kontemporari?
	+ Apakah bidang utama kehidupan yang mesti disertakan dalam garis besar pelan penatalyanan peribadi?
	+ Bagaimana harus kita menerangkan keputusan pelayanan kita kepada keluarga dan rakan-rakan, terutama apabila mereka tidak bersetuju dengan keputusan kita?

**Kesimpulan**:  Komponen asas penatalayanan alkitabiah tertanam dalam kehidupan umat percaya yang setia yang dicatatkan dalam Kitab Suci. Obor penatalayanan telah disambut dari generasi ke generasi. Kini tiba giliran kita untuk hidup sebagai penatalayan yang setia, menghulurkan obor kepada generasi yang seterusnya.

#### Langkah 1 – Mendorong

**Ayat Tumpuan**: 1 Tesalonika 2:4

**Konsep utama untuk pertumbuhan rohani**:  Penatalayan-penatalayan yang setia sefikiran demi kepentingan yang terbaik untuk Penyelia, Tuhan.

**Hanya Untuk Guru**: Pelajaran pada minggu ini tertumpu kepada maksud penatalayanan secara alkitabiah dengan menyelidiki contoh –contoh dari kedua-dua Perjanjian Lama dan Baru. Prinsip-prinsip Kitab Suci membentuk asas penatalayanan. Para penatalayan moden berusaha menunjukkan nilai-nilai ini dalam konteks kontemporari dan menyampaikan keghairahan mereka untuk Tuan mereka kepada generasi masa hadapan. 

**Pembuka Perbincangan**:  Perkataan penatalayan tidak begitu dikenali dalam perbendaharaan kata kontemporari.  Konteks sosial yang menggalakkan pertumbuhan penatalayan adalah di luar kebiasaan dunia moden, yang ditakluki oleh sosialis, komunis, dan ekonomi keusahawanan demokratik. Baca perkataan dari senarai berikut dan tanyakan kepada ahli kelas konsep-konsep moden yang mana satu mereka fikir paling dekat dengan peranan penatalayan dahulukala.  Minta mereka menjelaskan, atau memberi alasan, untuk jawapan mereka.

Senarai Perkataan yang Menerangkan Peranan Penatalayan Dahulukala yang Paling Hampir

|||
|-------------|-------------|
|pemilik|pengusaha|
|presiden|pekerja|
|abdi|ketua pegawai eksekutif|
|pengurus|hamba|
|operator loji|penyelia|
|mandur|ketua operasi|
|penjaga|timbalan presiden|
|orang gaji|pekerja ladang|
|ahli staf|profesional|
|akauntan|ketua pegawai kewangan|
|||

Tambah istilah kepimpinan lain yang lebih baik dalam konteks ekonomi anda dan padam dari senarai di atas mana-mana yang tidak sesuai. Tuliskan idea terbaik yang timbul hasil daripada perbincangan kelas. Bandingkan dengan data alkitabiah yang diselidiki semasa pembelajaran pelarajan.  Jika boleh, tulis idea anda di mana semua ahli kelas dapat melihatnya.

#### Langkah 2 – Mengkaji

**Hanya Untuk Guru**:  Pelajaran pada minggu ini tertumpu kepada pengayaan pemahaman alkitabiah tentang perkataan penatalayan. Jelas sekali, definisi ini adalah asas untuk memperoleh persepsi yang tepat kepada kata terbitan penatalayanan.  Dalam mendefinisikan penatalayanan, kajian kita diambil dari Perjanjian Lama dan Baru, yang memperincikan kedua-dua aktiviti dan tanggungjawab penatalayan.

**Ulasan Alkitab**

**I.	Kehidupan Penatalayan** (Imbas semula Kejadian 2:15; 24:34-38; 39:4; 43:19; Yesaya 22:14-18; Lukas 12:35-48; 1 Korintus 4:1, 2; Titus 1:7; dan 1 Petrus 4:10 bersama dengan kelas.)

Profesor N. Avigad mengenal pasti makam di lereng Bukit Zaitun sebagai makam yang disebut dalam kisah Yesaya tentang Sebna (Yesaya 22: 14-18). Tulisan yang terpahat pada makam, yang dibawa ke British Museum, diterjemahkan sebagai, "Ini adalah [makam Sebna] yahu, yang berkuasa ke atas rumah” (Untuk perbincangan lengkap, lihat The Seventh-day Adventist Bible Commentary, vol. 4, ms. 191).

Frasa deskriptif “yang berkuasa ke atas rumah” menunjukkan gambaran Perjanjian Lama tentang penatalayan.  Pelbagai terjemahan menggunakan kata-kata yang berbeza untuk menggambarkan Sebna, masing-masing memberi sesuatu bayangan yang berbeza mengenai tanggungjawabnya. Beberapa terjemahan kemudian menggunakan “penatalayan” (ESV, TLV, RSV, NRSV, NASB, HCSB, NKJV, NIV), sementara karya-karya terbaru yang lain lebih kreatif - "pegawai" (CEB), “penjaga” (VOICE) “pengurus istana” (NLT), “pengurus” (NCV), “hamba” (NCV), dan juga “perdana menteri” (CEV).  Sebaliknya, terjemahan lama menggunakan “bendahari” (KJV, ASV, AMPC, MEV). Ramai yang menggunakan frasa “bertanggungjawab” (GW, NASB) atau “menjaga” (NLV).

Nampaknya penatalayan dianggapsebagai ahli keluarga dan tinggal bersama pemiliknya. Mereka sememangnya hamba, tetapi bukan dalam pengertian yang bermaksud buruh kasar, seperti, katakan, hamba abdi.  Mereka mengurus harta benda, mungkin mempunyai hamba yang lebih rendah bekerja di bawah pimpinan mereka, menguruskan jadual rumah, mungkin mempunyai sedikit tanggungjawab dalam kewangan, dan bahkan dianggap sebagai “pegawai kerajaan”.

Dalam Era Perjanjian Baru, terdapat dua perkataan Yunani yang diterjemahkan sebagai penatalayan. Yang lebih biasa adalah oikonomos, yang muncul sepuluh kali, dan epitropos, yang digunakan sebanyak tiga. Oikonomos adalah gabungan dua kata Yunani-oikos, kata umum untuk rumah, dan nemo, yang bermaksud “menguruskan” atau “mengatur”.  Oleh itu, penatalayan adalah orang yang bertanggungjawab untuk memastikan rumah itu dalam keadaan teratur. Kata kedua, epitropos, digunakan sebagai penatalayan dalam erti kata oikonomos, yang juga boleh merujuk kepada pegawai kerajaan atau kepada penjaga anak-anak. Dalam Galatia 4: 2, epitropos dan oikonomos muncul dalam ayat yang sama. Sumbangan unik dari Perjanjian Baru nampaknya menunjukkannya sebagai metafora kepada hal-hal rohani, serta juga menggunakannya secara literal. Penggunaan metafora ini diterokai dengan lebih mendalam dalam bahagian seterusnya.

**Perhatikan Hal Ini**:  Bagaimanakah hakikat bahawa penatalayan diamanahkan dengan tanggungjawab yang agak besar tetapi masih dianggap sebagai hamba meninggikan konsep kita tentang hamba Kristian atau pelayanan Kristian?

**II.	Pengurusan Kebenaran Kerohanian** (Imbas semula 1Korintus 4:1, 2; Titus 1:7; 1 Petrus 4:10; Kolose 2:2, 3; and 1 Timotius 3:16 bersama dengan kelas.)

Walaupun Perjanjian Baru menggunakan kata penatalayan dalam erti literal, seperti oleh Perjanjian Lama, ia memperluaskan penggunaan kata itu dan menerapkannya dalam arti mengurus kebenaran rohani, atau, seperti yang dikatakan Paulus, misteri Tuhan. Petikan dalam Korintus menerapkan perkataan itu kepada pelayan-pelayan Injil. Surat Paulus kepada Titus mengaitkannya dengan pucuk pimpinan gereja, khususnya kepada para penatua dan pengelola. Peter mengaitkannya dengan semua umat yang beriman. Fikirkan risiko yang diambil oleh Tuhan: kita memegang kekayaan abadi kekayaan rohaniNya dalam bekas tanah liat yang terbatas-yang bermaksud, daging kita yang mudah rosak.	

Pertimbangkan tanggungjawab yang dituntut oleh anugerah rohani.  Walaupun rayuan Paulus supaya menjadi penatalayan-pentalayan Tuhan yang setia itu penting, kehidupannya menjadi saksi yang nyata.  Walaupun melalui kesengsaraan yang tidak terbayangkan, dia bertekad untuk meneruskan pelayanan Injil dengan setia di kalangan anggota-anggota yang semakin bertambah.  Dia menceritakan pengalamannya:

“Aku lebih banyak berjerih lelah; lebih sering di dalam penjara; didera di luar batas; kerap kali dalam bahaya maut.  Lima kali aku disesah orang Yahudi, setiap kali empat puluh kurang satu pukulan, tiga kali aku didera, satu kali aku dilempari dengan batu, tiga kali mengalami karam kapal, sehari semalam aku terkatung-katung di tengah laut. Dalam perjalananku aku sering diancam bahaya banjir dan bahaya penyamun, bahaya dari pihak orang-orang Yahudi dan dari pihak orang-orang bukan Yahudi; bahaya di kota, bahaya di padang gurun, bahaya di tengah laut, bahaya dari phak saudara-saudara palsu.  Aku banyak berjerih lelah dan bekerja berat; kerap kali aku tidak tidur; aku lapar dan dahaga; kerap kali aku berpuasa, kedinginan dan tanpa pakaian, dan dengan tidak menyebut banyak hal lain lagi, urusanku sehari-hari, yaitu untuk memelihara semua jemaat-jemaat.  Jika ada orang merasa lemah, tidakkah aku turut merasa lemah?  Jika ada orang tersandung, tidakkah hatiku hancur oleh dukacita?” (2 Cor. 11:23-29).

Paul memegang erat tanggungjawabnya untuk mengatur Injil dan tidak meminggirkan satu hal kecil pun untuk memastikan misi itu diselesaikan.

**Perhatikan Hal Ini**:  Mengingati legasi penatalayanan kerohanian Paulus dan legasi ramai lagi yang lain sepanjang sejarah Alkitab, apakah legasi yang akan saya tinggalkan apabila saya meninggal?

#### Langkah 3 – Menerapkan

**Hanya Untuk Guru**:  Tuhan telah menempatkan kita dalam kedudukan kepercayaan yang tiada tandingannya.  Ketentuan jiwa-jiwa yang hilang tergantung kepadanya.  Setiap pilihan yang kita buat sama ada akan memajukan misi Tuhan atau memperlambatkannya. Siapakah yang cukup layak untuk tanggungjawab ini?  Kristus boleh sahaja mempercayakan hartaNya kepada para malaikat. Dia boleh sahaja memanggil makhluk tanpa dosa dari dunia lain. Dia boleh sahaja memusnahkan umat manusia dan memulakannya dari awal sekali lagi. Sebaliknya, Dia mengorbankan hidupNya, dan Dia bergantung kepada kita untuk menjadi penatalayan yang setia dalam rahmat-Nya, dalam dunia yang telah jatuh ini.

**Soalan Penerapan**

1.	Bagaimanakah umat Kristian moden boleh merasakan semangat membara seperti yang dimiliki oleh Paulus dan murid-murid Kristus dalam mengatur kebenaran kerohanian kepada dunia kita?
2.	Apakah ciri-ciri penatalayan-penatalayan yang setia dalam masyarakat kontemporari?
3.	Apakah langkah-langkah praktikal yang harus kita ambil untuk menjamin bahawa kepentingan Kristus adalah yang terutama dan kepentingan kita adalah yang kedua?
4.	Apakah janji-janji Roh Kudus yang memberi galakan kepada kita dalam penatalayanan Kristian kita?
5.	Paulus mengatakan bahawa kita adalah bukan milik kita kerana kita dilunaskan dengan harga.  Bagaimanakah meditasi akan hakikat ini memberi motivasi kepada penatalayanan Kristian kita?
6.	Bagaimanakah kita boleh memperluaskan pengaruh kita sebagai penatalayan yang setia agar orang lain boleh meneldani contoh kita?

#### Langkah 4 – Mewujudkan

**Hanya Untuk Guru**:  Kita sememangnya penatalayan kepada pemberian-pemberian Tuhan, namun jauh lebih penting, kita adalah pentalayan kasih karuniaNya.  Kedua-duanya adalah pelengkap satu sama lain. Sumber-sumber fizikal dan rohani yang Tuhan telah percayakan kepada kita boleh digunakan secara berkesan dalam misi Tuhan terutama mereka yang berhajat untuk menjadi penatalayan-penatalayan Injil yang setia.

**Aktiviti-aktiviti**:

1.	Sediakan garis panduan untuk topik hari ini yang boleh anda kongsikan dengan kumpulan belia. Sertakan cerita tentang perjalanan iman peribadi anda, bersikap jujur tentang masa-masa di mana anda telah mengutamakan kepentingan anda lebih daripada kepentingan Pemerhati.  Ceritakan bagaimana Tuhan telah memberkati anda dalam kebendaan dan kerohanian apabila anda meletakkan kepentingan Tuhan terlebih dahulu.
2.	Buat analisa tentang keperluan-keperluan dalam komuniti anda dan pilih satu bidang di mana anda boleh membuat perubahan, memandangkan Tuhan telah mengamanahkan anugerah dan talenta yang unik kepada anda.