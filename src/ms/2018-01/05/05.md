---
title:  Penatalayan Kebenaran Rohani
date:   31/01/2018
---

Apabila kita berfikir tentang penatalayanan, kita berfikir tentang sesuatu yang nyata dan sememangnya benar.  Tetapi seperti apa yang kita nampak, penatalayan melebihi dari itu.  Sama seperti harta milik yang nyata, harta milik yang tidak dapat dilihat juga datang daripada Tuhan.  Pemberian yang tidak dapat dilihat ini adalah harta milik dalam bentuk kerohanian yang Tuhan anugerahkan kepada kita (1 Ptr. 4:10) supaya kita dapat, di dalam Kristus, mengembangkan perwatakan Kristiani dan menjadi umat-umat yang boleh berada di dalamNya.  Oleh itu, kita mesti mengurus pemberian yang tidak kelihatan  ini dengan lebih berhati-hati daripada yang dapat dilihat kerana mereka jelas lebih berharga.

`Baca Efesus 6:13-17.  Apakah yang telah diberikan oleh Tuhan yang diletakkan di bawah pengurusan kita?  Mengapakah pengurusan yang sebaiknya akan hal-hal ini sangat penting kepada kita?`

“Pemberian Tuhan adalah hidup kekal di dalam Yesus Kristus Tuhan kita” (Rm. 6:23).  Dunia ini, dan semua yang ia dapat berikan, tidak dapat menawarkan penebusan yang kita ada dalam Kristus.  Penebusan, pemberian Tuhan untuk kita, adalah harta milik kita yang paling berharga.  Mengekalkan realiti penebusan ini di hadapan kita membantu kita mengekalkan perspektif kita dalam penatalayanan kita terhadap harta-harta benda lain yang diberikan Tuhan juga kepada kita.

“Hanya di dalam cahaya yang bersinar dari Kalvari ajaran alam boleh dibaca dengan tepat.  Melalui cerita Betlehem dan kayu salib, biarlah diperlihatkan betapa baik rasanya dapat menawan kejahatan, dan bagaimana setiap berkat yang datang kepada kita adalah pemberian oleh penebusan.”—Ellen G. White, Education, ms. 101.

Penebusan menjadi milik kita hanya kerana Yesus melunaskan harga muktamad itu.  Paulus dengan jelas mengatakan, “Sebab di dalam Dia dan oleh darahNya kita beroleh penebusan, yaitu pengampunan dosa, menurut kekayan kasih karuniaNya” (Ef. 1:7).  Perkataan “memperoleh” bermaksud kita mempunyai “penebusan”.  Ia adalah milik kita, tetapi hanya kerana Tuhan telah memberikannya kepada kita.  Betapa penting, oleh yang demikian, kita “mengenakan seluruh perlengkapan senjata Tuhan” (Ef. 6:11), agar si iblis tidak datang dan mengambilnya.  Kerana satu-satunya cara dia boleh mengambilnya adalah jika kita mengizinkan dia, yang mana akan berlaku jika kita tidak menurut apa yang dinyatakan kepada kita di dalam “Firman Tuhan” (Ef. 6:17).  Perlindungan kita yang terbesar adalah dengan menurut, dalam iman, cahaya yang telah diberikan. 

`Baca Efesus 6:13-17 sekali lagi.  Bagaimanakah kita mengenakan perlengkapan senjata Tuhan, dan dalam cara apakah kita ini adalah pengurus kepada semua senjata yang diberikan kepada kita?`