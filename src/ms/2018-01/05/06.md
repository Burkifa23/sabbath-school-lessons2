---
title:  Tanggungjawab Kita Sebagai Penatalayan
date:   01/02/2018
---

Penatalayan yang bijak ditafsir oleh kesediaan mereka untuk menerima dan melaksanakan prinsip moral tanggungjawab peribadi. Penerimaan tanggungjawab peribadi adalah pilihan yang kita buat dan tindakan yang kita ambil. Ia mengakui hubungan di antara sebab dan akibat. Kesediaan untuk menerima tanggungjawab peribadi adalah sifat utama yang tidak boleh diabaikan apabila kita menerangkan siapa seorang penatalayan itu, kerana penatalayan mestilah sebulat hati dan fikiran dalam mengutamakan kepentingan si Pemilik.  Oleh itu, kerelaan berbuat sedemikian merupakan satu pilihan yang menjelaskan hubungan yang diinginkan oleh seorang penatalayan dengan Tuhan.

â€œTuhan rindu untuk membawa manusia ke dalam hubungan langsung denganNya sendiri. Dalam semua urusanNya dengan manusia Dia mengenali prinsip tanggungjawab peribadi. Dia berusaha untuk menggalakkan rasa ketergantungan peribadi dan untuk mendorong keperluan bimbingan peribadi.  Pemberiannya dikhaskan untuk manusia secara individu.  Setiap orang telah dijadikan penatalayan amanah suci; masing-masing untuk melaksanakan kepercayaannya menurut arahan Pemberi; dan untuk setiap pertanggungjawapan penatalayanannya haruslah diberikan kepada Tuhan, vol. 7, ms. 176.

Apabila kita menjadi penatalayan-penatalayan, kita tidak akan menyerahkan tanggungjawab kita kepada individu lain mahupun kepada sebuah organisasi.  Tanggungjawab peribadi kita adalah kepada Tuhan dan ia akan dipancarkan dalam semua interaksi kita dengan orang di sekeliling kita (Kej. 39:9, lihat juga Dan. 3:16).  Kita akan melaksanakan tugasan yang diberikan dengan sebaiknya mengikut kemampuan terbaik kita.  Kejayaan di mata Tuhan akan berdasarkan kepada iman kita, dan kesucian kita lebih daripada kepada kepintaran dan talenta kita.

`Baca 2 Korintus 5:10. Bagaimanakah kita memahami kata-kata ini dalam konteks tentang apa yang dimaksudkan menjadi seorang pelayan yang bijaksana?`	

Ahli teologi dan falsafah telah berabad-abad lamanya berdebat tentang soalan yang sukar berkaitan dengan kebebasan menurut kehendak.  Tetapi Kitab Suci jelas: kita umat manusia mempunyai kebebasan menurut kehendak dan kebebasan untuk memilih.  Jika tidak sedemikian, idea penghakiman berdasarkan perbuatan kita itu tidak masuk akal.  Oleh itu, kita sememangnya mempunyai tanggungjawab peribadi, oleh kasih karunia Tuhan, untuk membuat pilihan yang benar dalam semua yang kita lakukan, termasuklah menjadi penatalayan yang setia kepada semua harta milik Tuan kita.