---
title:  Penatalayan kepada misteri tuhan
date:   30/01/2018
---

`Baca Kolose 2:2, 3 dan 1 Timotius 3:16.  Apakah yang dikenalpasti oleh ayat-ayat ini sebagai “misteri”?  Apakah hakikat ini iaitu bahawa ia adalah “misteri” katakan kepada kita tentang batasan apa yang kita dapat ketahui mengenainya?`

Zopar orang Naama berkata kepada Ayub, “Dapatkah engkau memahami hakikat Tuhan?” (Ayub 11:7).  Perkataan “misteri” bermaksud membingungkan, tidak jelas, tidak diketahui, tidak dapat diterangkan, atau tidak dapat dimengertikan.  Misteri-misteri tentang Tuhan telah dicatat di dalam Kitab Suci, walaupun untuk memahaminya dengan sepenuhnya masih berada di luar jangkauan pengertian kita.  Itulah sebabnya mengapa ia merupakan misteri.  Ia sama seperti setiap kita seorang yang mempunyai penglihatan rabun jauh mencoba untuk memandang ke arah Sorga, mengharap untuk dapat melihat perincian sekecil apapun.  Kita tidak dapat melihat sebegitu jauh kecuali Tuhan yang memperlihatkannya kepada kita.

`Apakah yang Ulangan 29:29 katakan tentang apa yang telah diberitahukan kepada kita?`


Kita adalah penatalayan kepada hal-hal yang kita tidak dapat mengerti sepenuhnya.  Kita hanya tahu setakat mana yang wahyu dan Kitab Suci telah ungkapkan.  Penatalayanan kita yang terbesar adalah hidup “sebagai hamba-hamba Kristus, yang kepadanya dipercayakan rahasia Tuhan” (1 Kor. 4:1).

Tuhan mahu kita, sebagai penatalayan-penatalayanNya, memelihara, mengajar, melindungi dan menjaga kebenaran ilahi yang Dia telah nyatakan. Bagaimana kita melakukan ini adalah tugas utama penatalayanan, dan ini bermakna kita "memelihara rahasia iman dalam hati nurani yang suci " (1 Tim. 3:9).

Misteri terbesar dari semua adalah bahawa kita semua boleh mengalami Kristus, “harapan kemuliaan” itu.  Rencana keselamatan adalah perkara yang ghaib dan tidak mungkin untuk kita mengerti dengan sepenuhnya.  Bahawa Pencipta kepada semua yang telah dijadikan (Yoh. 1:1-3) akan turun ke dunia ini dan “menjelma dalam daging” (Ellen G. White, Manuscript Releases, vol. 6, ms. 112) hanya untuk menyerahkan diriNya sebagai korban bagi dosa-dosa manusia, membawa bersama misteri-misteri yang mungkin tidak akan pernah dapat dimengerti oleh mana-mana ciptaan.  Malahan malaikat-malaikat juga belajar untuk memahami misteri mengapa Yesus datang ke dunia (1Ptr. 1:12).  Namun demikian, apa yang mereka tahu tentang misteri itu menyebabkan semua kita untuk memuji Tuhan kerana kemuliaan dan kebaikanNya (lihat Why. 5:13).

`Anda telah dipanggil untuk menjadi pelayan injil.  Apakah tanggungjawab-tanggungjawab yang dengan sendirinya akan anda terima?`