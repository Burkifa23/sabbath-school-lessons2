---
title:  Amanah
date:   08/02/2018
---

`Baca Lukas 16:10-12.  Apa ayat ini ajarkan tentang amanah kepada kita?  Mengapakah sifat ini sangat penting untuk seorang penatalayan yang setia?`

Prinsip amanah boleh dilihat di seluruh Alkitab.  Sebagai contoh, dalam satu cerita tentang empat kepala penunggu pintu gerbang Lewi yang diamanahkan untuk menjaga rumah Tuhan pada waktu malam di dalam Perjanjian Lama.  Mereka harus mengawasi bilik-bilik perbendaharaan dan memegang kunci-kunci dan membuka pintu-pintu pada setiap pagi (1Taw. 9:26, 27).  Mereka diberikan tugas ini kerana mempercayai mereka ini amanah.

Bersifat amanah adalah ciri-ciri seorang penatalayan yang baik.  Ini bermakna para penatalayan yang boleh dipercayai memahami maksud utama peranan mereka; mereka mengerti bahawa Tuhan itu boleh dipercayai, dan mereka mempunyai matlamat untuk menjadi sama seperti itu (Ul 32: 4, 1Raj.  8:56).

Perlakuan amanah menunjukkan kematangan dalam satu set perwatakan sifat.  Ia adalah tahap tertinggi perwatakan dan kemampuan yang boleh dicapai oleh seseorang di mata para pemerhati.  Memantulkan sifat Tuhan bermaksud anda akan melakukan apa yang anda kata akan lakukan, tanpa menghiraukan keadaan atau orang-orang hang cuba menekan anda untuk berbuat disebaliknya (2 Raj. 12:15).

Daniel dianggap amanah oleh maharaja di dalam dua kerajaan dunia. Reputasinya selama hidupnya adalah sebagai kaunselor yang boleh dipercayai, seorang yang berani menyampaikan kata–kata bijaksana dan kebenaran kepada raja-raja, membangkang langsung apa yang disampaikan oleh ahli nujum dan dan ahli sihir.  Sikap amanah merupakan mahkota permata etika; ia mempamerkan prinsip moral anda dalam bentuk yang paling murni.  Kualiti seperti ini di dalam seorang penatalayan tidak muncul dalam tempoh semalaman tetapi diperoleh secara perlahan-lahan dengan berlaku setia walaupun dalam perkara yang kecil.

Orang lain mungkin melihat sikap amanah kita.  Mereka menghormati kita dan berharap kepada kita kerana mereka tahu kita tidak mudah goyah oleh pendapat, budaya semasa atau pujian.  Boleh dipercayai, oleh itu, adalah demonstrasi tahap pencapaian sikap kita dalam setiap tugasan yang kita laksanakan di dunia; tanah pembuktian untuk ke sorga.  “Kita harus menjadi orang-orang yang setia, menjadi rakyat kerajaan Kristus yang boleh dipercayai, agar orang-orang yang bijaksana duniawi akan mempunyai perwakilan yang benar tentang kekayaan, kebaikan, rahmat, kelembutan, dan kebaikan warga negara kerajaan Tuhan.” Ellen G. White, Testimonies for the Church, vol. 6, ms. 190.

`Fikirkan tentang seseorang yang kamu kenal secara peribadi, seorang yang boleh dipercayai.  Apa yang anda pelajari dari orang itu yang dapat membantu anda menjadi lebih dipercayai juga?`