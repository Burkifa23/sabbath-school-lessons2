---
title:  Renungan Tambahan
date:   09/02/2018
---

Satu lagi tanda seorang penatalayan yang baik adalah pertanggungjawaban peribadi.  
“Sejak dalulu rancangan Setan adalah untuk menarik fikiran manusia dari Yesus kepada manusia, dan menghancurkan pertanggungjawaban individu. Setan gagal dalam rencana ini ketika dia mencobai Anak Tuhan; tetapi kejayaannya menjadi lebih baik apabila dia pergi kepada manusia yang telah berdosa.  Kekristianan menjadi rosak.”—Ellen G White, Early Writings, ms. 213.

Apabila Tuhan menjadi yang utama dalam hidup kita, kita terbuka kepada pimpinanNya.  Sebagai hasilnya, iman kita, ketaatan, penurutan, hati nurani yang bersih, sikap amanah, dan pertanggungjawaban individu akan diperlihatkan dalam hidup kita.  Oleh yang demikian, sebagai penatalayan, kita dijadikan sempurna di dalam tangan Tuhan (Mzm. 139:23, 24).

Pertanggungjawaban peribadi adalah prinsip alkitabiah yang penting.  Sewaktu di bumi, Yesus secara peribadi bertanggungjawab kepada Bapa (Yoh 8:28).  Kita bertanggungjawab untuk setiap kata sia-sia yang diucapkan (Mat. 12:36).  “Setiap orang yang kepadanya banyak diberi, dari padanya akan banyak dituntut ” (Luk. 12:48).  Ancaman terbesar kepada pertanggungjawaban peribadi adalah kecenderungan untuk menyerahkan tanggungjawab kita kepada orang lain.  “Biarlah ada kesedaran dalam minda bahawa harta yang telah diamanahkan kepada kita untuk dilaburkan bukan milik kita.  Jika ia adalah milik kita, kita mungkin akan menuntut kuasa; kita mungkin menyerahkan tanggungjawab kita kepada orang lain, dan meninggalkan pelayanan kita dengan mereka.  Namun, ini tidak boleh terjadi, kerana Tuhan telah menjadikan kita secara perseorangan  sebagai para  penatalayanNya.”—Ellen G. White, Testimonies for the Church, vol. 7, ms. 177.

**Soalan Perbincangan**:

`1. Lihat kepada semua tanda-tanda berlainan pada seorang penatalayan seperti yang kita pelajari minggu ini: pertanggungjawaban, sikap amanah, ketaatan, hati nurani yang bersih, dan kesetiaan.  Bagaimanakah setiap satu ini saling berkaitan?  Bagaimanakah kelalaian dalam satu area membawa kepada kelalaian yang lain? `

`2. Fikirkan lebih lanjut bagaimana janji-janji injil dapat membantu mereka yang bergelut dengan rasa bersalah.  Apakah janji yang mereka boleh tuntut?`

`3. Seringkali kita memandang konsep “ketaatan” itu sebagai sesuatu yang baik.  Tetapi adakah ia sentiasa sedemikian?  Dalam cara bagaimanakah mungkin kita boleh taat kepada seseorang atau sesuatu yang tidak baik?  Mengapa, jika demikian, konsep “ketaatan” itu harus sentiasa difahami dalam konteks yang khusus supaya dapat melihat samada kesetiaan itu baik atau disalah letakkan?`