---
title:  Ketaatan
date:   05/02/2018
---

` “Tak seorang pun dapat mengabdi kepada dua tuan.  Karena jika demikian, ia akan membenci yang seorang dan mengasihi yang lain, atau ia akan setia kepada yang seorang dan tidak mengendahkan yang lain.  Kamu tidak dapat mengabdi kepada Tuhan dan kepada Mamon” (Mat. 6:24).  Apakah yang diajarkan oleh ayat ini tentang kepentingan utama dalam kesetiaan kepada Tuhan?`

Mengetahui bahawa makna nama Tuhan adalah “cemburu” (Kel. 34:14) seharusnya memberikan kita satu panggilan lantang untuk ketaatan.  Ketaatan kepada Tuhan yang “cemburu” adalah ketaatan dalam kasih.  Dalam pertarungan iman, ketaatan membantu menerangkan siapa kita dan menggalakkan kita tetap berada di dalam pergelutan tersebut.

Kesetiaan kita adalah penting kepada Tuhan (1Raj. 8:61).  Ia bukanlah satu kontrak yang cuba meramalkan apa kemungkinan-kemungkinan bakal berlaku, mahupun ia suatu senarai peraturan-peraturan.  Ia adalah ekspresi kepercayaan, iman dan komitmen peribadi kita yang kelihatan dengan nyata.

`Baca 1 Tawarikh 28:9. Apa yang ayat ini ajarkan kepada kita tentang kepentingan kesetiaan?`

Dia mana ada ketaatan, bagaimanapun, di situ ada pengkhianatan.  Ketaatan, sama seperti kasih, diberikan dengan percuma, jika tidak demikian ia bukanlah ketaatan yang sejati.  Dalam peperangan, barisan pertahanan hadapan kadangkala dipaksa untuk bertahan dan berlawan; jika tidak, ketua-ketua pegawai akan menembak mereka.  Orang-orang ini mungkin melakukan tugas mereka, tetapi tidak semestinya atas dasar ketaatan.  Bukan ketaatan sedemikian yang Tuhan inginkan dari kita.

Lihat kepada Ayub.  Dia tidak menjangkakan bencana-bencana yang akan memusnahkan keluarganya, harta miliknya, dan kesihatannya.  Dia boleh sahaja membuang kepercayaannya, kasih dan komitmennya, tetapi ketaatannya kepada Tuhan adalah pilihan moral yang tidak berbelah bahagi. Jujur dan tanpa rasa takut untuk memuji Tuhan di khalayak ramai, dia mengucapkan kata-katanya yang sangat dikenali “Ia hendak membunuh aku, namun aku tetap percaya kepadaNya ” (Ayub 13:15).  Kesetiaannya di waktu-waktu berhadapan dengan kesusahan adalah intisari ketaatan, dan ia menggambarkan penatalayan yang taat pada tahap mereka yang terpuji.

`Tanya diri anda:  Betapa taatkah saya kepada Tuhan, yang telah mati untuk saya?  Dalam cara apakah saya boleh tunjukkan ketaatan itu dengan lebih baik?`