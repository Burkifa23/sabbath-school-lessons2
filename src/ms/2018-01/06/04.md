---
title:  Hati Nurani Yang Bersih
date:   06/02/2018
---

Terdapat banyak benda-benda berharga yang boleh kita miliki.  Kesihatan, cinta, sahabat, dan keluarga yang hebat—kesemuanya ini adalah berkat.  Tetapi mungkin satu daripada yang paling penting dari semua itu adalah hati nurani yang bersih.

`Baca Ibrani 10:19-22 dan 1 Timotius 4:1, 2 (KJV).  Apakah maksudnya mempunyai “hati nurani yang jahat” dan “hati nurani yang dicap dengan besi panas”?`

Naluri kita berfungsi sebagai monitor dalaman akan hidup luaran kita.  Naluri perlu berpaut kepada standard yang tinggi dan sempurna: hukum Tuhan.  Tuhan menulis hukumNya di hati Adam, tetapi dosa hampir-hampir memusnahkannya—bukan hanya di dalam dia tetapi dalam keturunan-keturunannya.  Hanya sebahagian daripada hukum itu yang tinggal.  “[Bangsa lain] menunjukkan bahawa isi hukum Taurat ada tertulis di dalm hati mereka dan suara hati mereka turut bersaksi” (Rm. 2:15).  Yesus menang di mana Adam telah gagal kerana hukum Tuhan berada di “dalam hati[Nya]” (Mzm. 40:8).

`Apakah yang Paulus katakan tentang satu-satunya penyelesaian kepada naluri yang jahat?  Lihat Ibr. 9:14.`

"Almari sarang naluri harus  dimasuki.  Jendela-jendela jiwa harus  ditutup kepada dunia dan dibuka lebar mengarah ke surga dan cahaya terang Matahari yang suci mendapat laluan percuma… Fikiran perlu tetap bersih dan murni agar ia dapat membezakan yang baik dan jahat.”—Ellen G. White, Mind, Character, and Personality, vol. 1, perenggan 327, 328.  Apabila hukum Tuhan tertulis di hati orang yang percaya (Ibr. 8:10), dan orang percaya itu dengan iman menurut hukum itu, hati nurani yang murni adalah hasilnya.

`Jika anda pernah bergelut di bawah tekanan rasa bersalah hati nurani, anda tahu bagaimana sukar perasaan itu, bagaimana kehadirannya terus dirasakan, tidak pernah memberi kelegaan kepada anda.  Bagaimanakah dengan memokuskan fikiran kepada Yesus, dan kematianNya di kayu salib untuk anda dan dosa anda, boleh membantu melepaskan anda daripada sumpahan rasa bersalah hati nurani?`