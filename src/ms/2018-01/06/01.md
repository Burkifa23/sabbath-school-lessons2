---
title:  Tanda-tanda Seorang Penatalayanan
date:   03/02/2018
---

### Bacaan Pelajaran Minggu ini:
Ibr. 11:8–12; Rm. 4:13, 18–21; Mat. 6:24; Ibr. 9:14; 1 Yoh. 5:2, 3; Luk. 16:10–12.


> <p>Ayat Hafalan</p>
> “Demikianlah hendaknya orang memandang kami: sebagai hamba-hamba Kristus, yang kepadanya dipercayakan rahasia Tuhan.  Yang akhirnya dituntut dari pelayan-pelayan yang demikian ialah, bahwa mereka ternyata dapat dipercayai” (1 Korintus 4:1, 2.). 

Penatalayan dikenali oleh kerana jenama mereka, atau tanda yang berbeza, sama seperti peniaga-peniaga dikenali melalui logo atau jenama mereka.  Malahan, ramai orang yang menjadi terkenal dengan mengubah diri mereka kepada satu jenama yang laris di pasaran.

Jenama atau tanda seorang penatalayan Kristian adalah pantulan kasih Kristus melalui hubungannya dengan Dia.  Apabila kita hidup dan mengamalkan sifat-sifat Kristus, hidup kita akan memperkenalkan jenama kita.  Jenama kita adalah jenama Dia; identiti kita menjadi satu dengan Dia (1Kor. 6:17). 

Pada minggu ini kita akan mengenalpasti sifat-sifat penatalayan Tuhan yang telah membentuk jenama mereka.  Sifat-sifat ini memberi inspirasi kepada kita untuk terus memandang kepada kedatangan Yesus dan melakukan pekerjaan yang diamanahkan kepada kita sebagai penatalayan-penatalayan KebenaranNya.  Setiap sifat menerangkan hubungan mendalam yang kita miliki bersama dengan Dia yang telah datang untuk mencari dan menyelamatkan yang sesat.  Semakin banyak kualiti-kualiti ini kita pelajari, semakin dalam mereka akan diterapkan ke dalam kehidupan kita.  Sifat kasih Tuhan, dalam segala kedinamikannya, akan menjadi jenama kita dan mempunyai pengaruh dalam setiap aspek kehidupan kita, pada hari ini dan selama-lamanya.

_* Pelajari Pelajaran Minggu ini sebagai persediaan pada hari  Sabat 10 Februari._