---
title:  Penatalayan Kasih Karunia Tuhan
date:   26/02/2018
---

`Apakah, menurut Efesus 2: 8, sesuatu yang lain yang telah diberikan oleh Tuhan kepada kita?`

Kasih karunia adalah "pemberian yang tidak layak untuk diterima." Ia merupakan hadiah yang anda tidak layak terima.  Tuhan telah mencurahkan kasih karuniaNya di planet ini dan jika kita tidak menolaknya, kasih karuniaNya akan menjangkau dan mengubah kehidupan kita, sekarang dan selama-lamanya. Segala kekayaan dan kuasa syurga tercakup dalam rahmat kasih karunia (2 Korintus 8: 9). Bahkan para malaikat turut kagum dengan hadiah yang unggul ini (1Ptr 1:12).

Tiada dipersoalkan: semua yang Tuhan berikan kepada kita, karunia yang diberikan kepada kita di dalam Yesus Kristus adalah karunia yang paling bernilai dari semua. Tanpa kasih karunia, kita akan menjadi tanpa harapan. Kesan azab dosa terhadap umat manusia terlalu besar bagi manusia untuk membebaskan diri daripadanya. Malah ketaatan kepada hukum Tuhan tidak dapat membawa kehidupan kepada kita. "Kalau demikian, bertentangankah hukum Taurat dengan janji-janji Tuhan?  Sekali-kali tidak.  Sebab andai kata hukum Taurat diberikan sebagai sesuatu yang dapat menghidupkan, maka memang kebenaran berasal dari hukum Taurat” (Galatia 3:21).  Lagipun, jika wujud mana-mana undang-undang boleh menyelamatkan kita, itu boleh menjadi hukum Tuhan. Tetapi Paulus mengatakan bahawa walaupun begitu, ia masih tidak dapat menyelamatkan. Jika kita mahu diselamatkan, ia harus melalui kasih karunia.

`Baca 1 Petrus 4:10. Bagaimanakah penatalayanan berkaitan dengan kasih karunia? Terangkan bagaimana pemberian kepada Tuhan dan kepada orang lain memperlihatkan kasih karuniaNya?`

Petrus berkata bahawa oleh kerana kita menerima karunia anugerah Tuhan, kita harus menjadi "pengurus dari kasih karunia Tuhan" (1 Pet 4:10) sebagai balasannya. Iaitu, Tuhan telah memberikan kita hadiah; oleh itu, kita perlu memberikan kembali dari apa yang telah diberikan kepada kita. Apa yang kita terima, oleh kasih karunia, bukan hanya untuk menyenangkan dan memberi manfaat kepada diri sendiri, tetapi untuk kelanjutan Injil. Dengan cuma-cuma kita telah diberikan (inilah kasih karunia itu); dengan cuma-cuma, maka itu, kita perlu memberikan dalam segala cara yang kita boleh.

`Fikirkan tentang semua yang Tuhan telah berikan kepada anda. Oleh itu, bagaimanakah anda boleh menjadi pengurus kepada kasih karunia yang telah diberikan kepada anda secara percuma?`