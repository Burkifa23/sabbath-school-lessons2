---
title:  Komen Guru
date:   02/03/2018
---

**Ayat Utama**: 2 Korintus 9:6,7

**Pelajar Akan**

- **Mengetahui**: Memahami hubungan rapat antara hati yang penuh dengan rasa syukur dan amalan memberi.
- **Merasakan**: Menghayati kedalaman rahmat Tuhan yang penuh belas kasihan dan merasa riang atas peluang untuk merespon.
- **Melakukan**: Mencari cara-cara untuk memberi.

**Garis Panduan Pelajaran**

1. Mengetahui: Member Lahir Dari Hati
	+ Bagaimanakah penggunaan kewangan kita menunjukkan apa yang benar-benar penting kepada kita?
	+ Apakah beberapa keadaan yang merangsang kita untuk memberikan yang terbaik?
	+ Bagaimanakah Tuhan mengukur pemberian kita?
	+ Bagaimanakah memberi terkait dengan pertumbuhan iman kita?

2. Merasakan:  Pengalaman Hati
	+ Apakah yang membezakan pemberi yang senang hati yang dikatakan oleh Paulus daripada pemberi kasual atau pemberi yang berat hati?
	+ Bagaimanakah kita dapat menyuburkan sisi memberi dengan riang dalam diri kita, sambil "mematikan" kecenderungan kita memberi dengan berat hati? 
	+ Bagaimanakah kita dapat memupuk rasa bersyukur yang menimbulkan pengalaman pemberi yang riang?

3. Melakukan: Memberi Dengan Senang Hati
	+ Bagaimanakahu memberi dengan senang hati menggalakkan kita untuk memberi dengan lebih senang hati?
	+ Mengapakah ianya mustahil untuk memberi dengan senang hati jika hati kita tidak dipenuhi dengan rasa bersyukur?
	+ Apakah beberapa langkah praktikal ke arah, seperti yang dikatakan oleh Paulus, menabur dengan banyak?

**Kesimpulan**: Tuhan sangat gembira dengan pemberi yang bergembira. Sikap pemberi yang riang seperti itu menunjukkan bahawa dia terus-menerus merasa bersyukur atas berkat-berkat yang banyak yang Tuhan curahkan kepada anak-anakNya.

#### Langkah 1 – Mendorong

Ayat tumpuan: 2 Korintus 9:6,7

**Konsep utama untuk pertumbuhan rohani**: Oleh kerana Tuhan telah memulakan proses memberi, maka ianya, secara semula jadi, merupakan usaha yang paling menyenangkan yang manusia dapat kongsikan dengan Sahabat mereka Pencipta dan Penebus.

**Hanya untuk Para Guru**: Walaupun begitu jelas bahawa Tuhan mengasihi pemberi yang senang hati, sama jelasnya juga bahawa pemberi yang senang hati mengasihi Tuhan. Hubungan kasih sayang itu menghidupkan kedermawanan mereka dengan senang hati. Orang yang tidak memberi dan pemberi yang berat hati bagaimanapun kehilangan hubungan kasih tersebut; oleh itu, bagi mereka, memberi menjadi beban dari segi kewangan dan bukannya pengalaman rohani yang memberi keseronokan.  Kita tidak boleh memandang rendah kepentingan “faktor kasih” ini, kerana rasa syukur yang dilahirkan oleh kasih membentuk sempadan antara sikap yang berat hati dan kemurahan hati.

**Pembuka Perbincangan**: Pertimbangkan senarai perbendaharaan kata yang diberikan untuk aktiviti ini. Minta ahli kelas untuk memberikan penerangan bagi setiap senarai kepada pemberi yang riang, pada satu pihak, dan kepada pemberi yang berat hati / tidak memberi, pada pihak yang satu lagi. Jemput ahli-ahli kelas untuk menjelaskan alasan mereka untuk meletakkan ciri-ciri tersebut dalam mana-mana kumpulan ini. Fokuskan pada bagaimana sikap atau pandangan tertentu membawa kepada, atau menghasilkan, pola pemberian tertentu. Tanya ahli kelas mana satu sikap atau pandangan mereka ingin terapkan dalam diri mereka sendiri.

#### Langkah 2 – Mengkaji

**Hanya Untuk Guru**: Bantu pelajar anda memahami bahawa Kitab Suci membezakan antara persepuluhan dan persembahan.  Kedua-duanya diharapkan, tetapi terdapat perbezaan yang signifikan antara keduanya.

**Ulasan Alkitab**

**I. Persepuluhan dan Persembahan** (Imbas kembali Lukas 2:21-24; Imm. 12:1-8; 2 Raj. 12:4, 5 bersama kelas.)

Persepuluhan, secara takrif, adalah satu jumlah tertentu—10 peratus. Persembahan adalah jumlah yang tidak ditentukan atau jumlah yang tidak disukat. Ianya difahami bahawa orang-orang Israel yang lebih kaya membawa persembahan yang lebih besar (lebih mahal). Kisah kelahiran Kristus memberikan contoh yang patut diberi perhatian. Lukas 2: 21-24 mencatatkan tentang ritual pentahiran Maria, yang berlaku setelah kelahiran Kristus. Piawaian persembahan pentahiran (Imamat 12: 1-8) melibatkan anak domba, tetapi pengecualian (bukan pelepasan) telah ditetapkan untuk orang miskin yang tidak mampu membiayai perbelanjaan tersebut.  Persembahan Maria yang merupakan seekor burung merpati menunjukkan dengan jelas kemiskinannya. 

Persepuluhan ditetapkan, dan dikenakan sama rata untuk semua orang. Manakala persembahan pula diukur mengikut kebijaksanaan seseorang sesuai dengan pendapatan—para penyembah Tuhan yang lebih kaya membawa lebih banyak, manakala orang-orang percaya yang lebih miskin memberi jumlah lebih kecil atau sedikit.  Penggunaan persembahan dan persepuluhan juga boleh berbeza.  Persepuluhaan digunakan untuk menyokong ekonomi para imam dan orang Lewi, iaitu kakitangan kependetaan dalam sistem peribadatan Israel purba.

Persembahan mungkin juga telah meyediakan keperluan para imam, tetapi kutipan khusus, yang terpisah dari persepuluhan, diambil untuk membaiki tempat kudus (2 Raja 12: 4, 5). Manakala korban persembahan yang berkaitan dengan penebusan telah diperuntukkan untuk keimamatan, persembahan sukarela boleh dimakan oleh keluarga para penyembah, bersama dengan orang asing, anak yatim, dan janda yang dijemput; iaitu, golongan yang lebih miskin (Ulangan 16: 11-14). Di samping itu, dalam Perjanjian Baru, orang-orang percaya Korintus dipuji kerana kutipan mereka untuk orang-orang Kristian yang miskin.

**Bincangkan**: Huraikan perbezaan antara persepuluhan dan persembahan seperti yang didefinisikan oleh Alkitab.  Mengapakah kita diharapkan untuk membawa kedua-duanya kepada Tuhan?

**II. Balang Minyak Wangi** (Imbas kembali Lukas 7:37-47, 8:2, Kel. 34:26, Im. 22:19-24, dan Bil. 18:29 bersama kelas.)

Kebaikan Tuhan membangkitkan kemurahan hati manusia. Kita tidak dapat menemukan kesedaran kemurahan hati itu di dalam hati manusia yang digambarkan dengan indah sekali di dalam Kitab Suci selain daripada perbuatan Maria semasa perayaan di rumah Simon.

“Di meja, Juruselamat duduk bersama Simon yang telah disembuhkanNya dari penyakit yang menyakitkan, dan di sebelahNya ialah Lazarus, yang telah dibangkitkanNya dari antara orang mati. Martha menyediakan hidangan di meja, tetapi Maria dengan sungguh-sungguh mendengarkan setiap perkataan dari bibir Yesus. Dalam belas kasihanNya, Yesus telah mengampuni dosa-dosanya, Dia telah memanggil saudara lelakinya yang disayangi keluar dari kubur, hati Maria penuh dengan kesyukuran. Dia telah mendengar Yesus bercakap mengenai kematianNya yang sudah hampir, dan dalam kasih dan kesedihannya yang mendalam, dia ingin sekali untuk menunjukkan penghormatan kepadaNya. Dalam pengorbanan peribadi yang besar, dia telah membeli balang yang berisikan minyak wangi yang sangat mahal, yang digunakan untuk mengurapi tubuhNya, tetapi sekarang ramai yang mengisytiharkan bahawa Dia akan dimahkotakan menjadi raja. Kesedihannya berubah menjadi kegembiraan, dan dia ingin menjadi yang pertama memberikan penghormatan kepada Tuhannya.  Dia memecahkan balang minyak wanginya, dia menuangkan kandungannya ke atas kepala dan kaki Yesus; kemudian, ketika dia berlutut sambil menangis, air matanya membasahi kaki Yesus, dia menyapu kaki Yesus dengan rambutnya yang panjang.

“Dia telah berusaha untuk mengelak dari menjadi perhatian, dan mengawal pergerakannya agar tidak disedari, tetapi minyak wangi itu memenuhi ruangan itu dengan haruman, dan telah mendedahkan tindakannya kepada semua yang hadir…

“Maria mendengar kata-kata kritikan. Hatinya gementar. Dia takut kemungkinan kakaknya akan mencela dirinya kerana menganggap itu suatu pembaziran. Tuan itu juga mungkin berfikir dia boros.  Tanpa ucapan maaf atau memberi sebarang alasan dia bersiap untuk berundur, apabila suara Tuhannya didengar, ‘Biarkan dia; mengapa kamu mahu menyusahkannya’ Dia melihat bahawa Maria malu dan tertekan.  Dia tahu bahawa melalui tindakan ini, Maria telah mengucapkan rasa terima kasihnya atas pengampunan dosa-dosanya, dan Dia telah memberikan kelegaan kepada fikirannya. . . 

“Hadiah yang harum yang Maria fikirkan untuk dicurahkan ke atas mayat Juruselamat dituangkannya pada tubuhNya yang hidup…

“Maria tidak mengetahui sepenuhnya makna perbuatan kasihnya itu. Dia tidak dapat menjawab penuduhnya. Dia tidak dapat menjelaskan mengapa dia telah memilih kesempatan itu untuk mengurapi Yesus. Roh Kudus telah merancang untuknya, dan dia telah mematuhi bisikanNya. Inspirasi tidak memberi sebarang alasan. Satu kehadiran yang tidak kelihatan, ia berbicara kepada minda dan jiwa, dan menggerakkan hati untuk bertindak. Ia adalah pertimbangannya sendiri.

“Kristus memberitahu Maria erti daripada tindakannya, dan dalam hal ini Dia memberikannya lebih daripada yang Dia telah terima…Apabila kotak balang itu dipecahkan, dan memenuhkan seluruh rumah itu dengan wangian, jadi begitulah Kristus akan mati, tubuhNya akan hancur; tetapi Dia akan bangkit dari kubur, dan haruman KehidupanNya memenuhi bumi.”—Ellen G. White, The Desire of Ages, ms. 558-563.

Walaupun mungkin tindakan penyembahan Maria yang rendah hati itu kelihatan remeh pada pandangan orang lain di dalam bilik itu, ianya menyenangkan Kristus. Dia menyukai kesetiaan dan pujian kita yang tulus dari hati. Kristus meminta yang terbaik dari kita—tidak kurang, tidak lebih, tidak ada yang lain.

**Perhatikan Hal Ini**: Apakah makna pernyataan “Karena di mana hartamu berada, di situ juga hatimu berada” (Mat. 6:21)?  Bagaimanakah perbuatan kasih Maria menunjukkan kepada kita kedua-dua roh, dan ukuran, di mana kita harus memberi? Dalam cara bagaimanakah pencurahan haruman kasih Maria berfungsi sebagai simbol dari apa yang dilakukan Kristus di salib?

#### Langkah 3 – Penerapan

**Hanya Untuk Guru**: Baca kisah benar berikut dan bincangkan pelajaran dari cerita itu, dibantu oleh soalan pemikiran / aplikasi yang menyusul.

**Penerapan Agama—Kisah Benar**: Beberapa tahun yang lalu, sebuah masyarakat kecil pinggiran bandar telah dilanda banjir apabila benteng pelindung pecah, menenggelamkan puluhan buah rumah dalam beberapa jam. Seorang lelaki muda dalam masyarakat itu, Dean, ingin membantu mereka yang baru saja kehilangan segala-galanya.  Tidak beberapa lama sebelum banjir itu, Dean telahpun menerima Kristus.

Banjir itu berlaku sejurus selepas perayaan Kesyukuran Amerika. Banyak keluarga baru sahaja membeli hadiah Krismas untuk anak-anak mereka. Hadiah-hadiah itu, bersama-sama dengan kenang-kenangan ahli keluarga, kini ditenggelami oleh kemarahan bencana alam.  Gereja Dean menubuhkan sebuah pusat bantuan di luar pusat perlindungan Palang Merah, disokong oleh sebuah trailer yang dipenuhi dengan bekalan bantuan. Dean membantu para penghuni perlindungan itu untuk mendapatkan pakaian dan keperluan lain dari trailer tersebut. Semasa dia melayani keperluan mereka, seorang murid perempuan bersaiz kecil, bersembunyi di dalam lipatan gaun ibunya, berkata, “Lihat, Mama, saya telah memberitahu kamu Yesus akan menjaga kita.” Sekitar satu dekad kemudian, penyelaras bencana itu bertemu dengan seorang anggota gereja Dean di suatu persidangan dan bertanya tentang Dean.  Dean, orang muda yang baru bertaubat, kini menjadi elder pertama gerejanya.

**Soalan Penerapan**
- Apakah yang dinyatakan oleh semangat memberi Dean tentang hatinya?
- Bagaimanakah tindakannya yang murah hati itu mempersiapkannya untuk kepimpinan rohani?
- Bagaimanakah kemungkinan komen gadis kecil yang tidak dikenali itu telah mendorong Dean ke arah tindakan yang lebih baik?
- Bagaimanakah pemberian tanpa mementingkan diri menyediakan kita untuk pertumbuhan rohani dan tanggungjawab yang lebih besar?

#### Langkah 4 – Mewujudkan

**Hanya Untuk Guru**: Tuhan adalah contoh pemberian yang tidak mementingkan diri sendiri. Oleh itu, kita perlu membuat tindakan kasihNya, terutama peristiwa-peristiwa Penyaliban, menjadi meditasi dan kajian harian kita. Dengan meniru contoh Ilahi, hati kita diubah supaya kita melihat dengan mata Tuhan dan merasa dengan hati Tuhan. Kita menjadi tangan-tanganNya untuk menyembuhkan dunia di sekeliling kita. Oleh itu, bersatu dengan penderitaan dan kegembiraan Tuhan, kita, melalui kasih karunia demi kasih karunia, diubah menjadi serupa dengan Dia.

**Aktiviti**

- Susunkan satu senarai bahan-bahan bacaan, baik yang diilhamkan dan yang memberikan inspirasi, yang menyentuh hati anda dengan cerita-cerita yang menggambarkan kasih Tuhan yang tidak mementingkan diri sendiri.
- Rancangkan percutian peribadi akhir minggu untuk tujuan refleksi rohani, berpusat pada pemberian-pemberian Tuhan.