---
title:  Motif Hati
date:   28/02/2018
---

Pada awal pelajaran yang lalu kita dapat perhatikan kisah tentang persembahan berkemurahan oleh seorang janda.  Walaupun jumlahnya terlalu sedikit berbanding dengan persembahan yang lain, nilainya besar kerana pemberiannya menunjukkan ketulusan sifat dan hatinya, mendorong Yesus untuk mengatakan, "Janda miskin ini memberikan lebih banyak dari pada semua orang” (Lukas 21: 3).

Tuhan sahaja satu-satunya (Yakobus 4:12)yang  mengetahui motif sebenar kita (Amsal 16: 2; lihat juga 1 Kor 4: 5). Ada kemungkinan untuk melakukan tindakan yang betul tetapi dengan motif yang salah.  Memberi secara berkelimpahan tidak memerlukan iman yang besar, tetapi untuk memberi persembahan melibatkan pengorbanan demi untuk kebaikan orang lain sesungguhnya boleh mengatakan sesuatu yang sangat mengagumkan tentang hati kita.

`Baca 2 Korintus 8: 8-15. Apakah yang dikatakan Paulus di sini mengenai pemberian dan motif untuk memberi? Prinsip apakah yang boleh kita ambil dari ayat-ayat ini berkenaan dengan penatalayanan?`

Walau apapun mungkin motif anda untuk memberi, ia berada pada rangkaian skala dari sikap ego sehingga kepada sikap pemurah.  Pertarungan rangkaian di antara mementingkan diri dan memberi lebih kerap berlaku daripada mana-mana pertarungan rohani lainnya.  Sikap mementingkan diri akan menyejukkan hati yang dahulunya berkobar-kobar untuk Tuhan. Masalahnya datang apabila kita membiarkan sikap mementingkan diri masuk ke dalam pengalaman kehidupan Kristian kita. Maksudnya, kita mencari cara untuk membenarkan sikap mementingkan diri kita dan melakukannya dalam nama Kristus.

Maksud terpenting hanya satu perkataan: kasih.  Kasih tidak dapat diwujudkan tanpa penyangkalan diri, kesanggupan untuk memberikan diri sendiri, bahkan berkorban, demi kebaikan orang lain.

Kecuali kasih Allah dipantulkan dalam kehidupan kita, pemberian kita tidak akan mencerminkan kasih Tuhan. Hati yang mementingkan diri cenderung untuk mencintai hanya diri sendiri. Kita harus meminta kepada Tuhan untuk "menyunat hati kita" (Ulangan 10:16) agar kita dapat belajar untuk mengasihi seperti mana kita dikasihi.

Kasih, asas semua kemurahan hati yang benar, menyingkap keseluruhan amalan kebajikan Kristian.  Kasih Tuhan yang mengarah kepada kita memberi inspirasi kepada kita untuk mengasihi sebagai balasannya, dan inilah sebenar-benarnya motif terbesar untuk memberi.

`Apakah yang salah, jika ada, persembahan sukarela diberikan kerana rasa kewajipan lebih daripada perasaan cinta?`