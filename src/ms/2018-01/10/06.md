---
title:  Penatalayanan
date:   08/03/2018
---

Kristus mahu kita hidup dalam kekudusan.   KehidupanNya menggambarkan "kesucian" dan seperti inilah penatalayanan yang unggul itu seharusnya.  (Ibr. 9:14). Kita harus mengatur kehidupan kita dalam cara yang menyenangkan Tuhan, termasuk bagaimana kita mengurus semua yang telah diamanahkan kepada kita.  Penatalayanan adalah ungkapan kekudusan itu.

`Bandingkan 1 Petrus 1:15, 16 dengan Ibrani 12:14.  Apakah maksud “menjadi suci” dan “kesucian”?  Bagaimanakah ini berkaitan dengan penatalayanan kita?`

Orang Roma mendapati bahawa roda kereta bertahan lebih lama jika sekumpulan besi ditempatkan di sekeliling rim. Tukang-tukang memanaskan logam itu untuk membuatkannya kembang, cukup kembang untuk disisipkan di atas rim.  Air sejuk akan menyusutkannya dan menjadi ketat. Kumpulan besi itu kemudiannya bersentuhan dengan jalan raya ketika roda berpusing.

Besi pada rim itu boleh menggambarkan konsep penatalayanan.  Inilah waktunya untuk kebenaran, di mana kehidupan rohani kita bertembung dengan kehidupan praktikal kita. Di sinilah iman kita bertemu dengan susah senang kehidupan melalui kejayaan dan kegagalan kita. Di sinilah kepercayaan kita menjadi nyata, dalam kekacauan kehidupan kita sehari-hari. Penatalayanan adalah pembungkus luar siapa kita dan apa yang kita lakukan. Ia menjadi saksi kepada tingkah laku kita dan kehidupan yang diurus dengan baik. Tindakan harian kita yang memperlihatkan Kristus adalah seperti besi pada roda yang menyentuh jalan.

Tindakan yang dilakukan amat berkuasa dan mesti dikawal oleh komitmen kita kepada Kristus. Kita harus hidup dengan jaminan dan janji ini: "Segala perkara dapat kutanggung di dalam Dia yang memberi kekuatan kepadaku” (Filipi 4:13).

“Penyucian jiwa oleh pekerjaan Roh Kudus adalah penerapan sifat Kristus dalam kemanusiaan. Agama Injil adalah Kristus dalam kehidupan--prinsip aktif yang hidup.  Itulah kasih karunia Kristus yang dinyatakan dalam perwatakan dan melakukan pekerjaan-pekerjaan yang baik. Prinsip injil tidak dapat dipisahkan dari mana-mana jabatan kehidupan praktikal. Setiap pengalaman dan tenaga kerja Kristian menjadi gambaran kehidupan Kristus. "- Ellen G. White, Christ’s Object Lessons, ms. 384.

`Perhatikan hidup seharian anda, kewujudan anda setiap hari.  Apakah ada yang menggambarkan Kristus dengan nyata di dalam diri anda, bekerja di dalam anda, dan menjadikan anda manusia yang baru?  Apakah pilihan-pilihan secara sedar yang anda perlu ambil agar kesucianNya dinyatakan di dalam diri anda?`