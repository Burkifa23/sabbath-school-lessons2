---
title:  Perkabaran Tiga Malaikat
date:   07/03/2018
---

Hanya dua kali Tuhan memberi amaran kepada dunia tentang malapetaka yang akan datang: sekali kepada Nuh (Kejadian 6: 13-18, Mat 24:37) dan yang satu lagi melalui perkabaran tiga malaikat (Wahyu 14: 6-12). Mesej-mesej ini membuka tirai untuk mendedahkan sudut pandangan yang unik mengenai peristiwa dunia di masa depan.  Pengertian kita tentang mesej-mesej ini telah menjadi matang setelah beberapa lama waktu, tetapi mesej dan misinya adalah masih lagi pembenaran oleh iman di dalam Kristus, “perkabaran malaikat yang ketiga dalam kebenaran.”-- Ellen G. White, Evangelism, ms. 190. Dengan kata lain, pada dasar mesej kebenaran kita sekarang, iaitu mesej yang kita dipanggil untuk diberitakan kepada dunia, tinjauan tentang Yesus dan pengorbananNya yang besar untuk kita.

`Baca Wahyu 14: 6-12. Apakah intipati mesej ini? Apa yang mereka katakan kepada dunia? Apakah tanggungjawab yang diberikan kepada kita mengenai mesej ini, dan bagaimanakah penatalayanan itu berkaitan?`

Sebagai umat Seventh-day Adventist, misi kita adalah menyampaikan kebenaran tentang perkabaran tiga malaikat sebagai persediaan untuk kedatangan Kristus kali kedua.  Manusia mesti dapat membuat keputusan berkenaan dengan kekekalan.  Peranan penatalayanan adalah perkongsian misi dengan Tuhan (2Kor. 5:20, 6:1-4).

"Secara khususnya, umat Seventh-day Adventist telah ditetapkan di dunia sebagai pengawal dan pembawa cahaya. Kepada mereka telah diamanahkan amaran terakhir untuk dunia yang sedang binasa. Pada mereka bersinar cahaya Firman Tuhan.  Mereka telah diberikan tugasan dengan maksud yang paling luhur - pemberitaan mesej malaikat pertama, kedua, dan ketiga. Tidak ada kerja lain yang sangat penting selain ini.  Mereka harus tidak membenarkan apa-apa yang lain untuk mengganggu perhatian mereka. "- Ellen G. White, Testimonies for the Church, vol. 9, ms. 19.

Rim roda itu sangat hampir bersentuhan dengan tanah dan ini menggambar misi perkabaran tiga malaikat. Misi mereka adalah untuk melindungi teologi daripada penyimpangan dan mengenal pasti tanggungjawab kita dalam peristiwa akhir zaman. Kita harus menjadi penatalayan-penatalayan kepada perkabaran ini, mengabarkannya kepada dunia.

`Adalah sangat mudah, sementara kita memikirkan tentang peristiwa-peristiwa akhir zaman, untuk terperangkap dengan carta-carta dan tarikh.  Mereka mempunyai peranan, tetapi bagaimana, dalam usaha kita untuk memberitakan perkabaran ini kepada dunia, boleh kita pastikan bahawa kita meletakkan Yesus dan pengorbananNya untuk kita di depan dan pada pusatnya?`