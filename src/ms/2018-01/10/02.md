---
title:  Kristus Sebagai Pusat
date:   04/03/2018
---

Yesus adalah tokoh pusat di seluruh Alkitab (Yohanes 5:39), dan kita perlu melihat diri kita dalam perhubungan kepadaNya. Dia membayar hukuman untuk dosa dan “tebusan bagi banyak orang” (Markus 10:45). Yesus mempunyai segala kuasa di sorga dan di bumi (Mat 28:18), dan segala sesuatu berada di tanganNya (Yohanes 13: 3). NamaNya lebih tinggi dari semua yang lain, dan pada suatu hari setiap lutut akan sujud kepada-Nya (Filipi 2: 9-11).

“Yesus adalah pusat yang hidup kepada semua.”—Ellen G. White, Evangelism, ms. 186.

“Kristus adalah jantung kepada penatalayanan kita dan sumber kuasa kita. Kerana Dia, kita menghasilkan kehidupan yang berbaloi untuk dinikmati, menunjukkan kepada semua bahawa Dia adalah fokus utama dalam kehidupan kita. Paulus mungkin telah mengalami banyak ujian, tetapi tidak kira di mana pun dia atau apa yang terjadi kepadanya, dia mempunyai satu keutamaan untuk hidup: “Kerana bagiku hidup adalah Kristus dan mati adalah keuntungan” (Filipi 1:21).

`Baca Kolose 1: 16-18, Roma 8:21, dan 2 Korintus 5:17. Apa yang mereka ceritakan tentang betapa pentingnya Yesus menjadi pusat kepada semua tentang kita?`

Tidak ada penatalayanan yang sejati tanpa Kristus menjadi pusat dasar kita (Gal 2:20). Dia adalah pusat "pengharapan yang penuh bahagia" (Titus 2:13), dan "Ia adalah terlebih dahulu dari segala sesuatu dan segala sesuatu ada di dalam Dia” (Kol 1:17).  Sama seperti gandar adalah pusat roda dan dengan itu mengangkat berat gerabak, Kristus adalah pusat kehidupan penatalayan. Sama seperti gandar teguh yang memberikan kestabilan, membolehkan roda berputar, Yesus juga merupakan pusat yang tetap dan stabil kepada kewujudan Kristian kita (Ibr 13: 8). Pengaruhnya seharusnya mempengaruhi semua apa yang kita fikirkan dan lakukan. Semua aspek penatalayanan berputar di sekeliling dan menemukan pusat mereka di dalam Kristus.

“Sebab di luar Aku, kamu tidak dapat berbuat apa-apa” (Yohanes 15: 5).  Pusat penatalayanan bukanlah ceruk yang kosong tetapi realiti oleh Kristus yang hidup, yang bekerja di dalam kita untuk membentuk sifat-sifat kita sekarang dan selama-lamanya.

`Mengatakan bahawa Yesus Kristus adalah teras kehidupan kita adalah satu hal, tetapi hidup seperti mana Dia hidup adalah satu hal yang lain lagi. Bagaimanakah anda pasti bahawa Yesus Kristus, sememangnya hidup di dalam diri anda sebagaimana dijanjikanNya, jikalau kita membiarkan Dia masuk?`