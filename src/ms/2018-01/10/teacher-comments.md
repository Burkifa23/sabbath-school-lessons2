---
title:  Komen Guru
date:   09/03/2018
---

**Ayat Utama**: 1 Petrus 1:15, 16

**Pelajar Akan**

- **Mengetahui**: Memahami tujuan penatalayanan dan peranannya sebagai penatalayan Tuhan.
- **Merasakan**: Menghargai luasnya konsep penatalayanan dan hubungan yang ada di antaranya dan kebenaran-kebenaran besar Alkitab.
- **Melakukan**: Memutuskan, dengan rahmat Tuhan, untuk membenarkan konsep dan amalan penatalayanan untuk membentuk semula karakter diri dalam  imej Kristus.

**Garis Panduan Pelajaran**

1. Mengetahui: Kebenaran Rohani yang Besar dan Penatalayanan
	+ Bagaimanakah mengekalkan Kristus sebagai pusat tema penatalayanan membantu kita untuk menghindari legalisme yang keterlaluan?
	+ Bagaimanakah sistem tempat kudus berkaitan dengan konsep penatalayanan? 
	+ Mengapakah penting untuk mendasari semua doktrin di dalam Kristus?
	+ Apakah peranan yang dimainkan orang-orang percaya, yang hidup pada zaman akhir,  sebagai penatalayan kepada perkhabaran akhir Tuhan kepada dunia?

2. Merasakan: Perkongsian Ilahi
	+ Bagaimanakah orang-orang percaya akan lebih merasakan keterdesakan tentang peranan mereka sebagai penatalayan khabar injil?
	+ Bagaimanakah orang Kristian dapat lebih menghargai panggilan Tuhan untuk menjadi penatalayan yang setia

3. Melakukan: Agama yang Beraksi
	+ Apakah halangan-halangan yang harus kita izinkan Tuhan untuk hapuskan untuk menjadi penatalayan yang setia?
	+ Apakah hubungan di antara doktrin alkitabiah dan pengudusan kita?

**Ringkasan**: Terlalu sering orang Kristian bersalah dari kecenderungan untuk memisahkan doktrin Kitab Suci dari Kekristianan yang praktikal, atau, sekurang-kurangnya, dari kecenderungan untuk mengabaikan hubungan di antara kedua-duanya. Penatalayanan mencabar kita untuk memikirkan semula pemisahan ini sementara kita menjadi penatalayan  atau pentadbir kepada seluruh nasihat atau bimbingan Tuhan.

#### Langkah 1 – Mendorong

Ayat tumpuan: 1 Korintus 9:13,14

**Konsep utama untuk pertumbuhan rohani**: Penatalayanan adalah konsep luas yang memanggil kita untuk membawa segala sesuatu di bawah Autoriti Yesus Kristus. Sebagai orang-orang percaya, kita mesti menjadi penatalayan seluruh nasihat Tuhan kepada dunia.

**Hanya untuk Para Guru**: Bantu para pelajar anda untuk memahami apa yang dimaksudkan sebagai penatalayan bukan hanya kepada barang-barang dan pekerjaan tetapi juga penatalayan bagi kebenaran.

**Pembuka Perbincangan**: Huraikan reka letak tempat kudus, petak-petaknya dan perabot di setiap bilik. Renungkan kepentingan rohani dari setiap artikel dan kerja imam tinggi dalam setiap fasa atau apartmen. Jika bahan-bahan ada, bawalah ke kelas, atau buat lakaran atau model tempat kudus sebagai alat bantu visual untuk memudahkan perbincangan.

**Bincangkan**: Apakah yang doktrin tempat kudus perlihatkan kepada kita tentang  Kristus sebagai pusat untuk iman kita? Apakah doktrin tempat kudus ajarkan kepada kita tentang kerja syafaat Kristus bagi pihak kita? Bagaimanakah prinsip penatalayanan dilaksanakan dalam pengajaran tempat kudus?

#### Langkah 2 – Mengkaji

**Hanya Untuk Guru**: Tekankan bahawa pusat kepada semua doktrin Kristian adalah Kristus. Tema-tema penebusan—sejak dari kejatuhan Adam hingga kepada penghakiman dan pemulihan terakhir dari segala sesuatu, seperti yang dicontohkan di seluruh sistem tempat kudus purba—terletak  berdekatan satu sama lain. Bagi umat Seventh-day Adventist, pernyataan terakhir doktrin-doktrin Kristian ini terikat bersama dalam perkhabaran tiga  malaikat dalam Wahyu 14. Peranan kita sebagai penatalayan  injil adalah untuk menyampaikan mesej ini kepada dunia sebagai persediaan untuk kedatangan  Kristus kembali.

**Ulasan Alkitab**

**I. Doktrin Tempat Kudus dan Prinsip Penatalayanan** (Imbas kembali Ibrani   4:14-16; 6:19, 20; dan 8:1, 2 bersama  kelas.)

Doktrin tempat kudus mengandungi kebenaran yang paling serius dan transformatif untuk zaman akhir ini. Jika diajarkan dengan betul, tempat kudus memperluaskan pemahaman kita mengenai rencana keselamatan dan prinsip-prinsip penatalayanan. Tetapi sebelum kita dapat menghargai hubungan antara keselamatan dan prinsip-prinsip penatalayanan seperti yang diajarkan oleh tempat kudus, kita perlu memahami kepentingan doktrin tempat kudus itu sendiri, termasuk kepentingannya terhadap iman kita.

Paling penting untuk memahami betapa pentingnya kebenaran tempat kudus kepada iman kita adalah mengenali bahawa Tuhan telah menjadikan umatNya sebagai penjaga/pelindung kebenaran akhir zaman yang ditunjukkan oleh tempat kudus. Penjagaan terhadap kebenaran yang mengubah hidup ini memberi kita tanggungjawab yang paling suci untuk membagikannya kepada dunia yang lemah rohani.  Kerana "semua orang yang telah menerima cahaya atas subjek ini harus memberi kesaksian tentang kebenaran-kebenaran besar yang telah Tuhan berikan kepada mereka. Tempat kudus di surga adalah pusat pekerjaan Kristus bagi pihak manusia. Ia menyangkut setiap jiwa yang hidup di bumi. Ia terbuka untuk melihat rencana penebusan, membawa kita ke masa yang sudah sangat hampir dan mendedahkan isu kemenangan pertandingan di antara kebenaran dan dosa. Ianya sangat penting agar semua orang harus mengkaji dengan teliti subjek ini dan dapat memberi jawapan kepada semua orang yang bertanya kepada mereka alasan pengharapan yang ada di dalamnya.”—Ellen G. White, The Great Controversy, ms. 488, 489.

Dengan kata-kata itu, pena inspirasi melengkapi alasan bagi kepentingan doktrin tempat suci kepada iman kita: kerja pengantaraan Yesus sebagai Imam Besar yang setia. Ellen G. White terus menegaskan kepentingan kerja pengantaraan Kristus untuk penebusan kita. "Pengantaraan Kristus bagi pihak manusia di   tempat kudus di syurga adalah penting untuk rencana keselamatan sebagaimana kematianNya di atas salib. . . . Yesus telah membuka jalan ke takhta Bapa, dan melalui mediasiNya, keinginan tulus ikhlas semua orang yang datang kepadaNya dengan iman boleh dibentangkan di hadapan Tuhan.” — muka surat 489.

Tetapi Kristus bukan sekadar Pengantara kita. Dia adalah Hakim kita. KerjaNya sebagai Peguambela kita, bersama-sama dengan kerja penyelidikanNya sebagai Hakim kita, sangat berkait rapat. Melalui kerja syafaatNya di tempat kudus, kita melihat bahawa Dia yang menghakimi kita adalah juga Dia yang merayu untuk hidup kita. Doktrin tempat kudus menunjukkan bagaimana peayanan Kristus mendamaikan kerja yang berbeza dari jabatan yang seolah-olah bertentangan ini.

Kerja penghakiman akan melepaskan orang yang bersalah dan akhirnya mengeluarkan dosa dari tempat kudus. Akan tetapi, sebelum salah satu daripada kedua-dua objektif ini dapat dicapai, "harus ada penyelidikan  buku-buku catatan untuk menentukan siapa, melalui pertobatan dosa dan iman kepada Kristus, berhak mendapat manfaat daripada penebusanNya. Oleh itu, pembersihan tempat kudus itu melibatkan kerja penyelidikan—suatu  kerja penghakiman. Kerja ini harus dilakukan sebelum kedatangan Kristus untuk menebus umatNya; kerana apabila Dia datang, pahalaNya adalah bersamaNya untuk diberikan kepada setiap orang sesuai dengan pekerjaannya. Wahyu 22:12. "—ms. 422.

Kedatangan Kristus, yang dikatakan di dalam buku Wahyu ini, dilambangkan oleh perkahwinan di tempat lain dalam Alkitab. Juga, simbol jamuan makan malam atau pesta, sebelum pernikahan itu sendiri, digunakan dalam Kitab Suci untuk menggambarkan penghakiman penyelidikan sebelum Kedatangan Kedua. "Kedatangan Kristus sebagai Imam Besar kita ke tempat maha kudus, untuk pembersihan tempat kudus, diperlihatkan dalam Daniel 8:14. . . juga digambarkan oleh kedatangan mempelai laki-laki ke perkahwinan, yang dijelaskan oleh Kristus dalam perumpamaan tentang sepuluh gadis, Matius 25. "—muka surat 426.

"Dalam perumpamaan yang terdapat dalam Matius 22,  gambaran tentang perkahwinan yang sama diperkenalkan, dan penghakiman penyelidikan  jelas sekali digambarkan sebagai berlaku sebelum perkahwinan. Sebelum perkahwinan, raja itu masuk untuk melihat para tamu, untuk melihat sama ada semuanya memakai pakaian perkahwinan, iaitu jubah karakter yang bersih dan dibasuh jadi putih di dalam darah Anak Domba. Matius 22:11; Wahyu 7:14. Dia /mereka yang diapati tidak memakai pakaian perkhawinan akan diusir, tetapi semua yang, setelah pemeriksaan dilihat memiliki pakaian perkahwinan diterima oleh Tuhan dan dianggap layak untuk mendapat bahagian dalam kerajaanNya dan tempat duduk di  takhtaNya. Kerja penyelidikan karakter ini, untuk menentukan siapa yang siap untuk kerajaan Tuhan, adalah penghakiman penyelidikan, kerja penutupan di tempat kudus di syurga. "- Page 428.

Oleh itu, kita melihat bahawa kerja penghakiman adalah penyelidikan terhadap karakter umat Tuhan, seperti yang dilambangkan oleh pakaian perkahwinan. Hakikat bahawa penghakiman digambarkan sebagai perayaan perkahwinan, atau makan malam, sebelum perkahwinan, atau Kedatangan Kedua, menjelaskan bahawa penghakiman penyelidikan itu "memihak kepada orang-orang kudus," sebagaimana Daniel beritahukan kepada kita (Dan. 7:22). Namun, bagaimanakah penghakiman penyelidikan  terhadap karakter umat Tuhan ini dengan keputusannya yang menguntungkan itu secara khusus berkaitan dengan penatalayanan, topik pelajaran kita?

Pena inspirasi jelas menerangkan peranan penatalayanan dalam penghakiman penyelidikan. "Dalam penghakiman, penggunaan setiap talenta akan diteliti. Bagaimanakah kita menggunakan modal yang dipinjamkan kepada kita oleh Syurga? Adakah Tuhan pada kedatanganNya menerima milikNya dengan riba? Adakah kita telah meningkatkan kekuatan yang dipercayakan kepada kita, di tangan dan hati dan otak, untuk kemuliaan Tuhan dan berkat kepada dunia?  Bagaimanakah kita telah menggunakan masa kita, pena kita, suara kita, wang kita, pengaruh kita? Apakah yang telah kita lakukan untuk Kristus, dalam diri orang miskin, yang menderita, anak yatim, atau janda? Tuhan telah menjadikan kita pendeposit   FirmanNya yang kudus; apakah yang telah kita lakukan dengan cahaya dan kebenaran yang diberikan kepada kita untuk menjadikan manusia bijaksana untuk keselamatan? Tiada nilai yang dilampirkan kepada pengakuan iman   di dalam Kristus semata-mata; hanya kasih yang ditunjukkan oleh kerja-kerja yang dikira sebagai sejati. Namun hanya kasih  sahaja yang mana dalam pandangan Syurga  membuat  perbuatan itu bernilai. Apapun yang dilakukan yang lahir dari kasih, walau betapa kecilpun dalam perkiraan manusia, diterima dan diberi ganjaran oleh Tuhan. "—muka surat 487.

**Perhatikan Hal Ini**: Dalam penutupan petikan, penulis menanyakan satu siri enam soalan penyelidikan jiwa. Katakanlah nama anda muncul untuk semakan pada saat ini dalam penghakiman. Apa jawapan kepada soalan-soalan itu?

#### Langkah 3 – Menerapkan

**Hanya Untuk Guru**: Yesus menyatakan bahawa InjilNya akan diberitakan di seluruh dunia menjadi kesaksian bagi semua bangsa, sesudah itu barulah tiba kesudahannya  (lihat Mat 24:14). Pernyataan itu tidak jelas. Ia tidak mengatakan, "Jika anda memberitakan Injil, barulah tiba kesudahannya." Ini adalah nubuatan, tidak bersyarat. Yesus mengatakan bahawa Injil akan diberitakan dan bahawa akan tiba kesudahannya. Satu-satunya soalan yang masih kekal untuk orang percaya adalah: Adakah kita menjadi sebahagian daripada kerja yang besar ini atau tidak?

**Soalan Penerapan**

- Bagaimanakah penatalayan yang setia memaksimumkan masa untuk panggilan rohani mereka yang amat penting?
- Mengapakah penting untuk mempunyai penyampaian kebenaran yang jelas dan meyakinkan?
- Bagaimanakah orang Kristian boleh menahan diri daripada kecenderungan-kecenderungan yang menjauhkan kita daripada mesej utama dan membuat kita sibuk dengan isu-isu sampingan?

#### Langkah 4 – Mewujudkan

**Hanya Untuk Guru**: Para peladang menyedari bahawa penanaman mendahului penuaian. Umat Kristian mengharapkan tuaian akhir zaman yang besar. Apakah yang diharapkan oleh jangkaan itu tentang penanaman rohani?

**Aktiviti**

- Rancangkan aktiviti penanaman rohani yang boleh dilakukan bersama rakan-rakan.
- Huraikan pembenaran dalam kaitannya dengan penatalayanan.