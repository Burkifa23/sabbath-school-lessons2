---
title:  Renungan Tambahan
date:   09/03/2018
---

Ada kalanya roda kereta kuda terpaksa dipasang semula dengan besi yang baru kerana regangan menyebabkan logam itu menghentam jalan raya.  Pemasangan semula ini melibatkan hentakan dan penukulan yang kuat pada besi tersebut.  Pemasangan semula besi ini melambangkan penatalayanan sebagai pengudusan secara praktikal.  Adalah perlu mempunyai fikiran seperti Kristus apabila memberi respon kepada setiap aspek kehidupan yang kecil atau yang besar, sekalipun proses tersebut sukar dan menyakitkan. Sama ada proses ini berkaitan dengan penggunaan wang, hubungan keluarga, atau pekerjaan kita, untuk menyebut sebahagian darinya, semuanya harus diberi respon menurut kehendak Kristus. Kadang-kadang, seperti yang kita ketahui dengan baik, kita boleh belajar pengajaran ini hanya setelah mendapat beberapa ketukan yang keras.

Tidak mudah untuk memasang semula besi itu.  Begitu juga, tidak mudah untuk merombak perwatakan manusia.  Renungkan pengalaman Petrus.  Dia bersama-sama dengan Yesus Kristus di mana-mana, tetapi dia tidak menyangka perkataan ini keluar dari mulut Yesus: “Tetapi Aku telah berdoa untuk engkau, supaya imanmu jangan gugur.  Dan engkau, jikalau engkau sudah insaf, kuatkanlah saudara-saudaramu” (Lukas 22:32).  Tidak beberapa lama kemudian, setelah dia menyangkal Yesus, Petrus telah mengubah kehidupannya, tetapi hanya selepas melalui pengalaman yang sukar dan menyakitkan.  Dalam kata lain, penatalayanannya dirombak semula.  Petrus diperbaharui pertobatannya, dan hidupnya menuju ke haluan yang baru, tetapi hanya setelah menerima ketukkan yang kuat.

**Soalan Perbincangan:**

`1. Apakah perkaitan penyucian secara praktikal itu dengan perintah Yesus Kristus untuk “ ‘menyangkal dirinya, memikul salibnya setiap hari’ ”? Lukas 9:23. Apa yang telah disalibkan?  Gal. 6:14. Bagaimanakah ini dapat memberi ilustrasi proses penyucian?  Bagaimanakah penyucian praktikal membantu kita belajar untuk berfikir seperti Tuhan?  1Kor. 2:16.`

`2. Apakah pengalaman peribadi anda tentang bagaimana pencobaan-pencobaan yang menyakitkan boleh mengajarkan pengajaran yang besar tentang kehidupan Kristian dan mengikuti Tuhan?  Biarkan sesiapa di kelas yang berasa senang untuk bercakap tentang pengalaman-pengalaman mereka dan apa yang mereka telah pelajari.  Apa yang kita pelajari dari pengalaman sesama kita juga?`

`3. Fikirkan tentang kepercayaan-kepercayaan lain yang kita, sebagai Seventh-day Adventist, pegang, seperti Hari Sabat, keadaan orang mati, Penciptaan, kedatangan kedua kali, dan sebagainya.  Dalam cara apakah pelbagai kepercayaan ini memberi kesan kepada adab kehidupan kita secara amnya? `