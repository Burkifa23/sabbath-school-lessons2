---
title:  Renungan Tambahan
date:   26/01/2018
---

Seorang penatalayan beroperasi dari prinsip berkembar kewajipan dan kasih.  “Ingatlah bahawa kewajipan mempunyai saudara kembar perempuan, Kasih; kedua-duanya bersatu dapat menyempurnakan hampir semuanya, tetapi jika berpisah, tidak satupun di antaranya mampu melakukan kebaikan.”—Ellen G. White, Testimonies for the Church, vol. 4, p.62.  Kewajipan adalah kasih dalam tindakan.  Kita hanya perlu mengingati pengorbanan Kristus agar kasih membangkitkan kewajipan kita.

Bertentangan adalah prinsip-prinsip dunia:  kebencian dan kembarnya, pemberontakan.  Pemberontakan boleh jadi kebencian dalam aksi.  Lusifer memberontak terhadap Tuhan (Yeh. 28:16, 17) dan tidak akan pernah berhenti berbuat demikian sehinggalah dia dihapuskan.  Dia menukar autoriti kasih menjadi mengingini akan autoriti.  Pemimpin agama Israel membenci autoriti  dan kuasa yang Yesus miliki (Mat. 22:29).  Malah setelah meninggalkan rumah Tuhan itu, atau berpaling daripada  renunganNya yang tajam, mereka masih tidak mengubah cara mereka.

**Soalan Perbincangan:**

`Fikir dengan lebih lanjut idea kasih dan kewajipan.  Apakah yang dimaksudkan oleh Ellen G. White ketika, setelah memanggil mereka kembar, mengatakan bahawa tanpa yang satu, tidak ada yang “mampu melakukan kebaikan”?  Bagaimana kasih itu kelihatan tanpa kewajipan, dan bagaimana kewajipan itu kelihatan tanpa kasih?  Mengapa keduanya harus bersama?`

`Ayat pada minggu ini berkata: “Pada hari kemurkaan harta tidak berguna, tetapi kebenaran melepaskan orang dari maut…Siapa mempercayakan diri kepada kekayaannya akan jatuh, tetapi orang benar akan tumbuh seperti daun muda” (Ams. 11:4, 28).  Apakah maksud ayat ini?  Apakah yang dikatakannya tentang kekayaan dan apa yang tidak dikatakannya?`

`Di dalam kelas, bincangkan tentang hidup Solomo.  Tanyakan bagaimana dia boleh terpesong jauh dari laluan.  Lihat dalam buku Pengkhotbah untuk ayat-ayat yang membantu menunjukkan kesia-siaan dan kekosongan harta benda duniawi, walaupun kita mempunyai, seperti Solomo, banyak sekali.   Apa yang telah kita pelajar tentang doa pada minggu ini, tentang mempelajari Alkitab, dan tentang perhubungan dengan Kristus yang dapat mengekalkan kita di laluan kerohanian yang benar?`

`Bagaimanakah orang-orang yang tidak mempunyai harta dunia yang banyak masih boleh terjebak dalam perangkap yang Setan pasang untuk mereka?`

`Apa jawapan yang anda dapat berkenaan dengan soalan di akhir pelajaran Rabu tentang jenis-jenis kebijaksanaan yang berbeza?`  