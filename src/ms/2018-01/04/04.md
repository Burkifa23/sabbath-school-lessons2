---
title:  Kehidupan berdoa
date:   23/01/2018
---

“Inilah hidup yang kekal itu, yaitu bahwa mereka mengenal Engkau, satu-satunya Tuhan yang benar, dan mengenal Yesus Kristus yang telah Engkau utus” (Yoh. 17:3).  Tidak hairanlah mengapa umat Kristian selalu mengatakan bahawa iman adalah tentang perhubungan dengan Tuhan.  Jika mengenal Tuhan adalah “hidup kekal”, maka kita boleh mencari hidup itu melalui perhubungan dengan Dia.  Dan, tentu sekali, pusat kepada perhubungan itu adalah komunikasi.  Kita telah pelajari kelmarin bahawa Tuhan berkomunikasi dengan kita melalui Firman IlahiNya.  Kita, sebagai ganti, berkomunikasi dengan Dia melalui doa.

Jika, seperti yang kita telah lihat, kita mahu menetapkan fikiran dan hati kita kepada hal-hal surgawi dan bukan kepada benda-benda di dunia ini, doa itu sangat penting. Ini kerana, dari sifat lahiriahnya, doa itu menuntun kita ke alam yang lebih tinggi daripada dunia itu sendiri.

Namun, dalam hal ini kita harus berhati-hati kerana kadangkala doa kita cumalah ungkapan untuk kepentingan diri sendiri.  Itulah sebabnya kita perlu berdoa dengan penuh penyerahan kepada kehendak Tuhan.

Beberapa tahun yang lalu, seorang wanita menyanyikan kata-kata ini, "Oh, Tuhan, bukankah anda akan membelikan saya Mercedes-Benz?" Ini adalah, dengan caranya sendiri, merupakan serangan ke atas materialisme bagi mereka yang mengakui iman mereka di dalam Tuhan. Kita juga harus memastikan bahawa apabila kita berdoa, yang mana ia sendiri merupakan satu tindakan penyerahan diri kepada Tuhan dan kematian kepada dunia, kita mencari kehendak Tuhan, bukan kita sendiri.

`Baca Ibrani 11: 1-6. Apakah komponen penting yang mesti dimasukkan dalam semua doa kita? Juga, apakah maksudnya datang kepada Tuhan dengan iman dan berdoa dengan iman?`

Jika iman tidak terikat dalam doa kita, akan ada anggapan, pemalsuan iman oleh Setan.  “Doa dan iman adalah sekutu yang rapat, dan kedua-duanya perlu dikaji bersama-sama.  Dalam doa yang beriman adalah ilmu pengetahuan tentang ilahi; ia adalah ilmu pengetahuan yang harus dimengerti oleh mereka yang mahu kerjaya hidupnya berjaya.  Kristus bersabda, ‘Apa saja yang kamu minta dan doakan, percayalah bahwa kamu telah menerimanya, maka hal itu akan diberikan kepadamu.’ Markus 11:24. Dia membuatkan itu sangat jelas bahawa permintaan kita itu haruslah menurut kehendak Tuhan; kita harus meminta apa yang Dia telah janjikan, dan apa sahaja yang kita terima mestilah digunakan untuk melakukan kehendakNya.  Syarat-syarat itu dipenuhi, janji-janji itu sungguh pasti.”—Ellen G. White, Prayer, ms. 57.

`Selidiki kehidupan berdoa anda.  Apakah yang anda doakan?  Apakah yang doa-doa anda beritahu tentang keutamaan-keutamaan anda? Apakah perkara-perkara lain yang mungkin perlu anda doakan?`