---
title:  Komen Guru
date:   26/01/2018
---

**Ayat Utama**:  Amsal 11:4, 28

**Pelajar Akan**

- **Mengetahui**:  Menemukan cara Tuhan untuk melepaskan diri dari keduniawian.
- **Merasakan**:  Mengalami pembebasan dari keduniawian melalui pembaharuan iman.
- **Melakukan**:  Membuat fokus peribadi baru untuk melemahkan keinginan kembali kepada keduniawian.

**Garis Panduan Pelajaran:**

1. Mengetahui:  Mengenali Yesus Kristus
	+ Bagaimanakah penyelidikan Kitab Suci menyusun semula keutamaan kita dan memberikan inspirasi pembaharuan rohani?
	+ Bagaimanakah doa boleh difokuskan supaya ia menjadi alat pembaharuan iman, bukan setakat satu senarai kemahuan-kemahuan?
	+ Apakah peranan kebijaksanaan dalam mengatasi keduniaan?
	+ Bagaimanakah Roh Kudus bekerja bersama dengan Bapa dan Anak untuk mengatur dan mengalihkan haluan hidup kita? 

2. Merasakan:  Merasakan Kehadiran Yesus Kristus
	+ Bagaimanakah kita dapat mewujudkan erti mendalam akan kehadiran Tuhan dalam kehidupan kita?
	+ Bagaimana kita dapat menwujudkan penghargaan yang lebih tinggi terhadap peranan Roh Kudus dalam pembaharuan rohani?

3. Melakukan:  Memperlihatkan Pengabdian Kita
	+ Bagaimanakah kita memberi respon kepada jemputan untuk mengalami pembaharuan iman?
	+ Bagaimanakah umat Kristian dapat mengelakkan turun naik emosi agar dapat mengekalkan pengalaman bertumbuh yang stabil?
	+ Apakah langkah-langkah yang boleh kita ambil agar memperoleh kehidupan kerohanian yang giat bertumbuh?

**Kesimpulan**:  Memupuk kehidupan rohaniah adalah satu-satunya cara yang pasti untuk melepaskan diri dari keduniawian.  Pelajaran Alkitab, doa, pelayanan Kristian, persekutuan Kristiani, dan sikap peduli kepada keajaiban alam semulajadi dapat menyumbangkan kepada pembentukan semula pandangan kita terhadap dunia dan memanggil kita kepada kesempurnaan kerohanian.

#### Langkah 1 – Mendorong

**Ayat Tumpuan**: Amsal 11:4, 28

**Konsep utama untuk pertumbuhan rohani**:  Kehidupan rohani berkembang hanya jika umat yang percaya itu dengan sedar mempraktikkan amalan-amalan yang dapat mewujudkan keintiman rohani dengan Penebus-Pencipta mereka.

**Hanya Untuk Guru**:  Tukang kebun dan petani tahu betapa pentingnya mengekalkan hubungan yang berterusan dengan tanah.  Jika tumbuhan dicabut dari tanah, ia akan mati.  Akar, tunjang kepada tumbuhan itu, tidak dapat menampung kehidupan atau menghasilkan biji benih tanpa nutrien yang didapati terus dari hubungannya dengan tanah.  Hubungan erat fizikal akar dengan tanah amat penting kerana hanya dengan cara itu tumbuhan itu hidup. Cahaya matahari dan kelembapan masing-masing mempunyai peranan untuk dimainkan, tetapi melainkan akar itu ditempatkan di dalam tanah yang kaya dengan nutrien, apapun faktor positif lainnya tidak akan berguna.

Prinsip ini juga boleh diaplikasikan kepada kehidupan rohani.  Melainkan orang Kristian tetap dekat dengan Yesus, keintiman rohani yang sangat penting kepada pertumbuhan Kristian tidak dapat berakar. Oleh itu, kajian kitab suci, doa, persekutuan Kristiani, dan pelayanan Kristian tidak boleh dianggap sebagai elemen pilihan dalam pengalaman Kristian. Sebaliknya, mereka harus dianggap sebagai komponen penting dalam kehidupan rohani yang sedang bertumbuh.

**Aktiviti**:  Seminggu sebelum pelajaran ini, cabut satu tumbuhan (rumput berlainan jenis boleh digunakan) dan biarkan ia mati dan kering di bawah sinar matahari. Bawa tumbuhan yang sudah mati itu dan satu lagi tumbuhan hidup dalam pasu kecil ke kelas.  Jika kelas anda bertemu di luar di mana ada tumbuh-tumbuhan di sekelilingnya, anda tidak perlu membawa tumbuhan hidup di dalam pasu tersebut.  Anda boleh merujuk kepada tumbuhan hidup yang ada di sekeliling sebagai ilustrasi.  Tanyakan kepada kelas persamaan ciri-ciri tumbuhan yang mati dengan tumbuhan yang hidup itu.  Jawapannya mungkin tentang bentuk, saiz, dan warna tumbuhan itu.  Tanyakan kepada kelas perbezaan penting di antara kedua-dua tumbuhan tersebut.  Kemudian tanya kelas mengapa mereka berfikir bahawa tumbuhan mati itu mati. Selepas memberitahu mereka bahawa mencabut tumbuhan itu menyebabkan ia mati, buat perbandingan dengan kehidupan rohani kita. Sekiranya kita tidak menerima rahmat Tuhan dengan berterusan melalui sumber-sumber yang Dia sediakan, apa yang pasti akan berlaku kepada kehidupan rohani kita?

#### Langkah 2 – Mengkaji

**Hanya Untuk Guru**:  Satu daripada pernyataan paling luarbiasa dalam Kitab Suci dicatat dalam Roma 8:4-6: “Supaya tuntutan hukum Taurat digenapi di dalam kita, yang tidak hidup menurut daging, tetapi menurut Roh.  Sebab mereka yang hidup menurut daging, memikirkan hal-hal yang dari daging; mereka yang hidup menurut Roh, memikirkan hal-hal dari Roh.  Karena keinginan daging adalah maut, tetapi keinginan Roh adalah hidup dan damai sejahtera”.   Paulus, dalam bab-bab buku Roma sebelumnya, kes tentang cara-cara di mana Yesus memuaskan keperluan undang-undang yang adil - kini dengan berani menegaskan bahawa keperluan-keperluan ini dapat dipenuhkan di dalam kita. Perbezaan di antara hidup pra-Kristian dan hidup baru adalah haluan fokus pemikiran kita; dan hasilnya adalah jauh berbeza seperti kehidupan dan kematian.  Apakah amalan-amalan yang membantu kita memberikan tumpuan kepada perkara-perkara yang di atas?

**Ulasan Alkitab**

**I.	Perbendaharaan Kata Surgawi** (Imbas Mazmur 119:11, Yohanes 5:39, 20:31, Luka 24:27, and 1 Tesalonika 2:13 bersama dengan kelas.)

“Sing them over again to me/ wonderful words of life, /Let me more of their beauty see, / wonderful words of life; / Words of life and beauty / teach me faith and duty. / Beautiful words, wonderful words, wonderful words of life.”—The Seventh-day Adventist Hymnal (1985), no. 286. 

Inilah pendahuluan nyanyian klasik yang ditulis oleh P. P. Bliss pada tahun 1874, memberi undangan kepada kehidupan rohani yang dibina berdasarkan Kitab Suci. Penulis-penulis lagu, ahli-ahli teologi, para pedagang, dan hampir semua orang yang membaca menyokong nilai Kitab Suci dalam mengubah kehidupan.  Berapa kerap kita telah mendengar tentang orang yang “membaca kepada kebenaran”?

Nilai Kitab Suci dalam pembangunan rohani tidak terkira.  Kitab Suci membina benteng terhadap dosa (Mazmur 119: 11). Walaupun benteng pelindung ini mungkin tersembunyi dari mata yang memandang, ia adalah nyata. Tidak ada ayat Kitab Suci tertulis pada pakaian kita seperti orang Farisi dahulu kala, (pada zaman moden mungkin T’shirt dengan ayat Alkitab tertulis di atasnya), tetapi menyembunyikan ayat Kitab Suci di hati kita melalui renungan ayat Alkitab dan doa setiap hari harus dipertimbangkan sebagai keutamaan.  Saranan Paulus untuk umat-umat percaya Tesalonika juga boleh diucapkan kepada semua umat Kristian zaman ini: “Dalam penindasan yang berat kamu telah menerima firman itu dengan sukacita yang dikerjakan oleh Roh Kudus, sehingga kamu telah menjadi teladan untuk semua orang yang percaya” (1 Tesalonika 1: 6, 7).

**Perhatikan Hal ini**:  Bagaimanakan Kitab Suci melindungi kita dari dosa?

**II.	 Komunikasi diAngkasa** (Imbas kembali Efesus 6:18, Markus 11:24, dan Lukas 11:1-13 bersama dengan kelas.)

Ulama Inggeris, Samuel Chadwick dipetik ketika berkata-kata, "Satu keprihatinan setan adalah untuk menghalang orang Kristian daripada berdoa. Dia tidak takut apa-apa dengan pendidikan tanpa doa, kerja tanpa doa, dan agama tanpa iman. Dia mentertawakan kerja kita, mengejek kebijaksanaan kita, tetapi gementar apabila kita berdoa.” Jarang sekali kepentingan doa itu dinyatakan dengan lebih baik. Yesus Kristus, satu-satunya manusia yang sempurna dalam sejarah, pergi ke bukit-bukit Yudea pada awal hari untuk bersendirian dan berdoa. Sekiranya Anak Tuhan yang sempurna memerlukan persekutuan yang berterusan dengan Tuhan untuk membantuNya melalui hari-hariNya, bagaimana pula kita yang tidak sempurna, manusia yang berdosa boleh mengatakan doa itu tidak penting?  Jika doa, sesungguhnya, adalah pembuka hati seorang Rakan, mengapa kita mengabaikan kelebihan ini—terutama apabila kita mengingati siapa Teman ini?

Saudara Yesus Kristus, Yakobus, menyatakan, “Dan doa yang lahir dari iman akan menyelamatkan orang sakit itu dan Tuhan akan membangunkan dia; dan jika ia telah berbuat dosa, maka dosanya itu akan diampuni.  Kerana itu hendaklah kamu saling mengaku dosamu dan saling mendoakan, supaya kamu sembuh.  Doa orang yang benar bila dengan yakin didoakan, sangat besar kuasanya” (Yakobus 5:15, 16). Semoga kita mengidamkan doa setulus-tulusnya seperti paru-paru kita yang mendambakan udara!

**Perhatikan Hal ini**:  Bagaimanakah angkatan tentera berjaya dalam peperangan tanpa komunikasi yang baik? Sejauh mana kejayaan yang kita harapkan dalam pertempuran dengan Syaitan tanpa komunikasi yang baik dengan Komandan kita?

**III.	Kebijaksanaan Dari Atas** (Imbas kembali 1 Raja-raja 3:9-14; Ams. 8:11; 24:13, 14; and 1 Kor. 3:19 di dalam kelas.)

Kebijaksanaan adalah lebih dari setakat maklumat atau ilmu pengetahuan. Ia menggabungkan keupayaan untuk membuat keputusan dan penilaian yang munasabah berdasarkan pengetahuan dan pengalaman. Ia menandakan kekayaan pengetahuan yang dikumpulkan dari masa ke masa yang telah diterapkan serta diuji dalam pelbagai situasi dan waktu. Ia sering mencadangkan konteks sosial, seperti ketika Salomo meminta kebijaksanaan dari Tuhan agar dapat memimpin bangsa Israel dengan berkesan. Siapa yang boleh berada dalam kedudukan yang lebih baik untuk mendapatkan kebijaksanaan selain daripada orang Kristian yang mempunyai akses langsung kepada Orang Kuno itu, yang, dari keabadian, yang mempunyai pengetahuan dan pengalaman yang tak terbatas?

Perhatikan Hal Ini:  Bagaimana Roh Kudus boleh memimpin kita dalam mengaplikasikan kebijaksanaan dari Ilahi?

#### Langkah 3 – Menerapkan

**Hanya Untuk Guru**:  Pelajaran minggu ini sangat penting kepada pertumbuhan kita sebagai umat yang beriman, tetapi jika tidak ada sesuatu selain daripada perbincangan yang menarik berlaku, kita telah gagal dengan teruk sekali.  Jika kita mahu berjaya dalam pertumbuhan rohani kita, ahli –ahli kelas mesti mencari cara praktikal untuk menerapkan amalan berdoa dan mempelajari Alkitab dalam kehidupan mereka.

**Soalan-soalan Aplikasi**:

1.	Bagaimana saya boleh mempelajarai Alkitab dengan cara yan g konsisten?
2.	Bagaimana saya boleh menghabiskan lebih banyak waktu untuk berdoa tanpa merasakan ianya bosan dan berulang-ulang tanpa ada keperluan?
3.	Apakah langkah-langkah praktikal yang boleh saya ambil untuk membantu saya memupuk kebijaksanaan? 
4.	Bagaimana interaksi dengan umat percaya yang sefikiran boleh menambah baik tabiat belajar Alkitabdan kehidupan berdoa saya?
5.	Bagaimana mempelajari sejarah gereja boleh membantu saya mempunyai kebijaksanaan yang lebih besar?
6.	Apakah pengaruh penambahan waktu saya bersama Tuhan kepada pertumbuhan kerohanian saya? 
7.	Bagaimanakah pengamalan prinsip-prinsip alkitabiah melalui pelayanan dapat meningkatkan pembaharuan kerohanian saya?

#### Langkah 4 – Mewujudkan

**Hanya Untuk Guru**:  Galakkan perbuatan-perbuatan yang akan menanamkan amalan berdoa dan mempelajari Alkitab dalam gaya hidup ahli-ahli kelas.

**Aktiviti-aktiviti**:

1.	Minta rakan-rakan anda mengambil gambar anda sedang berdoa, belajar Alkitab, atau mengamalkan hidup beriman anda dalam pelayanan Kristian.  Pilih yang terbaik dan lekatkannya di peti sejuk anda atau di atas meja di sebelah katil anda—di mana-mana tempat anda boleh melihatnya dengan kerap untuk memberi semangat kepada diri anda untuk terus melakukannya.
2.	Buat satu sudut ibadat di rumah anda, tempat kerja, atau ruangan peribadi lain untuk anda belajar Alkitab dan berdoa secara peribadi. Dedikasikan sudut ini hanya untuk tujuan itu.
3.	Semasa belajar Alkitab, mulakan membuat senarai idea-idea untuk pelayanan Kristian.  Landaskan senarai ini pada ajaran Alkitabiah, bukan semata-mata mengikut “keperluan” masyarakat seperti yang anda lihat.
4.	Mulakan satu jurnal doa yang mengandungi lembaran-lembaran untuk menulis ringkasan perbualan anda dengan Tuhan dan nyatakan tarikh untuk setiap catatan.  Jika anda telah memohon sesuatu, sediakan ruangan kecil untuk menulis catatan di kemudian hari tentang jawapan-jawapan Tuhan kepada doa anda.