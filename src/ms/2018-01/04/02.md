---
title:  Hubungan Dengan Kristus
date:   21/01/2018
---

Cinta akan harta duniawi, bahkan bagi mereka yang tidak mempunyai harta yang banyak, boleh menjadi rantai yang kuat yang mengikat jiwa kepada dunia bukannya kepada Kristus.  Walaupun kita tidak memiliki begitu banyak dari segi harta benda, namun keinginan nafsu untuk mendapatkan harta benda duniawi boleh menjadi kutukan ngeri yang akan, jika bukan di bawah kendalian Tuhan, membawa jiwa jauh dari keselamatan.  Setan mengetahui ini, dan inilah sebabnya dia menggunakan kecintaan pada benda materi untuk memerangkap seramai mana jiwa yang dia boleh.

Apakah satu-satunya perlindungan kita?

`“Pikirkanlah perkara yang di atas, bukan yang di bumi” (Kol. 3:2).  Bagaimanakah kita boleh melakukan apa yang Paulus beritahu kita lakukan? (Lihat juga Mzm. 119:11, Ef. 6:18).`

`Apa ayat-ayat lain yang boleh anda dapati yang bercakap tentang apa yang seharusnya kita fokuskan fikiran kita? (Lihat contoh, Fil. 4: 8)`

Satu-satunya penawar untuk keduniawian, dalam apa jua bentuk, adalah pengabdian berterusan kepada Kristus (Mzm. 34:1) melalui susah senang kehidupan.  Musa “menganggap penghinaan karena Kristus sebagai kekayaan yang lebih besar daripada semua harta Mesir” (Ibr. 11:26).  Sebelum hubungan-hubungan yang lain, Kristus harus menjadi keutamaan pertama kita.  Kristus melihat kepada komitmen berdasarkan penyerahan sepenuhnya, bukan kerana kecenderungan; iaitu, kita mesti mengabdikan diri kepada Kristus oleh kerana siapa Dia dan apa yang Dia telah lakukan untuk kita, bukan kerana adanya kelebihan-kelebihan serta-merta yang iman dan komitmen kita kepadaNya akan bawakan.

Kehidupan kita seharusnya disembunyikan di dalam Yesus, dan rencanaNya menjadi rencana kita juga.  Komitmen yang sebenar adalah meletakkan tangan kita pada pembajak tanpa “menoleh ke belakang” (Lukas 9:62).  Apabila kita mengambil komitmen seperti ini, Yesus mengangkat kita kepada potensi kita yang sepenuhnya.  Apabila kita berserah kepadaNya, Dia akan memutuskan pengangan dunia ke atas jiwa kita.  Kita harus menjadi “berpusatkan Kristus” bukannya “berpusatkan kebendaan”; ini dengan sendirinya akan memenuhi kekosongan di dalam hidup kita.

`Fikirkan suatu waktu anda mendapatkan satu harta, sesuatu yang anda sungguh-sungguh inginkan.  Berapa lamakah kegembiraan dan kepuasan yang anda rasakan itu bertahan sebelum ia hilang dan anda kembali kepada keadaan anda seperti pada mulanya?`