---
title:  Kehidupan Bijaksana
date:   24/01/2018
---

Salah satu kisah yang paling indah dalam Alkitab terdapat dalam kisah permintaan Salomo kepada Tuhan, untuk memberikan dia sesuatu di atas dari segalanya “hati yang faham menimbang perkara untuk menghakimi umatMu, dengan dapat membedakan antara yang baik dan yang jahat, sebab siapakah yang sanggup menghakimi umatMu yang sangat besar ini?” (1 Raja-raja 3: 9).

`Apakah perkataan-perkataan penting yang Tuhan ucapkan kepada Solomo, jika diamati dengan teliti, yang dapat menyelamatkan raja ini dari kehancuran yang disebabkan oleh harta bendanya?  Mengapakah apa yang Tuhan telah katakan kepadanya sangat penting kepada kita semua? 1Raj.3:14; lihat juga 1Yoh.5:3, 1Ptr. 4:17.`

Solomon mempunyai kebijaksanaan yang hebat, tetapi dalam dan pada kebijaksanaan itu sendiri, jika tidak diterapkan dan diamalkan, menjadi tidak lebih daripaada  satu informasi yang baik.  Dalam pengertian alkitabiah akan perkataan itu, kebijaksanaan tanpa perlakuan bukanlah kebijaksanaan yang sebenar.  Ramai yang akan hilang, walaupun mengetahui banyak informasi yang betul tentang Tuhan dan tuntutan-tuntutanNya.  Tetapi ketidaktaatan Solomo, membuatkan dia terpesong dari jalan yang Tuhan telah tetapkan untuknya.  Hanya di akhir-akhir hidupnya dia benar-benar sedar, dan menulis dengan penuh kerendahan hati: “Karena hikmat lebih berharga dari pada permata, apa pun yang diinginkan orang, tidak dapat menyamainya” (Ams. 8:11).

Kebijaksanaan adalah penerapan pengetahuan dan pemahaman. Pengetahuan mewakili fakta; pemahaman mewakili pengertian; dan kebijaksanaan datang dalam proses menerapkan pemahaman dan pengetahuan kita kepada kehidupan kita. Seorang penatalayan yang bijak memerlukan bukan sahaja pengetahuan dan kefahaman tetapi pengalaman yang berasal daripada penerapan pengetahuan dan pengertian.

Contoh kehidupan Solomo menunjukkan betapa mudah orang yang paling bijaksana dan berpengertian juga boleh hanyut dalam cara hidup materialistik yang kosong jika orang itu tidak mengamalkan pengetahuan yang telah diberikan kepadanya.

`Bandingkan 1 Korintus 3:19 dan Amsal 24:13, 14. Apakah perbezaan antara dua jenis kebijaksanaan yang dibincangkan dalam ayat-ayat ini? Kongsi jawapan anda dengan kelas pada hari Sabat nanti.`