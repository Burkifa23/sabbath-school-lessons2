---
title:  Melepaskan Diri Dari Cara Duniawi
date:   20/01/2018
---

### Bacaan Pelajaran Minggu ini
Mzm.119:11; Ef. 6:18; Rm. 8:5, 6; Ibr. 11:1–6; 1 Raj. 3:14; Yeh. 36:26, 27.

> <p>Ayat Hafalan</p>
> “Pada hari kemurkaan harta tidak berguna, tetapi kebenaran melepaskan orang dari maut…. Siapa mempercayakan diri kepada kekayaannya akan jatuh, tetapi orang benar akan tumbuh seperti daun muda” (Amsal 11:4, 28).

Walaupun Syaitan gagal dengan Yesus, dia berjaya dengan orang lain.  Dia akan terus menang melainkan kita bertarung dengan perisai dan kuasa Tuhan, hanya satu-satunya yang menawarkan kepada kita kebebasan dari godaan dunia.  

Oleh itu, kita mesti memusatkan segala fikiran kita kepada Pemberi surgawi kita.  Daud menyedari nilai sebenar di dalam kehidupan ini ketika dia menulis, “Singa-singa muda merana kelaparan, tetapi orang-orang yang mencari Tuhan, tidak kekurangan sesuatu pun yang baik” (Mzm. 34:11).  Solomo mengetahui bahawa kebijaksanaan dan pengertian itu lebih bernilai dari perak dan emas (Ams. 3:13, 14I).  Kebahagiaan sejati dan hidup yang benar datang apabila kita mengalihkan pandangan kita daripada harta benda yang kita punyai dan memandang kepada Kristus yang hidup, yang memiliki kita.

Satu-satunya harapan kita untuk melepaskan diri daripada daya tarikan dunia ini adalah hubungan yang dinamik dan sukses dengan Yesus.  Pada minggu ini, kita akan mempelajari unsur-unsur hubungan tersebut, dan betapa pentingnya kemenangan kerohanian kita untuk dapat mengenali kuasa di sebalik topeng dunia dan melihat kepentingan Kristus sebagai sebab utama untuk hidup.

_*Pelajari Pelajaran Minggu ini sebagai persediaan pada Hari Sabat, 27 Januari._