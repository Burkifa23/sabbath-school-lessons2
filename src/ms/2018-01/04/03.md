---
title:  Di Dalam Firman
date:   22/01/2018
---

Lebih daripada enam bilion Alkitab telah diedarkan di seluruh dunia, tetapi berapa banyakkah yang telah dipandang sebagai Firman oleh Tuhan yang hidup? Berapa banyakkah yang dibaca dengan hati yang ikhlas, terbuka untuk mengetahui kebenaran?

Mempelajari Alkitab dengan betul menuntun kompas kerohanian kita dan membolehkan kita mengemudikan dunia yang penuh kepalsuan dan kekeliruan ini.  Alkitab merupakan dokumen yang hidup berasal dari Ilahi (Ibr. 4:12), dan oleh itu ia menunjukkan kita kepada kebenaran yang kita tidak boleh dapat dari mana-mana sumber lainnya.  Alkitab merupakan peta jalan kehidupan seharian Tuhan, dan ia mendidik kita dengan mengembangkan intelek kita dan memperhaluskan perwatakan kita.

`Bacalah Yohanes 5:39, 14: 6, dan 20:31. Alkitab, khususnya Injil, memberikan kita maklumat yang paling berwibawa tentang Yesus. Apakah teks-teks khusus dalam Yohanes ini katakan tentang Dia dan mengapa Dia sangat penting kepada kita dan kepada semua yang kita percayai?`

Kita mempelajari Alkitab kerana ia merupakan sumber muktamad Kebenaran.  Yesus adalah Kebenaran, dan di dalam Alkitab kita boleh menemui Yesus kerana kita boleh mengenali Dia sebagaimana Dia telah digambarkan kepada kita di sana.  Di sini, dalam Firman Tuhan, Perjanjian Lama dan Perjanjian Baru, kita mempelajari tentang siapa Yesus dan apa yang Dia telah sempurnakan untuk kita.  Kemudian kita jatuh cinta kepadaNya, dan menyerahkan hidup serta jiwa raga kita ke dalam keselamatan kekalNya.  Dengan mengikuti Yesus dan menurut FirmanNya, seperti yang dinyatakan di dalam Alkitab, kita boleh menjadi bebas dari ikatan-ikatan dosa dan dunia.  “Jadi apabila Anak itu memerdekakan kamu, kamu pun benar-benar merdeka” (Yoh. 8:36).

`Baca Roma 8: 5, 6.  Amaran terhadap apakah yang diperingatkan kepada kita di sini, dan bagaimanakah mempelajari Firman Tuhan dapat membantu kita dalam pergelutan di dalam minda kita?`

Cinta akan dunia, terlebih lagi cinta akan harta benda duniawi, dengan mudah dapat menjauhkan kita dari Tuhan jika kita tidak berwaspada.  Itu sebabnya kita mesti menjaga diri kita di dalam Firman, yang menuntun kita kepada kekekalan dan realiti kerohanian yang begitu penting dalam kehidupan sebagai Kristian.

Cinta untuk kebendaan duniawi tidak pernah mengangkat fikiran kita kepada moral kerohanian; malah ia menggantikan prinsip-prinsip alkitabiah dengan ketamakan, kepentingan diri, dan nafsu.  Kasih, seperti yang ditunjukkan di dalam Alkitab, membina perhubungan-perhubungan dengan cara mengajarkan kepada kita betapa pentingnya memberikan diri kita kepada orang lain.  Sebaliknya, keduniawian adalah tentang usaha mendapatkan harta benda untuk diri sendiri, yang mana bertentangan dengan semua apa yang Yesus tunjukkan.