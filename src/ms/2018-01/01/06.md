---
title:  Kesian-Siaan Materialisme Akhirnya
date:   04/01/2018
---

Ramai orang mengasihi Tuhan.  Identiti mereka sudah sebati denganNya sama seperti harta benda itu sukar untuk ditinggalkan.

`Baca Ulangan 7: 6, 1 Petrus 2: 9, Yohanes 15: 5, dan Galatia 2:20. Apa artinya menjadi milik Tuhan, dan di manakah kita mencari identiti sebenar kita?` 

Tuhan berfirman, “Akulah pokok anggur dan kamulah ranting-rantingnya…di luar Aku kamu tidak dapat berbuat apa-apa” (Yoh. 15:5).  Hubung kait ini jelas dan kukuh.  “Semua penurutan sejati berasal dari dalam hati.  Itulah pekerjaan hati bersama Kristus.  Dan jikalau kita rela, Ia akan menyamakan diriNya dengan pikiran dan tujuan kita, menyatupadukan hati dan pikiran kita menjadi sesuai dengan kehendakNya, sehingga apabila kita menurut Dia, ia adalah sama seperti menuruti keinginan kita sendiri.”  —Ellen G. White, The Desire of Ages, p. 668. 

Sebaliknya, materialisme menawarkan kita identiti yang sinonim dengan harta benda kita. Dalam erti kata lain, kita menyatakan diri kita berdasarkan apa yang kita miliki dan apa harta dunia yang boleh kita beli.  Yakobus memberi amaran kepada kita tentang ini: “Emas dan perakmu sudah berkarat, dan karatnya akan menjadi kesaksian terhadap kamu dan akan memakan dagingmu seperti api. Kamu telah mengumpulkan harta pada hari-hari yang sedang berakhir” (Yak. 5:3).  “Menimbunkan” bermakna mengumpulkan dan menyimpan banyak harta; yang lebih penting, di dalam harta-harta tersebut, sama ada sedikit atau banyak, ramai yang menemui identiti mereka (Lukas 12: 19-21).

Materialisme adalah satu bentuk kekeliruan identiti.  Ini bermaksud bahawa bagi kebanyakan kita, identiti kita dikelirukan dengan harta milik kita.  Harta benda menjadi tuhan kita (Mat. 6:19-21).  Seperti yang dikatakan oleh seseorang, “Saya bukan sesiapa tanpa hartaku.”  Betapa menyedihkan apabila kita boleh memberi identifikasi diri kita hanya melalui apa saja harta dunia yang kita ada.  Sungguh satu cara hidup yang cetek, bersifat sementara, dan cara yang sungguh sia-sia untuk menjalani hidup, apalagi untuk seseorang yang mengaku sebagai umat Kristian.   Adakah kita mengidentifikasikan diri kita dengan Tuhan atau harta milik kita?  Lambat laun, akan hanya ada satu pilihan. 

`Sebesar manakah identiti anda berkait rapat dengan harta yang anda miliki?`