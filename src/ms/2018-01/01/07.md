---
title:  Renungan Tambahan
date:   05/01/2018
---

“Si musuh membeli jiwa-jiwa pada zaman ini dengan harga yang murah. ‘Bahwa kamu menjual diri kamu dengan tiada harga’ adalah bahasa Kitab Suci. Seseorang menjual jiwanya untuk pujian dunia, seorang yang lain untuk wang; seorang lagi untuk kepuasan nafsu, dan seorang lagi untuk hiburan dunia.  Tawar-menawar seperti ini dilakukan setiap hari.  Setan meletakkan harga tawaran untuk pembelian darah Kristus dan membelinya dengan harga yang murah, walhal harga tak terbatas telah pun dibayar untuk membebaskan mereka.”—Ellen G. White, Testimonies for the Church, vol. 5, ms. 133.

Membeli jiwa melalui materialisme adalah sasaran Satan, dan perangkap ini memikat setiap jiwa.  Materialisme tidak boleh berkata-kata, tetapi ia mengetahui setiap bahasa.  Ia tahu bagaimana menawarkan kenikmatan dan kepuasan kepada yang kaya dan yang miskin sehingga menyebabkan mereka berkata, “Saya mempunyai segala-gala yang saya perlukan di sini; mengapa risau akan apa-apa lagi?”  Karena itu, materialisme merosakkan fikiran; ia membuatkan manusia mempercayai apa yang mereka miliki sebagai gantinya mempercayai Tuhan.  Bagaimanapun, penawarnya ialah, “Bukan dengan keperkasaan dan bukan dengan kekuatan, melainkan dengan roh-Ku, firman TUHAN semesta alam” (Za. 4:6).  Materialisme tidak dapat melawan kuasa Roh Suci apabila kita memberikan diri kita kepada Tuhan dan bertekad melalui kasih karuniaNya tidak membiarkan materialisme menguasai hidup kita.

**Soalan Perbincangan**:

`1. Apakah cara-cara di mana, walaupun kita miskin atau tanpa harta duniawi yang banyak, kita masih boleh terjebak dalam beberapa bahaya seperti yang kita lihat pada minggu ini?`

`2. Sesetengah orang berkata, "Saya tidak peduli tentang wang. Wang tidak memberi makna apa-apa kepada saya. "(Sering kali, orang-orang yang mengatakan ini mempunyai banyak wang.) Mengapa, dalam kebanyakan kes, ini sama sekali tidak benar?  Kewangan adalah penting; mereka mempunyai peranan dalam kehidupan kita. Persoalannya ialah: Bagaimana caranya kita boleh menyimpan wang dan keperluan kita untuk wang dalam perspektif alkitabiah yang betul?`

`3. “Janganlah kamu mengumpulkan harta di bumi, di bumi ngengat dan karat merosakkannya dan pencuri membongkar serta mencurinya; Tetapi kumpulkanlah bagimu harta di sorga; di sorga ngengat dan karat tidak merusakkannya dan pencuri tidak membongkar serta mencurinya.  Karena di mana hartamu berada, di situ juga hatimu berada” (Mat 6: 19-21). Bacalah dengan teliti apa yang dikatakan Yesus kepada kita di sini. Bagaimanakah apa yang diberitahukanNya kepada kita ada suatu cara yang berkuasa untuk melindungi diri kita daripada bahaya materialisme?`