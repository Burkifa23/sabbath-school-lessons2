---
title:  Mengisi lumbung
date:   01/01/2018
---

`Baca Lukas 12: 15-21. Apakah mesej kepada kita di sini?  Bagaimanakah prinsip di dalam ayat ini boleh diterapkan walaupun kepada seseorang yang tidak semestinya kaya?`

Sama ada kita kaya atau miskin, keinginan kita untuk memiliki sesuatu boleh mengalihkan fikiran kita dari apa yang benar-benar penting dan memfokuskannya, sebaliknya, kepada hal-hal yang bersifat sementara dan fana sahaja dan pastinya yang tidak berbaloi untuk kehilangan hidup yang kekal kerananya.

Kita mungkin tidak akan pernah tunduk kepada patung harfiah emas atau perak dan menyembahnya hari ini. Walau bagaimanapun, kita masih boleh terjebak dalam bahaya penyembahan emas dan perak, cuma dalam bentuk lain.

Perumpamaan ini sangat bertepatan dengan keadaan di banyak tempat di dunia, di mana kehidupan didedikasikan hampir semata-mata untuk memperoleh harta benda. Peruncit telah menjadikan penjualan produk mereka menjadi satu bentuk seni berskala global. Keseluruhan strategi pemasaran  mereka dirancang untuk membuatkan kita berfikir bahawa kita tidak boleh gembira atau puas hati sehinggalah kita memiliki apa yang mereka jual. Sebuah syarikat yang sangat berjaya menghasilkan satu produk, membuat kita berfikir bahawa kita memerlukannya, dan kemudian menjualnya kepada kita.  Kenyataannya: ia berjaya!

Malah orang Kristian, walaupun pengharapannya bukan terletak pada dunia ini, tidak terlepas dari penipuan ini.

`Baca Ulangan 8: 10-14. Dalam cara apa anggota gereja boleh berada dalam bahaya dari ancaman yang diperingatkan di sini?` 

`Apakah contoh-contoh yang anda temukan, sama ada di dalam Alkitab atau di dunia kita hari ini, di mana pengumpulan kekayaan dan harta benda meningkatkan kerohanian seseorang, cinta kepada Tuhan, dan keinginan untuk perkara-perkara surgawi dan rohani? Sila kongsikan jawapan anda dengan kelas.`