---
title:  Daya tarik materialisme
date:   02/01/2018
---

Dunia pengiklanan sangat berkuasa.  Syarikat-syarikat membelanjakan berbilion-bilion untuk meningkatkan imej produk mereka di hadapan kita. Mereka selalunya menggunakan orang yang cantik dan menarik untuk mempromosikan apa yang mereka jual. Kita menonton iklan tersebut dan  kita melihat diri kita, bukan hanya bersama dengan produk tersebut tetapi menjadi seperti orang di dalam iklan itu sendiri.

Materialisme tidak akan begitu berkesan jika bukan dengan secara halus (dan kadang-kadang tidak begitu halus) nikmat keseronokan duniawi diselitkan dalam pengiklanan. Ini merupakan teknik pengiklanan yang paling berpengaruh, namun ia bertindak seperti racun kepada orang Kristian yang sentiasa berjuang melawan ancaman bahaya materialisme, iaitu kebanyakan kita.

`Baca Matius 6: 22-24. Apakah yang dilambangkan oleh mata menurut pemikiran dan tindakan Kristian? Bagaimanakah kita sebagai orang Kristian bertindak balas kepada iklan-ikan halus yang menggoda kita untuk membazirkan wang untuk sesuatu yang kita tidak begitu perlukan?`

Pengiklanan yang mengaitkan keseronokan duniawi kepada produk para peniaga boleh menjadi suatu alat yang sangat berkuasa.  Peniaga menjual barangan mereka dengan cara menimbulkan perasaan teruja dalam fikiran para pengguna.  Pengalaman ini hanyalah fantasi semata-mata namun ianya berkesan.  Ia seakan-akan sesuatu yang mistik, membawa manusia, walaupun bersifat sementara, kepada satu alam yang benar-benar wujud.  Ia menjadi suatu agama palsu yang tidak menawarkan pengetahuan dan kerohanian yang benar, namun sangat menarik dan memikat sehingga ramai orang tidak menolaknya.  Kita mahukannya, kita merasa kita patut mendapatkannya, jadi mengapa tidak mendapatkannya?  Hanya Tuhan sahaja yang tahu berapa banyak telah dibelanjakan dan akan terus dibelanjakan untuk barangan yang kita perlukan seperti yang pengiklan-pengiklan telah yakinkan  kita.

`“Maksudku ialah:  hiduplah oleh Roh, maka kamu tidak akan menuruti keinginan daging” (Gal. 5:16).  Walaupun kita cenderung berfikiran “keinginan daging” sebagai istilah berkaitan dengan unsur seks, apa cara lain yang menyebabkan kita berada dalam bahaya memenuhi keinginan nafsu ini?`