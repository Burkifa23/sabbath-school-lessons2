---
title:  Kristus, sang Penebus
date:   16/01/2018
---

Hutang bukanlah prinsip sorgawi. Namun, Adam dan Hawa telah berdosa,  pelanggaran hukum bermaksud maut.  Oleh itu, manusia menjadi penghutang kepada keadilan Ilahi.  Kita bankrap, berhutang secara rohaniah dari pinjaman yang tidak akan pernah dapat dilunaskan.

Kasih Tuhan kepada kita telah mula mengerakkan rencana penebusan.  Yesus menjadi “jaminan” untuk kita (Ibr. 7:22).  Identiti Kristus sebagai Penebus merupakan “transaksi” paling penting pernah dibuat.  Hanya dengan pengorbanan nyawaNya yang boleh menyelesaikan tuntutan pembayaran keadilan Ilahi.  Yesus membayar hutang dosa kita apabila keadilan dan rahmat kasih dipahatkan pada kayu salib.  Seluruh alam semesta tidak pernah melihat atau menyaksikan pertujukan kekayaan seperti yang digunakan dalam pembayaran pembebasan umat manusia (Ef. 5:2).

“Dengan mencurahkan segala perbendaharaan surga ke dalam dunia ini, dengan memberikan kesemua surga di dalam Kristus kepada kita, Tuhan telah membeli kehendak, perasaan, fikiran, jiwa, setiap manusia.”—Ellen G. White, Christ’s Object Lessons, ms. 326.

`Baca setiap ayat ini dan senaraikan dari apakah Kristus telah selamatkan kita: Kol. 1:13; 1 Tes. 1:10; 1 Ptr. 1:18; Ibr. 2:14, 15; Gal. 3:13; Why. 1:5.`

Perkataan Yunani ‘tetelestai’ di dalam Yohanes 19:30 telah dinyatakan sebagai perkataan terpenting pernah diucapkan.  Ia bermaksud “sudah selesai”, dan ia merupakan ucapan terakhir Yesus ketika di atas kayu salib.  PernyataanNya yang terakhir ini bermaksud bahawa misiNya telah selesai dan hutang kita telah “dibayar penuh”.  Dia mengatakan ini bukan sebagai seorang yang tidak berpengharapan, tetapi sebagai seorang yang penuh dengan kemenangan dalam penebusan dunia yang telah hilang.  Melihat kepada salib penebusan memperlihatkan peristiwa lalu yang membawa kesan pada saat ini dan harapan pada masa mendatang.  Yesus memberikan nyawaNya untuk membinasakan dosa, kematian, dan pekerjaan-pekerjaan Syaitan sekali untuk selama-lamanya.  Ini bermaksud walaupun kita tidak layak, kita telah ditebus (Ef. 1:7).  Melihat sekilas pandang keajaiban keselamatan itu adalah menjejakkan kaki di tanah suci.

Kristus sebagai Penebus adalah imej Tuhan yang termulia.  Keutamaan teragungNya adalah untuk menebus kita.  Ini menunjukkan pendirianNya terhadap manusia dan terutamanya bagaimana Dia begitu menghargai hubunganNya dengan kita.  Dengan keadilan sudah dilaksanakan, Kristus mengalihkan perhatianNya kepada respon kita terhadap pengorbananNya.

`Fikirkan ini:  Kristus sudah membayar hutang, penuh dan lunas, untuk semua kejahatan yang engkau pernah lakukan.  Apakah seharusnya respon anda? (lihat Ayub 45:5, 6).`