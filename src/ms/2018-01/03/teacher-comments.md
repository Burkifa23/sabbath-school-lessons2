---
title:  Komen Guru
date:   19/01/2018
---

**Ayat Utama**:  Filipi 2:9-11

**Pelajar Akan:**

- **Mengetahui**:  Mengenali bahawa Tuhan adalah Pencipta, satu-satunya yang harus disembah terpisah dari, dan di atas, ciptaanNya.
- **Merasakan**:  Menghargai kasih Tuhan yang luar biasa yang ditunjukkan melalui perananNya sebagai Pencipta dan yang memberikan kecukupan.
- **Melakukan**:  Menyembah Pencipta / Penebus syurgawi, yang terus-menerus menunjukkan kasihNya kepada manusia melalui pemberian kecukupan harian.

**Garis Panduan Pelajaran:**

1. Mengetahui:  Sifat-siat Ilahi
	+ Siapakah Tuhan, menurut potret Ilahi yang diberikan dalam Kitab Suci?
	+ Apakah peranan khusus yang Kristus bawa?
	+ Atas dasar apakah Tuhan boleh menuntut hak milik ke atas hidup kita?

2. Merasakan:  Yesus kristus, Pemilik dan Sahabat
	+ Bagaimanakah kedua-dua peranan Kristus sebagai Pemilik dan Rakan meningkatkan hubungan kita dengan Dia?
	+ Bagaimanakah hakikat bahawa Yesus mencipta dunia mempengaruhi rasa penghargaan kita terhadap alam semesta yang diciptakan dan komponen materinya?
	+ Bagaimana mungkin kita boleh menikmati pengalaman yang lebih mendalam dan lebih intim dengan Pencipta kita?

3. Melakukan:  Yesus, Objek Penyembahan
	+ Bagaimanakah kita boleh memberi demonstrasi penyembahan pada Tuhan dalam cara yang kreatif yang boleh memantulkan kuasa kreatifNya juga?
	+ Bagaimanakah kita dapat mengongsikan dengan efektif ketaatan kita kepada Kristus dengan orang yang tidak percaya dalam Penciptaan?
	+ Jika tidak ada Pencipta, apa pilihan beribadah yang manusia ada?

**Kesimpulan**:  Manusia diciptakan runtuk ibadah.  Ibadah itu mungkin diarahkan kepada diri sendiri, ke arah benda-benda ciptaan, atau ke arah Sang Pencipta.   Hanya pilihan terakhir yang membawa kepuasan yang kekal, rasa dimiliki di dalam alam semesta, dan makna tujuan yang mendalam.

### Cara Pembelajaran

#### Langkah 1 – Mendorong

**Ayat Tumpuan**:  Filipi 2:9-11

**Konsep utama untuk pertumbuhan rohani**:  Manusia diciptakan untuk ibadah. Dorongan ini dapat dipuaskan dengan sepenuhnya apabila ibadat ditujukan kepada Tuhan, bukannya terhadap apa pun yang Dia ciptakan. 

**Hanya untuk Guru**:  Pilihannya jelas berbeza: Seseorang tidak boleh menyembah Tuhan dan mamon dalam masa yang sama.  Di dalam dan pada mamon itu sendiri tidak jahat. Ia tidak sinonim dengan Setan atau si Jahat seperti yang difikirkan oleh sesetengah orang. Ini adalah perkataan Aramaik, yang dipinjam oleh teks Yunani dalam Perjanjian Baru, yang bermaksud harta atau kekayaan. Banyak terjemahan moden telah menggunakan perkataan “wang” menggantikannya.

Walau bagaimanapun, menyembah mamon adalah jahat. Seorang penyanyi rakyat popular dalam tahun 1960-an pernah menyanyikan, “Anda harus melayani seseorang.” Jadi, adakah kita melayani Bapa surgawi yang pengasih yang menyediakan keperluan dan banyak kehendak kita setiap hari, atau patutkah kita memilih untuk menyembah batu, kertas, atau logam (kerana itu semua adalah “batu permata berharga” dan “wang” jika dikumpulkan jumlahnya)?  Ramai yang mengumpulkan harta benda, memikirkan bahawa mereka sendiri adalah tuannya, hanya mendapati bahawa menjaga, membaiki, dan menyimpannya memerlukan lebih banyak masa sehingga mereka yang menjadi hambanya!  Harta dan kekayaan kita, bagaimanapun, adalah sesuatu yang indah apabila kita mengenali apa mereka itu: berkat material yang diberikan oleh Pencipta yang penuh kasih, diberikan agar kita dapat membagikan berkatNya kepada orang lain.

**Aktiviti Pembukaan**:  Tunjukkan beberapa jenis wang kepada kelas. Untuk membuatnyalebih menarik, dan sebagai penerapan secara universal ilustrasi tersebut, rmasukkan wang dari negara lain jika boleh didapati.  Bicara tentang pendapatan purata di negara anda dan bincangkan apa yang boleh dibeli dari segi makanan, pakaian, tempat tinggal, pengangkutan, dan apa-apa keperluan tambahan yang kita ada. Fokus pada batasan pendapatan itu:

- Apakah ada kemahuan-kemahuan yang tidak dapat dicukupkan oleh pendapatan?
- Apakah yang dilakukan oleh orang-orang yang mempunyai pendapatan di bawah tahap purata?
- Apakah ada jumlah wang tertentu yang dapat membekalkan keperluan emosi untuk cinta, rasa dimiliki, tujuan, pengharapan, keseronokan, kepuasan hati, seluruhnya?

Dengan mempertimbangkan perkara-perkara ini, adakah masuk akal untuk menyembah mamon?  Begitu juga disebaliknya, pertimbangkan Tuhan.  Mintalah ahli kelas membacakan ayat-ayat berikut: Mazmur 50:10, 11; Haggai 2: 8; Matius 6: 31-34; 7: 7-11; dan Yohanes 3:16. Kini bincangkan "keterbatasan" Tuhan, serta kemurahanNya kepada manusia. Bandingkan aset Allah dengan pendapatan terhad kita. Bincangkan keperluan emosi yang Allah boleh berikan berbanding dengan apa yang wang tidak dapat berikan. Mengikut perbincangan, dari segi praktikal, mengapa lebih masuk akal untuk menyembah Allah daripada mamon?

**Langkah 2 – Mengkaji**

**Hanya untuk Guru**: Dalam perdebatan-perdebatan formal, dua pasukan yang berbahas memberikan hujah-hujah terbaik mereka untuk merebut kedudukan dan berusaha untuk mengalahkan hujah pembangkang yang menentang pandangan mereka.  Penyampai hujah yang berjaya bukan sahaja mengetahui kedudukan mereka tetapi juga tahu kedudukan pembangkang dengan baik sehingga mereka memahami kedua-dua kelemahan dan kekuatan pihak lawan.

Pelajaran ini meneroka kedudukan atau dakwaan alkitabiah tentang siapa Tuhan itu. Ia mendakwa bahawa sifat-sifat Allah memanggil manusia untuk menyembahNya.  Sisi yang bertentangan menawarkan pilihan alternatif untuk menyembah diri sendiri, mamon, atau Setan – apa-apa sahaja untuk mengalihkan penyembahan daripada Pencipta.  Apakah hujah terpenting di pihak Kristian yang menyokong dakwaan bahawa Tuhan satu-satunya yang harus disembah?  Apakah sifat-sifat ilahi yang menonjolkan dakwaan itu?

**Ulasan Alkitab**

**I. Pencipta** (Imbas Kejadian 1:1; Mazmur 33:6-9; Yesaya 45:11, 12; Yeremiah 51:15; dan Kolose 1:13-18 bersama kelas.)

Banyak pengulas mengakui bahawa Christology Paulus yang paling lengkap terdapat di dalam suratnya kepada Kolose, di mana ia membentangkan aspek kreatif dan penebusan Kristus. Ramai ulama percaya bahawa Paulus menulis untuk menentang ajaran sesat yang mengandungi banyak aspek kepercayaan sistem yang disebut Gnostisisme.  Kamus Alkitab HarperCollins menerangkan Gnostisisme sebagai “istilah generik untuk pelbagai gerakan keagamaan abad pertama era Kristian. Walaupun teologi, amalan ritual, dan etika kumpulan-kumpulan ini jauh berbeza, semuanya dikatakan menawarkan keselamatan dari ikatan yang menindas kewujudan material melalui gnosis, atau 'pengetahuan.' "-Paul Achtemeier, ed., HarperCollins Bible Kamus, 1996, ms. 380.

Gnostics mendakwa bahawa dunia material memang jahat.  Dakwaan ini memberikan cabaran besar kepada ajaran Kristian ortodoks.  Sebagai contoh, Tuhan tidak mungkin menjadi Pencipta sesuatu yang begitu jahat seperti dunia materi kerana Dia adalah sempurna dan rohaniah (berbanding dengan materi).  Memandangkan bahawa Kristus tidak berdosa, mereka mendakwa bahawa Dia tidak mungkin dijelmakan (mempunyai tubuh daripada daging) kerana daging- secara fizikal, tubuh materi- adalah jahat.

Walau bagaimanapun, Kitab Suci mengajarkan bahawa dunia materi, kerana ia mengalir dari tangan Tuhan, adalah baik (Kejadian 1).  Ia berulang kali menegaskan bahawa Tuhan, melalui Kristus, menciptakan segala-galanya. Kerana ini, Tuhan menuntut hakNya untuk menerima ibadah kita. Berdasarkan Penciptaan Tuhan, Kitab Suci mengajarkan kebaikan yang penting, selain dari dosa, tentang dunia materi.

**Perhatikan hal ini**:  Apa yang diajar oleh Kitab Suci tentang dunia materi, dan bagaimana ajaran ini mempengaruhi gaya hidup dan amalan kita?  Sebaliknya, bagaimanakah gagasan yang salah bahawa dunia materi bersifat jahat menjejaskan gaya hidup dan amalan Kristian kita?

**II. Penebus** (Imbas kembali 1 Tesalonika 1:10; 1 Petrus 1:18; Ibrani 2:14, 15; and Galatia 3:13 bersama dengan kelas.)

Tuntutan Tuhan untuk disembah sebagai Pencipta terikat kuat kepada dunia materi. Kerana Dia menciptakan kita sebagai makhluk fizikal dan menyediakan dunia materi untuk kesenangan kita, kita berhutang kesetiaan dan penyembahan kita kepadaNya.  Begitu juga, tuntutan Tuhan untuk disembah sebagai Penebus terikat kuat pada aspek emosi dan rohani kita.  Ibrani mencadangkan bahawa watak jelmaan Kristus-yang membolehkan Dia menyamakan diriNya dengan umat manusia dengan mengambil tubuh daging dan darah yang sebenar-adalah penting untuk Penebusan. Penulis tidak melihat sebarang konflik di antara materi dan alam rohani. Konflik sebenar adalah antara baik dan jahat, antara ibadat yang benar dan ibadat diri sendiri.

Dalam bab pertama Wahyu, Yohanes menyatakan bahawa Yesus layak mendapat kemuliaan berdasarkan pekerjaan penebusan-Nya: “Bagi Dia, yang mengasihi kita dan yang telah melepaskan kita dari dosa kita oleh darahNya, dan yang telah membuat kita menjadi satu kerajaan, menjadi iman-imam bagi Tuhan, BapaNya- bagi Dialah kemuliaan dan kuasa sampai selama-lamanya” (Wahyu 1: 5, 6, penekanan diberikan).  Tuntutan Tuhan untuk disembah dengan demikian mempunyai dua cabang (Penciptaan dan Penebusan).

Yesus berbicara kepada seorang Farisi bernama Simon, berkata, “ ‘Ada dua orang yang berhutang kepada seorang pelepas uang.  Yang seorang berhutang lima ratus dinar, yang lain lima puluh.  Karena mereka tidak sanggup membayar, maka ia menghapuskan hutang kedua orang itu.  Siapakah di antara mereka yang akan terlebih mengasihi dia?’  Simon menjawab ‘Aku kira dia yang paling banyak dihapuskan hutangnya’ ”  (Lukas 7: 41-43). Yesus mengesahkan taksiranNya.  Alasannya adalah orang yang paling banyak berhutang adalah orang yang paling mengasihi.  Umat-umat percaya berhutang dengan Tuhan kerana Dia menciptakan mereka—hutang yang tidak dapat dilunaskan.  Namun, berapa banyak lagi mereka berhutang kerana Kristus telah menebus mereka?  Tambahan lagi, Dia menyediakan dan memberikan kecukupan setiap hari kepada mereka walaupun Dia tidak berhutang dengan mereka.  Betapa ajaib Tuhan yang kita sembah! 

**Pertimbangkan Hal ini**:  Apakah dasar tuntutan Tuhan supaya Dia disembah?  Oleh kerana ibadah membawa maksud lebih dari menyanyi dan belajar di gereja sekali dalam seminggu, bagaimanakah umat percaya boleh menyembah Allah setelah melalui keputusan kewangan yang mereka buat sepanjang minggu?

#### Langkah 3 – Menerapkan

**Hanya untuk Guru**:  Tekankan kepada pelajar anda bahawa Keagungan Kristus menyebar kepada setiap aspek kewujudan kita.  Perkenalkan soalan-soalan berikut sebagai cara memulakan perbincangan yang akan mendorong umat percaya untuk menyerahkan semua aspek kehidupan seharian mereka kepada Keagungan Kristus.

**Soalan Aplikasi:**

1. Bagaimanakah prinsip “Kamu bukan milik kamu sendiri; kamu dibeli” (1 Kor. 6:19, 20) mempengaruhi keputusan dan pilihan kita?
2. Memandangkan bahawa menyembah Tuhan memperluaskan hak pemilikanNya ke atas segala yang kita miliki, apakah penyesuaian sikap yang harus kita buat?
3. Kerana menghormati Tuhan termasuklah menjaga dunia semulajadi yang diciptakanNya, apakah kebiasaan –kebiasaan yang harus diubah?
4. Bagaimana boleh kita menilai sama ada kita berada dalam bahaya mencintai pemberian lebih daripada Si Pemberi?  Apa yang boleh kita lakukan untuk melindungi diri daripada memberikan kasih sayang kepada pemberian materi Allah, yang sepatutnya diberikan kepada Tuhan?
5. Bagaimanakah orang lain dapat digalakkan untuk mengamalkan gaya hidup tidak mementingkan diri yang dapat menyalurkan hadiah materi untuk tujuan-tujuan Ilahi?

#### Langkah 4-Mewujudkan

**Hanya untuk Guru**: Walaupun kita tidak dapat melayani Tuhan dan mamon dalam masa yang sama, kita boleh menggunakan mamon untuk melayani Tuhan. Tuhan sebenarnya memanggil kita untuk melakukan perkara ini. Jika kita gagal melakukannya, kitamenghinaNya.  Dalam Matius 25: 14-30, Yesus menceritakan kisah tiga orang hamba yang diamanahkan dengan jumlah wang yang berlainan. Seorang menerima lima unit, yang satu dua unit, dan yang seorang lagi satu unit.  Pemiliknya pergi, tetapi apabila kembali, dia menuntut laporan untuk wang yang dia telah laburkan dengan mereka. Dua hamba telah “menggandakan wang mereka,” tetapi yang ketiga tidak berbuat apa-apa. Akibatnya, dia dipecat.  Pelayanan Kristian sejati menuntut kita untuk melipatgandakan pemberian-pemberian yang telah diamanahkan kepada kita.

**Aktiviti-aktiviti**:

1. Rancang satu projek memuliakan Tuhan untuk memberi manfaat kepada orang lain dengan menggunakan wang (sumber) yang diperolehi hanya dari para peserta. Rujuk bahagian “mewujudkan” dari pelajaran minggu sebelumnya untuk cadangan tertentu, tetapi jangan dibatasi olehnya.
2. Menulis dan / atau menyanyikan lagu-lagu yang menyatakan Yesus Kristus sebagai Pencipta dan Penebus. Rancang pertemuan, atau tentukan sebuah tempat, di mana lagu-lagu itu boleh dinyanyikan atau dipersembahkan, seperti semasa pertemuan minggu sembahyang, di rumah kebajikan, dll. 