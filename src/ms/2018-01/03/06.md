---
title:  Pemilik sebenar
date:   18/01/2018
---

Kita adalah milik Tuhan, baik oleh penciptaan maupun oleh penebusan.  Malah bukan diri kita sahaja  milik  Tuhan, tetapi kesemua harta  kita juga.  Kita, sendirinya, tidak memiliki apa-apa selain dari membuat pilihan kita sendiri.

Sebaliknya, prinsip utama keduniawian adalah idea bahawa kita adalah pemilik harta benda kita.  Ini merupakan suatu penipuan.  Umat Kristian yang berfikir bahawa mereka adalah pemilik mutlak harta benda mereka telah memikirkan sesuatu yang bertentangan dengan apa yang Firman Tuhan telah ajarkan.

Tuhan, bukan kita, pemilik semuanya (Ayub 38:4-11).  Kita hanyalah orang asing dan pendatang (Im. 25:23), sama seperti orang Israel di Tanah Perjanjian.  Malahan kita bergantung kepada Tuhan untuk nafas kita seterusnya (Kis. 17:25).  Apa yang kita fikir milik kita, sebenarnya adalah milikNya.  Kita cumalah penatalayan-penatalayan, dan oleh kerana itu kita harus menguruskan harta milik yang nyata dan yang tidak nyata untuk kemuliaan Tuhan.
	
`Senaraikan benda-benda dalam ayat-ayat berikut yang merupakan milik Tuhan:  Ul. 10:14; Mzm. 50:10; 104:16; Yeh. 18:4; Hag. 2:8; 1Kor. 6:19, 20.  Apakah yang diberitahukan ayat-ayat ini tentang bagaimana seharusnya kita memandang kepada benda materi yang ada dalam pegangan kita?`

Semua benda adalah milik Tuhan.  Manusia boleh saja menafikan tuntutanNya.  Sementara Dia mencurahkan berkat berlimpahNya ke atas mereka, mereka boleh saja menggunakan anugerah-anugerahNya untuk kepuasan sendiri; tetapi mereka akan dipanggil untuk memberikan pertanggungjawaban berkenaan penatalayanan mereka suatu hari nanti.”-Ellen G. White, Testimonies for the Church, vol. 9, ms. 246.

Hak pemilikan Tuhan dan pelayanan kita mewajibkan suatu hubungan, hubungan di mana Dia boleh gunakan kita dalam banyak cara yang akan mempersiapkan kita untuk kerajaan Surga dan juga akan membawa manfaat dan berkat kepada orang lain.  Tetapi penatalayan yang tidak setia akan menyekat Pemilik mendapatkan akses kepada harta milikNya itu.  Seperti yang kita pelajari kelmarin, Tuhan tidak memaksakan kehendakNya ke atas kita.  Dia menciptakan kita, dan memberikan kita harta benda dunia yang Dia letakkan di bawah pengurusan kita sehinggalah Dia kembali.  Apa yang kita perbuat kepadanya akan mencerminkan hubungan apa yang kita ada dengan Dia.

`Fikirkan dengan sebaik-baiknya apa maksudnya bahawa, pada hakikatnya, anda tidak memiliki apa-apa benda yang anda punyai tetapi merupakan milik Tuhan.  Apakah yang diberitahu oleh kenyataan ini tentang bagaimana seharusnya hubungkait anda dengan harta dalam tangan anda?`