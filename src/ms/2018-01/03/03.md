---
title:  Anak Tuhan / anak manusia
date:   15/01/2018
---

Sebagai umat Kristian, kita percaya bahawa Yesus adalah Tuhan sepenuhnya dan juga manusia sepenuhnya.  Penyatuan Keilahian dan kemanusian membuatkan pandanganNya unik tentang apa yang penting di dunia dan apa yang penting untuk kekekalan.  Ketidakfahaman kita tentang bagaimana Dia boleh mempunyai sifat ilahi/manusia tidak menjadi alasan untuk membatalkan kebenaran ini sama seperti kurangnya pengetahuan seseorang tentang aerodinamik tidak membuatkan kapal udara itu tidak dapat terbang.

“Berikut adalah dua misteri: (1)  Tuhan kita yang satu terdiri daripada Tiga Pribadi. (2) Tuhan  kita yang satu disatukan kepada manusia dalam Pribadi Yesus…Tidak ada yang begitu luar biasa dalam cerita fiksyen sama seperti kebenaran tentang Penjelmaan.”—J.I. Packter, Knowing God (Downers Grove, Illinois: InverVarsity Press, 1973), ms. 53.

Satu sebab mengapa Yesus datang ke dunia ini adalah untuk menunjukkan betapa pengasih dan peduli Tuhan itu dan bagaimana dia begitu mengambil berat akan setiap satu kita.  Berlawanan dengan tanggapan bahawa Tuhan itu seorang yang dingin dan menjauhkan diri, seperti yang dipercayai oleh sebahagian orang, Yesus memperlihatkan sifat sebenar Tuhan Bapa surgawi kita.

Syaitan, bagaimanapun, berusaha memisahkan manusia daripada Tuhan.  Dia cuba menghapuskan nilai keperibadian Tuhan, dengan memberikanNya perwatakan sebagai seseorang yang tidak peduli akan kita.  Dia berusaha sedaya upaya, melalui apa sahaja cara yang mungkin, untuk menjauhkan kita dari mengetahui dan mengalami kebaikan dan kasih karunia Tuhan yang nyata.  Cinta tak terbatas kepada harta benda adalah salah satu rancangan Satan yang sangat berjaya.

`Baca Matius 19:16–22. Apa yang cerita ini beritahukan kita tentang bagaimana Syaitan boleh menggunakan cinta kita kepada harta benda menjauhkan kita dari Tuhan?`

Bayangkan Yesus Sendiri, Tuhan di dalam daging, berbicara kepada seorang muda yang sudah mengetahui bahawa Yesus itu seorang yang istimewa.  Namun, apa yang berlaku?  Dia membiarkan harta kekayaannya, cintanya akan kebendaan, memisahkan dirinya dari Orang itu iaitu Tuhan Sendiri.  Cinta akan dunia dan harta benda begitu membutakan dia sehinggakan walaupun dia sedih, kesedihannya itu tidak cukup untuk membuatkan dia melakukan perkara yang benar.  Dia tidak bersedih kerana dia kehilangan harta miliknya (Sama sekali tidak).  Dia bersedih kerana dia kehilangan nyawanya hanya oleh kerana harta tersebut.

`Samada kita miskin atau kaya, bagaimanakah boleh kita pastikan yang kita memelihara hubungan yang betul dengan harta duniawi ini?`