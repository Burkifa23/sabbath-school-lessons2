---
title:  Komen Guru
date:   30/03/2018
---

**Ayat Utama**: 1 Petrus 3:15

**Pelajar Akan**

- **Mengetahui**: Mengenal hasil-hasil dan faedah-faedah penatalayanan.
- **Merasakan**: Menghargai keistimewaan-keistimewaan komuniti umat percaya yang hidup sebagai pelayan yang setia.
- **Melakukan**: Membina hidup yang berdasarkan prinsip-prinsip penatalayanan, dipelajari sepanjang kuartal ini.

**Garis Panduan Pelajaran**

1. Mengetahui: Hidup dengan Baik
	+ Apakah yang dimaksudkan dengan frasa “Memang ibadah itu kalau disertai rasa cukup, memberi keuntungan besar” (1 Timotius 6:6)?
	+ Bagaimanakah umat-umat percaya menghadapi semua perkara-perkara di dunia yang mereka tidak dapat kawal?
	+ Bagaimanakah pelayan-pelayan Kristian yang setia dikaitkan dengan pengaruh mereka dalam kalangan orang tidak percaya.

2. Merasakan: Mengalami Pengakuan Tuhan
	+ Bagaimanakah perasaan kita apabila mendengar kata-kata pengakuan, “‘Baik sekali perbuatanmu’ “(Matius. 25:23)?
	+ Apakah ganjaran yang dirasai oleh umat-umat Kristian apabila mereka melihat jiwa-jiwa dalam kerajaan Tuhan disebabkan oleh penatalayanan mereka?

3. Melakukan: Melawan Perjuangan yang Baik
	+ Bagaimana kita hidup dengan menjadi “Wahyu Tuhan” di tengah-tengah planet yang dipenuhi dosa.
	+ Bagaimanakah kita menyatukan usaha-usaha kita sebagai pelayan-pelayan Kristian agar usaha-usaha individu kita dapat digandakan.
	+ Dalam cara apakah murid-murid dapat menambahkan iman mereka?

**Kesimpulan**: Hasil penatalayanan bergantung dengan Tuhan, yang selalu melakukan bahagian-Nya, dan pelayan manusia yang tidak sempurna, kadang-kadang mengikut sepenuh perintah-Nya,kadang-kadang tidak sempurna, kadang-kadang sebahagian, dan kadang-kadang sama sekali tidak. Elemen manusia adalah pembolehubah. Untuk memperbaiki hasil, kita hendaklah membaiki pelayan.

#### Langkah 1 – Mendorong

Ayat tumpuan: 1 Petrus 2:12, 3:15

**Konsep utama untuk pertumbuhan rohani**:Tujuan segera bagi penatalayanan ialah untuk membawa matlamat Tuhan untuk menyelamatkan dunia.

**Hanya untuk Para Guru**: Ulangi kepada pelajar-pelajar anda bahawa kebenaran yang penting ialah
Kristus merupakan pusat penatalayanan. Semua yang kita pelajari mengalir daripada-Nya dan
berputar di sekitar-Nya. Sama ada persepuluhan dan persembahan, pengurusan masa, atau
penatalayanan pengaruh, Kristus mesti menjadi pusat tumpuan. Penatalayanan tidak semata-mata
mengenai peraturan, praktik-praktik dan perintah-perintah. Perkara-perkara itu ada tempatnya
sendiri, tetapi tema pusat tumpuan ialah mengenai hubungan kita dengan Kristus. Adakah kita
percaya kepada-Nya sehingga kita patuh kepada-Nya? Adakah kita mengasihi dia sepenuhnya untuk
melayani Dia? Adakah kita mahu dia sehingga kita membiarkan apa sahaja yang lain terlepas
daripada kita? Jawapan kita yang tulus ikhlas bukan sahaja mengukur kecekapan kita tetapi
menentukan tujuan-tujuan kita.
**Soalan Perbincangan**: Bincangkan pelbagai tempat kerja yang diwakili oleh anggota-anggota kelas anda. 

Soal mengenai matlmat perniagaan atau pertubuhan mereka. Adakah mereka menjalankan perbadanan tanpa untung, cemas untuk mengelakkan anak-anak muda daripada terjebak dalam jenayah; restoran yang menyatakan terkenal dengan pasta yang terbaik di bandar; atau perbadanan global dengan pelbagai matlamat?

Kemudian, soal bagaimana organisasi mereka mengukur akibat dan hasil matlamat organisasi mereka. Adakah terdapat proses yang formal atau peralatan untuk menilai? Apakah jangkaan pengurusan jelasdari atas hingga ke bawah organisasi berkenaan? 

Sekarang terapkan konsep ini kepada kerajaan Tuhan. Apakah tujuan utama atau misi kerajaan Tuhan? Bagaimanakah kita mengukur keberkesanan dalam memuaskan tujuan kerajaan Tuhan dan dalam mencapai matlamat-matlamat khusus? Bagaimanakah maklumat ini digunakan untuk melakukan perubahan yang mungkin dapat memperbaiki keberkesanan kita?

#### Langkah 2 – Mencari

**Hanya Untuk Guru**: Terapkan dalam pemimikiran pelajar anda realiti pengaruh negatif yang boleh menghalang keberkesanan dalam penjangkauan yang sama seperti berlaku kepada kenderaan penarik salji, ais, debu, minyak, hujan, tayar botak, tayar kurang angin, tayar terlebih angin, permukaan jalan raya yang semakin rosak, serpihan-serpihan dan lain-lain. Tayar dipam dengan sempurna, tayar baru dan jalan yang kering yang dibina dengan baik akan memberi pengaruh yang yang baik kepada kenderaan penarik salji. Sekarang soal pelajar-pelajar anda: Bagaimanakan kenderaan penarik salji rohaniah anda dalam kalangan masyarakat kita? Adakah kita dipandang seperti orang luar, atau orang-orang warak yang pelampau? Adakah kita tidak kelihatan? Adakah kita hanya kelihatan semasa musim “berkumpul”? Adakah orang-orang menyedari bahawa kita terlibat secara aktif dalam memperbaiki masyarakat kita? Adakah kita mempraktikkan penatalayanan agar kita dapat meluaskan pengaruh Kristan kita?

**Ulasan Alkitab**

**I. Kesalihan**
(Imbas kembali Ayub 1:1; 29:11-17; 2 Timotious 3:1-9; dan Yakobus 1:27 bersama kelas anda).

Paulus bercakap mengenai mereka yang mempunyai bentuk-bentuk kesalihan tanpa memiliki kuasa rohaniah. Pendekatan ini dipraktikkan oleh kebanyakan orang Farisi. Bagi mereka, kesalihan ialah mengenai penampilan. Walau bagaimanapun agama yang benar yang didefinisikan oleh Yakobus dan penulis-penulis Alkitab yang lain, ialah bukannya penampilan luaran atau peraturan monastik yang menjauhi hubungan dengan dunia luar. Agama yang benar ialah ialah menjadi pelayan yang setia kepada limpah kurnia Tuhan dan ini diperlihatkan dalam perubahan yang ketara yang mengubah dunia kita, melegakan penderitaan, dan memimpin orang kepada Tuhan. Yakobus mendefinisikannya. Ayub menjadi contoh. Ayub jujur dalam pemilikan kekayaannya, dan dia bersungguh-sungguh mengagihkan kekayaannya kepada mereka yang memerlukannya. Jeremiah dicontohkan sebagai memiliki kesalihan yang benar dan penatalayanan yang menonjol dengan menjadi jurucakap bagi Tuhan, walaupun menanggung penderitaan. Bab yang kesebelas dalam buku Ibrani penuh dengan jawaban bagi panggilan Tuhan kepada kesetiaan. Kita dipanggil kepada bab yang seterusnya.

**Perhatikan Hal Ini**: Bagaimanakah hidup Ayub menjad contoh bagi defines Yakobus akan definisi agama yang benar? Bagaimana mungkin pernyataan kesalihan menerusi anggota-anggota gereja anda mengubah masyarakat anda?

**II. Kesalihan Dengan Kepuasan**
(Imbas kembali Filipi 4:4-13, 1 Timotius 6:1-10, dan Ibrani 13:5-7.)

Sukar untuk menentang penegasan bahawa kesalihan sahaja merupakan perolehan yang besar. Tetapi, Alkitab menggabungkan kesalihan dan kepuasan membentuk perolehan yang besar. Apakah yang ditambah oleh kepuasan? Sudah tentunya menekankan percaya, penghargaan dan kesyukuran. Apabila sahaja kita menyatakan bahawa Tuhan adalah pembekal kita dan berterusan merungut, ini kelihatan tidak konsisten. Paulus mengatakan dia berasa cukup dalam apa juga keadaan. Ini merupakan satu pernyataan yang menakjubkan daripada seseorang yang telah bertahan dengan pencubaan-pencubaan dan pengalaman-pengalaman yang hampir mencabut nyawanya sendiri seperti yang dialami oleh Paulus. Baca 2 Korintus 11: 23-33 untuk persampelan yang ringkas tetapi padat dan kembangkan pengetahuan anda dengan membaca Kisah Para Rasul separuh kedua. Paulus tidak menjalani kehidupan yang mudah, tetapi dia menikmati kehidupan yang memuaskan.

Kepuasan bukan mengenai keadaan yang anda lalui tetapi kepuasan adalah mengenai sikap anda terhadap keadaan yang anda hadapi. Yesus mengatakan serigala dan burung mempunyai rumah tetapi Dia tidak ada tempat pun untuk meletakkan kepalanya; namun, Yesus merupakan contoh yang sempurna akan kepuasan yang dia miliki (Matius 8:20). Agur meminta Yesus untuk tidak memberikannya kemiskinan ataupun kekayaan. Kekayaan akan menggoda dia untuk sombong.

Kemiskinan mungkin membawa dia kepada perbuatan mencuri (Amsal 30:7-9). Kebijaksanaan! Apakah kekayaan duniawi jika dibandingkan dengan khazanah yang kita miliki dalam Kristus?

**III. Jiwa yang Percaya**
(Imbas kembali Amsal 3:5, Yesaya 55:9, Matius 22:37, 1 Korintus 4:5, dan 13:12 bersama kelas anda.)

Kristus mengatakan hati menginginkan harta. Betapa benar, kita melihat ini digambarkan dalam cara yang negatif dalam cerita seorang pemerintah muda yang kaya (Matius 19). Kekayaan merupakan titik pemecah bagi anak muda yang bertalenta dan memiliki masa depan yang cerah. “Tuntutannya yang menyatakan bahawa dia telah menuruti hukum-hukum Tuhan adalah satu penipuan. Dia menunjukkan bahawa kekayaan adalah berhalanya. Dia tidak dapat menuruti hukum Tuhan apabila dunia yang dia inginkan. Dia menyukai pemberian-pemberian Tuhan daripada Pemberi itu sendiri… “Hanya mereka yang menjadi rakan kerja dengan Kristus, hanya mereka yang akan mengatakan, Tuhan semua yang saya ada dan saya, adalah milik-Mu, akan diakui sebagai anak-anak Tuhan. Semua orang harus pertimbangkan apa yang dimaksudkan menginginkan syurga, tetapi berpaling tadah kerana syarat-syarat yang dikenakan. Fikirkan apa yang dimaksudkan dengan mengatakan “Tidak” kepada Kristus. Pemerintah muda itu mengatakan, Tidak, saya tidak dapat memberikan semuanya kepada-Mu. Adakah kita mengatakan perkara yang sama?  Juruselamat menawarkan untuk mengongsikan kerja yang Tuhan telah berikan kepada kita. Dia menawarkan untuk menggunakan segala yang diberikan Tuhan, untuk menyebarkan pekerjaan-Nya di dunia.

Hanya dengan cara ini Dia boleh menyelamatkan kita. “Harta yang diamanahkan kepada pemerintah itu ialah supaya dia boleh membuktikan dirinya sebagai sebagai pelayan yang setia; dia seharusnya menyalurkan hartanya untuk menjadi berkat kepada yang memerlukannya. Jadi Tuhan mengamanahkan manusia dengan pendapatan, talenta-talenta dan peluang-peluang, agar mereka menjadi ejen-Nya untuk membantu orang-orang yang miskin dan menderita. Individu yang menggunakan pemberian Tuhan yang diamanahkan kepadanya menjadi rakan sekerja dengan Juruselamat. Dia memenangi jiwa-jiwa kepada Kristus, sebab dia mewakili keperibadian Kristus.” –Ellen G. White, The Desire of Ages, pp.520-523

Pemerintah muda yang kaya ini tidak dapat mempercayai Tuhan dengan hartanya. Dia berpaling dengan sedih daripada jemputan Yesus Kristus untuk mengikuti-Nya. Ayat terakhir dalam bab keenam buku Matius memperingatkan kita mengenai ganjaran yang dapat mempercayai Tuhan sepenuhnya seperti burung-burung. Betapa leganya! Oh, kita mempercayai Tuhan sepenuhnya.

**Pertimbangkah Hal Ini**: Apakah yang dimaksudkan dalam Ibrani 11:6 apabila dikatakan adalah
mustahil menyenangkan Tuhan tanpa iman (percaya)?

**IV. Bagaimana Mempengaruhi Orang**
(Imbas Kembali Efesus 5:8; Matius 5:6, Titus 2:7; 1 Petrus 2:11, dan 3:15 bersama dengan kelas anda.)

Bayangkan pengaruh yang Tuhan ada apabila umat-umat Kristian memantulkan keperibadian-Nya. Dengan menjadi pekerja yang teliti dan riang, jiran yang berbelas kasihan, majikan yang berfikiran saksama, dan sukan yang baik amat bermakna daripada kelentong agama yang hambar.

Mengongsikan Kristus semudah menjaga anak supaya ibu tunggal dapat menghadiri temuduga kerja; memotong rumput di halaman rumah dengan percuma untuk pasangan suami isteri yang sudah uzur; atau melawat anak jiran yang berada di penjara. Sebenarnya, apabila kita melakukan perkara-perkara ini, kita melakukanya untuk Kristus (Matius 25:31 dan seterusnya). Pengaruh yang berpusatkan Kristus ini mempunyai kuasa untuk memenangi dunia.

**Perhatikan Hal Ini**: Apakah perkara-perkara yang boleh memberi pengaruh negatif yang
menyebabkan orang menjauhkan diri daripada Tuhan?

#### Langkah 3 – Penerapan
Yakobus memberi amaran kepada kita untuk menjadi umat-umat Kristian yang melakukan Firman, bukan hanya umat Kristian yang mendengarnya (Yakobus 1:22-27). Bercakap memang mudah. Jika kita tidak melihat hasilnya, kita melihat daripada usaha-usaha evangelistik, mungkin kita wajar memulakan untuk mengurangkan bercakap dan melebihkan tindakan.

**Soalan-soalan Penerapan**

- Pada pendapat anda apakah kriteria-kriteria untuk penerimaan apabila Yesus Kristus memilih mereka yang Dia akui dengan “Amat baik sekali perbuatanmu” (Matius 25:21)? Sebaliknya, apakah standard kelakukan bagi mereka yang mendengar “Enyalah dari hadapan-Ku” (Matius 25:41)?
- Bagaimanakah kita mendemonstrasikan bahawa kita telah mempelajari kepentingan untuk mengasihi?
- Bagaimana kepuasan dalaman memenangi sahabat-sahabat dan melayani sebagai jambatan kepada perbualan rohaniah dengan mereka tidak percaya?
- Bagaimana kepuasan, keyakinan, dan percaya berkaitan antara satu sama lain?

#### Langkah 4 – Mencipta

**Hanya Untuk Guru**: Yesus bercakap mengenai melakukan lebih daripada yang diminta. Apabila sikap kita menjadi “Betapa sedikit saya mendapatkan dengan” Sebaliknya “Berapa banyak yang saya boleh lakukan?” Kita membenarkan baji mementingkan diri untuk memasuki hidup kita. Cara yang selamat ialah melakukan seperti yang dilakukan oleh Kristus: mengorbankan semua.

**Aktiviti**

Tulis tiga perkara yang anda perolehi daripada panduan pembelajaran Alkitab pada kuartal ini dan tentukan, dengan kasih karunia Tuhan, untuk melaksanakannya dalam hidup anda. Mulakan jurnal, mencatatkan bagaimana perubahan ini melakukan perubahan positif dalam dunia anda.