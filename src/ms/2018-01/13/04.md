---
title:  Percaya
date:   27/03/2018
---

`Baca Amsal 3:5. Apakah mesej penting di sini untuk kita, terutama di bahagian akhir, tentang tidak “bersandar” kepada pengertian sendiri? (Lihat juga Yes. 55:9, 1 Kor. 4:5, 13:12).`

Moto dan tujuan penatalayan Tuhan adalah "percayalah kepada Tuhan dengan segenap hatimu, dan janganlah bersandar kepada pengertianmu sendiri" (Amsal 3: 5).

Sudah tentu, adalah mudah untuk berkata demikian namun sukar untuk melakukannya. Berapa kerapkah mungkin kita secara intelek percaya dalam Tuhan dan dalam kasih dan penjagaanNya untuk kita, namun masih berasa sangat risau tentang sesuatu yang kita sedang hadapi? Kadang-kadang masa depan kelihatan sangat menakutkan, sekurang-kurangnya dalam imaginasi kita sendiri.

Oleh itu, bagaimanakah  kita, sebagai penatalayan-penatalayan Tuhan, belajar untuk percaya kepada Tuhan? Kita melakukkannya dengan melangkah keluar dalam iman dan menuruti Tuhan dalam semua yang kita lakukan sekarang.  Mempercayai adalah tindakan fikiran yang tidak pernah berkurang setiap kali digunakan; sebaliknya, semakin lebih percaya kita kepada Tuhan, semakin lebih bertumbuh kepercayaan kita.  Hidup sebagai penatalayan-penatalayan yang setia adalah cara untuk mengungkapkan kepercayaan kita di dalam Tuhan.  Kepercayaan ini merupakan dasar dan menjadi kuasa pendorong kepada penatalayan, dan ia menjadi kelihatan oleh apa yang kita perbuat.

“Percayalah kepada Tuhan dengan segenap hatimu.”  Kata “hatimu” selalu digunakan sebagai perlambangan di dalam Kitab Suci.  Ia bermaksud bahawa keputusan-keputusan kita datang dari naluri moral dalaman diri yang membentuk siapa kita (Mat. 22:37).  Ini termasuklah perwatakan, motif dan niat-niat kita—inti kepada kewujudan kita.

Adalah lebih mudah untuk mempercayakan kepada Tuhan perkara-perkara yang anda tidak dapat kawal.  Dalam pengertian ini, kita tidak mempunyai pilihan selain daripada percaya di dalam Dia.  Sebaliknya, kepercayaan sejati “dari hati” datang apabila kita harus membuat pilihan tentang sesuatu yang boleh kita kawal, dan apabila kepercayaan kita di dalam Tuhan akan menyebabkan kita memilih untuk berbuat sedemikian atau sebaliknya.

Para rasul menunjukkan kepercayaan kepada Tuhan dengan segenap hati mereka: “Mereka secara lahiriah adalah lemah dan tak berdaya sama seperti sesiapapun sekarang ini yang terlibat dalam pekerjaan itu, tetapi mereka meletakkan sepenuh kepercayaan mereka di dalam Tuhan.  Mereka memiliki kekayaan, tetapi kekayaan ini  terdiri daripada budaya jiwa dan minda; dan ini boleh dimiliki oleh setiap orang yang menjadikan Tuhan yang pertama dan yang terakhir dan yang terbaik dalam semuanya.”—Ellen G. White, Gospel Workers, ms. 25.

`Memang benar bahawa lebih mudah untuk percaya pada Tuhan mengenai hal-hal yang tidak dapat kamu kendalikan. Tetapi bagaimana dengan perkara-perkara yang anda boleh kawal? Apakah pilihan-pilihan yang mungkin anda perlu buat, di mana kepercayaan anda kepada Tuhan akan menentukan apakah pilihan anda?`