---
title:  Pengaruh Kita
date:   28/03/2018
---

"Memang dahulu kamu adalah kegelapan, tetapi sekarang kamu adalah terang di dalam Tuhan.  Sebab itu hiduplah sebagai anak-anak terang” (Ef. 5:8). Paulus menggambarkan transformasi hati sebagai apa yang dilihat secara terbuka: Ketika kita "berjalan di dalam terang" (1 Yoh. 1: 7; Yes 30:21), kesaksian harian kita melalui pengurusan yang teratur menjadi cahaya yang berpengaruh di dalam dunia yang gelap.

Yesus berkata, “ ‘Akulah terang dunia” (Yoh. 8:12).  Kita memantulkan cahaya Tuhan melalui perwatakan yang stabil dalam perlakuan umum kita setiap hari.

`Bagaimanakah penatalayanan kita yang diperlihatkan mempunyai cara yang membawa kemuliaan kepada Tuhan? Apakah pengaruh perlakuan kita terhadap orang lain? Mat. 5:16, Tit. 2: 7, 1 Ptr. 2:11, 12.`

Penatalayan adalah mengenai pengurusan harta Tuhan, tetapi ia melebihi daripada tanggungjawab ini. Penatalayanan kita ditunjukkan di hadapan keluarga, masyarakat, dunia, dan alam semesta (1 Kor. 4: 9). Penatalayanan dipraktikkan dalam pekerjaan kita dan termasuklah memberi demonstrasi kesan prinsip-prinsip kerajaan terhadap kehidupan kita. Dengan itu, kita boleh mempengaruhi orang lain. Kita memperlihatkan Kristus melalui kebaikan dan perlakuan bermoral, yang diperkenankan oleh Sang Pencipta. 

Etika kerja kita juga mesti sejajar dengan nilai-nilai penatalayanan. Pekerjaan kita adalah sebuah pentas di mana penatalayanan seorang pentalayan yang saleh dilihat.  “Ia akan memunculkan kebenaranmu seperti terang, dan hakmu seperti siang” (Mzm 37: 6). Pengaruh seorang pelayan di tempat kerja mahupun dalam kerjayanya tidak diletakkan “di kolong rumah atau di bawah gantang” (Luk. 11:33), tetapi akan kelihatan seperti sebuah kota di atas gunung (Mat 5: 14). Sementara anda dengan penuh tekad hidup dalam cara sedemikian di rumah dan di tempat kerja, anda akan mempengaruhi minda dan hati orang-orang di sekeliling anda.

“Segala sesuatu dalam alam semulajadi mempunyai tugasan yang sudah ditetapkan dan tidak harus bersungut dengan kedudukannya. Dalam hal kerohanian, setiap lelaki dan wanita mempunyai skop bidang dan panggilannya tersendiri. Kadar faedah yang dikehendaki Tuhan akan berkadar imbang dengan jumlah modal yang diamanahkan bersesuaian dengan ukuran pemberian Kristus…Sekarang adalah masa dan kesempatan untuk anda. . . menunjukkan kestabilan watak yang akan menjadikan anda suatu nilai moral yang berharga. Kristus mempunyai hak ke atas pelayanan anda. Serahkanlah diri kepadaNya dengan penuh kesungguhan hati.” -- Ellen G. White, This Day With God, ms. 243.

`Apakah pengaruh etika kerja yang anda tunjukkan kepada mereka yang bekerja dengan anda atau kepada mereka yang melihat anda di rumah? Apakah jenis mesej yang anda hantar kepada mereka tentang iman anda?`