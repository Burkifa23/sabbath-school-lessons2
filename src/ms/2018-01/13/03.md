---
title:  Kepuasan
date:   26/03/2018
---

`“Kukatakan ini bukanlah karena kekurangan, sebab aku telah belajar mencukupkan diri dalam segala keadaaan” (Flp. 4:11).  Jika kita berpuas hati dengan keadaan kita sekarang, dari manakah kepuasan yang sejati itu sepatutnya berasal?`

Semasa menulis kepada Timotius, Paulus menggambarkan sekumpulan orang yang tidak menyenangkan “yang mengira bahawa ibadah itu adalah suatu sumber keuntungan” (1 Tim 6: 5). Apakah ada gambaran yang lebih baik mengenai beberapa penjaja-penjaja TV zaman sekarang selain daripada ini? Mereka mendapat banyak wang dengan memberitahukan kepada pendengar bahawa jika mereka setia (dan “kesetiaan” ini termasuklah menyokong pelayanan mereka), maka para pendengar itu juga turut menjadi kaya? Menyamakan kekayaan itu dengan kesetiaan hanyalah satu lagi manifestasi materialisme tetapi menyamar di bawah nama Kekristenan. 

Pada hakikatnya, kesalehan tidak ada kaitan dengan kekayaan. Jika ya, beberapa orang yang paling jahat di dunia ini boleh dianggap saleh kerana mereka juga adalah antara yang terkaya. Sebaliknya, Paulus mengatakan bahawa "ibadah itu kalau disertai rasa cukup, memberi keuntungan besar” (1 Tim 6: 6). Kesalehan beserta kepuasan dalam keadaan apa pun adalah jenis kekayaan terbesar kerana rahmat Tuhan jauh lebih berharga daripada keuntungan kewangan. Oleh itu, kita harus puas dengan “makanan dan pakaian” (1 Tim 6: 8). Pada akhirnya, tidak kira berapa banyak yang kita ada, akan selalu ada lebih banyak untuk diperoleh jika kita cenderung untuk berfikir seperti itu.

“Kepuasan dalam setiap keadaan adalah suatu kemahiran yang hebat, satu misteri rohaniah. Ia perlu dipelajari, dan dipelajari sebagai suatu misteri…Kepuasan Kristian adalah roh yang manis, dari dalaman, tenang dan ramah, yang berserah dengan rela kepada kebijaksanaan Tuhan dan pemberian Tuhan Bapa dalam setiap keadaan.… Ia seperti kotak berisi ubat penawar yang berharga, dan sangat menghibur dan berguna untuk hati yang gundah, pada waktu dan keadaan yang sukar.” -- Jeremiah Burroughs, The Rare Jewel of Christian Contentment, ms 1, 3.

`Baca Roma 8:28, Ibrani 13:5, dan Filipi 4:4-13.  Apakah yang kita boleh temui di sini yang boleh membantu kita hidup berpuas hati dengan dengan kehidupan kita?`