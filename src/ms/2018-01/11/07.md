---
title:  Renungan Tambahan
date:   16/03/2018
---

Setiap keupayaan, kemahiran, atau karunia semulajadi berasal dari Tuhan, sama ada kita lahir secara genetik dengannya, dipengaruhi dan dididik oleh persekitaran kita, atau kedua-duanya. Bahagian penting persamaan ini adalah apa yang kita lakukan dengan kebolehan dan kemahiran yang kita ada. Tuhan mengharapkan agar para penatalayan untuk belajar menguasai kemahiran dan kebolehan tersebut melalui pendidikan dan pengalaman praktikal (Pkh. 10:10).

Bezalel dipenuhi "dengan Roh Tuhan, dalam hikmat dan pengertian, dalam segala macam pekerjaan” (Keluaran 35:31). Dia dan Aholiab (Keluaran 35:34) mempunyai kebolehan untuk mengajar orang lain kepandaian mereka.

Kita boleh belajar untuk menjadi penatalayan yang lebih baik dan khususnya untuk menghapuskan hutang sementara hidup dalam dunia materialistik. Kita harus sentiasa mengembangkan kemahiran kita melalui membaca, seminar, pendidikan formal, (bila-bila ada kesempatan), dan akhirnya mengamalkan apa yang telah kita pelajari. Meningkatkan kemahiran kita membolehkan kita memberikan yang terbaik kepada Tuhan dan menjadi penatalayan yang baik.

Perumpamaan berkenaan dengan talenta menunjukkan bahawa setiap hamba menerima talenta “‘menurut kesanggupannya’” (Mat 25:15). Dua hamba itu menggandakan jumlahnya; yang ketiga menyembunyikannya di tanah. Kita harus sentiasa berusaha untuk menambahbaik apa yang kita ada, tetapi menguburkan talenta tidak menunjukkan apa-apa keupayaan atau kemahiran. Menguruskan wang, keluar dari hutang, membina disiplin, dan pengalaman praktikal mengembangkan kecekapan yang diberkati oleh Tuhan. Untuk menjadi berjaya dan baik dalam sesuatu, kita mesti mengulanginya lagi dan lagi.

“Oleh kerana ajaran-ajaran Alkitab diterapkan ke dalam kehidupan sehari-hari, mereka mempunyai pengaruh yang mendalam dan berkekalan dalam sifat laku seseorang. Ajaran-ajaran ini Timotius pelajari dan amalkan. Dia tidak mempunyai bakat yang istimewa, tetapi pekerjaannya sangat berharga kerana dia telah menggunakan kebolehan pemberian Tuhan dalam pelayanan untuk Tuannya.”-- Ellen G. White, The Acts of the Apostle, ms. 205.

**Soalan Perbincangan:**

`1. Walaupun pengendalian diri itu selalu penting bagi orang Kristian, ia menjadi sangat penting terutamanya apabila kurangnya pengendalian diri membawa kepada kesulitan kewangan atau bahkan kehancuran. Apakah yang boleh kita lakukan sebagai gereja untuk membantu mereka yang mungkin dalam bahaya masalah ini?`

`2. Baca Roma 13:7,8.  Bagaimanakah kita boleh mengaplikasikan kata-kaa ini kepada kehidupan kita sehari-hari dalam semua interaksi kita dengan orang lain?`

`3. Ada yang berpendapat bahawa kita tidak perlu risau tentang hutang, kerana Yesus akan kembali tidak lama lagi. Bagaimanakah anda akan memberi respon terhadap pernyataan itu?`