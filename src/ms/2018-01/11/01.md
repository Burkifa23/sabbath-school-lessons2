---
title:  Hutang—Keputusan Setiap Hari
date:   10/03/2018
---

### Baca untuk Pelajaran Minggu ini:
Mzm. 37:21, Mat. 4:3–10, Mat. 6:33, Im. 28:12, Ams. 13:11, Ams. 21:5, 2Kor. 4:18.

> <p>Ayat Hafalan</p>
> “Bayarlah kepada semua orang apa yang harus kamu bayar: pajak kepada orang yang berhak menerima pajak, cukai kepada orang yang berhak menerima cukai; rasa takut kepada orang yang berhak menerima rasa takut dan hormat kepada orang yang berhak menerima hormat” (Roma 13:7, 8).

Kadang-kadang anda cukup bernasib baik jika dapat mencari seseorang yang bersedia untuk meminjamkan wang kepada anda. Mungkin orang itu melakukannya dengan motif yang ikhlas--iaitu, dia benar-benar ingin membantu anda daripada kesesakan kewangan. Tetapi dalam kebanyakan kes, orang meminjamkan anda wang bukan kerana di atas kebaikan hati mereka. Mereka meminjamkan wang kerana mereka mahu mendapatkan lebih banyak (wang anda) sebagai balasan.

Kita harus melakukan segala yang mampu untuk mengelakkan hutang. Sudah tentu, dalam keadaan tertentu, seperti membeli rumah atau kereta, membina sebuah gereja, atau mendapat pendidikan, kita perlu meminjam wang. Tetapi ia mesti dilakukan dengan sebijaksana yang mungkin, dengan niat untuk keluar dari hutang secepat mungkin.

Namun kita mesti berhati-hati. Membelanjakan wang yang tidak kita miliki adalah pintu masuk bagi umat Tuhan untuk "menjadikan sikap suka mengingini dan cintakan harta duniawi sebagai sifat yang menguasai tingkah laku mereka. Selagi sifat-sifat ini memerintah, keselamatan dan rahmat akan berundur” -- Ellen G. White, Early Writings, ms. 267.

Kita harus menambahbaik kemahiran dan kebolehan kita agar kita boleh tetap berdisiplin dan melakukan semua yang boleh untuk mengelakkan hutang.  Pada minggu ini kita akan melihat apa yang dikatakan Alkitab tentang hutang.

_* Pelajari Pelajaran Minggu ini sebagai persediaan pada Hari Sabat, 17 Mac._