---
title:  Penatalayanan dan Kepuasan Segera
date:   12/03/2018
---

“Lalu Yakub memberikan Esau roti dan masakan kacang merah itu kepada Esau; ia makan dan minum, lalu berdiri dan pergi. Demikianlah Esau memandang ringan hak kesulungannya” (Kej. 25:34). Esau yang suka berada di luar padang seorang yang kasar dan mengikut hawa nafsu. Apabila dia menghidu makanan rebusan saudara lelakinya, dia mahukan kacang itu dengan segera, walaupun jauh sekali dia akan mati akibat kelaparan. Dikawal oleh emosi dan perasaannya, dia membenarkan tekanan pada waktu itu menguasai pertimbangannya, dan memperdagangkan hak kesulungannya untuk kepuasan segera. Apabila dia mengkehendaki semula hak waris keturunannya, dan "sekalipun ia mencarinya dengan mencucurkan air mata" (Ibr 12:17), dia tidak mendapatnya.

Sebaliknya, kita mempunyai contoh iaitu Yesus.  Setelah 40 hari berpuasa dan hampir kebuluran, Yesus dicobai oleh Setan sebanyak tiga kali (Mat. 4:3-10).  Tetapi Yesus melihat jelas godaan-godaan tersebut, dan walaupun dalam keadaanNya yang lemah Dia tidak menyerah kepada kepuasan.  Sepanjang hayat Yesus, Dia menyangkal keseronokan dosa dan kepuasan, dan dengan berbuat demikian Dia memberikan contoh bahawa kita juga boleh berkuasa ke atas dosa.  Dia tidak memperdagangkan atau kehilangan hak waris keturunanNya, dan Dia menjemput kita semua menjadi ahli warisNya (Rom. 8:17, Titus 3:7).  Kita menjaga hak waris keturunan kita dengan  mengikuti contoh yang Yesus berikan ketika digoda (1 Kor. 10:13).

Apa yang terbaik dunia boleh tawarkan adalah pengalaman di sini dan sekarang, kerana ia tidak dapat menawarkan pengalaman di akhirat nanti. Hidup untuk diri sendiri adalah lawan kepada hidup untuk Tuhan.

`Apakah ayat-ayat berikut ajarkan tentang potensi bahaya-bahaya kepuasan segera, walaupun kepada umat yang setia?  2 Sam. 11:2-4, Kej. 3:6, Flp. 3:19, 1 Yoh. 2:16, Rm. 8:8.`

Keinginan untuk mendapat kepuasan segera adalah gejala minda yang tidak terkawal; ia adalah musuh kepada kesabaran yang melemahkan matlamat jangka panjang, mencemuh dan merosakkan rasa pertanggungjawaban. Menunda untuk memenuhi kepuasan adalah prinsip yang dipelajari; ia adalah kemahiran hidup yang membantu kita mengurus situasi dan tekanan, terutamanya godaan yang ditawarkan oleh dunia, seperti meminjam wang dengan tidak bijaksana. Idea ini, bagaimanapun, tidak popular di dunia yang dibina di atas pemanjaan kepuasan ganjaran dengan segera, pembaikan yang cepat, dan skim cepat kaya. Sekali kita telah mengalami kepuasan segera, kita akan lebih cenderung untuk memilih ganjaran jangka pendek lagi, dan sekali lagi, dan sekali lagi…Penatalayan-penatalayan kepada kurnia-kurnia yang diberikan Tuhan harus tidak jatuh ke dalam perangkap ini.