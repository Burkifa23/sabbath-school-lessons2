---
title:  Mengatakan Tidak Kepada Hutang
date:   14/03/2018
---

`Baca Ulangan 28:12. Apakah ayat ini ajarkan kepada kita tentang penglibatan terlalu jauh dalam berhutang?  Apakah prinsip yang kita lihat sedang bekerja di sini?`

Adalah masuk akal untuk mengelak daripada berhutang sebaik yang mungkin. Kitab Suci tidak menggalakkan kita juga untuk menanggung hutang orang lain (Amsal 17:18, 22:26). Hutang menggadaikan masa depan dan memaksa kita tunduk kepada tuntutannya daripada kedudukan kewangan kita yang lemah. Ia seperti ubat mujarab yang menyebabkan orang Kristian sukar untuk menolaknya dan mengurusnya. Berhutang mungkin bukan sesuatu yang tidak bermoral, tetapi ia tidak menguatkan kehidupan rohani kita.

“Harus ada penghematan yang tegas kalau tidak satu hutang besar akan terjadi.  Jagalah agar selalu sesuai dengan kemampuan.  Singkirkan hutang itu seperti menyingkirkan penyakit kusta.” -- Ellen G. White, Counsels on Stewardship, ms. 272.

Hutang boleh menjadi satu penghambaan kewangan yang menjadikan kita "budak dari yang menghutangi” (Ams 22: 7). Oleh kerana hutang begitu saling berkaitan dengan struktur dunia ekonomi kita, kita menganggapnya suatu kebiasaan sahaja. Lagipun, seluruh negara wujud atas dasar hutang; lalu mengapa pihak individu tidak boleh melakukan perkara yang sama? Ini adalah sikap yang salah.

“Adakanlah satu janji yang sungguh-sungguh dengan Tuhan bahawa dengan berkat-berkatNya engkau akan membayar hutang-hutangmu itu dan jangan berhutang lagi sesuatu pada siapapun jika engkau hidup dengan memakan bubur dan roti…Jangan gagal lagi, jangan putus asa, atau kembali kepada kebiasaan yang lama itu.  Kalahkan seleramu, dan kalahkan pemanjaan nafsu makan, tabunglah uangmu dan bayarlah hutangmu.  Selesaikanlah itu dengan secepatnya.  Kalau engkau telah bebas dari hutang lagi, jangan lagi berhutang pada siapapun, maka engkau akan mendapat suatu kemenangan yang besar.”-- Ellen G. White, Counsels on Stewardship, ms. 257.

Hutang merupakan dasar yang lemah sebagai tempat untuk berdiri bagi orang Kristian. Ia boleh menyebabkan kerosakan kepada pengalaman rohani kita dan memberi kesan kepada kemampuan kita untuk membiayai pekerjaan Tuhan. Ia merampas keupayaan kita untuk memberi kepada orang lain dengan keyakinan dan mencuri peluang untuk mendapat berkat-berkat Tuhan.

`Apakah beberapa pilihan yang anda boleh buat sekarang yang boleh membantu anda mengelakkan dari sebarang hutang yang tidak perlu? Apa yang mungkin anda perlukan untuk menafikan diri anda agar dapat menghindari hutang?`