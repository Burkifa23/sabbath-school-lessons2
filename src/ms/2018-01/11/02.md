---
title:  Meminjam dan Berbelanja
date:   11/03/2018
---

Para nabi dan Elisa sedang mendapat kayu di Sungai Jordan ketika “jatuhlah mata kapaknya ke dalam air. 'Wahai, tuanku!' [Salah seorang nabi] berseru. 'Itu barang pinjaman’ ” (2 Raja 6: 5). Kata kerja “meminjam” bermakna menggunakan dengan izin sesuatu yang dimiliki oleh yang lain. Keizinan ini datang dengan risiko dan tanggungjawab. Wang yang dipinjam tidak jauh berbeza daripada kapak yang dipinjam, cuma ia boleh mendatangkan akibat yang lebih serius jika disalahgunakan.

Satu-satunya sebab kita meminjam wang adalah untuk membelanjakannya. Risiko kewangan yang kita ambil adalah dengan mengandaikan bahawa kita mempunyai keupayaan untuk membayar balik dan tidak akan ada kejutan perihal kewangan pada masa akan datang. Namun masa depan tidak kita ketahui (Pengkhotbah 8: 7); oleh itu, meminjam wang sentiasa diikuti oleh risiko.


Apakah yang dikatakan oleh ayat-ayat berikut berkenaan dengan hutang?

`Mzs. 37:21`

`Pkh. 5:5`

`Ul. 28:44, 45`

Kita mungkin meminjam wang dengan fikiran untuk menggunakannya dengan bijak, tetapi godaan untuk membelanjakan apa yang kita ada, walaupun wang yang dipinjam, boleh membawa kepada masalah-masalah yang sangat sukar. Sememangnya, membelanjakan wang yang dipinjam membolehkan ramai daripada kita hidup dalam cara yang kita tidak mampu.  Godaan-godaan untuk meminjam dan membelanjakan adalah rentak budaya pengguna yang mempengaruhi golongan kaya dan miskin.  Apabila meresa tergoda, kita harus mencari pertolongan dari Tuhan (1 Kor 10:13), karena meminjam boleh menjadi suatu kutukan (Ul. 28: 43-45).

Jangan mulakan tabiat buruk meminjam wang. Sekiranya anda sudah meminjam, bayar semula secepat mungkin. Kita mesti belajar untuk membelanjakan wang dengan bijak dan menjadi tuan kepada wang Tuhan, dan bukan sebaliknya dikuasai oleh wang dunia.

Sekali lagi, ada situasi-situasi di mana kita perlu meminjam.  Tetapi ia mesti dilakukan dengan berhati-hati dan dengan tujuan untuk membayar semuanya secepat mungkin yang kita boleh.

`Apakah bahaya rohani yang dihadapi oleh seseorang yang terjebak jauh dalam hutang?`