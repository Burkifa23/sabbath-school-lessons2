---
title:  Komen Guru
date:   16/03/2018
---

**Ayat Utama**: Roma 13: 7,8

**Pelajar Akan**

- **Mengetahui**: Mengenal faktor-faktor yang menyumbang kepada kepada hutang yang tidak
diperlukan dalam konteks seorang pelayan yang setia kepada Tuhan, yang diamanahkan dengan
sumber-sumber kewangan.
- **Merasakan**: Mengalami kebebasan emosi tanpa hutang dengan kebebasan untuk melabur lebihan-lebihan untuk kemajuan kerajaan.
- **Melakukan**: Menstrukturkan pendapatan dan perbelanjaan agar hutang tidak menjadi beban
kewangan dan emosi.

**Garis Panduan Pelajaran**

1. Mengetahui: Legasi Hutang
	+ Apakah sebab-sebab utama hutang dan bagaimana sebab-sebab ini boleh dihindari?
	+ Apakah pelindung-pelindung yang praktik untuk membantu kita hidup dengan kemampuan kita?
	+ Bagaimana menyimpan dan melabur membina penghalang terhadap hutang?

2. Merasakan: Kebebasan Tanpa Hutang
	+ Apakah faedah-faedah dari segi psikologi dan emosi yang diperoleh daripada hidup tanpa hutang?
	+ Bagaimana umat percaya berasa puas dan cukup dengan apa yang mereka miliki apabila dunia mendorong mereka untuk mengumpul lebih banyak?

3. Melakukan: Mengurus Hutang
	+ Bagaimana sepatutnya Kristian menguruskan keadaan mereka yang berhutang, dan bagaimana seharusnya mereka kaitkan dengan perkara seperti kad kredit?
	+ Bagaimana Kristian membentuk belanjawan mereka dengan bijak dan berpatutan, keutamaan yang diberi oleh Tuhan sebagai panduan mereka berbelanja?
	+ Bagaimana kepuasan segera dapat dikaitkan dengan mempercayai Tuhan pada masa hadapan?
	+ Bagaimana pelaburan-pelaburan syurgawi dan pelaburan-pelaburan duniawi yang bijak sebenarnya melengkapi satu sama lain?

**Kesimpulan**: Umat percaya hidup tanpa hutang, bebas daripada beban kewangan dan emosi. Kesalihan dan kepuasan merupakan dapatan yang menakjubkan, dan pengurusan yang bijak dalam kewangan serta sumber-sumber material termasuk melabur dan menyimpan.

#### Langkah 1 – Mendorong

Ayat tumpuan: Roma 13:7,8

**Konsep utama untuk pertumbuhan rohani**: Sudah menjadi sifat Tuhan untuk menyelamatkan orang-orang berdosa daripada hutang-hutang dosa mereka, dan Dia juga mampu untuk membebaskan mereka daripada hutang-hutang kewangan.

**Hanya untuk Para Guru**: Hutang yang merugikan menghalang pertumbuhan rohani ramai umat percaya, meningkatkan jumlah perceraian, menyebabkan bunuh diri, dan menyumbang kepada kemurungan.

Kuasa Setan mengetahui bahawa kerohanian yang sempurna amat sukar apabila tanggungan kewangan memusnahkan hidup.

Komitmen kewangan mempunyai kesan kerohanian yang merumitkan. Mereka yang menghindari daripada berhutang secara umumnya menikmati kesihatan emosi dan keyakinan dalam masyarakat yang lebih baik. Hutang diumpamakan seperti pasir jerlus – lebih banyak bergelut untuk bebas, lebih cepat untuk tenggelam. Sama seperti merokok, cara yang paling senang untuk membuang tabiat berhutang ini ialah tidak pernah mula untuk berhutang. Bagi mereka terlambat menerima nasihat ini, Tuhan menawarkan kebebasan.

**Pembuka Perbincangan**: Bincangkan bahaya-bahaya mengumpul hutang perlahan-lahan. Ilustrasi yang sesuai ialah kad kredit iaitu hutang dibayar pada tahap minima bagi jumlah yang tertunggak dan menambah caj yang baru setiap bulan yang menyebabkan hutang kian bertambah. Bagaimana ilustrasi ini menunjukkan kepentingan untuk tidak pernah terjebak dalam hutang?

#### Langkah 2 – Mengkaji

**Hanya Untuk Guru**: Berhutang telah kian menjadi sebahagian komponen biasa dalam kehidupan
moden. Keluarga diisytiharkan bangkrap, kota-kota diisytiharkan bangkrap dan malah bangsabangsa
juga diisytiharkan bangkrap. United States, pada suatu ketika bermegah dengan ekonomi
yang kuat di dunia, telah memulakan jumlah hutang yang mengejutkan. Bagi kebanyakan orang,
bayaran pelbagai kad kredit merupakan sumber kebimbangan yang berpanjangan. Adakah Alkitab
mengatakan sesuatu mengenai epidemik dunia ini? Sudah tentu, ada.

**Ulasan Alkitab**

**I. Risiko Modal yang Dipinjam** (Imbas kembali Mazmur 37:21, Pengkhotbh 5:5, Ulangan 28:48-45, dan Amsal 22:7 dengan kelas.)

Buku 2 Raja-raja merekodkan cerita seorang murid yang meminjam sebilah kapak untuk tujuan projek pembinaan (2 Raja-raja 6: 1-6). Semasa menjalankan projek pembinaan ini, kepala kapak terlepas daripada pemegangnya dan jatuh ke dalam sungai yang berhampiran. Murid ini diganggu dengan dua perkara: bukan sahaja kapak tersebut itu hilang tetapi kapak itu juga dipinjam. Solomo memberi amaran bahawa peminjam adalah hamba-hamba kepada pemberi pinjam (Amsal 22:7).

Kita melihat kebenaran amaran ini diutarakan kepada penggunaan kad kredit. Terma peminjaman adalah amat tidak menguntungkan dan membebankan peminjam. Kadar bunga yang tinggi, menjulang kepada 20 persen (setahun) dan lebih tinggi, tidak mengambil kira yuran bayaran yang lambat dan penalti lain yang hanya merumitkan masalah. Kerisauan berkenaan dengan pembayaran kadang-kadang mencapai tahap yang tidak dapat ditanggung. Pilihan yang terbijak ialah untuk membelanjakan apa yang ada dan menyimpan untuk pembelian masa depan.

**Perhatikan Hal ini**: Mengapa memiliki yang seseorang kehendaki segera tidak berbaloi dengan kebimbangan akan pembayaran? Apa yang dimaksudkan oleh Solomo dengan amarannya bahawa peminjam adalah hamba kepada pemberi pinjam?

**II. Kepuasan Segera** (Imbas kembali Kejadian 3:6, 25: 34, Matius 4: 3 -10, 2 Samuel 11:2 -4, 1 Yohanes 2:16, dan Roma 8:8 bersama kelas anda.)

Berapa ramai, bersikap seperti Esau, memuaskan keinginan dengan mengorbankan hak kelahiran kerohanian? Kita hidup dalam zaman kepuasan segera. Di kebanyakan negara, terdapat makanan segera, oven mikrowave, pinjaman segera, kredit mudah, dan restoran makanan segera. Terdapat juga komunikasi segera. Berbanding generasi yang lalu menunggu dengan cemas selama berbulan untuk menerima surat dari serata dunia, pada hari ini para komunikator menggunakan Skype, FaceTime®, dan kemajuan-kemajuan teknologi lain yang dapat berhubung segera dengan manusia sejagat.

Keajaiban-keajaiban moden ini tidak semestinya tidak baik tetapi teknologi ini menyumbang kepada suasana kepuasan segera yang menggalakkan sikap “saya mahu sekarang, dan saya akan mencari jalan untuk mendapatkan sekarang.” Para pemberi pinjam yang licik amat rela untuk mengambil kesempatan kepada kehendak-kehendak para pengguna untuk mendapatkan sekarang, budaya kepuasan segera telah tersebar luas. Secara rohaniah, sifat pelahap ini menggambarkan tidak ada kepercayaan kepada Tuhan yang memenuhi keperluan pada jangka masa yang panjang.

Dalam Alkitab kita membaca, dengan sedihnya, Ahab mahukan kebun anggur Nabot dan mendapatkannya pada masa itu juga. Saul menjadi tidak sabar dengan kelewatan Samuel dan bertindak pada masa itu juga. Di manakah kepercayaan kepada Tuhan yang akan memenuhi keperluan kita dengan perkara yang kita perlukan tepat pada masa ia amat diperlukan?

**Perhatikan Hal ini**: Bagaimanakah umat percaya dapat membezakan keperluan dan kehendak,
antara perkara yang boleh ditunggu dan perkara penting yang diperlukan dengan segera?

**III. Hidup dengan Penuh Kepuasan**:
(Imbas kembali 1 Timotius 6: 6-10), Matius 6:33, dan Lukas 14:27 – 33 bersama kelas anda).

Menulis kepada Timotius, anak didik mudanya, Paulus menyanjung nilai kesalihan yang dikaitkan dengan kepuasan. Pertimbangannya bertentangan dengan trend sezaman yang menyokong kuat hak milik. Dikaitkan denagan suasana hak milik ini ialah sifat manusia yang menginginkan hak orang lain. Asaph mengaku, “Sebab aku cemburu kepada pembual-pembual, kalau aku melihat kemujuran orang-orang fasik” (Mazmur 73:3, NRSV). “Kita sepatutnya dapat yang lebih baik” dan “Semua orang mendapat milik mereka” merupakan cogan kata yang berbahaya kepada generasi pemboros.

Bertentangan dengan kecenderungan mementingkan diri, Yesus Kristus mengingatkan para pendengar-Nya yang berbangsa Yahudi bahawa bahkan pagan pun mengira terlebih dahulu kos sebelum membina. Pada hari ini, ia dipanggil belanjawan. Belanjawan memperuntukkan penghalang yang praktik daripada berbelanja berlebihan, penyalahgunaan kredit, dan praktik-praktik lain yang berbahaya. Belanjawan membolehkan umat percaya hidup dengan kemampuan mereka dan merancang dengan bijak untuk perbelanjaan masa depan. Mengingini benda-benda yang lebih baik tidak salah; mengasihi wang itu yang salah. Hidup dengan bahagia (1) menunjukkan penghargaan terhadap kemurahan Tuhan dalam keperluan, (2) menunjukkan keyakinan akan penjagaan Tuhan yang berterusan, dan (3) membekalkan kesejahteraan peribadi. Berasa bimbang dengan masa depan kita tidak akan mengubah apa-apa sebenarnya.

**Perhatikan Hal Ini**: Paulus membuat perbezaan antara wang dan cinta akan wang apabila dia mengatakan cintakan wang – bukan bentuk wang itu sendiri- merupakan akar segala kejahatan. Mengapa perbezaan ini penting, dan apakah yang Paulus maksudkan?

**Perhatikan Hal Ini**: Bagaimanakah hidup dengan kepuasan dapat memperbaiki kesihatan kita secara keseluruhannya?

**IV. Menyimpan dan Melabur**
(Imbas kembali Amsal 6:6-8; 13:11, 18; 15:22; 21:5 24:27; dan Ulangan 8:18 bersama kelas anda.)

Seringkali kita meluangkan banyak masa kepada akibat-akibat negatif hutang sehinggakan kita mengabaikan nilai positif pelaburan. Solomo menonjolkan semut sebagai contoh yang menyediakan keperluan untuk masa depan. Belanjawan yang teratur dengan mengasingkan bahagian Tuhan terlebih dahulu (perpuluhan dan persembahan), kemudian baharu mengambil kira keperluan semasa, dan akhirnya mengasing simpanan untuk pelaburan dan persediaan untuk keperluan masa depan. Pelabur yang berpengetahuan tidak akan terpedaya dengan skim cepat kaya. Mereka melabur bukan sahaja untuk perolehan peribadi tetapi juga faedah kepada pihak yang menjalankan pelaburan.

Tuhan mengaruniakan kebijaksanaan untuk membangun harta benda. Dia mahu menggandakan sumber-sumber kewangan kita. Dia menemukan pelayan yang boleh dipercayai seperti Robert LeTourneau dan mengamanahkan mereka dengan kekayaan. Dengan kekayaannya, LeTourneau mengasaskan sebuah kolej Kristian dan, pada penghujung hidupnya, dilaporkan bahawa dia hidup dengan 10 peratus daripada pendapatannya dan mengembalikan 90 peratus kepada Tuhan.

**Perhatikan Hal Ini**: Apakah kunci kejayaan kepada belanjawan Kristian?

#### Langkah 3 – Menerapkan

**Hanya Untuk Guru**: Pengurusan hidup yang berjaya memerlukan penahanan dan kebijaksanaan.
Melalui Roh Tuhan, kita dapat memperoleh kedua-duanya. Kepuasan menunjukkan kita memiliki
kedua-duanya.

**Soalan Penerapan**
- Di manakah umat percaya dapat menemukan aplikasi yang dapat membentuk belanjawan realistik yang memuliakan Tuhan?
- Bagaimanakah umat-umat Kristian memupuk kepuasan di dunia yang melaungkan “hak milik”?
- Bagaimanakah pelayan-pelayan hari ini menggambarkan prinsip-prinsip ini kepada anak-anak mereka apabila hidup mereka sendiri tidak menunjukkan yang mereka telah mencapai kepuasan?
- Apakah langkah-langkah yang seharusnya diambil oleh murid-murid Kristus untuk menarik diri mereka daripada hutang yang melumpuhkan?
- Bagaimanakah pengikut-pengikut Yesus menjadi pelabur-pelabur yang berjaya?
- Bagaimana Kristus mahu pengikut-pengikutnya berhubung dengan mereka yang telah meminjam daripada mereka?

#### Langkah 4 – Cipta

**Hanya Untuk Guru**: Tindakan yang diambil oleh anggota-anggota daripada langkah ini bergantung besar kepada kedudukan hidup individu ini sendiri. Sesetengah mungkin telah melakukan pilihan yang baik dan pelaburan-pelaburan, manakala yang lain tunduk kepada duniawi dan kepuasan segera. Kita juga harus ingat bahawa ada juga yang mungkin yang kekurangan bukan kerana kesilapan mereka. Sesetengah pula kekurangan disebabkan oleh kemalangan atau penyakit yang mereka alami. Yang lain pula mempunyai ahli keluarga yang menderita, yang mengeringkan kewangan keluarga. Sesetengahnya pula membesar dalam rumah yang tidak mengajarkan prinsip-prinsip ini, yang mengakibatkan mereka tidak pernah mengembangkan kemahiran-kemahiran pengurusan. Walau bagaimanapun, Tuhan akan membawa kita dari mana kita berada ke mana sahaja Dia mahu kita pergi, asalkan kita percaya dan turut kepada-Nya sepenuh hati.

**Aktiviti**:
- Buat satu belanjawan. Jika anda tidak pernah melakukan ini, minta bantuan daripada rakan, atau rujuk kepada buku-buku Kristian mengenai membuat belanjawan yang boleh diperolehi daripada perpustakaan anda atau kedai buku Kristian.
- Buat kajian peluang-peluang pelaburan bagi aktiviti (1) (2) pertimbangan-pertimbangan etika (Contohnya, patutkah Kristian membiayai muncung peperangan nuklear?), dan (3) potensi untuk membantu orang lain.