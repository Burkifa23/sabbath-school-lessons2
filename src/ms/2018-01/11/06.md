---
title:  Menabung dan Melabur
date:   15/03/2018
---

Pekerja buruh semut menyimpan makanan untuk musim sejuk (Amsal 6: 6-8). Kita harus bersikap bijak dengan memperhatikan cara mereka apabila kita cuba menabung wang dengan tetap untuk tujuan tertentu. Idea utama adalah untuk mempunyai sumber yang tersedia untuk perbelanjaan atau keperluan hidup kita berbanding dengan sikap membazir atau menimbunkan apa yang kita peroleh. Menguruskan wang memerlukan kebijaksanaan, rancangan belanjawan, dan disiplin. Jika semua yang kita lakukan adalah menabung untuk diri kita sendiri, kita mencuri harta milik Tuhan disebalik mengurusnya.

“Wang dibelanjakan dengan sia-sia merupakan kerugian yang berganda. Bukan sahaja ia hilang, tetapi potensi wang tersebut untuk mendapat lebih banyak wang juga hilang. Sekiranya kita telah mengasingkannya, ia mungkin bertambah berkali lipat di bumi ini melalui simpanan atau di syurga melalui perbuatan memberi... menyimpan adalah satu disiplin yang membina kuasa ke atas wang. Daripada membiarkan wang membawa kita ke mana sahaja sesuka hati kita, kita mengendalinya.” --Randy C. Alcorn, Money, Possessions and Eternity (Carol Stream: Illinois, Tyndale House Publishers, 2003), ms. 328.

`Baca Amsal 13:11, Amsal 21: 5, dan Amsal 13:18. Apakah kata-kata praktikal untuk kita di sini yang dapat membantu kita menangani isu-isu kewangan dengan lebih baik?`

Para penatalayan menabung untuk keperluan keluarga dan melabur di syurga apabila  menguruskan aset Tuhan. Ia bukan tentang berapa banyak yang dimiliki, tetapi tentang melaksanakan pengurusan itu secara alkitabiah, walau macamanapun keadaan kewangan yang anda alami.  Menabung untuk keperluan keluarga perlu dilakukan dengan bijaksana.  Untuk meminimakan kerugian, agihkanlah risiko-risikonya (Pkh. 11: 1, 2). Berusaha untuk meminimakan adalah keutamaan sebelum keinginan-keinginan anda (Ams. 24:27) dan kemudian mendapatkan nasihat yang bernas dari orang lain (Ams. 15:22) adalah dua cara untuk menjayakan model ini. Apabila keperluan-keperluan sudah dipenuhi dan kekayaan semakin meningkat, kita mesti "ingat kepada Tuhanmu, sebab Dialah yang memberikan kepadamu kekuatan untuk memperoleh kekayaan" (Ulangan 8:18).

Model pelaburan yang paling selamat bagi seorang penatalayan Tuhan adalah melabur dalam "'kerajaan surga" (Mat 13:44). Tiada kemelesetan, risiko, pencuri, atau kemerosotan pasaran. Ia seperti mempunyai uncang atau dompet yang tidak pernah akan kehabisasn (Lukas 12:33). Menerima Kristus akan membuka akaun tersebut, dan mengembalikan persepuluhan dan memberikan wang persembahan adalah depositnya. Iaitu, walau banyak yang kita perlukan untuk menjaga perkara keduniawian dan harta duniawi di sini, seperti membayar bil-bil, kita mesti masih menetapkan fokus kita kepada kebenaran abadi.

`Baca 2 Korintus 4:18. Bagaimanakah kita boleh meletakkan kebenaran ini selalu di hadapan sementara pada masa yang sama hidup sebagai penatalayan yang bertanggungjawab?`