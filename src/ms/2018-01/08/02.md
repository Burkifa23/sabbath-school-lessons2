---
title:  Bersama Kita Membiayai Misi
date:   18/02/2018
---

Yesus memerintahkan kita untuk “beritakanlah Injil “(Mrk.16:15) dan untuk “jadikanlah semua bangsa muridku,” “ajarlah mereka melakukan segala sesuatu yang telah Kuperintahkan kepadamu” (Mat. 28:19,20).  Oleh itu, Tuhan mahu kita terlibat dalam pekerjaan terpenting di dunia: membawa orang-orang kepada Yesus.  Membiayai misi ini dari sumber yang diamanahkan kepada kita oleh Tuhan adalah tanggungjawab penatalayan.  Penglibatan akan mendalamkan komitmen peribadi dalam memperkenalkan Kristus kepada orang lain.  Setiap murid, pentalayan, dan pekerja bertanggungjawab membawa keseluruhan persepuluhan itu untuk pekerjaan kudus ini.  Kita mesti berdoa bagi kesatuan untuk menjadi setia dalam membiayai misi itu, sama seperti misi yang telah mencapai kejayaan akan menguatkan kesatuan iman kita.

`Apakah rancangan kewangan yang diperkenankan Tuhan untuk menyempurnakan misi ini?  Apakah maksud “seluruh persembahan persepuluhan”?  (Mal. 3:10).  Apakah maksud frasa “supaya ada persediaan makanan di rumahKu”? (Mal. 3:10).`

Seperti yang kita lihat, umat manusia membayar persembahan persepuluhan sejak zaman Abraham dan Yakub lagi (Kej. 14:20, 28:22) dan kemungkinan sebelumnya juga.  Persembahan persepuluhan adalah sebahagian daripada sistem untuk membiayai gereja Tuhan.  Ia merupakan sumber terbesar dalam membiayai dan paling wajar dalam melaksanakan misiNya.

“Dalam budaya masa kini, majoriti orang Kristian memberikan sedikit untuk membiayai misi Tuhan. Jika setiap orang Kristian memberikan persepuluhan yang jujur, hasilnya akan "hampir tidak dapat dibayangkan, sungguh menakjubkan, hampir tidak dapat difahami." - Christian Smith dan Michael O. Emerson, Passing The Plate (New York: Oxford University Press, 2008), ms. 27.

Dalam setiap zaman, Tuhan mempunyai orang-orang yang sanggup untuk membiayai misiNya.  Kita semua mempunyai tanggungjawab untuk memahami dan bekerjasama untuk membiayai tugas global ini.  Kita tidak mampu untuk membuat kesilapan dengan keadaan tidak teratur, cuai, atau sembrono tentang membiayai misi.  Cabaran kita lebih besar daripada ketika orang-orang Israel dan suku Lewi berkata kepada Nehemiah, “Kami tidak akan membiarkan rumah Tuhan kami” (Neh. 10:39), dan lebih menakutkan dari apa yang dihadapi oleh umat-umat percaya dalam tahun 1800an.  Kini, anggota-anggota dan para pastor harus bersatu secara rohaniah dan bersatu bersama dalam kewangan agar dapat mencapai objektif global dan membiayai misi.

`Fikirkan tentang betapa luas jangkauan misi Adventist di dunia (lihat Wahyu 14: 6, 7). Bagaimanakah setiap kita memahami tanggungjawab masing-masing dalam membantu membiayai kerja ini?`