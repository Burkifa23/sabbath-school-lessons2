---
title:  Tujuan Persepuluhan
date:   20/02/2018
---

Paulus menulis kepada Timotius: “Janganlah engkau memberangus mulut lembu yang sedang mengirik,” dan lagi “seorang pekerja patut mendapat upahnya” (1Tim.5:18).  Dia mengutip Musa dalam Ulangan 25: 4 mengenai lembu, dan Yesus Kristus dari Lukas 10: 7 mengenai pekerja. Frasa tentang lembu itu seolah-olah merupakan sebuah peribahasa, dan ia bermaksud bahawa adalah adil bagi lembu untuk makan bijirin semasa bekerja.  Dalam cara yang sama, peribahasa kedua bermaksud bahawa buruh setia yang memberitakan Injil harus diberi ganjaran dengan upah.

Tuhan mencipta dan beroperasi dalam sistem.  Dia merangka sistem solar, ekosistem, sistem pencernaan, sistem saraf dan banyak lagi.  Sistem persepuluhan digunakan oleh orang-orang Lewi (Bil. 18:26) dalam menjaga rumah ibadah dan untuk menyara mereka.  Persamaan masa moden adalah mereka yang mendedikasikan hidup mereka untuk memberitakan Injil.  Sistem persepuluhan Tuhan adalah cara untuk menyokong pelayanan penginjilan, dan ia telah digunakan sepanjang sejarah keselamatan.  Menyokong para pekerja dengan persepuluhan, oleh itu, adalah dasar dan asas kepada pekerjaan Tuhan.

`Apakah maksud Paulus dan apakah implikasi moral frasa "Tuhan telah menetapkan, bahwa mereka yang memberitakan Injil, harus hidup dari pemberitaan Injil itu" (1 Korintus 9:14)?  Apakah yang diajarkan oleh 2 Korintus 11: 7-10 tentang keperluan untuk menyokong mereka yang menyebarkan injil?`

Ketika Paulus berkata, "Jemaat-jemaat lain telah kurampok dengan menerima tunjangan dari mereka, supaya aku dapat melayani kamu!” (2 Korintus 11: 8), ia berbicara secara ironik tentang menerima upah dari gereja Makedonia yang miskin sambil melayani gereja yang kaya di Korintus. Mesej utamanya kepada gereja Korintus adalah bahawa orang-orang yang memberitakan Injil berhak untuk diberi upah.

Persepuluhan digunakan untuk tujuan tertentu dan mesti tetap demikian. “Perpuluhan diasingkan untuk suatu maksud khusus.  Perpuluhan tidak boleh dianggap sebagai dana sosial.  Tetapi khusus diabdikan untuk membantu mereka yang membawa perkabaran Tuhan kepada dunia, dan tak boleh diselewengkan dari maksud ini.” -- Ellen G. White, Counsels on Stewardship, p. 103.

`Baca Imamat 27:30. Dalam cara apakah prinsip yang dilihat di sini boleh diaplikasikan kepada kita pada masa kini?`