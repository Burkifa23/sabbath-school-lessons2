---
title:  Berkat-berkat Tuhan
date:   19/02/2018
---

Seperti yang kita lihat dalam Maleakhi 3:10, Tuhan menjanjikan berkat yang berlimpah kepada mereka yang setia dalam persepuluhan mereka.  Namun berkat Tuhan itu tidak bersifat satu dimensi.  Untuk menekankan, sebagai contoh, pengumpulan aset materi sebagai berkat, dengan mengorbankan semua yang lain, adalah pandangan yang sangat sempit tentang apa sebenar berkat Tuhan itu.

Berkat di dalam Maleakhi adalah rohaniah dan juga duniawi.  Maksud berkat Tuhan itu dibuktikan dengan keselamatan, kebahagiaan, ketenangan fikiran, dan Tuhan senantiasa melakukan apa yang terbaik untuk kita.  Juga, apabila kita diberkati Tuhan, kita berkewajipan untuk mengongsikan berkat-berkat itu dengan mereka yang kurang bernasib baik.  Kita diberkati agar dapat memberi berkat kepada orang lain.  Sesungguhnya, melalui kita Tuhan berupaya menghulurkan berkat-berkatNya ke lain tempat.

`Baca 1 Petrus 3:8, 9. Apakah yang dikatakan Petrus kepada kita tentang perkaitan di antara diberkati dan menjadi berkat kepada orang lain?`

Dari persepuluhan berkat berganda akan datang.  Kita diberkati, dan kita menjadi berkat kepada orang lain.  Kita boleh memberi apa yang diberikan kepada kita.  Berkat-berkat Tuhan menjangkau masuk kepada kita dan juga menjangkau keluar kepada orang lain.  “Berilah dan kamu akan diberi… Sebab ukuran yang kamu pakai untuk mengukur, akan diukurkan kepadamu ” (Luk. 6:38).

`Baca Kisah 20:35. Bagaimanakah ini juga boleh diaplikasikan kepada pemberian persepuluhan?`

Berkat terbesar pemberian persepuluhan ajarkan kita adalah percaya kepada Tuhan (Yer. 17:7).  “Sistem perpuluhan yang istimewa telah dibentuk atas prinsip yang kekal sebagaimana kekalnya hukum Tuhan.  Sistem perpuluhan ini menjadi berkat bagi orang-orang Yahudi, kalau tidak demikian halnya Tuhan tidak akan memberikannya kepada mereka.  Begitu pula ia akan menjadi berkat bagi mereka yang menjalankannya hingga hari kesudahan.  Bapa kita yang di sorga tidak menciptakan rencana pemberian secara teratur ini untuk memperkayakan diriNya, tetapi untuk menjadi berkat besar bagi manusia.  Ia melihat bahawa rencana pemberian ini adalah satu hal yang benar-benar dibutuhkan manusia.”—Ellen G. White, Testimonies for the Church, vol. 3, ms. 404, 405.

`Fikirkan tentang satu masa anda diberkati oleh Tuhan melalui pelayanan orang lain kepada anda.  Bagaimanakah anda boleh pergi dan berbuat demikian untuk orang lain?`