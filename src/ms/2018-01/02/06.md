---
title:  Pengendalian Diri
date:   11/01/2018
---

**Baca ayat-ayat berikut.  Apakah yang dikatakan oleh ayat-ayat ini yang boleh dan seharusnya membantu kita memahami bagaimana manusia, miskin atau kaya, boleh melindungi diri mereka daripada bahaya-bahaya ketamakan, keserakahan, dan cinta akan wang dan harta benda yang dihadapkan kepada umat Kristian?**

`Kis. 24:24–26`

`Gal. 5:22-25`

`2 Ptr. 1:5-9`

Ayat-ayat ini amat padat dan penuh dengan perintah ilahi berkenaan dengan bagaimana seharusnya kita hidup.  Tetapi perhatikan satu perkaitan yang sama: pengendalian diri.  Sifat ini terutamanya menjadi sukar apabila berhadapan dengan ketamakan, keserakahan, dan keinginan untuk memiliki harta benda.  Hanya melalui pengendalian diri, pertama fikiran kita dan kemudiannya tindakan kita, yang membolehkan kita dilindungi dari bahaya perkara-perkara yang kita telah sebutkan sebentar tadi.

Kita dapat melakukan pengendalian ini hanya pada tahap di mana kita menyerahkan diri kita kepada kekuasaan Ilahi.  Tidak seorang pun di antara kita, dengan kekuatan sendiri, boleh mengalahkan sifat berdosa ini, terutamanya jika tabiat ini sudah begitu lama dipelihara dan dibelai.  Kita benar-benar memerlukan pekerjaan kuasa ghaib Roh Kudus di dalam hidup kita jika kita mahu mendapatkan kemenangan ke atas tipu helah-tipu helah yang amat berkuasa ini.  “Pencobaan-pencobaan yang kamu alami ialah pencobaan-pencobaan biasa, yang tidak melebihi kekuatan manusia.  Sebab Tuhan setia dan karena itu Ia tidak akan membiarkan kamu dicobai melampaui kekuatanmu.  Pada waktu kamu dicobai Ia akan memberikan kepadamu jalan keluar, sehingga kamu dapat menanggungnya” (1Kor. 10:13).

`Baca semula 2 Ptr 1:5–9. Apakah jalan yang ditunjukkan oleh Petrus?  Apakah langkah-langkahnya, dan bagaimana kita boleh belajar untuk mengikutinya, terutama dalam pergelutan kita melawan ketamakan dan keserakahan?`