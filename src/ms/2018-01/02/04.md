---
title:  Langkah-Langkah Keserakahan
date:   09/01/2018
---

Sama seperti dosa-dosa yang lain, keserakahan bermula dari hati.  Ia bermula dari dalam kita kemudian bergerak keluar.  Inilah yang berlaku di Taman Eden.

`Baca Kejadian 3:1–6. Apakah yang Satan lakukan untuk menggoda Hawa ke dalam dosa?  Bagaimanakah dia telah menggunakan prinsip-prinsip yang sama sepanjang zaman untuk menipu kita juga?` 

“Perempuan itu melihat, bahwa buah pohon itu baik untuk dimakan dan sedap kelihatannya, lagipula pokok itu menarik hati karena memberi pengertian.  Lalu ia mengambil dari buahnya dan dimakannya dan diberikannya juga kepada suaminya yang bersama-sama dengan dia, dan suaminya pun memakannya” (Kej. 3:6).

Jika seorang tidak tahu dengan lebih baik, dia mungkin berfikir bahawa industri pengiklanan mendapat contoh paradigma bagaimana menjual produknya berdasarkan cerita Taman Eden.  Si Jahat mempersembahkan buah pokok larangan itu dalam cara yang dapat membangkitkan keinginan Hawa untuk mahu lebih daripada apa yang dia sudah ada, dan untuk membuat dia berfikir bahawa dia memerlukan sesuatu walaupun sebenarnya tidak diperlukan.  Sungguh bijak!  Kejatuhan Hawa merupakan demonstrasi tiga langkah yang setiap kita lalui apabila kita jatuh dalam keserakahan: Aku melihat, aku mahu, aku mengambil.

Keserakahan, sudah tentu, boleh menjadi dosa yang senyap.  Sama seperti nafsu, ia tersembunyi di sebalik tabir daging kita.  Tetapi apabila tiba musimnya ia mengeluarkan buah, ia amat memudaratkan.  Ia memusnahkan hubungan, meninggalkan bekas luka pada orang-orang yang anda kasihi, dan memukuli kita dengan perasaan bersalah setelah itu. 

Apabila sikap tamak dibiarkan timbul, ia akan mengatasi mana-mana prinsip lain.  Raja Ahab melihat kebun anggur Nabot, mahukannya, dan merajuk sehinggalah ratunya telah membunuh Nabot untuk itu (1Raj. 21).  Akhan tidak dapat menahan diri apabila dia melihat pakaian dan wang, lalu dia menjadi tamak dan mengambilnya (Yos. 7:20-22).  Keserakahan, akhirnya, merupakan satu lagi bentuk lain mementingkan diri.  

Sekiranya mementingkan diri menjadi bentuk dosa secara lahiriah, maka mengingini boleh dianggap sebagai bentuk mementingkan diri secara lahiriah.  Rasul Paulus menyatakan ini, ketika menerangkan “masa yang sukar” (2 Tim. 3.1) pada hari-hari terakhir, dia mengetengahkan sikap mementingkan diri sebagai akar umbi kepada segala kejahatan yang akan menang, dan keserakahan menjadi buah pertamanya.  “Manusia akan mencintai dirinya sendiri” (2 Tim. 3:2).”—John Harris, Mammon, (New York: Lane & Scott, 1849) ms. 52.

`Mengapa penting untuk mengenal pasti apa sahaja dan semua kecenderungan mengarah kepada keserakahan di dalam diri kita?`