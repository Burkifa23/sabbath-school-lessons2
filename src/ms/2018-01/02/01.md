---
title:  Aku Melihat, Aku Mahu, Aku Mengambil
date:   06/01/2018
---

### Bacaan untuk Pelajaran Minggu Ini
2 Kor. 8:1–7; Mat. 13:3–7, 22; Kej. 3:1–6; Yes. 56:11;  Mat.26:14–16; 2 Ptr. 1:5–9.

> <p>Ayat Hafalan</p>
> “Yang ditaburkan di tengah semak duri ialah orang yang mendengar firman itu, lalu kekuatiran dunia ini dan tipu daya kekayaan menghimpit firman itu sehingga tidak berbuah” (Matius 13:22).

Cinta akan wang dan harta benda boleh datang kepada kita dari berlainan sudut.  Ellen G. White menggambarkan taktik syaitan untuk menarik kita melalui tipu muslihat materialisme.  "Pergilah, jadikanlah pemilik-pemilik tanah dan wang mabuk dengan kepentingan hidup ini.  Hadapkan dunia ini kepada mereka dalam bentuk yang paling menarik, agar mereka menyimpan harta mereka di sini, dan menaruh cinta mereka pada perkara-perkara duniawi.  Kita harus mengerahkan seluruh tenaga kita untuk menghalangi orang-orang yang bekerja dalam ladang Tuhan memperoleh harta kekayaan untuk digunakan untuk menentang kita.  Usahakanlah agar seluruh wang itu berada dalam kekuasaan kita.  Kerana makin banyak wang yang mereka peroleh makin besarlah kesempatan bagi mereka untuk merosak kerajaan kita dengan jalan merampas rakyat kita.  Usahakanlah agar perhatian mereka lebih terarah kepada wang daripada membangun kerajaan Kristus dan penyebaran kebenaran yang kita benci.  Dan kita tidak perlu takut akan pengaruh mereka; karena kita mengetahui bahawa setiap orang yang mementingkan diri dan tamak, akan jatuh di bawah kekuasaan kita, dan akhirnya akan dipisahkan daripada umat Tuhan.” –Counsels on Stewardship, ms 154, 155.

Rancangan ini, malangnya, nampaknya berjalan dengan baik. Marilah kita lihat kepada bahaya-bahaya ini dan apa yang dikatakan oleh Firman Tuhan kepada kita supaya kita dapat mengelak dari perangkap rohani ini.

_*Pelajari pelajaran minggu ini sebagai persediaan pada Sabat, 13 Januari._