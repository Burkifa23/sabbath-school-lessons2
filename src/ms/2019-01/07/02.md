---
title:  Doa-doa Orang-orang Kudus
date:   10/02/2019
---

Wahyu 8 dimulakan dengan gambaran tujuh malaikat yang berdiri di hadapan Tuhan yang bersedia untuk meniup sangkakala mereka. Sebelum sangkakala ditiup, adegan lain diselitkan. Tujuannya adalah untuk menerangkan maksud  teologikal sangkakala itu.

Sila baca Wahyu 8: 3, 4 bersama dengan gambaran tentang pelayanan harian di tempat kudus di Yerusalam yang diberikan di bawah ini: 

Seorang pengulas Yahudi mengenai Alkitab menjelaskan bahawa pada waktu petang korban kambing diletakkan di atas mezbah korban bakaran, darah itu dicurahkan di kaki mezbah. Seorang imam yang ditentukan mengambil pedupaan emas di dalam tempat kudus  dan mempersembahkan dupa di mezbah emas di Tempat Kudus. Apabila imam itu keluar, dia melemparkan pedupaan itu ke kaki lima tempat kudus menghasilkan bunyi yang kuat. Pada ketika itu, tujuh orang imam meniup sangkakala mereka, menandakan berakhirnya pelayanan di tempat kudus  untuk hari itu.

Seseorang dapat melihat bagaimana bahasa pelayanan petang digunakan dalam Wahyu 8: 3-5. Ada makna penting bahawa malaikat itu menerima kemenyan di "mezbah emas yang berada di hadapan takhta" (Wahyu 8: 3). Dupa menggambarkan doa-doa umat Tuhan (Wahyu 5: 8). Doa mereka kini dijawab oleh Tuhan.

Wahyu 8: 3-5 memberikan maklumat penting mengenai sangkakala dalam Wahyu:

- Tujuh sangkakala itu adalah penghakiman Tuhan terhadap umat manusia yang memberontak sebagai respons kepada doa umatNya  yang ditindas.
- Sangkakala pertama ditiup selepas  kematian Yesus sebagai  Anak Domba dan sangkakala-sangkakala berikutnya dan  berjalan berturut-turut sepanjang sejarah sampai Kedatangan Kedua (lihat Wahyu 11: 15-18).

`Sila baca Wahyu 8: 5 bersama Yehezkiel 10: 2.   Bagaimanakah penglihatan Yehezkiel melemparkan api ke atas Yerusalem yang murtad menghuraikan sifat sangkakala dalam Wahyu?`

Malaikat itu mengisikan pedupaan tersebut dengan api dari mezbah dan melemparkannya ke bumi. Secara bertepatan, api ini datang dari mezbah di mana doa-doa orang-orang kudus dipersembahkan. Fakta bahawa api keluar dari mezbah itu menunjukkan bahawa tujuh sangkakala penghakiman menimpa penghuni bumi sebagai jawapan kepada doa umat Tuhan dan Tuhan akan campur tangan bagi pihak mereka  pada masa yang Dia telah tetapkan. Pelemparan dupa itu juga boleh menjadi amaran bahawa pengantaraan Kristus tidak akan kekal selama-lamanya. Akan ada penutupan pintu kasihan (lihat Wahyu 22:11, 12).