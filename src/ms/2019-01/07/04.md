---
title:  Malaikat Dengan Buku Terbuka
date:   12/02/2019
---

Sangkakala keenam membawa kita ke zaman akhir. Apakah yang diminta untuk umat Tuhan lakukan  pada masa ini? Sebelum bunyi sangkakala ketujuh dibunyikan, satu babak selingan diselitkan, menerangkan tugas dan pengalaman umat Tuhan pada akhir zaman.

`Sila baca Wahyu 10: 1-4. Apakah yang berlaku di sini?`

“Malaikat perkasa yang  telah mengarahkan Yohanes tidak lain melainkan Yesus Kristus,”—Ellen G. White Comments, The SDA Bible Commentary, jilid 7, m.s. 971. Dia berpijak di atas laut dan daratan, menandakan pemerintahan sejagatNya, dan apa yang Dia hendak umumkan mempunyai kepentingan di seluruh dunia. Dia berteriak seperti   singa mengaum. Ngauman singa melambangkan suara Tuhan (lihat Hamba 11:10, Wagyu 5:5).

Yohanes tidak dibenarkan untuk menulis apa yang dikatakan oleh guruh itu. Ada perkara-perkara mengenai masa depan yang Tuhan tidak singkapkan kepada kita melalui Yohanes.

`Sila baca Wahyu 10: 5-7. Bandingkan ayat ini dengan Daniel 12: 6, 7. Apakah persamaan  kata-kata dalam ayat-ayat tersebut?`

Ketika Malaikat itu menyatakan bahwa "tidak akan ada penundaan lagi! " (Wahyu 10: 6), kata Yunani kronos   menunjukkan bahwa ia merujuk kepada suatu jangka waktu. Ini menunjuk ke belakang kepada Daniel 12: 6, 7, di mana seorang malaikat menyatakan penganiayaan terhadap orang-orang kudus akan berlangsung selama satu masa dan dua masa dan setengah masa, atau 1,260 tahun (A.D. 538-1798) pada waktu gereja dianiaya oleh kepausan (bandingkan Dan. 7:25). Memandangkan dalam Daniel dan Wahyu “hari” nubuatan melambangkan satu tahun (Bil. 14:43, Ez 4:6), maka 360 “hari” sama dengan 360 tahun, dan tiga   setengah masa (atau “tahun”) adalah bersamaan dengan 1,260 “hari” atau tahun. Sekitar waktu selepas tempoh nubuatan ini berakhir, akhir zaman akan tiba.  

Pernyataan bahawa masa tidak akan ada penundaan lagi merujuk kepada masa nubuatan Daniel, khususnya 2,300 hari nubuatan Daniel 8:14 (457 B.C.-A.D. 1844). Selepas tempoh ini, tidak akan ada lagi nubuatan yang ditetapkan mengikut masa. Ellen White menyatakan: "Masa ini, yang diisytiharkan oleh malaikat dengan sumpah yang benar, adalah. . . masa nubuatan, yang harus mendahului kedatangan Tuhan kita. Iaitu, tidak akan ada lagi perkhabaran lain pada masa yang ditentukan. Selepas tempoh  ini, dari tahun 1842 hingga 1844, tidak ada lagi perkhabaran  nubuatan yang ditentukan  mengikut masa  . Hitungan yang terpanjang menjangkau sehingga pada musim luruh tahun 1844.”—Ellen G. White Comments, The SDA Bible Commentary, vol. 7, ms. 971.  

`Apakah yang kenyataan oleh Ellen White ini beritahu kepada kita tentang mengapa kita harus mengelakkan daripada  penetapan tarikh masa depan?`