---
title:  Tujuh Sangkakala
date:   09/02/2019
---

### Bacaan Untuk Pelajaran Minggu Ini
Wahyu 8: 1-13; Bil. 10: 8-10; Ezek. 10: 2; Wahyu 10: 1-11; Dan. 12: 6, 7; Wahyu 11: 1-13; Imamat 16.

> <p>Ayat Hafalan</p>
> “Tetapi pada waktu bunyi sangkakala dari malaikat yang ketujuh, yaitu apabila ia meniup sangkakalanya, maka akan genaplah keputusan rahasia Tuhan, seperti yang telah Ia beritakan kepada hamba-hamba-Nya, yaitu para nabi” (Wahyu 10:7).

Dalam babak meterai yang kelima, kita melihat bahawa seruan umat Tuhan yang tertindas  mencerminkan seruan orang-orang beriman dari segala zaman. Orang-orang yang setia ini digambarkan sebagai jiwa-jiwa di bawah mezbah yang berseru kepada Tuhan untuk keadilan dan pembenaran, mengatakan: "Berapa lamakah lagi, ya Tuhan?" (Wahyu 6:10). Suara dari syurga meminta mereka untuk menunggu, kerana hari itu akan datang apabila Tuhan akan menghukum orang-orang yang menyakiti mereka. Wahyu 6: 15-17 menggambarkan Yesus kembali ke bumi ini dan membawa penghakiman kepada mereka yang melakukan kejahatan terhadap pengikut-pengikutNya yang setia.

Babak meterai kelima menggambarkan pengalaman umat Tuhan yang menderita sepanjang sejarah, sejak dari zaman Abel hingga saat Tuhan akhirnya akan mengadili dan membalas "darah hamba-hambaNya" (Wahyu 19: 2). Umat Tuhan yang menderita  mesti tetap teguh dan percaya bahawa Tuhan mendengar doa-doa umatNya.

Penglihatan tentang tujuh sangkakala menunjukkan bahawa, sepanjang sejarah, Tuhan sudah campur tangan bagi pihak orang-orang yang tertindas dan telah menghakimi orang-orang yang menyakiti mereka. Tujuan  tujuh sangkakala adalah untuk memberi jaminan kepada umat Tuhan bahawa syurga bukannya tidak peduli terhadap penderitaan mereka.

_*Pelajari Pelajaran Minggu ini sebagai persediaan pada Hari Sabat,  16 Februari._