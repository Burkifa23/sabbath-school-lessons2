---
title:  Komen Guru
date:   15/02/2019
---

### Bahagian I: Gambaran Keseluruhan

**Ayat Utama**: Wahyu 10:7 

**Fokus Kajian**: Tujuh sangkakala itu (Wahyu 8: 2-11: 18) berlandaskan kepada penglihatan  mengenai mezbah pedupaan di tempat kudus di syurga  (Wahyu 8: 3, 4) dan mengandungi "selingan" (Wahyu 10: 1-11: 14) yang memberikan pandangan tentang umat Tuhan di tengah sangkakala keenam yang dahsyat (Wahyu 9: 13-21).
 
**Pengenalan**: Tujuan sangkakala-sangkakala itu dijelaskan sehubungan dengan meterai kelima (Wahyu 6: 9-11). Rujukan kepada kedua-dua mezbah emas kemenyan dan mezbah korban bakaran, serta doa orang-orang kudus dalam Wahyu 8: 3, 4, menghubungkan sangkakala-sangkakala itu  dengan babak di dalam Wahyu 6: 9, 10. Tujuh sangkakala itu menjawab doa orang-orang kudus untuk penghakiman kepada orang-orang yang telah menganiaya mereka. Oleh itu, peristiwa-peristiwa yang digambarkan dalam sangkakala-sangkakala itu nampaknya menimpa ke atas para penentang umat Tuhan sepanjang sejarah Kristian.

**Tema Pelajaran**: Pelajaran dan fokus petikan memperkenalkan tema-tema berikut:

- I. Makna Sangkakala dalam Alkitab
- II. Masa Apabila Sangkakala bermula
- III. Makna Perumpamaan dalam Enam Sangkakala Pertama 
- IV. Hubungan "Selingan" kepada Tujuh Sangkakala
- V. Kiasan kepada Daniel 12 dalam Wahyu 10

**Penerapan Hidup**: Selepas membaca tentang sangkakala-sangkakala tersebut, perhatikan bagaimana sangkakala-sangkakala itu dan meterai kelima memberi semangat kepada mereka yang menderita demi injil dan mendedahkan nasib mereka yang menentang injil.

#### Bahagian II: Ulasan

Tujuh sangkakala dalam Wahyu (terutamanya Wahyu 8: 2-9: 21) adalah salah satu bahagian yang paling sukar dalam Alkitab untuk ditafsirkan. Para pelajar Alkitab Adventist  tidak mencapai kesepakatan mengenai maksudnya selama bertahun-tahun, tetapi ada aspek-aspek daripada bahagian buku tersebut  yang cukup jelas dan beberapa  daripadanya diuraikan di bawah.

**Tema Utama Pelajaran 7 Dihuraikan**:

**I. Makna Sangkakala dalam Alkitab**

Perkataan Yunani untuk sangkakala dan meniup sangkakala berlaku 144 kali dalam terjemahan Yunani Perjanjian Lama. Sebilangan besar rujukan tersebut (105 daripada 144) adalah berkaitan  sama ada isyarat dalam peperangan, ibadat, dan berdoa, atau gabungannya.  Petikan tunggal yang paling jelas mengenai makna sangkakala adalah Bilangan 10: 8-10. Di Israel kuno, sangkakala selalu dikendalikan oleh para imam (Bilangan 10: 8), bahkan dalam peperanganpun. Maka ada makna rohani yang dapat dilihat oleh Israel dalam peniupan sangkakala. Isyarat sangkakala menggambarkan doa kepada Tuhan untuk campur tangan dalam peperangan (Bilangan 10: 9). Demikian juga, di bait suci dan pada hari-hari perayaan, bunyi sangkakala melambangkan campur tangan Tuhan dari sudut rohani dalam kehidupan umatNya (Bilangan 10:10). Oleh itu, makna penting sangkakala dalam Perjanjian Lama adalah doa berdasarkan perjanjian, menyeru kepada Tuhan untuk mengingati umatNya.

Sebahagian besar peristiwa sangkakala dan peniupan sangkakala dalam Perjanjian Baru adalah dalam Wahyu 8 dan 9. Sekilas pandang pertama, nampaknya isyarat dalam peperangan adalah makna utama dalam tujuh sangkakala Wahyu, tetapi hubungan antara sangkakala-sangkakala itu dan meterai kelima (lihat Pengenalan di atas) menekankan tema doa sebagai yang utama di sini, juga. Sangkakala adalah respons kepada doa orang-orang kudus Tuhan yang menderita (Wahyu 6: 9, 10; 8: 2-6). Ia memberi jaminan kepada mereka bahawa Tuhan telah memperhatikan penderitaan mereka dan, walaupun Dia mungkin berdiam dalam pengalaman mereka, Dia sudah bertindak dalam sejarah melawan mereka yang menganiaya mereka (bandingkan Wahyu 6:10 dan Wahyu 8: 13—lihat  Penerapan Hidup nombor 1 di bawah).

**II. Masa Apabila  Sangkakala itu Bermula**

Pelemparan dupa (atau api) dalam Wahyu 8: 5 menunjukkan bagi beberapa penafsir Adventist  pandangan sekilas   mengenai penutupan pintu kasihan. Tujuh sangkakala itu nampaknya mengumumkan peristiwa-peristiwa-peristiwa   yang berlaku   sepanjang perjalanan sejarah Kristian hingga kepada peristiwa itu. Beberapa petunjuk dalam ayat tersebut menyokong tafsiran ini.

Pertama, corak pada separuh pertama buku ini adalah bahawa penglihatan itu bermula dengan era Perjanjian Baru dan meliputi peristiwa sepanjang sejarah Kristian. Kedua, apapun pelemparan dupa (api) dalam Wahyu 8:5 bermakna, pintu kasihn jelas belum ditutup pada masa sangkakala keenam. Syafaat di mezbah itu masih berlaku (Wahyu 9:13). Injil masih berlaku (Wahyu 10:11; 11: 3-6, 12, 13). "Selingan" dalam Wahyu 10: 1-11: 13 harus dimasukkan dalam pemahaman kita tentang sangkakala keenam ditunjukkan dalam tema 4 di bawah. Akhirnya, pemberitaan injil berakhir dan pintu kasihan  ditutup sepenuhnya hanya pada bunyi sangkakala ketujuh (Wahyu 10: 7). Oleh itu, tujuh sangkakala dalam Wahyu nampaknya meliputi seluruh perjalanan sejarah dari zaman Yohanes hingga penutupan pintu kasihan  dan peristiwa terakhir.
 
**III. Makna Perumpamaan dalam Enam Trumpet Pertama**

1. 	Sangkakala pertama menggunakan bahasa Perjanjian Lama tentang penghakiman Tuhan (hujan es, api, dan darah—Kel.  9: 23-26, Yes 10: 16-20, Yehezkiel 38:22) yang ditimpakan kepada  umat Tuhan  Perjanjian Lama Tuhan, yang dilambangkan dengan (tumbuh-tumbuhan dan pokok-pokok [Ps. 1:1–3; Isa. 61:3; Jer. 11:16, 17]). Oleh itu,   pelajaran ini mencadangkan bahawa sangkakala pertama menggambarkan penghakiman Tuhan terhadap Yerusalem yang telah menolak Kristus (Mat 23:37, 38; Lukas 23: 28-31).
2. 	Sangkakala kedua mengimbas semula, pada umumnya, penghakiman Tuhan terhadap orang-orang yang menentang Dia (Keluaran 7: 19-21),  khususnya kejatuhan Babel kuno (Yer 51:24, 25, 41, 42). Oleh itu, pelajaran ini mengaitkan sangkakala ini dengan kejatuhan Empayar Rom (bandingkan penandaan Petrus yang jelas kepada Rom sebagai “Babel” dalam 1 Pet. 5:13).  
3. 	Perlambangan sangkakala ketiga menyerupai gambaran alkitabiah untuk kerja Iblis (Yes 14: 12-19, Lukas 10:18, Wahyu 12: 9). Tetapi simbol lampu, mata air, sungai, dan air mencadangkan kehidupan rohani dan pertumbuhan (Mazmur 1: 3; 84: 6, 7; 119: 105; Yer 2:13). Kejatuhan bintang-bintang dan mempahitkan air menghubungkan kedua-dua idea tersebut, iaitu mencadangkan penyimpangan daripada kebenaran dan kebangkitan kemurtadan. Oleh itu, pelajaran itu mengaitkan sangkakala ini dengan keadaan gereja pada Zaman Pertengahan.
4. 	Dalam sangkakala keempat, sumber cahaya (matahari, bulan, dan bintang) menjadi gelap, simbol bagi kebenaran yang  sebahagiannya dikalahkan oleh kemurtadan. Kegelapan ini boleh menggambarkan   kemurtadan yang mendalam dalam gereja (Keluaran 10: 21-23, Ayub 38: 2, Yes 8:22, Yohanes 1: 4-11, 3: 18-21).
5. 	Dengan sangkakala kelima, kegelapan sebahagian daripada yang keempat menjadi penuh dan menyeluruh di dunia (Wahyu 9: 1, 2). Ini menggambarkan  kejayaan kemurtadan dan sekularisme agama di zaman moden. Apabila Tuhan dan kebenaran benar-benar diatasi oleh kemurtadan, maka manusia yang berdosa dibiarkan kepada keinginan-keinginan jahat yang membawa kehancuran  (Wahyu 9: 3-11, Lukas   10: 17-20). Satu-satunya keselamatan adalah hubungan yang sejati dengan Tuhan (Wahyu 9: 4; Efesus 1:13, 14).
6. 	Sementara lima sangkakala yang pertama mempunyai banyak kiasan kepada Mesir kuno, sangkakala keenam terutamanya menggemakan cerita  Alkitab mengenai Babel  kuno. Terdapat  rujukan kepada sungai Babel (Wahyu 9:14), penyembahan berhala Babel (Wahyu 9:20; Dan 5: 4, 23), dan kejatuhan Babel (Wahyu 9:21, Yes. 47: 9-12). Terdapat juga banyak persamaan dengan cawan keenam (Efrat, bahasa pertempuran, gambaran iblis—Wahyu 16: 12-16). Jadi, sangkakala keenam menggambarkan penentangan terhadap Tuhan yang serupa dengan Babel akhir zaman (Wahyu 17: 4, 5).

**IV. Hubungan "Selingan" kepada Tujuh Sangkakala**

Sangkakala-sangkakala itu bertumpu kepada orang jahat (Wahyu 9: 4, 20, 21), tetapi "selingan" (Wahyu 10: 1-11: 13) berfokus kepada umat Tuhan. Namun, "selingan," itu tidak terpisah daripada sangkakala-sangkakala; ia adalah sebahagian daripada sangkakala keenam. Wahyu 8:13 menerangkan tiga kesengsaraan yang datang kepada mereka yang hidup di bumi. Yang pertama adalah sangkakala kelima (Wahyu 9:12). Kesengsaraan kedua adalah sangkakala keenam, tetapi ia tidak berakhir sehinggalah ke Wahyu 11:14. Oleh itu sebahagian besar bab 10 dan 11 adalah sebahagian daripada sangkakala keenam. Sementara angkatan kejahatan berkumpul untuk krisis akhir semasa sangkakala keenam (Wahyu 9:16), angkatan orang-orang benar berkumpul untuk melawan mereka (Wah 7: 4, Wahyu 10: 1-11: 13).

**V. Kiasan kepada Daniel 12 dalam Wahyu 10**

Salah satu penjelasan paling jelas kepada Perjanjian Lama dalam semua Wahyu terdapat dalam Wahyu 10: 5, 6. Wahyu 10: 5, 6 dan Daniel 12: 7 mempunyai lapan kata-kata utama yang mempunyai persamaan. Kedua-dua petikan ini mempunyai tokoh syurgawi yang berdiri di atas air. Dalam kedua-dua kes ini, tokoh surgawi menaikkan tangan kanannya ke langit dan bersumpah demi Dia yang hidup selama-lamanya. Hubungan  antara "Satu masa dan dua masa dan setengah masa" Daniel 12: 7  dengan "Tidak akan ada penundaan lagi" Wahyu 10: 6 menunjukkan bahawa malaikat dalam Wahyu 10 mengumumkan penutupan nubuatan zaman  Daniel dalam konteks sangkakala keenam (persiapan untuk peristiwa akhir, lihat tema 4 di atas).

#### Bahagian III: Penerapan Hidup

Bagaimanakah hubungan antara kata pendahuluan kepada sangkakala-sangkakala tersebut (Wahyu 8: 3-5) dan meterai kelima (Wah 6: 9-11) memberikan semangat kepada mereka yang menderita demi injil hari ini? Seruan para syahid untuk penghakiman dalam meterai kelima dijawab oleh tujuh sangkakala. Perkhabaran dari sangkakala adalah bahawa Tuhan melihat penderitaan umatNya dan merespon ketidakadilan itu, bukan hanya pada akhir zaman, tetapi sepanjang perjalanan sejarah. Seperti Ayub, kita mungkin tidak selalu memahami apa yang Tuhan lakukan, tetapi kita mempunyai sebab untuk mempercayai Dia walaupun dalam masa yang paling gelap.

Penghakiman daripada  dua sangkakala pertama menimpa kepada kuasa-kuasa yang bergabung untuk menyalibkan Yesus (penguasa agama Yerusalem di bawah Caifas dan kekuasaan sivil Rom di bawah Pilatus). Apakah yang fakta ini beritahu kita tentang penentangan terhadap Injil? Penentangan terhadap injil cenderung datang dalam dua bentuk penentangan yang berbeza dari dalam gereja dan dari luar gereja. Yesus disalibkan ketika pemimpin Israel (di dalam) bergabung dengan kuasa luar (Rom). Penentangan terbesar sering datang dari mereka yang menganut kepercayaan yang sama tetapi sebenarnya serigala dalam pakaian domba. 

Dinamik/penekanan rohani yang sama dilihat dalam perumpamaan tentang  anak yang hilang (Lukas 15: 11-32). Bapa itu akhirnya ditolak oleh anak lelaki yang tinggal. Walaupun kelihatan setia, tetapi pada akhirnya dia termotivasi oleh keuntungan mementingkan diri sendiri.