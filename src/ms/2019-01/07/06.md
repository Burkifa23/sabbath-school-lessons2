---
title:  Dua Saksi
date:   14/02/2019
---

`Sila baca Wahyu 11: 3-6. Dalam cara apakah  dua saksi itu mencerminkan Zerubabel dan Yosua dalam peranan mereka sebagai raja dan imam?  Lihat Zakh. 4: 2, 3, 11-14.`

Idea mengenai dua saksi itu berasal dari sistem undang-undang Yahudi, yang memerlukan sekurang-kurangnya dua saksi untuk menegakkan sesuatu yang benar (Yohanes 8:17). Dua saksi tersebut menggambarkan Alkitab—kedua-dua yang Lama dan yang Baru. Kedua-duanya tidak boleh dipisahkan.  Umat Tuhan dipanggil untuk memberitakan perkhabaran  Alkitab penuh kepada dunia—“seluruh maksud/nasihat Tuhan” (Kisah 20:27).

Para saksi digambarkan sebagai bernubuat dalam pakaian kain karung selama tempoh nubuatan 1,260 tahun (T.M. 538-1798). Pakaian daripada karung adalah pakaian berkabung (Kejadian 37:34); ia menunjuk kepada masa yang sukar apabila kebenaran Alkitab dikuburkan dan ditutupi oleh tradisi manusia.  

`Sila baca Wahyu 11: 7-13. Dalam kata-kata anda, terangkan apa yang berlaku kepada dua saksi tersebut  pada akhir nubuatan 1,260 hari/tahun.`

Binatang yang membunuh dua saksi itu muncul dari jurang maut. Pembunuhan saksi ini berlaku menurut sejarah ketika ateis melakukan seranganan ke atas Alkitab dan penghapusan agama sehubungan dengan peristiwa Revolusi Perancis. Sistem anti agama yang bermula di Perancis memiliki penurunan moral Sodom, keangkuhan ateis Mesir, dan kedurhakaan Yerusalem. Apa yang berlaku kepada Yesus di Yerusalem kini berlaku kepada Alkitab oleh sistem anti agama ini.

Kebangkitan saksi-saksi itu menunjuk kepada kebangkitan besar minat dalam Alkitab selepas Revolusi Perancis, yang menyebabkan kemunculan pergerakan Kedatangan Kedua [Second Advent movement] dengan pemulihan kebenaran Alkitabnya, penubuhan lembaga Alkitab, dan pengedaran Alkitab seluruh di dunia.  

Sejurus sebelum kesudahan, dunia akan menyaksikan satu pemberitaan akhir Alkitab di seluruh dunia (Wahyu 18:1-4). Perkhabaran terakhir ini  akan   akan mencetuskan penentangan yang  dikuatkan oleh entiti Syaitan yang melakukan keajaiban untuk menipu dunia dan membawa para penyembah binatang itu ke dalam peperangan akhir menentang saksi-saksi Tuhan yang setia (lihat Wahyu 16: 13-16).