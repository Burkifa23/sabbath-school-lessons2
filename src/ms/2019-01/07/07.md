---
title:  Renungan Tambahan
date:   15/02/2019
---

Sangkakala ketujuh (Wahyu 11: 15-18) menandakan penutupan sejarah bumi ini. Masanya telah tiba bagi Tuhan untuk menyatakan kuasa dan pemerintahanNya. Planet yang memberontak ini, yang telah berada di bawah pemerintahan Syaitan selama beribu-ribu tahun, akan kembali di bawah   pemerintahan Tuhan. Selepas kematian Kristus di atas salib dan kenaikanNya ke syurga, Kristus telah diisytiharkan sebagai penguasa bumi yang sah (Wahyu 12:10, 11),  Syaitan tak henti-henti  mendatangkan segala malapetaka yang dia dapat lakukan, mengetahui bahawa waktunya sudah singkat (Wah 12:12). Sangkakala ketujuh menyatakan bahawa kuasa dari si perebut kuasa itu telah ditangani dan bahawa dunia ini akhirnya berada di bawah pemerintahan Kristus yang sah.

Sangkakala ketujuh menghuraikan kandungan selebihnya daripada buku ini: (1) Bangsa-bangsa marah: Wahyu 12-14 menggambarkan Iblis sebagai penuh dengan kemarahan (Wahyu 12:17), yang mana bersama dengan dua sekutunya—binatang yang keluar dari laut dan binatang yang keluar dari bumi—mempersiapkan  bangsa-bangsa di dunia untuk berperang melawan umat Tuhan. (2) murkaMu telah datang:   Tuhan menjawab  kemarahan bangsa-bangsa itu dengan tujuh malapetaka terakhir, yang disebut sebagai murka Tuhan (lihat Wahyu 15: 1). (3) Masa untuk orang-orang mati dihukum   dihuraikan dalam Wahyu 20: 11-15. (4) Untuk memberi ganjaran kepada hamba-hamba Tuhan digambarkan dalam Wahyu 21-22. (5) Untuk membinasakan orang-orang yang memusnahkan bumi: Wahyu 19:2 menyatakan bahawa Babel akhir zaman dihakimi kerana ia merosakkan bumi. Kemusnahan Syaitan, pasukannya, dan dua sekutunya adalah tindakan akhir dalam drama kontroversi besar (Wahyu 19: 11-20: 15).

**Soalan Perbincangan**

`1. 	Kadang-kadang kita mendapati bahawa pemberitaan Injil boleh menjadi satu pengalaman pahit (Wahyu 10:10); kata-kata kita ditolak, diejek, dan kita sendiri boleh ditolak dan dipermainkan. Bahkan, kadang-kadang berkhutbah  membangkitkan penentangan. Siapakah tokoh-tokoh  Alkitab yang boleh anda fikirkan yang telah menghadapi ujian sedemikian, dan apakah yang dapat kita pelajari daripada pengalaman mereka untuk diri kita sendiri?`

`2. 	Renungkan  kenyataan berikut: "Berkali-kali saya telah diberi amaran mengenai penetapan masa. Tidak akan ada lagi perkhabaran untuk umat Tuhan yang  berdasarkan masa. Kita tidak tahu masa yang pasti sama ada untuk pencurahan Roh Kudus atau untuk kedatangan Kristus.”—Ellen G. White, Selected Messages, book 1, ms. 188. Apakah masalah yang anda lihat dengan membuat carta nubuatan berlebih-lebihan mengenai peristiwa terakhir selepas 1844? Bagaimanakah seseorang boleh melindungi diri dari perangkap yang dibawa oleh carta ini?`