---
title:  Renungan Tambahan
date:   08/02/2019
---

Baca Ellen G. White, “Sinlessness and Salvation,” ms. 353–357, di dalam Selected Message, book 3.

Identiti 144,000 itu adalah isu yang dibahaskan dengan penuh semangat. Apa yang kelihatan jelas di dalam Wahyu adalah bahawa 144,000 itu adalah generasi terakhir umat Tuhan pada hari-hari terakhir penutupan sejarah bumi ini. Kita tahu bahawa mereka akan melalui masa kesukaran dan dilindungi daripada tujuh malapetaka terakhir (lihat Maz. 91:7-16, Wahyu 7: 15-17) dan kesetiaan mereka akan teruji dengan ujian yang tidak pernah dialami oleh generasi terdahulu.

Siapa sebenarnya yang akan berada dalam kelompok itu tidak dinyatakan kepada kita. Identiti mereka adalah salah satu daripada rahsia yang Tuhan simpan untuk diriNya sendiri (Ulangan 29:29). Hanya masa depan yang akan mendedahkan siapa yang akan menjadi sebahagian daripada kelompok orang-orang kudus yang selamat ini. Mengenai misteri ini, kita telah diberi amaran:

"Kristus mengatakan bahawa akan ada orang-orang di dalam gereja yang akan menyampaikan cerita-cerita dongeng dan andaian, sedangkan Tuhan sudah memberikan kebenaran yang mengangkat dan memperkayakan  yang harus disimpan di dalam minda. Apabila orang mengambil teori ini dan teori itu, apabila mereka ingin mengetahui sesuatu yang tidak perlu mereka ketahui, Tuhan tidak memimpin mereka. Bukan rencanaNya bahawa umatNya akan menyampaikan sesuatu anggapan mereka yang tidak diajar dalam Firman. Bukan kehendakNya bahawa mereka akan masuk ke dalam kontroversi mengenai soalan-soalan yang tidak akan membantu mereka secara rohani, seperti, Siapakah yang akan terdiri dari seratus empat puluh empat ribu itu? Orang-orang  yang dipilih oleh Tuhan akan tahu ini dalam masa yang singkat tanpa keraguan.”—Ellen G. White, Selected Messages, book 1, ms. 174.  

**Soalan Perbincangan**

`1.	Fikirkan peringatan berikut: "Marilah kita berusaha dengan segala kuasa yang telah diberikan oleh Tuhan kepada kita untuk menjadi antara seratus  empat puluh empat ribu itu.”—Ellen G. White Comments, The SDA Bible Commentary, vol. 7, p. 970. Bagaimanakah anda boleh menghidupkan kata-kata ini? Bagaimanakah impian ini memberi kesan kepada keputusan harian anda?`

`2.	Ciri-ciri penting dari 144,000 orang-orang kudus zaman akhir itu  ialah menyanyikan lagu yang baru. Itu adalah lagu yang tidak ada orang lain yang dapat menyanyikannya kecuali yang 1400 itu kerana lagu itu adalah lagu daripada pengalaman—satu pengalaman yang tidak ada kelompok lain dalam sejarah yang pernah mengalaminya (Wahyu 14:3, 4; Wahyu 15:2, 3). Sementara anda fikirkan kehidupan anda sendiri, bagaimanakah perjalanan rohani anda sekarang mencerminkan lagu dari pengalaman segar bersama dengan Tuhan? Atau adakah kehidupan anda mencerminkan cerita-cerita   masa lalu anda yang sudah basi tentang kerja-kerja Tuhan dalam hidup anda, tanpa bukti komitmen sekarang? Apakah perubahan yang anda dapat lakukan sekarang juga untuk membantu anda mengabdikan kembali hidup anda kepadaNya?`

`3.	Apakah perbezaan antara hanya mengetahui tentang Kristus dan benar-benar mengenal Dia? Sekiranya ada orang yang bertanya kepada anda "Seperti apakah Kristus?" Apakah yang akan anda jawab, dan mengapa?`