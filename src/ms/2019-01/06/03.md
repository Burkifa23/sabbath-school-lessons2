---
title:  Umat Tuhan yang Dimeteraikan
date:   04/02/2019
---

`Sila baca Wahyu 7: 4-8. Berapakah bilangan umat Tuhan yang dimeteraikan? Apakah maksud bilangan tertentu itu?`

Pengumuman bilangan orang yang dimeteraikan menandakan penyiapan pemeteraian itu. Yohanes mendengar bahawa jumlah mereka adalah 144,000 daripada 12 suku Israel. Rujukan di sini bukanlah bilangan literal tetapi untuk apa yang dimaksudkan. Bilangan 144,000 itu terdiri daripada 12 kali 12 kali 1,000 (12x12x1000). Dua belas adalah simbol kepada umat Tuhan: suku Israel dan jumlah gereja yang dibina di atas dasar 12 rasul (Efesus 2:20). Oleh itu, jumlah 144,000 itu adalah untuk keseluruhan umat akhir zaman Tuhan, “Semua Israel” (Yaudi dan Bangsa Lain) yang bersedia untuk kedatangan Yesus kembali dan yang akan diangkat ke syurga tanpa meilhat kematian (Roma 11:26, 1 Kor. 15:51-53).

Dua belas suku yang disenaraikan dalam Wahyu 7 tentu sekali bukan literal, kerana 12 suku Israel, merangkumi kedua-dua Kerajaan Utara dan Selatan, tidak wujud lagi hari ini. 10 suku  Kerajaan di Utara itu telah ditawan ketika penaklukan Asyur (2 Raja 17: 6-23), di mana mereka telah terintegrasi dengan bangsa-bangsa lain. Oleh itu, 12 suku itu bukan terdiri daripada Judaisme hari ini.

Juga, senarai 12 suku dalam Wahyu 7 nampaknya tidak terdapat dalam bahagian lain Alkitab (bandingkan Bil. 1:5—15; Ezek. 48:1-29).  Yehuda disenaraikan sebagai suku pertama (Wah. 7:5), bukannya Reuben (Bandingkan dengan Bil. 1:5).  Juga, suku Dan dan Efraim, yang tersenarai dalam Bilangan 1 dan Ezekiel 48, telah dihilangkan daripada senarai dalam Wahyu 7, sementara  Yusuf dan  Lewi dimasukkan sebagai ganti (Wah. 7:7, 8).  Alasan yang jelas untuk pengecualian   Efraim, dan nampaknya Dan juga, dari senarai dalam Wahyu 7, adalah kerana dalam Perjanjian Lama dua suku ini murtad dan menyembah berhala (1 Raj. 12:29, 30; Hos 4:17).

Senarai suku dalam Wahyu 7 bukan secara sejarah tetapi secara rohani. Ketiadaan Dan dan Ephraim daripada senarai itu menunjukkan bahawa ketidaktaatan dua suku ini menyebabkan mereka tidak akan ada tempat di kalangan umat Tuhan yang dimeteraikan. Juga, gereja dalam Perjanjian Baru disebut sebagai 12 suku Israel (Yakobus 1: 1). 12 suku dalam Wahyu 7 bermaksud untuk seluruh umat Tuhan, yang bertahan hingga akhir, Yahudi dan Bangsa Lain.

`Apakah jaminan  Alkitab yang Tuhan berikan bagi orang-orang yang akan hidup sepanjang masa kesukaran itu?`