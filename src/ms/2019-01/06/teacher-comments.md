---
title:  Komen Guru
date:   08/02/2019
---

#### Bahagian I: Gambaran Keseluruhan

**Ayat Utama**: Wahyu 6:17

**Fokus Kajian**: Wahyu 7 menjawab soalan Wahyu 6:17: Siapakah yang akan dapat bertahan pada kedatangan Yesus yang kedua?

**Pengenalan**: Wahyu 7 mendedahkan pentingnya dimeteraikan agar terselamat daripada bencana yang mengiringi Kedatangan Kedua.  

**Tema Pelajaran**: Pelajaran dan fokus petikan memperkenalkan tema-tema berikut: 

**I. Maksud Meterai dan Pemeteraian**

Dokumen dimeteraikan untuk menyembunyikan atau mengesahkan kandungannya. Orang dimeteraikan sebagai tanda pemilikan atau perlindungan.

**II.	Efesus 4:30 dan Konflik Kosmik** 

Dalam konteks, mendukakan Roh adalah versi setempat daripada konflik kosmik.

**III.	  Adakah Bilangan 144,000 itu Literal atau Simbolik?**

Pelajaran   ini menafsirkan bilangan itu secara simbolik, yang  disokong di dalam tema III  di bahagian II .

**IV. Adakah 144,000 orang itu dan Sebilangan Besar Orang Itu Adalah Dua Kumpulan yang Berbeza atau Cuma Dua Cara Untuk Menggambarkan umat Akhir Zaman Tuhan yang sama?** 

Pelajaran ini berkemungkinan mempunyai lebih daripada satu pengertian berkenaan dengan jawapan kepada soalan ini. Lihat perbincangan lanjut isu ini di dalam “Ulasan” di bahagian II. 

**V. Roma 3: 19-24 dan Maksud "Tidak Bercela " (Wahyu 14: 5).**

Pelajaran ini merujuk  Roma 3 untuk menentang   tafsiran  kesempurnaan  penuh  bagi perkataan   "tidak bercela." Hujah ini dijelaskan lebih lanjut di bahagia II.
 
**Penerapan Hidup**: Para anggota kelas dijemput untuk merenungkan tindakan Tuhan menahan kejahatan di dunia hari ini, dan makna kedua-dua gambaran tentera dalam Wahyu 7: 1-8 dan lagu baru yang hanya boleh dinyanyikan oleh  144,000 orang itu (Wahyu 14: 3).

#### Bahagian II: Ulasan

Bab 7 diselitkan secara tanda kurungan di antara meterai keenam (Wahyu 6: 12-17) dan ketujuh (Wah 8: 1). Bab 6 diakhiri dengan para penentang Tuhan berseru kepada batu-batu dan gunung-gunung untuk menyembunyikan mereka daripada muka Tuhan dan murka Anak Domba itu (Wah 6:15, 16). Kemudian  bab itu ditutup dengan pernyataan yang pedih, "Sebab sudah tiba hari besar murkaNya dan siapakah yang dapat bertahan? " (Wah 6:17). Soalan itu dijawab dalam bab 7 dengan kemunculan dua kumpulan, 144,000  itu  (Wahyu 7: 4-8) dan sebilangan besar orang (Wah 7: 9-14). Agar dapat bertahan hidup dalam bencana yang mengiringi Kedatangan Kedua, seseorang itu perlu dimeteraikan (Wah 7: 1-3). Hasil akhirnya adalah berdiri tanpa cacat cela  di hadapan takhta Tuhan (Wahyu 14:5) dan melayani Dia di tempat kudusNya (Wahyu 7:15). Tujuan Wahyu 7, dalam konteksnya yang lebih besar, adalah untuk mengenal pasti seperti apa umat Tuhan itu sejurus  sebelum Kedatangan Kedua.

**Tema Utama Pelajaran 6 Dihuraikan**:

**I. Maksud Meterai dan Pemeteraian**

Dalam dunia purbakala, pemeteraian buku mempunyai dua tujuan utama. Seseorang memeteraikan buku  untuk menyembunyikan kandungannya daripada pandangan (Yesaya 29:11, Wahyu 10: 4) atau untuk mengsahkan  kandungannya sebagai sahih atau rasmi (1 Kings 21: 8, Esther 8: 8, Yer 32:44).  Menyembunyikan nampaknya menjadi tujuan asas untuk pemeteraian buku itu dalam Wahyu 5. Buku ini telahpun disahkan dengan berada dalam kepemilikan  Tuhan. Memecahkan meterai dan membuka buku itu akan mendedahkan kandungannya.

Penggunaan   perkataan memeteraikan lebih simbolik berkaitan dengan orang. Memeteraikan seseorang itu boleh menjadi tanda pemilikan (Efesus 1:13; 4:30; 2 Tim 2:19; Wahyu 14: 1) atau tanda perlindungan (Yehezkiel 9 : 4-6). Pada awal pemeteraian orang Yahudi dikaitkan dengan bersunat. Dalam kekristianan abad kedua, pemeteraian dikaitkan dengan pembaptisan. Jadi pemeteraian manusia oleh Tuhan akan menjadi tanda bahawa mereka adalah milik Tuhan (2 Tim 2:19, Pd. 9: 4) dan bahawa Tuhan mengetahui siapa yang menjadi milikNya. Dalam pengertian rohani, pemeteraian mengesahkan   seseorang itu  memihak kepada Tuhan.

Bagaimanapun,  pemeteraian dalam Wahyu 7 adalah berbeza. Di sini, "hamba-hamba Tuhan" (Wahyu 7: 3) dimeteraikan sebagai perlindungan terhadap bencana yang mengiringi akhir zaman (Wahyu 6: 15-7: 3). Lihat perkara pertama di  bahagian Penerapan Hidup di bawah.

**II. Efesus 4:30 dan Konflik Kosmik** 

Sehubungan dengan perbincangan di atas, mungkin ia mengejutkan sesetengah orang bahawa pelajaran yang merujuk kepada Efesus 4:30 dalam konteks pemeteraian akhir zaman ini adalah untuk perlindungan. Konteks Efesus 4:30 adalah senarai tingkah laku moral yang mendukakan Roh (Efesus 4: 25-5: 2), tetapi terdapat unsur apokaliptik (akhir zaman) untuk senarai tingkah laku ini. Orang-orang percaya harus tidak memberi "kesempatan kepada iblis" (Efesus 4:27). Sebaliknya, mereka harus menjadi peniru Tuhan (Efesus 5: 1). Jadi, mendukakan Roh adalah dalam konteks konflik kosmik antara Tuhan dan Iblis. Orang-orang  percaya [umat Kristian] harus meniru sifat Tuhan (kebenaran, kejujuran, ucapan yang lemah lembut dan menggalakkan, kebaikan, keluhuran hati, pengampunan, kasih sayang, pengorbanan diri), bukannya sifat Syaitan (berbohong, kemarahan, mencuri, ucapan kesat, kepahitan, keras hati, fitnah, kebencian). Sebagaimana   kes dalam kitab Wahyu, pertempuran kecil dalam karakter harian terkait pada konflik yang lebih besar di alam semesta.

**III. Adakah Bilangan 144,000 itu Literal atau Simbolik?**

Pembacaan secara simbolik kepada bilangan atau jumlah itu harus diutamakan. 

1. Senarai 12 suku tidak terdapat dalam bentuk ini di tempat lain; ia bukan senarai literal. Sebagai bukti, Yehuda disenaraikan dahulu, bukan Reuben. Yusuf (bapa kepada Efraim dan Manasye) menggantikan Ephraim. Suku Dan hilang daripada senarai, dan Levi dimasukkan (bandingkan Bilangan 1: 5-15, 13: 4-15). Mereka juga tidak disenaraikan dalam urutan kelahiran (Kejadian 49: 3-28).
2. Wahyu 1: 1 menceritakan kepada kita seluruh buku Wahyu adalah "ditunjukkan" (KJV; Yunani: esenmanen, sering diterjemahkan sebagai "dinyatakan") dalam bahasa simbol yang merujuk kepada masa depan. Oleh itu, dalam Wahyu, cara terbaik untuk mendekati/memahami ayat itu adalah untuk mengambil segala sesuatu sebagai simbol, melainkan jika jelas bahawa erti harfiah dimaksudkan.
3. Menafsir suku-suku tersebut  sebagai keturunan literal Yakub adalah bertentangan dengan fakta bahawa sekurang-kurangnya 10 daripada suku tersebut pada dasarnya hilang dalam sejarah. Beberapa orang Yahudi masih dapat menjejaki keturunan mereka kembali kepada Yehuda, Benyamin, atau Lewi, tetapi   yang selebihnya tidak.

**IV. Adakah 144,000  itu dan sebilangan besar orang banyak itu merupakan Dua Kumpulan yang Berbeza atau cuma Dua Cara Menggambarkan umat Akhir Zaman Tuhan yang sama?** 

Ada yang percaya bahawa kedua-dua kumpulan itu berbeza; sesetengah percaya bahawa mereka adalah sama. Dalam pelajaran ini, kita akan melihat dua hujah untuk kedua-dua  kumpulan sebagai kumpulan yang sama.

Istilah yang digunakan untuk umat akhir zaman Tuhan sering boleh saling dipertukarkan dalam Wahyu. 

Yohanes tidak pernah melihat 144,000 orang itu di dalam bab 7. Dia mendengar bilangan itu (Wah 7: 4), tetapi “Kemudian dari pada itu” ketika dia melihat, suatu kumpulan besar orang banyak yang tidak dapat terhitung banyaknya (Wahyu 7: 9). Ini dikatakan berupa satu corak sastera dalam Wahyu. Yohanes mendengar satu perkara (Singa) kemudian melihat sebaliknya (Domba); tetapi kedua-duanya adalah cara yang berbeza untuk menerangkan satu realiti (Wah 5: 5, 6; lihat juga Wah 1: 10-12; 17: 1, 3).

Di sisi lain, ramai yang percaya bahawa 144,000  itu dan satu kumpulan besar orang banyak itu  adalah dua kumpulan yang berbeza—yang pertama menggambarkan umat akhir zaman  Tuhan dan yang kedua menggambarkan umat Tuhan sepanjang zaman. Mereka yang menyokong pandangan ini biasanya memberikan perbezaan antara kedua-dua kumpulan tersebut. 144,000 itu adalah bilangan dari 12 suku Israel yang dilihat di bumi dan muncul sebelum empat angin dilepaskan. Sebaliknya, satu kumpulan besar orang yang tidak dapat dihitung itu adalah berasal daripada setiap bangsa, dilihat di hadapan takhta, dan muncul setelah kesengsaraan besar. Juga, Wahyu 14:1-5 selanjutnya membezakan 144,000 itu daripada kelompok tersebut.

**V. Roma 3: 19-23-24 dan Maksud "Tidak Bercela " (Wahyu 14: 5).**

Roma 3 menjelaskan bahawa tidak ada yang dapat dilakukan oleh manusia untuk mendapatkan  pembenaran di hadapan  Tuhan (Roma 3:20). Semua telah berdosa dan oleh itu kehilangan  kemuliaan  Tuhan (Roma 3:23). Penggunaan present tense "fall short” [kehilangan]" (NKJV; Yunani: husterountai) bermaksud bahawa kita akan selalu memerlukan Penyelamat dan pengampunan yang telah disediakan oleh korbanNya untuk kita.  Itu tidak berubah sehinggalah  dosa-dosa itu dihapuskan barulah kita diberi sentuhan akhir keabadian.  Jadi, "tanpa kesalahan" tidak bermakna tanpa memerlukan pengampunan. Ia bermakna inilah jenis kesetiaan di mana seseorang lebih rela mati daripada berbuat dosa. 144,000  itu mempercayakan kepada Yesus untuk memelihara jubah mereka tetap bersih (Wah 7:14) dan tidak mahu berkompromi dalam ketaatan mereka terhadap Dia yang telah menebus mereka (Wahyu 14: 4, 5). Lagipun, kebenaran itu adalah milikNya.

#### Bahagian III: Penerapan Hidup

Ketika merenung kepada  ayat di dalam Wahyu 7: 1-3, adakah anda berpendapat bahawa kita ini hidup dalam zaman ketika Tuhan sedang menghalang kuasa-kuasa jahat atau ketika kuasa-kuasa itu dilepaskan? Sekiranya Tuhanlah yang sedang menghalang, siapakah yang melakukan semua kerosakan? Apabila Tuhan bertindak dalam penghakiman, mengapakah Dia berbuat demikian? Beberapa jawapan yang mungkin:

Dalam berbagai cara, pergolakan-pergolakan hari ini seolah-olah segala-galanya sedang dalam kehancuran. Di sisi yang lain, berbanding dengan kengerian Pembunuhan beramai-ramai di bawah Hitler  dan Perang Dunia II, korban keganasan agak kecil dalam skop, dan kebanyakan negara jiran kelihatan agak selamat. Jadi orang boleh berhujah bahawa kita masih hidup dalam masa penghalangan Tuhan.

Buku Wahyu menuding jari menyalahkan Syaitan atas kejahatan yang berlaku di dunia (Wahyu 9:11, 12:12). Dia (syaitan), bukan Tuhan, adalah pemusnah.

Apabila Tuhan bertindak dalam penghakiman, tujuannya bukan untuk memusnahkan tetapi untuk   mendisiplinkan umatNya (seperti dalam Wahyu 3:19, Ibr. 12:5-7) atau untuk melindungi mereka daripada bahaya oleh angkatan  jahat (Wahyu 20: 7-10). Syaitan tidak henti-henti dalam usahanya untuk memusnahkan. Sekiranya bukan kerana pengaruh Roh Tuhan yang menghalang, perkara-perkara akan jauh lebih buruk daripada apa yang berlaku sekarang. Apabila Tuhan akan melaksanakan penghakiman terakhirNya untuk membinasakan dosa dan orang-orang berdosa, itu disebut “perbuatanNya yang ganjil” (Yes. 28:21).

Mengapakah terdapat banyak gambaran militer dalam Alkitab? Gambaran ketenteraan juga adalah biasa bagi orang-orang hari ini. Memandangkan berita, filem aksi, dan pengintip pengintip yang mengetarkan hati, maka kegiatan perang  kekal dalam pusat kesadaran orang. Tuhan bertemu dengan orang-orang di mana mereka berada, menggunakan bahasa biasa untuk menggambarkan kebenaran rohani. Dalam Wahyu, pemerhatian yang teliti memberitahu kita bahawa pertempuran yang paling penting sering merupakan  perang kata-kata dan pendapat. Perang di syurga adalah diantara Kristus dan "penuduh saudara-saudara kita" (Wahyu 12:10, 11). Orang-orang yang terselamat daripada pertempuran Harmagedon  adalah orang-orang yang mengamalkan kewaspadaan dari segi rohani (Wahyu 16: 14-16).

Apakah maksud "lagu baru" dalam Wahyu 14: 3? Mengapa tidak ada seorangpun yang dapat menyanyikan lagu itu kecuali 144,000 orang itu? 144,000  itu mempunyai pengalaman yang unik, melalui peristiwa-peristiwa yang membentuk karakter pada akhir zaman (Wah 7: 1-3, 14: 1-5). Kesusahan  akhir zaman akan membentuk di dalam diri mereka satu penghargaan yang unik bagi Kristus yang tidak akan terjadi sebaliknya. Tuhan tidak menghendaki kesusahan pada akhir zaman, tetapi Dia menggunakannya untuk meningkatkan keserupaan Kristus  para pengikutNya. Orang percaya akhir zaman kemudian akan dapat memainkan peranan yang unik dalam kekekalan (Wahyu 7:14, 15—lihat  tema 4 dalam  Ulasan di atas).