---
title:  Perkhabaran Kristus Ke Philadelphia
date:   16/01/2019
---

Jemaat keenam yang   Yesus tujukan perkhabaranNya adalah Philadelphia ("kasih persaudaraan"). Kota ini terletak di jalan perdagangan diraja dan berfungsi sebagai pintu masuk, sebuah "pintu terbuka," ke dataran tinggi yang besar dan subur. Penggalian menunjukkan bahawa ia adalah pusat di mana orang datang untuk kesihatan dan penyembuhan. Digegarkan oleh gempa bumi yang kerap, penduduk kota itu berpindah ke pedesaan, tinggal di pondok-pondok yang sedarhana.

`Sila baca Wahyu 3: 7-9. Bagaimanakah cara Yesus memperkenalkan diriNya  sehubungan dengan situasi jemaat ini? Apakah pernyataan Yesus “kekuatanmu tidak seberapa”  (Wah 3: 8) katakan tentang keadaan jemaat itu?`

Perkhabaran kepada jemaat ini terpakai secara nubuatan kepada kebangkitan Protestantisme yang hebat semasa Kebangkitan Pertama dan Kedua yang berlaku di Great Britain dan Amerika dari tahun 1740 hingga 1844. Memandangkan cahaya yang mereka miliki, umat Tuhan sememangnya berusaha untuk '' ‘menuruti firman-Ku’ '' (Wah 3: 8) pada masa ini. Terdapat penekanan yang lebih tinggi terhadap ketaatan kepada hukum Tuhan dan kehidupan yang murni. "Pintu yang terbuka" nampaknya adalah jalan masuk ke tempat kudus surgawi, kerana "Bait Suci AllahKu" juga disebutkan (Wahyu 3:12, bandingkan Wahyu 4: 1, 2). Satu pintu   ditutup dan satu   pintu lagi dibuka menunjuk kepada perubahan yang akan berlaku dalam pelayanan keimaman maha tinggi Kristus  pada tahun 1844.

`Sila baca Wahyu 3: 10-13. Apakah tanda-tanda yang diberikan yang menunjukan bahawa waktunya sudah singkat  dan bahawa kedatangan Yesus semakin dekat? Apakah erti nama Tuhan yang ditulis pada umatNya (2 Tim 2:19)? Jika nama menggambarkan  watak seseorang, apakah yang dikatakan oleh Keluaran 34: 6 tentang orang-orang yang memakai nama Tuhan?`

Kebangkitan besar berlaku di gereja-gereja di kedua sisi Atlantik. Dalam tahun-tahun hingga tahun 1844, perkhabaran tentang kedatangan Kristus yang tidak lama lagi telah beritakan di banyak tempat di dunia. Janji untuk menulis nama Tuhan kepada mereka yang menang menunjukkan bahawa karakter Tuhan akan dilihat di dalam umatNya. Sebagaimana pentingnya perkhabaran bahawa Kristus akan datang segera, begitu juga dengan janji Kristus untuk mempersiapkan umatNya untuk peristiwa besar itu dengan mengampuni dosa-dosa mereka dan menulis hukumNya di dalam hati mereka (lihat Filipi 1: 6;  17).

`Apakah erti pengharapan akan kedatangan Kristus itu yang tidak lama lagi bagi anda? Bagaimanakah janji Kristus untuk menyelesaikan pekerjaan yang Dia telah mulakan boleh memberi  jaminan kepada kita?`