---
title:  Renungan Tambahan
date:   18/01/2019
---

Baca tulisan Ellen G. White, “The Revelation,” ms. 578–592, in The Acts of the Apostles.

Tujuh perkhabaran kepada jemaat itu menunjukkan penurunan rohani di tujuh jemaat. Jemaat di Efesus masih setia, walaupun telah kehilangan kasih pertamanya. Jemaat di Smirna dan Filadelfia sebahagian besarnya setia. Pergamum dan Tiatira semakin berkompromi sehingga sebahagian besar telah murtad daripada iman para rasul yang murni. Gereja di Sardis berada dalam keadaan yang sangat serius. Majoriti dalam jemaat ini tidak selaras dengan Injil, sementara Filadelfia menggambarkan  orang-orang  setia yang sedikit. Jemaat di Laodikia dalam keadaan sedemikian rupa sehingga tidak ada yang baik untuk dikatakan tentang jemaat itu.

Dalam mengakhiri setiap perkhabaran, Yesus membuat janji-janji kepada mereka yang menerima nasihatNya. Walau bagaimanapun, seseorang mungkin melihat bahawa dengan penurunan rohani yang nyata dalam jemaat-jemaat tersebut, terdapat penambahan dalam janji-janji yang diberikan. Efesus yang pertama Yesus berikan perkhabaran, yang menerima hanya satu janji. Sementara setiap gereja mengikuti trend penurunan rohani, masing-masing menerima lebih banyak janji daripada yang sebelumnya. Akhir sekali, gereja di Laodikia, walaupun diberikan hanya satu janji, menerima yang terbesar: untuk mendapat bahagian  dalam takhta Yesus (Wahyu 3:21).

**Soalan Perbincangan** 	

`1. 	Bagaimanakah penambahan janji-janji ini, bersama dengan penurunan rohani dalam gereja-gereja, mencerminkan pernyataan bahawa apabila dosa bertambah, rahmat semakin banyak (Roma 5:20)? Fikirkan itu sehubungan dengan pernyataan bahawa, "gereja, walaupun ada kecacatan, adalah satu-satunya objek di bumi yang mana Kristus berikan perhatianNya yang besar. Dia sentiasa mengawasinya dengan penuh kesungguhan, dan menguatkannya dengan Roh KudusNya.”—Ellen G. White, Selected Messages, book 2, ms. 396.`

`2. 	Seringkali orang Kristian mengatakan bahawa sukar untuk menjadi seorang Kristian di kota-kota  perindustrian, komersial, dan metropolitan. Di kota-kota  yang makmur di Asia ada orang Kristian yang tetap setia kepada injil dan tidak goyah dalam kesetiaan mereka kepada Tuhan walaupun di tengah-tengah   tekanan  yang dikenakan oleh persekitaran pagan mereka. Apakah yang kita dapat pelajari daripada fakta ini? Fikirkan tentang orang-orang Kristian di Asia sehubungan dengan doa Yesus dalam Yohanes 17:15-19. Bagaimanakah konsep berada di dunia tetapi bukan dari dunia terpakai kepada orang Kristian hari ini, khususnya  mereka yang tinggal di kota-kota mertopolitan?`

`3. 	Bagaimanakah kita, sebagai umat Seventh-day Adventist, memberi perhatian dengan lebih baik akan  kata-kata yang diberikan kepada kita dalam perkhabaran kepada orang Laodikia?`