---
title:  Umat Kistian di Laodikia
date:   17/01/2019
---

Jemaat  terakhir yang Yesus tujukan perkhabaranNya terletak di Laodikia, sebuah kota kaya yang terletak di jalan perdagangan utama. Ia terkenal dengan industri pengilangan sutera, banknya (yang memegang sejumlah besar emas), dan sebuah sekolah perubatan yang menghasilkan pelumas mata. Kemakmuran Laodikia membuat rakyat rasa berkecukupan diri. Sekitar T.M. 60, apabila gempa bumi memusnahkan kota  tersebut, rakyat menolak tawaran bantuan dari Rom, mendakwa bahawa mereka mempunyai semua yang mereka perlukan untuk melakukan pekerjaan itu. Oleh kerana bandar itu tidak mempunyai air, ia dibekalkan melalui saluran air yang berasal dari mata air panas di Hierapolis. Oleh kerana punca air itu jauh dari Laodikia, maka air menjadi suam-suam kuku setelah tiba di sana.

`Sila baca Wahyu 3: 14-17 bersama dengan Hosea 12:9. Bagaimanakah roh berkecukupan diri di kota ini menyerupai orang Kristian Laodikia?`

Yesus tidak menegur orang Kristian di Laodikia kerana dosa, kesesatan, atau kemurtadan yang serius. Sebaliknya masalah mereka, lebih kepada, merasa puas diri yang membawa kepada kelesuan rohani. Seperti air yang sampai ke kota itu, mereka tidak sejuk dan tidak panas, tetapi suam-suam kuku. Mereka mendakwa bahawa mereka  kaya dan tidak memerlukan apa-apa; Namun, mereka miskin, telanjang, dan buta terhadap keadaan rohani mereka.

Jemaat di Laodikia mengumpamakan keadaan rohani gereja Tuhan menjelang penutupan sejarah bumi ini sebagaimana yang di tunjukkan dalam beberapa bahagian mengenai akhir zaman dalam buku Wahyu. Satu daripada kaitan seperti itu adalah seperti amaran Yesus dalam Wahyu 16:15, merujuk   kepada “pakaian  putih” daripada  kebenaran Kristus yang diperlukan bagi ketelanjangan rohani (lihat Wahyu 3:18). 

Amaran  ini, untuk menjaga pakaian seseorang dan tidak berjalan telanjang, muncul di tengah-tengah rujukan kepada pertempuran rohani Harmagedon. Penetapan masa  amaran Yesus itu  dikeluarkan mungkin kelihatan agak pelik, pada mulanya, kerana tidak  mungkin lagi  untuk menerima pakaian ini. Lagipun, pintu kasihan sudah pun ditutup untuk semua orang. Akan tetapi amaran untuk menjaga pakaian seseorang itu muncul sehubungan dengan malapetaka keenam dan Harmagedon kerana Yesus ingin mengingatkan Laodikia untuk bersedia sekarang sebelum konflik yang dahsyat itu—sebelum  terlambat untuk selama-lamanya. Oleh itu, Wahyu 16:15 memberi amaran kepada Laodikia bahawa jika mereka gagal memberi perhatian kepada nasihat Yesus dan sebaliknya memilih untuk tetap telanjang (Wah 3:17, 18), mereka akan hilang, dan malu, pada kedatanganNya (lihat 1 Yohanes 2: 28-3: 3).

Yesus memberi jaminan kepada orang Laodikia bahawa Dia mengasihi mereka. Dia merayu supaya mereka bertaubat (Wahyu 3:19). Dia menyimpulkan rayuanNya dengan menggambarkan diriNya sebagai kekasih dalam Kidung Agung 5: 2-6, berdiri di pintu dan mengetuk dan memohon untuk dibiarkan masuk (Wahyu 3:20). Setiap orang yang membuka pintu dan membiarkan Dia masuk dijanjikan makan malam yang intim bersama Dia, dan, akhirnya, memerintah bersama Dia di atas takhtaNya (lihat Wah. 20:4).   

`Baca Wahyu 3: 18-22. Nasihat apakah yang diberikan Yesus kepada orang Laodikia? Apakah yang dilambangkan oleh emas, pakaian putih, dan pelumas mata (lihat 1 Pet 1: 7; Yes 61:10; Ef 1:17, 18)? Apakah yang dikatakan oleh nasihat ini kepada kita, sebagai orang Seventh-day Adventist yang melihat diri kita sebagai gereja Laodikia?`