---
title:  Komen Guru
date:   18/01/2019
---

### Bahagian I: Gambaran Keseluruhan

**Ayat Tumpuan**: Wahyu 3:21

**Fokus Kajian**: Minggu lalu kita telah melihat  perkhabaran pertama daripada perkhabaran kepada tujuh jemaat. Dalam pelajaran ini, kita akan mempelajari perkhabaran kedua hingga tujuh  (Wahyu 2: 8-3: 22).

**Pengenalan**: Perkhabaran kepada tujuh jemaat itu telah membawa semangat kepada umat Tuhan selama berabad-abad. Perkhabaran itu memberi jaminan kepada kita bahawa Tuhan begitu prihatin kepada keadaan jemaatNya.  Dia tahu semua cabaran-cabaran yang dihadapi jemaat dan ingin sekali memberikan nasihat dan janji-janji yang amat berharga kepada semua yang mahu mendengar.
 
**Tema Pelajaran**: Pelajaran dan fokus petikan memperkenalkan tema-tema berikut:

**I. Struktur Penulisan Perkhabaran Kepada Tujuh Jemaat**

Perkhabaran kepada tujuh jemaat itu disusun dalam gaya bahasa Ibrani yang tipikal (lihat ulasan di bawah untuk maklumat lanjut).

**II. Dorongan dalam Kesusahan**

Perkhabaran kepada tujuh jemaat itu memperlihatkan kedua-dua penurunan rohani dan   peningkatan seimbang bilangan dan berat janji-janji yang dibuat kepada setiap jemaat tersebut.  

**III. Kemajuan Tertinggi Kristian dan Kesan-kesan Kontemporarinya**

Perkhabaran ke Philadelphia meramalkan masa kemajuan penginjilan yang hebat. Tetapi kemajuan itu merangkumi aspek-aspek yang telah meletakkan kekristianan bersifat bertahan pada hari ini.

**IV. Perkhabaran kepada Tiatira Adalah Berbeza.**

Gereja-gereja secara keseluruhan menunjukkan penurunan rohani. Itu juga nyata dalam perkhabaran ke Efesus, Pergamum, dan Sardis. Tetapi perkhabaran kepada Tiatira menyimpang dari pola itu dengan beberapa cara utama.

**V. Laodikia dan Era Akhir Sejarah Bumi**

Bukti daripada ayat menyokong idea bahawa Laodikia menggambarkan gereja pada akhir sejarah Kristian.

Penerapan Hidup: Penyertaan Jezebel dalam perkhabaran kepada Tiatira mengajak pelajar untuk merenungkan peranan empat wanita dalam Wahyu. Umat Seventh-day Adventist juga dijemput untuk menerapkan perkhabaran kepada Laodikia kepada diri mereka sendiri.

### Bahagian II: Ulasan

Perkhabaran kepada tujuh jemaat tersebut mempunyai persamaan struktur, sama dalam bentuk surat-surat kuno. (1) Yesus menyapa  setiap gereja dengan nama. (2) Dia kemudian memperkenalkan diri kepada setiap gereja, menggunakan ciri-ciri yang diambil dari bab 1. (3) Dia menganalisis kekuatan dan / atau kelemahan setiap gereja. (4) Yesus memberikan nasihat besesuaian dengan analisisNya terhadap setiap gereja. (5) Rayuan dibuat kepada gereja untuk mendengarkan Roh. (6) Setiap perkhabaran disimpulkan dengan janji atau janji-janji kepada mereka di setiap gereja yang menang. Dalam perkhabaran empat hingga tujuh (bermula dengan Tiatira), komponen kelima dan keenam adalah dalam urutan terbalik.

**Tema Utama Pelajaran 3 Dihuraikan:**

**I. Struktur Penulisan Perkhabaran Kepada Tujuh Jemaat**

Struktur perkhabaran kepada tujuh jemaat tersebut memperlihatkan bentuk sastera yang berasaskan logik Ibrani. Dalam pemikiran  Barat, A + B = C. Tetapi dalam logik Ibrani, A + B = A dipertingkatkan nilainya. Bentuk sastera ini disebut chiasm (dari huruf Yunani X  [bunyi sebutan "key"]). Penulis menghasilkan struktur chiasm apabila mereka membuat   pusingan penuh pemikiran logik, kembali ke titik awal hujah. Titik pertama adalah selari dengan titik terakhir. Titik kedua selari kepada titik seterusnya hingga terakhir, dan selanjutnya, dengan klimaks di tengah-tengah dan bukannya di penghujung. Ia mungkin, bukan kebetulan bahawa 7 kaki dian  di kemah suci  adalah analogi kepada Struktur kesusasteraan.

Surat ke Smirna (surat kedua) mempunyai banyak persamaan dengan surat kepada Filadelfia (surat keenam); keduan-duanya adalah perkhabaran yang sangat positif. Surat kepada Pergamum (surat ketiga) dan Sardis (surat kelima) adalah untuk gereja-gereja dalam penurunan yang ketara. Perkhabaran ke Tiatira (gereja keempat dan tengah) adalah dua kali ganda panjangnya dan berbeza daripada yang lain (lihat tema 4 di bawah). Susunan ini bermakna surat pertama dan terakhir itu (untuk Efesus dan Laodikia) juga selari. Struktur ini memberitahu kita bahawa Laodikia, seperti Efesus, mengalami kekurangan kasih.

**II. Dorongan   dalam Masalah**

Apabila kita melihat  tujuh jemaat itu secara keseluruhan, mereka seolah-olah berada dalam keadaan penurunan, dan teguran-teguran dari Yesus menjadi semakin serius. Jemaat di Efesus dan Smirna adalah jemaat yang setia, dengan satu-satunya kecacatan Efesus adalah kekurangan kasih. Tetapi apabila kita meneliti seluruh perkhabaran ke gereja-gereja tersebut, berbagai hal seolah-olah merosot bermula daripada Pergamum berlanjutan ke Sardis sehingga kita sampai ke Laodikia, di mana Yesus tidak dapat memikirkan apa-apa yang baik untuk dikatakan tentang gereja itu. Walaupun perkhabaran  ke Filadelfia adalah positif, namun jemaat itu  jauh lebih lemah daripada Smirna. Dalam perkhabaran ke Efesus, Yesus merindui pertaubatan mereka. Laodikia membuat Yesus berasa seperti muntah. Penerangan grafik ini adalah gambaran perkataan yang teruk.

Tetapi gambaran perkataan ini membawa kepada bahagian yang paling memberi semangat daripada perkhabaran  kepada tujuh jemaat tersebut. Jemaat pertama mendapat satu janji: pokok kehidupan. Jemaat kedua mendapat dua: mahkota kehidupan dan kebebasan dari kematian kedua. Jemaat ketiga mendapat tiga: manna tersembunyi, batu putih, nama baru. Jemaat keempat mendapat empat janji; jemaat kelima mendapat lima; jemaat keenam mendapat enam. Setiap jemaat mendapat lebih banyak janji daripada jemaat-jemaat sebelumnya, dan jemaat yang ketujuh, Laodikia, mendapat janji yang paling mulia dari semua: duduk bersama Yesus di takhtaNya. 

Sementara keadaan gereja-gereja merosot, sementara  teguran Yesus menjadi lebih keras, janji-janji Yesus berlimpah-limpah. Keadaan yang lebih buruk mendapat semakin besar rahmat dan kuasa yang  Tuhan tekankan. Lebih dalam masalah yang mungkin ada dalam hidup anda, semakin kuat anugerah Yesus Kristus. Perkhabaran ini bercakap dengan kuat untuk kita hari ini sebagaimana pada zaman dahulu.

**III. Kemajuan Tertinggi Kristian dan Kesan-kesan Kontemporarinya**

Pelajaran ini membawa maksud bahawa perkhabaran  ke Filadelfia terpakai untuk kebangkitan besar Protestantisme pada abad kelapan belas dan kesembilan belas.  Kebangkitan ini memberi motivasi kepada gereja untuk membawa injil ke seluruh dunia. Ia menghasilkan perkembangan Kristian yang terbesar sejak zaman Pentakosta.

Namun begitu, ada sisi gelap kepada pengembangan ini. Usaha keras misionaria sering terlalu terikut-ikut  dengan perluasan kolonial tamadun Barat dalam alam ekonomi dan politik. Akibatnya, ramai orang bukan Kristian hari ini melihat Kristian sebagai alat kepentingan diri imperialisme Barat,  bukannya pergerakan   yang bertujuan untuk memperbaiki kehidupan orang lain. Sikap ini semakin meningkat dilihat, bahkan di bahagian-bahagian dunia ini yang lebih "Kristian." Kekristianan, pada keseluruhannya, berada dalam sifat bertahan.   Dalam konteks ini, manipulasi atau penglibatan politik dalam berbagai bentuk di pihak gereja memainkan stereotaip yang negatif yang telah timbul. Perkhabaran injil jangan sekali-kali bergantung kepada sokongan politik dan ekonomi untuk kejayaannya. Ia telah kembali kepada rencana Yesus yang asal, "Cukuplah kasih karunia-Ku bagimu, sebab justru dalam kelemahanlah kuasa-Ku menjadi sempurna." (2 Kor 12: 9).  

**IV. Perkhabaran kepada Tiatira Adalah Berbeza.**

Seperti yang disebutkan sebelumnya, gereja-gereja dalam Wahyu, secara keseluruhan, memperlihatkan penurunan rohani. Penurunan itu juga jelas ditunjukkan dalam perkhabaran ke Efesus, Pergamum, dan Sardis. Tetapi perkhabaran kepada Tiatira bertentangan dengan corak struktur  perkhabaran  sebelumnya dalam beberapa cara. Pertama sekali, perkhabaran ke Tiatira adalah dua kali ganda panjangnya daripada enam perkhabaran yang lain. kepanjangan ini sesuai dengan peranannya di tengah-tengah kerangka dan tempoh penganiayaan yang panjang yang ia gambarkan dalam sejarah Kristian. Kedua, Tiatira adalah satu-satunya jemaat yang para anggota  setianya disebut "sisa" ("rest" [Greek: loipois] di Tiatira—Wahyu  2:24), menunjukkan bahawa walaupun semasa zaman  gelap ketika itu, Tuhan mempunyai para pengikut yang setia.

Ketiga, Tiatira adalah satu-satunya gereja yang dikatakan oleh Yesus bahwa " kerja-kerja terakhir  mereka melebihi daripada yang pertama" (Wahyu 2:19). Sementara semua gereja-gereja terdahulu sama ada dalam penurunan atau bertahan dengan mantap, Tiatira sedang membaik. Diletakkan di tengah-tengah sejarah tujuh jemaat, perkhabaran positif ini bermaksud bahawa Tuhan membawa orang keluar daripada kemurtadan dan, melalui perkhabaran berikutnya, Dia sedang mempersiapkan gereja untuk kedatangan Yesus yang kedua kali. Walaupun Syaitan menuduh para pengikut Tuhan untuk membuat  mereka kecewa dan terganggu perhatian, Yesus dan Roh Kudus menegur untuk memberi semangat dan menyembuhkan.

**V. Laodikia dan Era Akhir Sejarah Bumi**

Sebagai umat  Seventh-day Adventist, kita sering kali melihat perkhabaran kepada Laodikia terpakai terutamanya kepada kita pada akhir zaman. Bukti terbaik untuk ini ialah hubungan antara Wahyu 3:18 dan Wahyu 16:15. Tiada ayat lain dalam Alkitab mengandungi empat kata utama yang terdapat dalam kedua-dua  ayat ini. Kedua-dua ayat ini mengandungi perkataan-perkataan Yunani bagi perkataan "melihat" (Yunani: blepô), "pakaian" (Yunani: himation), "malu" (Yunani: aischunê, aschêmosunê) dan "ketelanjangan" (Yunani: gumnotês, gumnos). Kemasukan ini adalah selari yang menarik. Di tengah-tengah ayat yang bercakap tentang  Harmagedon (Wahyu 16: 14-16), ada panggilan untuk berjaga-jaga akhir zaman dalam bahasa Laodikia (Wahyu 16:15, bandingkan Wahyu 3:18). Panggilan ini adalah bukti yang jelas bahawa Laodikia melambangkan gereja akhir sejarah bumi.

### Bahagian III: Penerapan Hidup

Berapa banyakkah wanita yang digambarkan dalam kitab Wahyu, dan apakah peranan mereka dalam perkhabaran buku itu? Terdapat empat wanita yang digambarkan dalam Wahyu. Dua adalah tokoh yang positif, dan dua lagi adalah yang negatif. Yang pertama adalah Jezebel, pemimpin penentang kepada orang-orang yang setia di Tiatira (Wahyu 2: 20-23). Yang kedua adalah wanita yang saleh dalam Wahyu 12 (Wahyu 12: 1, 2, 5, 6, 14-17). Yang ketiga ialah pelacur Babel (Wahyu 17: 1-7, 16). Yang keempat adalah pengantin Anak Domba (Wahyu 19: 7, 8). Keempat-empatnya   dikaitkan dengan gereja, baik secara positif mahupun negatif. Jezebel, penentang Tiatira, mendahului Babil pelacur, yang berpakaian seperti Imam Besar (Wahyu 17: 4). Jika bahagian pertama dari Tiatira menggambarkan  gereja abad pertengahan, maka kedua-dua imej itu sangat berkaitan. Penentantg  Kristus sering memakai wajah Kristian.

Begitu juga, wanita dalam Wahyu 12 menggambarkan umat Tuhan yang setia sepanjang sejarah. Pengantin perempuan Anak Domba dalam Wahyu 19: 7, 8 menggambarkan umat setia Tuhan pada akhir sejarah dilambangkan oleh Yerusalem Baru. Maka ianya masuk akal bahawa  wanita dalam Wahyu 17 itu menggambarkan semua orang yang menentang Tuhan, terutama kuasa agama yang bersatu dengan kuasa duniawi sekular untuk membentuk Babel akhir zaman. "Perempuan" dalam Wahyu menggambarkan mereka yang mengaku sebagai pengikut Kristus, tetapi bergantung pada wanita mana, pengakuannya mungkin tidak ikhlas.

Bagaimanakah seharusnya umat Seventh-day Adventist mengaplikasikan perkhabaran Wahyu 3: 18-21 kepada diri mereka sendiri? Apakah yang ada dalam ayat itu untuk kita semua pelajari? Emas dapat menyatakan nilai yang ada pada kita  di mata Tuhan, serta iman yang telah menjalani proses penajaman dan penyucian. Pakaian putih menggambarkan kebenaran Kristus yang diberikan kepada kita. Pelumas  mata menggambarkan pengertian rohani yang membantu kita   melihat dengan jelas keperluan kita akan Kristus.

Walaupun disiplin Yesus  diperlukan (Wahyu 3:19), Dia tidak pernah memaksa sesiapapun  untuk mengikuti Dia. Dia dengan lembut mengundang dan membiarkan keputusan itu di tangan kita (Wahyu 3:20). Dia memegang janji   segala janji-janji kepada kita. Jika kita mengundang Yesus untuk memerintah hari kita dan menang  (Wahyu 3:21), kita akan mengambil bahagian dalam takhtaNya. Seperti yang dinyatakan oleh emas yang telah dimurnikan dalam api, Tuhan melihat nilai yang tak terhingga dalam diri kita.

Apakah galakan yang boleh kita ambil dari kesedaran bahawa ramai orang Kristian purba tetap setia kepada Tuhan di tengah kota-kota yang tidak beriman?