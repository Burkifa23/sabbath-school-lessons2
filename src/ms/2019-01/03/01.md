---
title:  Perkhabaran Yesus Kepada Tujuh Jemaat
date:   12/01/2019
---

### Bacaan Untuk Pelajaran Minggu Ini
Wah. 2:8–11, 3:7–11, 2:12–17, 14:12, 2:18–29, 3:1–6, 3:14–22, Yes. 61:10.

> <p>Ayat Hafalan</p>
> “ ‘Barangsiapa menang, ia akan Kududukkan bersama-sama dengan Aku di atas takhta-Ku, sebagaimana Akupun telah menang dan duduk bersama-sama dengan Bapa-Ku di atas takhta-Nya’ ” (Wahyu 3:21).

Dari Patmos, Yesus mengirimkan  melalui  Yohanes surat  mengandungi tujuh perkhabaran kepada umatNya. Walaupun perkhabaran tersebut adalah mengenai  jemaat di Asia pada zaman Yohanes, namun perkhabaran itu juga,  secara nubuatan, menggambarkan dalam simbol keadaan gereja  sepanjang sejarah.

Perbandingan  perkhabaran ini yang hampir sama menunjukkan bahawa mereka mengikuti struktur enam ganda yang sama. Setiap daripadanya dimulakan dengan Yesus menujukan perkhabaranNya kepada  jemaat tertentu dengan  menyebut  nama. Bahagian kedua bermula dengan ungkapan: “‘Inilah firman dari Dia, yang. . ., ’ ” di mana Yesus memperkenalkan diri kepada setiap gereja dengan menggunakan gambaran dan simbol  yang terdapat dalam bab 1. Gambaran-gambaran Yesus itu sesuai dengan keperluan khusus setiap gereja. Oleh itu, Yesus menunjuk kepada keupayaanNya untuk memberi penyelesaian kepada perjuangan dan situasi mereka yang berbeza. Seterusnya, Yesus memberikan penilaian gereja dan kemudian menasihati gereja bagaimana untuk keluar daripada keadaannya. Akhir sekali, setiap perkhabaran disimpulkan dengan rayuan untuk mendengarkan perkhabaran Roh dan dengan janji-janji kepada mereka yang menang.

Seperti yang  kita telah lihat dalam pelajaran minggu lalu dalam analisis kita tentang  perkhabaran-kepada jemaat pertama  di Efesus, dan seperti yang kita akan lihat dalam kajian kita minggu ini kepada enam lagi perkhabaran yang selebihnya, kita akan melihat bahawa Yesus menawarkan pengharapan dan jawapan bagi keperluan setiap  gereja dalam setiap keadaan. Oleh itu, sesungguhnya Dia boleh memenuhi keperluan kita hari ini, juga.

_*Pelajari Pelajaran Minggu ini sebagai persediaan pada Hari Sabat,  19 Januari_