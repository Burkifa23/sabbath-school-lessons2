---
title:  Perkhabaran Kristus ke Sardis
date:   15/01/2019
---

Sardis mempunyai sejarah yang gilang-gemilang. Namun,  apabila sampai ke zaman Roma, kota itu telah kehilangan martabatnya. Walaupun bandar itu masih menikmati kekayaan, namun kemuliaannya telah berakar pada sejarah masa lalu daripada pada realiti sekarang. Kota purba itu telah dibina di atas bukit yang curam dan, hampir tidak dapat ditembusi. Oleh kerana penduduknya  merasa sangat aman, maka tembok kota itu  dijaga dengan cuai.

`Sila baca Wahyu 3: 1-6 bersama dengan Matius 24: 42-44 dan 1 Tesalonika 5: 1-8. Apakah tiga perkara yang Yesus  desak orang Kristian di Sardis untuk lakukan sebagai penyembuh kepada  keadaan rohani mereka? Bagaimanakah amaran Yesus untuk " berjaga-jaga" sesuai dengan sejarah kota tersebut?`

Walaupun Yesus mengenali beberapa orang Kristian di Sardis sebagai setia, namun kebanyakan mereka mati secara rohani. Gereja tidak ditegur dengan sebarang dosa terbuka atau kemurtadan (seperti yang berlaku di Pergamum dan Tiatira), tetapi ditegur kerana kelesuan rohani.

Perkhabaran kepada jemaat di Sardis terpakai secara nubuatan kepada situasi rohani Protestan pada masa pasca-Reformasi, bermula sekitar tahun 1565 hingga 1740, ketika gereja merosot ke dalam formalisme yang tidak bernyawa dan keadaan puas hati rohani. Di bawah kesan peningkatan rasionalisme dan sekularisme, fokus kepada rahmat injil yang menyelamatkan dan komitmen kepada Kristus merosot, memberi ruang kepada perbalahan yang berkaitan dengan dasar kepercayaan, dan perbalahan falsafah yang kosong. Gereja pada masa ini, walaupun kelihatan hidup, tetapi secara rohani ianya mati.

Surat ini juga terpakai untuk setiap generasi umat Kristian. Ada orang Kristian yang selalu bercakap mengenai kesetiaan   mereka kepada Kristus pada masa lampau. Malangnya, orang yang sama ini tidak ada yang dikongsikan mengenai pengalaman mereka bersama Kristus sekarang. Agama mereka adalah pada nama sahaja, kekurangan agama yang benar di hati dan komitmen yang tulus kepada Injil.

`Sentiasa kekalkan dalam fikiran kita kebenaran agung tentang   keselamatan melalui iman kepada Kristus sahaja, dalam   cara apakah kita boleh mengatakan bahawa perbuatan kita tidak didapati "sempurna" di hadapan Tuhan? Apakah maksudnya, dan bagaimanakah kita dapat "menyempurnakan"  perbuatan kita di hadapanNya? Lihat Matt. 5: 44-48.`