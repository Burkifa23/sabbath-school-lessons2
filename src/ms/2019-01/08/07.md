---
title:  Renungan Tambahan
date:   22/02/2019
---

Baca Ellen G. White, “Snares of Satan,” ms. 518–530, di dalam The Great Controversy.

Tujuan Wahyu 12 adalah, pertama sekali, untuk memberitahu umat Tuhan bahawa peristiwa akhir zaman adalah sebahagian daripada konflik besar antara Kristus dan Syaitan dan pasukan jahatnya. Buku ini memberi amaran kepada umat Tuhan tentang apa yang mereka hadapi hari ini dan akan hadapi dengan lebih serius pada masa akan datang—musuh  yang berpengalaman dan sangat marah. Paulus memberi amaran kepada kita tentang aktiviti akhir iblis "disertai rupa-rupa perbuatan ajaib, tanda-tanda dan mujizat-mujizat palsu, dengan rupa-rupa tipu daya jahat terhadap orang-orang yang harus binasa karena mereka tidak menerima dan mengasihi kebenaran yang dapat menyelamatkan mereka." (2 Tes 2: 9, 10).

Wahyu mendesak kita untuk mengambil serius masa depan dan menjadikan Tuhan ketergantungan kita yang utama. Di sisi lain, Wahyu memberi jaminan kepada kita bahawa walaupun Syaitan adalah musuh yang kuat dan berpengalaman, dia tidak cukup kuat untuk mengalahkan Kristus (lihat Wahyu 12: 8). Bagi umat Tuhan, harapan hanya boleh didapatkan di dalam Dia yang telah mengalahkan Iblis dan pasukan Syaitannya yang lalu. Dia (Kristus) telah berjanji untuk bersama dengan pengikut-pengikutNya yang setia "senantiasa sampai ke akhir zaman" (Mat 28:20).

**Soalan Perbincangan** 

`1. Sebagai umat Seventh-day Adventist, kita melihat diri kita sebagai memenuhi ciri-ciri umat sisa  akhir zaman. Betapa satu keistimewaan! Juga, betapa satu tanggungjawab. (Lihat Lukas 12:48.) Bagaimanapun, mengapakah kita perlu berhati-hati untuk tidak memikirkan bahawa peranan ini menjamin keselamatan peribadi kita sendiri?`

`2. "Kita terlalu banyak berbicara tentang kuasa Iblis. Memang benar bahawa Iblis adalah makhluk yang berkuasa; tetapi saya bersyukur kepada Tuhan kerana seorang Juruselamat yang perkasa, yang telah melemparkan si jahat dari surga. Kita bercakap tentang musuh kita, kita berdoa tentang dia, kita memikirkan tentang dia; dan dia semakin besar dalam imaginasi kita. Sekarang mengapa tidak bercakap tentang Yesus? Mengapa tidak memikirkan kuasa dan kasihNya? Syaitan gembira kerana kita membesarkan kuasanya. Peganglah Yesus, bermeditasilah kepadaNya, dan dengan melihatNya, anda akan terubah ke dalam  imejNya.”—Ellen G. White, Advent Review and Sabbath Herald, 19 Mac, 1889.  Dengan cara bagaimanakah orang Kristian membesarkan kuasa Syaitan? Di sisi lain, apakah bahaya yang ada di sini untuk menafikan bukan hanya realiti kuasa Iblis tetapi realiti kewujudannya juga?`