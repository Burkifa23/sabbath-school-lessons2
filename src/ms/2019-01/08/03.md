---
title:  Syaitan Dilemparkan ke Bumi
date:   18/02/2019
---

`Sila baca Wahyu 12: 7-9, yang bercakap tentang perang di syurga. Apakah sifat peperangan yang menyebabkan pengusiran Syaitan dari syurga?`

Syaitan diusir dari syurga pada permulaan kontroversi yang besar itu, apabila ia memberontak terhadap kerajaan Tuhan. Dia mahu merampas takhta di syurga dan menjadi "seperti yang Maha Tinggi" (Yes 14: 12-15). Dia berdiri dalam pemberontakan terbuka terhadap Tuhan tetapi dikalahkan dan kemudian dibuang ke bumi. Bagaimanapun, dengan menipu Adam dan Hawa, Syaitan merampas pemerintahan Adam ke atas dunia ini (Lukas 4: 6). Dengan mengisytiharkan sendiri dirinya sebagai penguasa dunia ini (Yohanes 12:31), dia menuntut hak untuk menghadiri perhimpunan syurgawi sebagai wakil bumi (Ayub 1: 6-12). Walau bagaimanapun, sejak kekalahanya di kayu salip, Syaitan dan malaikat-malaikatnya yang jatuh telah terkurung di bumi sebagai penjara, hingga tiba masanya mereka menerima hukuman mereka (2 Pet. 2: 4, Yudas 6).

Dengan kematianNya, Yesus telah menebus apa yang telah hilang, dan karakter sebenar Iblis didedahkan di hadapan alam semesta. "Syaitan melihat bahawa penyamarannya telah robek. Pentadbirannya telah terdedah di hadapan para malaikat yang tidak jatuh dan di hadapan alam surgawi. Dia telah mendedahkan dirinya sebagai pembunuh. Dengan menumpahkan darah Anak Tuhan, dia telah mencabut dirinya sendiri daripada simpati makhluk-makhluk surgawi. Sejak itu kerjanya telah dibatasi.”—Ellen G. White, The Desire of Ages, p. 761. Di hadapan seluruh alam semesta, pemerintahan di atas bumi dipindahkan daripada Iblis kepada Yesus, dan Dia diisytiharkan sebagai penguasa yang sah di bumi (Efesus 1: 20-22, Fil. 2:9-11).

Yesus menubuatkan peristiwa ini dengan berkata: “ ‘Sekarang berlangsung penghakiman atas dunia ini: sekarang juga penguasa dunia ini akan dilemparkan ke luar’ ” (Yohanes 12:31).

Dengan penghakiman ini terhadap Syaitan, “ ‘telah tiba keselamatan dan kuasa dan pemerintahan Tuhan kita, dan kekuasaan Dia yang diurapi-Nya’ ” (Wahyu 12:10). Syaitan masih mempunyai kuasa terhad untuk membahayakan umat Tuhan di bumi, tetapi dengan kesedaran bahawa "dia mempunyai masa singkat" yang masih tinggal (Wah 12:12). Namun, walaupun waktu baginya, sesungguhnya, "pendek," dia melakukan segala yang dia mampu untuk menyebabkan kesakitan, penderitaan, dan malapetaka di sini.

`Apakah yang dinyatakan oleh Wahyu 12:11 tentang bagaimana kita untuk mempertahankan diri melawan  iblis? (lihat juga Efesus Eph. 6:10–18.)`