---
title:  Perang Melawan Umat Sisa
date:   20/02/2019
---

`Sila baca Wahyu 12:17. Pada akhir zaman, siapakah yang diperangi habis-habisan oleh Syaitan?`

Perkataan yang lain, atau sisa, menggambarkan orang-orang yang tetap setia kepada Tuhan sementara majoritinya murtad (1 Raja-raja 19:18, Wahyu 2:24). Sementara majoriti orang di dunia memihak kepada Syaitan pada akhir zaman, sekelompok orang yang Tuhan bangkitkan/munculkan selepas tahun 1798,  akan      tetap setia kepada Kristus   menghadapi kemarahan Syaitan.

`Apakah dua ciri-ciri umat sisa di dalam Wahyu 12:17? Bagaimanakah seseorang dapat yakin bahawa dia tergolong dalam umat sisa   akhir zaman Tuhan?`

Umat sisa akhir zaman memelihara perintah-perintah Tuhan. Wahyu 13 menunjukkan bahawa loh batu pertama daripada Perjanjian itu akan menjadi pusat kepada konflik akhir zaman. Komponen utama daripada empat perintah  pertama adalah penyembahan. Isu utama dalam krisis akhir adalah siapa yang patut disembah. Sementara orang-orang di dunia akan memilih untuk menyembah patung binatang itu, umat sisa pula akan menyembah Tuhan Pencipta (Wahyu 14: 7). Perjanjian keempat itu, Sabat,  menunjuk kepada Tuhan sebagai Pencipta kita, yang merupakan satu sebab mengapa ia akan memainkan peranan penting dalam krisis terakhir pada akhir zaman.

Selain itu, ciri kedua umat sisa akhir zaman adalah bahawa mereka "memiliki kesaksian Yesus Kristus,"   yang mana Wahyu 19:10 terangkan adalah " ‘roh nubuat.’ " Dengan membandingkan ayat ini dengan Wahyu 22:9, kita melihat bahawa “saudara-saudara”  Yohanes yang memiliki kesaksian Yesus adalah para nabi. Oleh itu,   "kesaksian Yesus" merujuk kepada Yesus yang memberi kesaksian kepada kebenaran melalui nabi-nabiNya, seperti yang Dia lakukan melalui Yohanes (Wahyu 1: 2). Wahyu menunjukkan bahawa pada akhir zaman, umat Tuhan akan mempunyai “roh nubuat” di tengah-tengah mereka, untuk membimbing mereka mengharungi masa-masa yang sukar itu, apabila Syaitan akan berusaha keras untuk menipu dan membinasakan mereka. Kita, sebagai umat Adventist, telah diberikan kurnia itu dalam pelayanan dan tulisan-tulisan Ellen G. White.

`Apakah yang anda lihat sebagai sebahagian daripada pengetahuan luar biasa yang telah diberikan melalui "roh nubuat"? Apakah kewajipan  yang kurnia ini letakkan di atas bahu kita, secara individu dan sebagai gereja?`