---
title:  Syaitan, Musuh Yang Tewas
date:   16/02/2019
---

### Bacaan Untuk Pelajaran Minggu Ini
Wahyu 12; Kejadian 3:15; Yes. 14: 12-15; Dan. 7: 23-25; 2 Tes. 2: 8-12; Wahyu 13:13, 14; 19:20.

> <p>Ayat Hafalan</p>
> “ ‘Dan mereka mengalahkan dia oleh darah Anak Domba, dan oleh perkataan kesaksian mereka. Karena mereka tidak mengasihi nyawa mereka sampai ke dalam maut’ ” (Wahyu 12:11).

Wahyu 12-14 mempersiapkan kita ke  bahagian akhir zaman  buku tersebut (Wahyu 15:1-2:5). Sementara bahagian pertama daripada Wahyu menggambarkan perjuangan rohani gereja   yang dimusuhi dunia sepanjang Era Kristian, bahagian kedua pula memberi tumpuan kepada peristiwa-peristiwa utama yang membawa kepada Kedatangan Kedua dan kerajaan Tuhan.

Tujuan bab 12 adalah untuk memberikan kita gambaran besar di sebalik krisis akhir sejarah dunia. Ia menunjukkan kepada kita perkembangan sepanjang sejarah kontroversi besar antara Kristus dan Syaitan.

Di dalam kitab Wahyu, Syaitan adalah musuh utama Tuhan dan umatNya. Kewujudannya adalah nyata, dan dia berdiri di belakang semua kejahatan dan pemberontakan di alam semesta. Dia tahu bahawa peluang terakhirnya untuk berjaya melawan Tuhan sebelum Kedatangan Kedua adalah dengan memenangi pertempuran Harmagedon. Oleh itu, dia menumpukan semua usahanya untuk bersiap  menghadapi peristiwa itu.

Wahyu 12 bertujuan untuk memberikan umat Tuhan jaminan bahawa Syaitan tidak akan menang. Ia juga merupakan amaran bahawa Syaitan bertekad dan akan melancarkan perang habis-habisan melawan gereja sisa akhir zaman Tuhan dan bahawa satu-satunya harapan dan kuasa mereka untuk menang  hanya di dalam Kristus. 

_*Pelajari Pelajaran Minggu ini sebagai persediaan pada Hari Sabat,  23 Februari._