---
title:  Komen Guru
date:   11/01/2019
---

### Bahagian I: Gambaran Keseluruhan

**Ayat Utama**: Wahyu 2:7

**Fokus Kajian**: Tumpuan kita dalam pelajaran ini adalah pada pengenalan kepada perkhabaran yang ditujukan kepada tujuh jemaat (Wahyu 1: 9-2: 7).

**Pengenalan**: Wahyu 1: 9-20 menyediakan latar belakang bagi perkhabaran kepada tujuh jemaat dalam bab 2 dan 3. Aspek-aspek penglihatan gilang-gemilang tentang Kristus  menyediakan latar belakang yang unik untuk setiap tujuh perkhabaran tersebut. Yesus mengetahui setiap satu daripada tujuh jemaat itu dan bertemu dengan mereka di mana mereka berada. Pelajaran itu ditutup dengan melihat lebih jelas perkhabaran kepada jemaat di Efesus (Wahyu 2: 1-7).
 
**Tema Pelajaran**: Fokus petikan  (Wah 1: 9-2: 7) memperkenalkan tema-tema berikut:

**I. Identiti Hari Tuhan dalam Wahyu 1:10**

Sabat adalah pilihan yang paling mungkin bagi pemahaman Yohanes tentang Hari Tuhan.

**II. Yesus Menemui Jemaat Di Mana Mereka Berada.**

Yesus mendekati setiap tujuh jemaat yang mempunyai ciri-ciri  berbeza yang diambil daripada kata-kata penghantar Penglihatan itu (Wahyu 1: 9-20).

**III. Huraian Asas Yohanes kepada Wahyu  (Berdasarkan Wahyu 1:19)**

Dalam Wahyu 1:19 Yohanes meringkaskan keseluruhan penglihatan itu sebagai berkenaan dengan perkara-perkara yang ada (semasa) dan perkara-perkara yang akan berlaku di masa depan. Wahyu 4: 1 menunjukkan bahawa sebahagian besar daripada Wahyu berfokus kepada masa depan. Masa depan ini bermula pada zaman Yohanes dan berpanjangan hingga ke akhir zaman.

**IV. Menafsirkan Tujuh Perkhabaran yang Ditujukan kepada Tujuh Jemaat** 

Perkhabaran kepada tujuh jemaat mengandungi maklumat untuk gereja-gereja sebenar di Asia Kecil, tetapi mereka juga selari dengan keadaan rohani Kekristianan dalam tempoh sejarah yang berbeza.

Penerapan Hidup: Para pelajar dijemput untuk memikirkan implikasi daripada gambaran yang mengejutkan tentang Yesus dalam Wahyu 1: 12-16, reaksi Yohanes terhadap gambaran ini (Wahyu 1:17), dan respons Yesus kepada Yohanes yang sangat baik dan menghibur Yesus (Wahyu 1:17, 18).

### Bahagian II: Ulasan 

Kata-kata pembukaan bagi penglihatan dalam buku Wahyu (Wahyu 1: 12-18) berpusat pada gambaran gilang-gemilang tentang  Yesus. Dia adalah "Seperti Anak Manusia" (Wahyu 1:13), Dia yang telah mati dan kini hidup untuk selama-lamanya (Wahyu 1:18). Berdasarkan Daniel 10: 5, 6 dan beberapa ayat Perjanjian Lama yang lain, penglihatan ini menggambarkan Yesus yang hanya dilihat pada ketika Transfigurasi semasa pelayananNya di bumi. Ciri-ciri Yesus dalam penglihatan itu diulangi sepanjang tujuh perkhabaran bab 2 dan 3. Penglihatan itu adalah seperti latar belakang pentas untuk aksi pertama persembahan.  

Di samping penglihatan tentang Yesus (Wah 1: 12-18), pelajaran ini juga membicarakan lokasi dan masa ketika Yohanes menerima penglihatan tersebut (Wahyu 1: 9-11),  merupakan asas penafsiran bagi  penglihatan itu (Wah 1: 19, 20), dan analisis perkhabaran kepada gereja di Efesus (Wahyu 2: 1-7).

**Tema Utama Pelajaran 2 Dihuraikan**:

**I. Identiti Hari Tuhan dalam Wahyu 1:10**

Pandangan   yang paling popular    di kalangan para pengulas adalah bahawa "Hari Tuhan" dalam Wahyu 1:10 adalah hari Ahad, hari pertama dalam seminggu. Kekuatan pandangan ini adalah kerana  para Bapa Gereja kemudiannya menggunakan ungkapan “Hari Tuhan”  itu dengan merujuk kepada Ahad, yang sama erti dengan bahasa Latin, dominus diesi, menjadi salah satu daripada nama-nama  untuk hari Ahad di Gereja Latin. Tetapi semua rujukan yang jelas kepada Ahad sebagai "Hari Tuhan" jauh terkemudian  daripada Wahyu dan, dengan itu, tidak dapat berfungsi sebagai bukti untuk makna “Hari Tuhan” ketika Yohanes menulis.

Penjelasan terbaik untuk Hari Tuhan dalam Wahyu 1:10 adalah bahawa Yohanes  merujuk kepada  Sabat hari ketujuh. Walaupun uangkapan  "Hari Tuhan" (kuriakê hemêra) tidak pernah digunakan di tempat lain dalam Perjanjian Baru atau dalam terjemahan Yunani Perjanjian Lama, namun banyak kesamaan yang kuat merujuk kepada  Sabat hari ketujuh. Hari ketujuh adalah "hari Sabat Tuhan [kuriô] Allahmu" (Keluaran 20:10, Ulangan 5:14).  "Tuhan" (kurios) sering merujuk  hari ketujuh sebagai "SabatKu" (ta sabbata mou—Keluaran  31:12, 13; Im 19: 3, 30; Im 26: 2; -6, Yehezkiel 20:12, 13, 16, 20-21, 24; 22: 3-8, 23: 36-38; 44: 12-24). Dalam bahasa Ibrani berkaitan dengan Yesaya 58:13 Yahweh memanggil hari Sabat "Hari kudusku."  Akhir sekali, ketiga-tiga Injil Sinoptik (Mat. 12: 8; Mark. 2:27, 28; Lukas 6: 5) mengutip Yesus sebagai berkata bahawa "Anak Manusia adalah Tuhan. . . atas hari Sabat [kurios tou sabbatou]. "Oleh itu, ianya aneh, jika Yohanes menggunakan ungkapan "Hari Tuhan" untuk mana-mana hari dalam seminggu daripada yang kita sebut hari Sabtu.

**II. Yesus Menemui Para Jemaat Di Mana Mereka Berada.**

Yesus muncul dalam babak Wahyu dalam gambaran yang menakjubkan (Wahyu 1: 12-20). Yesus yang sama mempunyai hubungan erat dengan tujuh jemaat (Wahyu 1:20). Dia mengenali setiap orang secara intim (Wah 2: 2, 9, 13, 19; 3: 1, 8, 15).  Dia memperkenalkan diri kepada setiap jemaat dengan satu, dua, atau tiga ciri lain daripada penglihatan sebelumnya.

Sebagai contoh, perkhabaran ke Efesus (Wahyu 2: 1-7) menggambarkan Yesus sebagai Dia yang memegang tujuh bintang di tanganNya (Wahyu 1:20) dan berjalan di antara tujuh kaki dian emas (Wah 1:12, 13 ). Dalam perkhabaran ke Smirna (Wahyu 2: 8), Yesus adalah yang pertama dan yang terakhir, yang telah mati dan bangkit kembali (Wahyu 1:17, 18). Dalam surat ke Pergamus, Dia datang dengan pedang yang tajam, bermata dua (Wah 2:12; 1:16). Begitulah dalam keseluruhan surat tujuh jemaat.

Ini perkara yang menarik. Yesus menampilkan diriNya dengan cara yang berbeza kepada setiap tujuh jemaat tersebut. Dia mampu menyesuaikan diri dengan setiap keperluan dan keadaan tertentu jemaat. Dalam erti kata lain, Dia bertemu setiap jemaat sebagaimana keadaan jemaat tersebut. Jika tiada jemaat dan tiada Kristian yang mempunyai gambaran penuh tentang Yesus, maka kita semua mempunyai alasan untuk  merendahkan hati. Kita semua adalah orang yang baru belajar, walaupun sudah   banyak yang telah diterangkan kepada kita.

**III. Huraian Asas Yohanes kepada Wahyu  (Berdasarkan Wahyu 1:19)**

Penulis Wahyu sering memasukkan petunjuk kecil tentang susunan  dan idea-idea utama buku itu dalam ayat-ayat peralihan [penghubung kepada topik seterusnya]. Salah satu ayat peralihan ialah Wahyu 1:19. Dalam ayat ini, Yohanes membentangkan rancangan keseluruhan buku itu. Ayat itu bermula, " 'oleh sebab itu, tuliskanlah   apa yang telah kamu lihat' " (terjemahan penulis). Kalimat ini sama dengan ayat 11: "Tuliskanlah apa yang kamu lihat" (terjemahan penulis). Ayat 11 adalah present tense [kata kerja semasa] dan ayat 19 adalah past tense [kata kerja yang sudah berlalu] (Yunani indikator aorist). Ini bererti keseluruhan penglihatan Wahyu diberikan antara arahan dalam ayat 11 dan arahan dalam ayat 19. Sekarang dia diberitahu/diarahkan untuk menulisnya.

Apakah yang Yohanes telah lihat?  Dua perkara: "Perkara-perkara yang terjadi sekarang" dan "perkara yang akan terjadi sesudah itu" (Wahyu 1:19). Jadi kitab Wahyu merangkumi kedua-dua perkara semasa pada zaman tujuh jemaat tersebut dan perkara-perkara yang akan datang, dari perspektif mereka.  

Dalam Wahyu 4: 1 Yesus berkata kepada Yohanes, " Naiklah ke mari dan Aku akan menunjukkan kepadamu apa yang harus terjadi sesudah ini."  Kenyataan ini adalah sama dengan Wahyu 1:19. Bermula dengan Wahyu 4: 1, selebihnya Wahyu memusatkan perhatian terutamanya pada masa depan selepas zaman Yohanes. Walaupun ada imbasan kembali ke salib (Wah 5: 6, 12:11),  bahkan peristiwa-peristiwa sebelum Penciptaan (Wah 12: 4), namun tumpuan utama, sebahagian besar daripada buku itu, adalah peristiwa-peristiwa masa depan untuk zaman Yohanes.

Jadi, apakah "perkara-perkara yang terjadi sekarang dan perkara-perkaran yang terjadi selepas ini" dalam Wahyu 1:19? Jawapannya: semua yang terjadi di antara Wahyu 1:19 dan 4: 1, iaitu perkhabaran yang ditujukan kepada tujuh jemaat. Seperti yang   pelajaran itu nyatakan,   perkhabaran itu juga mempunyai kepentingan secara nubuatan  untuk seluruh era Kristian, sebagai tambahan kepada membicarakan situasi tujuh jemaat tersebut, dan kepada perkhabaran yang Yesus bawakan kepada mereka. Perhatian yang teliti kepada Wahyu 1:19 menunjukkan bagaimana ayat-ayat utama Wahyu dapat membantu pembaca melihat struktur dalam fikiran Yohanes dan dalam fikiran Dia yang memberikan penglihatan itu kepadanya.

**IV. Menafsirkan Tujuh Perkhabaran kepada Tujuh Gereja** 

Perkhabaran kepada tujuh jemaat itu adalah “surat bersifat nubuatan.” Surat-surat itu lebih menyerupai Matius 24    daripada ianya seperti Daniel atau Wahyu. Jadi perkhabarannya  adalah berkaitan dengan keadaan tujuh jemaat sebenar di Asia Kecil, yang mula-mula menerima perkhabaran tersebut (Wah 1: 4, 11), dan lanjutannya, bagi semua orang yang membaca perkhabaran ini (Wah 1: 3 ; 2: 7, 11, 17, 29, dan selanjutnya).

Walau bagaimanapun, terdapat lebih daripada tujuh gereja di Asia Kecil, dan keadaan rohani di dalam gereja-gereja tersebut selari dengan keadaan rohani Kekristianan dalam tempoh sejarah yang berbeza bermula dari zaman Yohanes hingga ke hari ini. Oleh itu, apa yang tertanam dalam perkhabaran-perkhabaran ini yang ditujukan kepada tujuh gereja dalam sejarah adalah kajian besar mengenai perkembangan utama sejarah Kristian. Tempoh ini dibincangkan secara ringkas dalam ulasan spesifik pada setiap gereja dalam pelajaran 2 dan 3.

**V. Perkhabaran Kepada Jemaat di Efesus**

Gereja di Efesus adalah jemaat pertama yang dibicarakan oleh Yesus, menggambarkan diriNya sebagai Dia yang berjalan di tengah-tengah tujuh kaki dian emas dan memegang tujuh bintang di tangan kananNya (Wah 2: 1). Kata kerja "berjalan" dan "memegang" menggambarkan penjagaan peribadi   dan perhatian Yesus yang mendalam. Walaupun Yesus menjaga mereka, jemaat itu kehilangan kasihnya yang  mula-mula untuk Dia dan terganggu oleh perkara-perkara lain dan perlu bertaubat. Perkhabaran pertama ini tidak hanya berlaku untuk jemaat Efesus pada abad pertama tetapi mencerminkan penilaian Yesus secara umum tentang gereja Kristian pada abad pertama. Sedikit demi sedikit pengalaman kasih pertama Kristian yang awal telah berkurang dan keperluan untuk kembali kepada kekuatan kasih mereka yang mula-mula  menjadi jelas (lihat 1 Yohanes 4: 7-11).

### Bahagian III: Penerapan Hidup

1.	Mengapakah Yesus yang Maha Pemurah dan Maha Pengampun, yang telah membasuh kaki murid-muridNya, digambarkan dengan cara yang luar biasa dan mengejutkan dalam Wahyu 1: 12-16? Walaupun penampilan Yesus amat menakutkan Yohanes, ketakutan bukanlah respons yang Yesus inginkan  (Wahyu 1:17, 18). Seperti seorang guru sekolah rendah di dalam bilik darjah, Tuhan kadang-kadang harus mendapatkan penghormatan kita sebelum kita akan mengambil sikap baikNya dengan sungguh-sungguh. Tetapi untuk benar-benar mengenal Tuhan adalah untuk mengasihi Dia. Bapa itu adalah sama seperti Yesus (Yohanes 14: 9).
2.	Apakah penghuraian tentang Yesus dalam Wahyu 1 katakan kepada kita tentang rayuan Yesus kepada semua manusia? Dalam penglihatan Yohanes tentang Yesus dalam Wahyu 1, Yesus diuraikan dengan teliti sebagai "Satu seperti Anak Manusia," yang mempunyai rambut putih dan mata seperti nyala api.  Wajahnya seperti matahari bersinar dalam kekuatannya, dan Dia memegang bintang di tangan kananNya. Dia adalah "yang pertama dan yang terakhir" dan memegang kunci  maut dan kerajaan maut. Penghuraian ini pastinya mengingatkan kepada "Seorang seperti Anak Manusia" dalam Daniel 7:13, orang-orang Yahudi yang takut akan Tuhan yang sudah lama menanti-nantikan  Mesias mereka pasti akan memperhatikannya. Namun, para pengulas juga telah menyebut bahawa gambaran tentang  Yesus itu juga akan menarik orang-orang bukan Yahudi dengan beberapa gagasan mereka tentang dewa. Pasti, Yesus ditampilkan sebagai Yang dapat memenuhi kehendak sejati semua manusia. Dia bertemu dengan kita di mana kita berada dan mengangkat kita. Dia seperti kita namun memegang kunci  maut dan kerajaan maut. Dia amat berkuasa namun bijak dan pengasih. Dia adalah kerinduan sebenar manusia. 