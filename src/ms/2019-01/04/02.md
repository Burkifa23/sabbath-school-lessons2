---
title:  Di Ruangan Takhta Syurgawi
date:   20/01/2019
---

Bermula dalam Wahyu 4:1, Yesus menjemput Yohanes  naik ke syurga untuk menunjukkan tinjauan panorama sejarah sejak dari zamannya sehingga kedatangan Kristus.

`Sila baca Wahyu 4: 1-8, Yehezkiel 1: 26-28, dan Wahyu 5:11-14 yang menerangkan ruang takhta syurga.  Apakah yang ayat-ayat ini ajarkan kepada kita  tentang sifat dasar ruang takhta syurgawi?`

Yohanes melihat melalui pintu terbuka ke dalam tempat kudus  surgawi dan ke takhta Tuhan. Takhta itu melambangkan kekuasaan Tuhan dan autoriti pemerintahan ke atas  ciptaan, manakala pelangi di sekeliling takhta itu menandakan kesetiaan Tuhan kepada janji-janjiNya (Kej. 9:13–16; Yes. 54:9, 10). Walau bagaimanapun, Syaitan, yang telah merampas kekuasaan bumi ini dan merupakan musuh Tuhan, telah memperdebatkan autoriti ilahi. Isu utama dalam kontroversi  besar antara Tuhan dan Iblis adalah mengenai siapa yang mempunyai hak untuk memerintah. Tujuan majlis mesyuarat syurgawi  yang  Yohanes lihat berkumpul di dalam ruang takhta di syurga, adalah untuk mensahkan  hak Tuhan  memerintah alam semesta. (Wah. 4:1–8, Wah. 5:11–14). 

`Sila baca Wahyu 4: 8-11 dan Wahyu 5: 9-14. Apakah yang dapat anda pelajari mengenai ibadat sejati di dalam petikan-petikan ini?  Dalam bab 4, mengapakah Tuhan layak disembah, dan dalam Wahyu 5:9-14,  mengapa Domba itu layak?`

Wahyu 4 memberikan gambaran umum tentang ruang takhta di tempat kudus surgawi dan penyembahan yang berulang kali berlaku di sana. Sementara penyembahan dalam bab 4 memuji kuasa kreatif Tuhan, bab 5 pula merayakan penebusan yang disediakan oleh Domba yang telah disembelih. Bab-bab ini menunjukkan bahawa ibadat yang sejati menceritakan dan merayakan tindakan agung Tuhan dalam penciptaan dan penebusan. Tuhan, yang menciptakan dunia dalam enam hari, mempunyai kuasa dan keupayaan untuk mengembalikan dunia ini kepada keadaan asalnya dan mengubahnya menjadi rumah kekal bagi umatNya, yang   Dia telah janjikan.

`Fikirkan tentang apa yang diajar oleh injil: Dia Yang telah menciptakan, bukan hanya kita dan dunia kita tetapi seluruh alam semesta, Dia jugalah "Anak Domba yang disembelih" (Wahyu 5:12) untuk kita. Apakah harapan yang luar biasa yang ajaran ini persembahkan di tengah-tengah dunia yang penuh kesakitan dan kekacauan?`