---
title:  Komen Guru
date:   25/01/2019
---

### Bahagian I: Gambaran Keseluruhan

**Ayat Utama**: Wahyu 5:5, 6
 
**Fokus Kajian**: Kita akan pusatkan perhatian kita dalam pelajaran ini kepada penglihatan syurgawi dalam Wahyu 4 dan 5 (Wahyu 4:1â€“5:14). 

**Pengenalan**: Petikan yang dibahaskan  dalam pelajaran ini dibahagikan kepada dua bahagian. Pertama, terdapat huraian umum tentang ibadah surgawi yang diarahkan kepada Yang duduk di atas takhta,  Tuhan Bapa (Wahyu 4: 1-11). Kedua, ada saat krisis di ruang takhta surgawi, tetapi diselesaikan oleh penampilan Anak Domba, Yesus Kristus (Wahyu 5: 1-14).

**Tema Pelajaran**: Pelajaran dan fokus petikan memperkenalkan tema-tema berikut: 

**I. Adakah Wahyu 4 Merupakan satu Gambaran Umum atau Peristiwa  Sekali Sahaja?**

Seperti yang akan kita lihat, butiran ayat itu menjawab soalan ini.

**II. Konsep Ibadat Alkitabiah**

Ibadat bukan tentang kita, ia adalah tentang apa yang Yuhan telah lakukan, dan respons kita yang wajar dan sepenuh hati kepadanya.

**III. Identiti 24 Tua-Tua**

Para Tua-tua itu  bukanlah kumpulan malaikat; mereka mewakili umat Tuhan.

**IV. Makna  Gulungan Kitab yang Termeterai**

Gulungan kitab yang dimeteraikan menggambarkan pelan penyelamatan  Tuhan.

**V. Kelayakan Anak Domba**

Anak Domba itu adalah unik untuk membuka gulungan kitab itu kerana gabungan kemanusiaan dan ketuhanannya.

**VI. Deretan Lima Pujian (Wahyu 4: 8, 11; 5: 9, 10, 12, 13)**

Deretan itu menekankan Ketuhanan Anak Domba.

**VII. Konflik Kosmik**

Konflik itu adalah latar belakang kepada babak   syurgawi ini.

Penerapan Hidup: Para peserta dijemput untuk mempertimbangkan implikasi penglihatan surgawi ini untuk ibadah duniawi dan pemahaman kita mengenai Sabat.

### Bahagian II: Ulasan

Pada permulaan bab 4, Yohanes dijemput ke syurga buat kali pertama (Wah 4: 1). Bab 4 adalah penerangan umum tentang penyembahan terus-menerus di syurga (lihat keterangan berdasarkan ayat  dalam tema 1 di bawah), yang mana Tuhan Bapa disembah karena Dialah Pencipta (Wahyu 4:11). Tetapi bab 5 adalah peristiwa krisis sekali sahaja di syurga. Satu masalah diajukan yang nampaknya begitu besar sehingga ia kelihatan seolah-olah Tuhan sendiri tidak dapat menyelesaikannya (Wah 5: 1-4). Tetapi perkara ini diselesaikan oleh penampilan Anak Domba,  Tuhan yang juga manusia, Yesus Kristus (lihat tema 5 di bawah). Dia disembah kerana Dia telah disembelih dan Dialah Penyelamat kita. Fakta ini menyelesaikan krisis di alam semesta (Wahyu 5: 5-14).

**Tema Utama Pelajaran 4 Dihuraikan:**

**I. Adakah Wahyu 4 Merupakan Satu Gambaran Umum atau Peristiwa Sekali Sahaja?** 

Tiga bukti menunjukkan bahawa bab 4 bukanlah satu peristiwa sekali sahaja, sebaliknya ia adalah gambaran umum ibadah syurgawi. (1) Takhta dalam ayat 2 tidak dipasangkan; Sebaliknya, ia "berdiri" terus-menerus di syurga (bahasa Yunani: keitai). (2) Penyanyi dalam ayat 8 bukan satu episod tunggal; ia berjalan "siang dan malam." (3) Penyanyi empat makhluk hidup berterusan ("setiap kali," Wah. 4: 9).

**II. Konsep Ibadah Alkitabiah**

Dalam Wahyu 4:11, alasan untuk beribadah adalah "kerana"  Tuhan menciptakan segala sesuatu. Dalam Wahyu 5: 9, penyembahan berlaku "kerana" domba itu telah disembelih dan menyelamatkan. Dalam Wahyu 11:17, penyembahan berlaku "karena" Tuhan telah mulai memerintah. Walaupun sering diterjemahkan "for" dalam bahasa Inggeris, ketiga-tiga ayat menggunakan perkataan Yunani hoti, yang bermaksud sebab atau asas yang mana tindakan diambil. Tuhan disembah "kerana" apa yang telah Dia lakukan. Ibadat di seluruh Alkitab adalah bercakap tentang, menyanyikan, mengulangi perbuatan-perbuatan yang telah dilakukan  Tuhan (Ulangan 26: 1-11, Mazmur 66: 3-6, 78: 5-15, 111: 4). Ia bahkan termasuk melakukan aski kematian dan kebangkitan melalui pembaptisan (Rom 6: 3, 4) dan Perjamuan Tuhan (1 Kor 11:26). Ibadah dalam Alkitab bukan tentang kita.. Ibadah adalah tentang  apa yang Tuhan telah lakukan.

**III. Identiti 24 Tua-Tua**

Pelajaran ini menegaskan bahawa bilangan 12 dalam Alkitab sering digunakan sebagai simbol kepada umat Tuhan. Oleh itu, 24  tua-tua itu boleh menggambarkan umat Tuhan  dari zaman Perjanjian Lama dan zaman Perjanjian Baru. Tetapi ruang  terbatas untuk menyebutkan bukti alkitabiah yang paling penting untuk penegasan  ini. Dalam Matius 19:28, Yesus memberitahu murid-muridNya bahawa mereka akan duduk di atas 12 tahta, menghakimi 12 suku Israel. Ayat ini mengaitkan bersama bilangan 12, tahta, rasul, dan 12 suku. Dalam Wahyu 21:12, nama-nama dari 12 suku itu ditulis di pintu-pintu Yerusalem Baru, sementara 12 batu dasarnya mempunyai nama-nama dari 12 rasul yang ditulis pada batu dasar tersebut (Wahyu 21:14). Angka 24 menambah 12 kepada 12, seperti yang berlaku dalam Wahyu 21. Dalam Wahyu 7: 4-8, lebih lanjut lagi, umat Tuhan digambarkan dari segi 12 kali 12 kali 1,000 (144,000). Gandaan 12 dilihat juga pada ketinggian tembok Yerusalem Baru, 144 hasta (Wahyu 21:17). Jadi penjelasan terbaik daripada 24 tua-tua itu  adalah mereka ini mewakili umat Tuhan kedua-dua dalam Perjanjian Lama dan Baru.

**IV. Makna  Gulungan Kitab yang Termeterai**

Tanyakan kelas berapa banyak pilihan yang boleh mereka fikirkan  maksud gulungan kitab yang termeterai dalam Wahyu 5. Beberapa pilihan alkitab termasuklah wasiat terakhir dan kenyataan, konstitusi Israel (Ulangan), rekod sejarah manusia, lambang hak Anak Domba untuk memerintah, rekod perbuatan manusia, buku kehidupan, dan senarai ganjaran dan hukuman untuk tingkah laku manusia (penghakiman). Berdasarkan komen dalam surat Ellen G. White, pelajaran itu menunjukkan bahawa gulungan kitab itu mengandungi sejarah pemeliharaan Tuhan, dan sejarah bersifat nubuatan bangsa-bangsa dan gereja. Pelajaran itu dirangkumkan dengan kesimpulan bahawa gulungan kitab yang dimeteraikan itu menggambarkan rencana penyelamatan. Yohanes menangis (Wah 5: 4) kerana rencana penyelamatan tidak akan dilaksanakan kecuali seseorang didapati layak untuk membuka gulungan kitab tersebut.

Bagaimanakah kita tahu buku ini (Wah 5: 2, bahasa Yunani: biblion) adalah gulungan kitab (skrol) dan tidak lebih daripada tipikal buku hari ini? Kita tahu kerana perkataan yang sama digunakan dalam Wahyu 6:14, yang mengatakan bahawa "langit menyusut bagaikan gulungan kitab [Greek: biblion] yang digulung." 

**V. Kelayakan Anak Domba**

Anak Domba itu secara unik layak untuk membuka gulungan itu (Wah 5: 5, 6). Kelayakan  utama Anak Domba itu dalam bab ini adalah berganda. Domba itu dibunuh, yang menunjuk  kepada sifat manusiaNya. Di sisi yang lain, Domba itu disembah bersama-sama dengan Yang duduk di atas takhta (Wahyu 5:13). Ini menunjuk kepada ketuhananNya. Dia, Manusia-Tuhan adalah unik sepanjang  sejarah. Daripada semua makhluk yang cerdas (lihat Yohanes 1: 3, 14), hanya Tuhan-manusia, Yesus, yang dapat sepenuhnya mendedahkan sifat Tuhan dan menebus dosa manusia, kerana Dia adalah     Tuhan sepenuhnya. Jadi tertanam dalam penglihatan simbolik ini adalah Kristologi mendalam, iaitu doktrin tentang siapa Yesus Kristus. 

**VI. Lima Pujian (Wahyu 4: 8, 11; 5: 9, 10, 12, 13) Menekankan Ketuhanan Anak Domba** 

Ketuhanan Kristus diberi penekanan dalam deretan lima lagu pujian dalam penglihatan ini. Dua pujian pertama memuji Yang duduk di atas takhta (Wah 4: 8, 11). Lagu pujian ketiga dan keempat memuji Anak Domba (Wah 5: 9-12). Ayat kelima menyembah kedua-dua Dia yang duduk di atas takhta dan Anak Domba (Wahyu 5:13). Pujian kelima adalah klimaks yang jelas dari siri itu, di mana berkat, penghormatan, kemuliaan dan kuasa adalah milik Dia yang duduk di atas takhta dan  Anak Domba itu. 

Ciri kedua pujian ini juga menonjolkan pujian kelima. Ia adalah klimaks yang besar daripada nyanyian itu. Lagu pujian pertama dinyanyikan oleh empat makhluk hidup (Wah 4: 8). Pujian kedua dinyanyikan oleh 24 tua-tua (Wah 4:11), yang ketiga dinyanyikan oleh kedua mahluk hidup dan 24 orang tua-tua (Wah 5: 9, 10). Pujian keempat  dinyanyikan oleh lebih dari 100 juta malaikat (Wah 5:11, 12). Pujian kelima dinyanyikan oleh setiap makhluk di alam semesta (Wahyu 5:13). Jadi, pujian yang kelima adalah klimaks  nyanyian yang semakin nyaring kerana semua perhatian difokuskan kepada takhta, yang menguatkan pernyataan ketuhanan Anak Domba itu.

**VII. Konflik Kosmik Adalah Latar Belakang yang Tidak Disebut untuk Adegan Syurgawi ini.**

Aspek yang menarik daripada Wahyu 4 dan 5 adalah ketiadaan Syaitan, meskipun fakta bahawa krisis surgawi mesti ada hubungannya dengan konflik kosmik (lihat Wah. 2:9, 24). Tetapi peranan Syaitan dalam Wahyu 4 dan 5 dijelaskan dalam Wahyu 12:10. Wahyu 12:10 meringkaskan adegan bab 5 dalam hal Kristus menerima kuasa. Tetapi penerimaan kuasaNya datang berpasangan dengan pembuangan Iblis, "penuduh saudara-saudara kita."  Ayat itu menjelaskan bahawa Iblis menuduh saudara-saudara "siang dan malam." Perbuatan Iblis ini mengingatkan kepada Wahyu 4: 8, di mana empat makhluk hidup menyanyikan lagu suci tiga kali "siang dan malam." Pujian mereka yang berterusan  menenggelamkan tuduhan Iblis yang berterusan, yang tidak lagi didengar atau dilihat. Syaitan tidak hadir dalam adegan bab 4 dan 5 kerana dia telah dibuang kerana kekalahannya di salib.

### Bahagian III: Penerapan Hidup

Memandangkan bukti alkitabiah mengenai penyembahan dalam tema II di atas,  bercakaplah mengenai acara kebaktian  yang lazim  di gereja setempat anda. Adakah kebaktian itu berpusatkan  Tuhan, atau ia berpusat pada para penyembah? Adakah ia menekankan apa yang Tuhan telah lakukan (Penciptaan, Salib, dorongan setiap hari oleh  Roh) dan respons kita kepada pekerjaanNya, atau apa yang harus kita lakukan sendiri? Memahami dan mengamalkan kebenaran ini adalah rahsia untuk membebaskan kuasa Tuhan di dalam gereja setempat. Jika ibadat kelihatan tidak berdaya/lesu, itu adalah kerana ia tidak berpusat kepada Tuhan. Pada zaman Alkitab, apabila orang-orang memuji Tuhan kerana apa yang Dia telah  lakukan untuk mereka pada masa lalu, kuasa dari tindakan asal Tuhan dibebaskan di tengah-tengah para penyembah yang hadir (2 Tawarikh 20: 5-22, Dan 9:15, Dan 10:19, Dan. 10:19-21). Ibadat bukan tentang kita; ia adalah mengenai Tuhan. Ibadat tidak saling bercerita tentang apa yang patut kita lakukan, melainkan mengingatkan sesama sendiri tentang apa yang telah dilakukan oleh  Tuhan bagi kita.

Apakah hubungan antara Wahyu 4 dan 5 dan Sabat? Penyembahan dipersembahkan kepada Tuhan dan Anak Domba kerana Penciptaan (Wahyu 4:11) dan penyelamatan (Wah 5: 9, 10). Dalam Perjanjian Lama, Sabat adalah peringatan bagi Penciptaan (Keluaran 20:11) dan Keluaran dari Mesir, perbuatan besar bagi penyelamatan  Israel   (Ulangan 5:15). Oleh itu, hari Sabat menunjukkan kita kepada perbuatan-perbuatan Tuhan dalam Penciptaan, Keluaran, dan salib. Memelihara hari Sabat bukan tentang mendapatkan perkenan Tuhan. Apabila kita mengingati hari Sabat, kita juga mengingati perkara-perkara besar yang telah dilakukan oleh Tuhan untuk kita, dan peringatan ini adalah asas penyembahan yang sejati.