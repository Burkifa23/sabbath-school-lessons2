---
title:  Perhimpunan Syurgawi di Ruang Takhta
date:   21/01/2019
---

Gambaran tentang para tua-tua dalam Wahyu 4: 4 menunjukkan bahawa mereka bukan makhluk malaikat. Tajuk "tua-tua atau penatua" dalam Alkitab selalu digunakan untuk manusia. Berbeza dengan malaikat, yang sentiasa berdiri di hadapan Tuhan, para tua-tua ini duduk di atas takhta. Jubah putih yang mereka pakai adalah pakaian orang-orang yang setia kepada Tuhan (Wahyu 3: 4, 5). Mahkota kemenangan (stephanos dalam bahasa Yunani Wah. 4:4) di atas kepala mereka dikhususkan untuk orang-orang kudus yang menang (Yakobus 1:12). Kesemua perincian ini menunjukkan bahawa 24 tua-tua itu adalah orang-orang kudus yang telah dipermuliakan.

`Bilangan  24 itu  adalah simbolik: ia terdiri daripada dua set bilangan 12, bilangan 12 dalam Alkitab adalah lambang bagi umat Tuhan. 24 orang tua-tua itu boleh menggambarkan umat Tuhan dalam keseluruhannya, kedua-dua dari zaman Perjanjian Lama dan Perjanjian Baru. Bilangan 24 juga mencerminkan ketua-ketua 24 bahagian imam yang bergiliran melayani dalam pelayanan di tempat kudus duniawi (1 Tawarikh 24: 1-19).`

Hakikat bahawa 24 tua-tua itu tidak pernah disebutkan sebelumnya dalam Alkitab menunjukkan bahawa mereka adalah kumpulan baru di ruang takhta surgawi. Kemungkinan mereka    adalah yang dibangkitkan dari kematian pada masa kematian Yesus (Mat 27: 51-53).  

Jika demikian, maka 24 tua-tua ini yang telah naik ke syurga bersama-sama dengan Yesus menjadi  wakil bagi umat manusia, untuk menyaksikan keadilan dalam tindakan Tuhan dalam merealisasikan rancangan keselamatan. Dalam Wahyu 5:9, 24 tua-tua itu bersama-sama dengan 4 makhluk hidup (ayat 8), sujuh menyembah di hadapan Anak Domba sebagai Dia yang layak kerana:  “ ‘Engkau telah disembelih dan dengan darah-Mu Engkau telah membeli mereka bagi Allah dari tiap-tiap suku dan bahasa dan kaum dan bangsa’ ”  (Wah 5: 8-10).

`Wahyu 4: 6-8 juga menyebutkan empat makhluk hidup. Bandingkan keterangan ini dengan empat makhluk hidup dalam Yehezkiel 1: 5-14 dan Yehezkiel 10: 20-22 dan serafim dalam Yesaya 6: 2, 3.`

Empat makhluk hidup itu melambangkan makhluk yang ditinggikan, yang melayani Tuhan sebagai ejen-ejenNya dan penjaga takhtaNya (Mazmur 99: 1). Sayap mereka secara simbolik menunjukkan ketangkasan mereka dalam menjalankan perintah Tuhan,  mata mereka menunjuk kecerdasan mereka. Kehadiran mereka, bersama-sama dengan 24 tua-tua dan malaikat yang banyak di sekeliling takhta (Wahyu 5:11), menunjukkan bahawa kedua-dua syurga dan bumi diwakili di ruang takhta.