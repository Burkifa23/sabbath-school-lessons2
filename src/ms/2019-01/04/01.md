---
title:  Anak Domba itu Layak
date:   19/01/2019
---

### Bacaan Untuk Pelajaran Minggu Ini
Wahyu 4, Yehezkil 1: 5-14, Wahyu 5, Ef. 1: 20-23, Ibr. 10:12, Kisah 2: 32-36. 

> <p>Ayat Hafalan</p>
> " ‘Jangan engkau menangis! Sesungguhnya, singa dari suku Yehuda, yaitu tunas Daud, telah menang, sehingga Ia dapat membuka gulungan kitab itu dan membuka ketujuh meterainya’ ” (Wahyu 5:5).

Minggu lalu kita melihat kepada perkhabaran Kristus kepada umatNya di bumi. Kini penglihatan Yohanes beralih dari bumi ke syurga dan memberi tumpuan kepada “ ‘apa yang harus terjadi sesudah ini’ ” (Wahyu 4: 1) — pada masa  depan.

Penglihatan dalam bab 4 hingga 5  berlaku di ruang takhta syurga. Babak dalam bab 4 hingga 5  secara simbolik menggambarkan Tuhanlah yang mengatur sejarah dan rencana penyelamatan. Walau bagaimanapun, sebelum masa depan itu dinyatakan, kita diperlihatkan  betapa pentingnya   pelayanan keimaman Kristus di syurga  kepada kedaulatanNya ke atas hal ehwal bumi dan penyelamatan kepada umat manusia.   Dengan cara sedemikian, bab 4 dan 5 memberikan perspektif syurga mengenai makna peristiwa masa depan yang dicatatkan di seluruh buku itu. 

Kita juga boleh lihat bahawa walaupun perkhabaran kepada tujuh jemaat tersebut ditulis dalam bahasa yang agak mudah, namun mulai sekarang buku ini menggunakan bahasa  yang lebih simbolik yang tidak selalu mudah untuk ditafsirkan. Bahasa ini diambil daripada sejarah umat Tuhan, seperti yang dicatatkan dalam Perjanjian Lama. Tafsiran yang benar tentang Wahyu memerlukan pemahaman yang betul tentang bahasa simboliknya berdasarkan terang Perjanjian Lama.

_*Pelajari Pelajaran Minggu ini sebagai persediaan pada Hari Sabat, 26 Januari._