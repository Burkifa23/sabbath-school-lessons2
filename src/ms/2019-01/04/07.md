---
title:  Renungan Tambahan
date:   25/01/2019
---

Baca Ellen G. White, “ ‘To My Father, and Your Father,’ ” ms. 829–835, dalam The Desire of Ages; “The Gift of the Spirit,” pp. 47–56, dalam The Acts of the Apostles.

Perkhabaran Wahyu 4 hingga 5 sangat penting bagi umat Tuhan yang hidup di akhir sejarah bumi. Kedatangan Roh Kudus pada Pentakosta menandakan permulaan pemberitaan injil ke seluruh dunia; perkhabaran utama adalah tentang Yesus, yang telah ditinggikan sebagai Imam dan Raja  di sebelah kanan Bapa.  Kebenaran tentang Yesus ini adalah  teras kepercayaan Kristian awal (Ibrani 8: 1) dan batu penjuru kepada khutbah mereka (Kisah 2: 32-33 Kisah; 5:30, 31). Ia juga merupakan motivasi  bagi mereka dan sumber kepercayaan dan keberanian mereka dalam menghadapi penganiayaan dan situasi kehidupan yang sukar (Kisah 7:55, 56; Roma 8:34). Hasilnya, ramai orang memberi respons terhadap khutbah mereka. Mulai dari masa itu dan seterusnya, kerajaan Tuhan terungkap sendiri, dan terus terungkap, melalui pelayanan Roh Kudus.

Jangan  sekali-kali kita  melupakan bahawa  hanya kabar baik tentang keselamatan dalam Kristus sahaja yang dapat menjangkau dan mengubah hati manusia dan memimpin manusia untuk merespons kepada panggilan injil kekal untuk takut akan Tuhan, memuliakan Dia, dan menyembah Dia (Wahyu 14: 7). Satu-satunya harapan kita ada di dalam Juruselamat kita,   Imam dan Raja  kita di tempat kudus di surga. Dia bersama umatNya, dan Dia akan sentiasa bersama mereka sampai akhir zaman (Matius 28:20). Dia memegang masa depan di tanganNya.

Oleh itu, marilah kita,  jangan  sekali-kali  melupakan bahawa  memelihara intipati  injil itu di dalam fikiran akan membawa kejayaan penuh dalam pemberitaan perkhabaran akhir kepada umat manusia yang hilang dan menderita.  Tidak ada lain yang kita khutbahkan  yang lebih penting  daripada Salib dan apa yang ia ajarkan kita tentang Tuhan.

**Soalan Perbincangan:**

`1. 	Suatu hari nanti, kita akan berada di syurga memuji dan menyembah Tuhan kerana kebaikanNya, kuasaNya, dan (khususnya) rahmatNya. Apakah cara-cara yang kita boleh jadikan amalan, sekarangpun, apabila hari yang mulia itu tiba? Iaitu, bagaimanakah kita boleh, dengan hati yang penuh kesyukuran,  menyembah, bersyukur, dan memuji Tuhan sekarang untuk semua yang telah Dia telah lakukan dan akan lakukan?`

`2. 	Sila baca Wahyu 4:11 dan 5:9. Dalam peranan apakah kita lihat  Bapa dan Anak di sini,  dan bagaimanakah keuda-dua peranan ini penting bukan sahaja kepada bagi rencana penyelamatan, tetapi  kepada mengapa  Tuhan sangat layak menerima penyembahan kita? Bagaimanakah Sabat, dan apa yang ia ajarkan, merupakan ungkapan daripada dua kebenaran yang indah ini tentang Tuhan kita?`