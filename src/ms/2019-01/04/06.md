---
title:  Makna Penting Pentakosta
date:   24/01/2019
---

Pencurahan Roh Kudus pada Pentakosta, Kisah 2:1-4 mengesahkan satu kemuktamadan yang paling tegas dalam sejarah  rencana penyelamatan: penobatan  Kristus ke dalam pelayanan pasca KalvariNya sebagai   Imam Besar dan Raja di tempat kudus di surga. Melalui pelayananNya sebagai Imam Yang Maha Tinggi di sebelah kanan Bapa (Wahyu 5:6, 7), Kristus dapat melaksanakan rencana penyelamatan itu sehingga kepada realisasinya yang penuh. Sebagai Pengantara kita di tempat kudus di surga, Yesus bekerja untuk menyelamatkan kita. Melalui Dia, orang-orang percaya boleh mendapat  laluan bebas menghampiri Tuhan dan mendapatkan pengampunan  dosa-dosa mereka. 

`Sila baca Kisah 2: 32-36 bersama dengan Yohanes 7:39. Apakah pengharapan dan dorongan yang anda temukan dalam fakta bahawa Yesus berdiri di syurga sebagai Imam dan Raja kita?`

Pengagungan Kristus di tempat kudus surgawi disusuli oleh turunnya Roh Kudus ke atas murid-murid. Wahyu 5: 6 menyebut tujuh Roh yang "diutus ke seluruh bumi." Seperti yang kita telah lihat dalam pelajaran terdahulu, tujuh Roh itu menggambarkan kepenuhan kegiatan Roh Kudus di dunia.  Pada penobatan Kristus, Roh Kudus diutus ke bumi. Pengutusan Roh Kudus ini adalah satu tindakan Kristus yang pertama sebagai Imam Maha Tinggi kita di tempat kudus syurgawi. Pencurahan Roh Kudus ini   bermakna bahawa Yesus telah muncul di hadapan Bapa dan bahawa TUHAN telah menerima pengorbananNya  bagi pihak manusia.

"Kenaikan Kristus ke syurga adalah isyarat bahawa para pengikutNya menerima berkat yang dijanjikan. . . . Apabila Kristus melewati pintu gerbang syurga, Dia didudukkan di atas takhta di tengah-tengah penyembahan para malaikat. Sebaik sahaja upacara ini selesai, Roh Kudus turun ke atas murid-murid dengan limpahnya, dan Kristus tentu sekali dimuliakan, bahkan dengan kemuliaan yang ada padaNya  bersama Bapa sejak kekekalan. Pencurahan Roh Kudus pada hari pentakosta adalah pemberitahuan Syurga bahawa penobatan Penebus telah dicapai. Sesuai dangan janjiNya, Dia telah mengutuskan Roh Kudus dari surga kepada para pengikutNya sebagai tanda bahawa Dia, sebagai imam dan raja, menerima semua kekuasaan di syurga dan di bumi, dan Dialah  Yang Diurapi di atas umatNya. "â€”Ellen  G White, The Acts of the Apostles, ms. 38, 39.

`Sila baca Ibrani 4:16 dan Ibrani 8: 1. Apakah harapan dan dorongan yang anda dapati dalam jaminan bahawa Yesus telah, sebagai  Imam dan Raja, menerima semua kuasa di syurga dan di bumi? Bagaimanakah mempercayai kebenaran ini membantu anda menghadapi situasi setiap hari dalam hidup anda, serta ketidakpastian masa depan?`