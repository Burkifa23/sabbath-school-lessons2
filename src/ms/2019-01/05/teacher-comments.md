---
title:  Komen Guru
date:   01/02/2019
---

#### Bahagian I: Gambaran Keseluruhan

**Ayat Utama**: Wahyu 5:5, 6

**Fokus Kajian**: Wahyu 6 menggambarkan peristiwa yang berlaku ketika Domba itu membuka enam meterai pertama daripada tujuh meterai itu.
 
**Pengenalan**: Bab 6 menggambarkan enam daripada tujuh meterai pertama. Babak ini secara langsung  menyusul selepas penglihatan tentang ruang takhta surga dalam bab 5.

**Tema Pelajaran**: Pelajaran dan fokus petikan memperkenalkan tema-tema berikut:  

**I. Empat Kuda Penunggang (Wahyu 6: 1-8) Menggambarkan Kemajuan Injil dan Akibat daripada Penolakannya.**

Tafsiran ini bergantung kepada identiti kuda putih itu dan penunggangnya (Wahyu 6: 1, —lihat   tema 1 di bawah).

**II. Latar Belakang Utama Perjanjian Lama  tentang Empat Kuda itu Melibatkan Kutuk  daripada Perjanjian Tersebut.**

Perjanjian Lama, dengan berkat dan kutukannya, digunakan dalam bab 6 sebagai metafora  pada injil.

**III. Penghakiman yang Digambarkan dalam Wahyu 6 Memberi Kesan Kepada Umat Tuhan.**

Ini berdasarkan janji-janji pada perjanjian dan ancaman yang dibuat kepada Israel dalam Imamat 26 dan Ulangan 32.

**IV. Petikan "Jiwa-jiwa di Bawah Mezbah"  ini Tidak Berkaitan Dengan  Orang Mati.**

Meterai kelima (Wah 6: 9-11) sering disalahgunakan sebagai hujah tentang kesedaran selepas kematian.

**V. Tafsiran Adventist Mengenai Meteri Keenam Disokong oleh Ayat Tersebut.**

Pembacaan teliti Wahyu 6: 12-14 menunjukkan kedua-dua pergerakan dalam masa dan makna literal bagi matahari, bulan, dan bintang.

Penerapan Hidup: Ahli kelas dijemput untuk meneroka perlunya penafsiran historicist kepada Wahyu 6: 12-14 dan jawapan kepada soalan dalam Wahyu 6:17.     

#### Bahagian II: Ulasan

Wahyu 6 jelas sekali didasarkan pada bab 5. Bab ini dimulakan dengan "and" (Yunani: kai) [TB “maka”], yang menunjukkan hubungan dengan yang terdahulu. Pada penutup bab 5, Anak Domba itu memegang gulungan tersebut (Wah 5: 7, 8) dan menerima penyembahan dari semua maklhuk surgawi (Wah 5: 12-14). Sementara Yohanes terus melihat (kedua-dua bab itu bermula dengan Yohanes mengatakan "dan aku melihat" –Wah.  5: 1; 6: 1), dia melihat Anak Domba itu membuka meterai itu satu persatu  (Wah 6: 1, 3, 5, 7, 9 , 12).

Peristiwa-peristiwa yang berlaku ketika setiap meterai dibuka bukan kandungan gulungan kitab itu. Semua tujuh meterai  perlu dibukakan sebelum gulungan itu  boleh dibuka dan kandungannya dilihat (lihat Wahyu 6:14).

**Tema Utama Pelajaran 5 Dihuraikan**:

**I. 	Empat Penunggang Kuda (Wahyu 6: 1-8) Menggambarkan Kemajuan Injil dan Akibat Daripada Menolak Injil Tersebut.**

Tafsiran ini bergantung kepada identiti kuda putih tersebut dan penunggangnya (Wah 6: 1, 2). Semua kuda kecuali yang ini mendatangkan kesakitan. Putih dalam Wahyu selalu menggambarkan Kristus atau umatNya. Mahkota (Yunani: stephanos) yang dipakai oleh penunggang itu adalah mahkota kemenangan. Dengan hanya satu pengecualian (Wahyu 9: 7), mahkota semacam ini selalu dikaitkan dengan Kristus dan/atau umatNya dalam Perjanjian Baru. Dalam lima bab pertama buku Wahyu, perkataan untuk menaklukkan (Yunani: nikôn, nikêsêi) juga merujuk secara konsisten kepada Kristus dan umatNya (lihat, misalnya, Wahyu 3:21). Penunggang kuda putih dalam Wahyu 19 jelas adalah Kristus sebagai “Firman Tuhan,” dan penunggang itu sejajar kepada yang ini di dalam Bab 6.

Jelas sekali, konsep pemalsuan adalah tema utama dalam Wahyu, tetapi apabila berlaku pemalsuan, pemalsuan itu biasanya didedahkan kepada pembaca. Dalam Wahyu 6: 1, 2, sebaliknya, tidak ada tanda-tanda kejahatan. Walaupun penunggang kuda putih dalam Wahyu 19 memakai mahkota diraja (Yunani: diadêma), dan bukannya mahkota kemenangan, perbezaannya dapat dijelaskan dari segi tahap konflik yang berlainan. Wahyu 6 menggambarkan militan gereja, sementara Wahyu 19 menggambarkan kemenangan gereja. Tumpuan  empat penunggang kuda itu nampaknya adalah  kemenangan Kristus dan kemajuan kedua-dua  injil dan juga penentangan terhadap injil itu.

**II.	Latar Belakang Utama Perjanjian Lama  tentang Empat Kuda itu Melibatkan Kutuk  Perjanjian Tersebut.**

Tema utama Wahyu 4 dan 5 adalah penyembahan Tuhan sebagai Pencipta dan kelayakan Anak Domba itu menggunakan pengantaraan syurgawiNya untuk melawan ancaman kerajaan Tuhan di bumi.   Tema Wahyu 6 adalah kutukan perjanjian tersebut. Perkataan "kutuk" di sini bukanlah kejam; Sebaliknya, ia menyatakan akibat ketidakpatuhan (Imamat 26: 21-26, Ul 32: 23-25, 41-43, dan Yehezkiel 14: 12-21). Dalam Perjanjian Lama, kutukan ini adalah pedang, kelaparan, wabak, dan haiwan liar. Kutukan sering kali tujuh kali lipat (Im 26:21, 24) dan di dalam penglihatan Zakharia dilaksanakan oleh empat kuda dari pelbagai warna (Zakharia 1: 8-17, 6: 1-8).

Dalam Perjanjian Lama, perjanjian itu adalah antara Tuhan dan Israel. Berkat-berkat dan kutukan dari perjanjian itu terjadi secara literal pada bangsa Israel. Dalam Perjanjian Baru, kesetiaan terhadap perjanjian Israel ditentukan dalam hubungan dengan Kristus. Mereka yang setia kepada Kristus diberkati (Yohanes 12:32; Kisah 13:32, 33; 2 Kor 1:20), dan mereka yang menolak Dia akan menanggung kutukan maut dan kemusnahan kekal  (Matius 25:41).  

**III.	Penghakiman yang Digambarkan dalam Wahyu 6 Memberi Kesan Kepada Umat Tuhan.**

Wahyu 6 berdasarkan janji-janji daripada perjanjian itu dan ancaman terhadap Israel dalam Imamat 26 dan Ulangan 32. Sementara penghakiman tujuh sangkakala itu menimpa semua orang jahat (Wahyu 9: 4, 20, 21), penghakiman oleh tujuh meterai itu lebih khusus menimpa  orang-orang yang tidak setia kepada Tuhan. Kerajaan Syaitan memiliki tiga bahagian dalam Wahyu (Wahyu 16:13, 19), dan penghakiman sangkakala itu menimpa  sepertiga daripada beberapa bahagian bumi  (Wahyu 8: 7-12).

**IV.	Petikan "Jiwa-jiwa di Bawah Mezbah" (Wah. 6:9-11)  ini Tidak Berkaitan Dengan  Orang Mati.**

Sesetengah pembaca menganggap bahawa "jiwa-jiwa di bawah mezbah" menggambarkan kesedaran tanpa tubuh selepas kematian. Jika diambil secara harfiah, pengertian ayat ini bertentangan dengan kebangkitan tubuh manusia (1Korintus 15: 42-44, 53) dan ajaran Kejadian 2: 7, yang melihat jiwa sebagai seluruh tubuh manusia itu, dan juga Pengkhotbah 9: 5, yang menunjukkan tidak ada kesedaran selepas kematian. Namun begitu,  ayat dalam Wahyu secara jelas bersifat simbolik, menggambarkan kisah Kain dan Habel (Kejadian 4:10, 11) dan mezbah korban bakaran di tempat kudus Ibrani, yang merupakan satu-satunya objek di tempat kudus di mana sesuatu berlaku di bawah mezbah (Im 5: 9).

"Jiwa-jiwa" di bawah mezbah bukannya dalam keadaan yang tidak bertubuh di syurga. Mezbah korban bakaran menggambarkan salib Kristus dan penganiayaan terhadap orang-orang percaya, perkara-perkara yang terjadi di bumi. Para syahid hanya hidup kembali pada awal milenium (Wahyu 20: 4). Sebagaimana  dengan darah Habel, para syahid digambarkan seperti di bumi, bukan di syurga. Seruan dari darah itu adalah cara metafora untuk mengatakan bahawa segala sesuatu yang dilakukan terhadap mereka kekal tetap dalam ingatan Tuhan sehingga kebangkitan mereka pada kedatangan Yesus yang kedua (1 Tesalonika 4:16).

**V.	Penafsiran  Historicist Meterai Keenam   Disokong oleh Ayat Tersebut.**

Dalam buku The Great Controversy dan kajian-kajian oleh para  perintis Seventh-day Adventist yang lain, Wahyu 6: 12-14 adalah berkaitan dengan peristiwa yang secara relatif sudah berlalu. Ayat itu menggambarkan dua gempa bumi yang dipisahkan oleh  beberapa siri tanda-tanda di langit. Gempa pertama difahami telah digenapi oleh gempa bumi Lisbon pada tahun 1755. Peristiwa ini diikuti oleh kegelapan matahari dan kemerahan bulan pada tahun 1780, dan kejatuhan bintang-bintang pada tahun 1833. Kegenapan sepenuhnya  kekacauan kedua-dua di langit dan di  bumi dilihat sebagai  masih di masa depan.

Dua soalan munasabah telah timbul tentang cara membaca Wahyu 6: 12-14. (1) Seluruh ayat diatur oleh frasa pembukaan, "Apabila Dia membuka meterai keenam." Jadi pembacaan tatabahasa yang paling lazim adalah bahawa semua peristiwa dalam petikan itu  berlaku pada masa yang sama, tidak dipisahkan oleh beberapa dekad. (2) Adakah gempa, matahari, bulan, dan bintang-bintang   diambil secara harfiah, atau adakah mereka mempunyai simbol semacam penyakit rohani? Kedua-dua bantahan ini boleh dijawab oleh pemerhatian yang teliti ke atas  ayat  Yunani.

Pertama, gempa bumi di dalam ayat 12 tidak berlaku pada masa yang sama seperti yang di dalam ayat 14. Gempa bumi dalam ayat 12 ("gempa bumi besar," bahasa Yunani: seismos megas) adalah sama dengan gempa bumi dalam Wahyu 11:13 gempa bumi, "bahasa Yunani: seismos megas). Gempa bumi itu berlaku sebelum penutupan pintu kasihan (yang berlaku pada awal sangkakala ketujuh, lihat Wahyu 10: 7). Di sisi lain, pergerakan setiap gunung dan pulau (Wahyu 6:14) adalah sejajar dengan Wahyu 16:20, sejurus setelah tertutupnya pintu kasihan. Oleh itu, jika dua gempa bumi itu dipisahkan oleh tempoh masa yang tidak ditentukan, adalah munasabah bahawa peristiwa lain dalam Wahyu 6: 12-14 juga   digenapi pada masa yang berlainan.

Kedua, terdapat tiga ganda "sebagaimana" atau “seperti” (Yunani: hôs) dalam ayat 12 dan 13. Dalam bahasa Yunani konjungsi ini kerap memperkenalkan simbolisme, yang mana menemukan ertinya paling baik apabila apa yang berlaku sebelum hōs adalah literal. Jadi matahari yang  sebenar menjadi hitam "seperti" kain kabung dan bulan menjadi "seperti" darah. Penjelasannya adalah simbolik, tetapi objek-obejek di langit adalah nyata.

#### Bahagian III: Penerapan Hidup

Umat Seventh-day Adventist telah memahami Wahyu 6: 12-14 sebagai melibatkan gempa bumi Lisbon pada tahun 1755, Hari Gelap pada tahun 1780, dan kejatuhan bintang pada tahun 1833—hampir  100 tahun dalam sejarah. Bagaimanakah perbandingan dengan Mat. 24 membantu atau merosakkan tafsiran tersebut? Apakah ganjaran rohani  daripada penafsiran historicist meterai keenam?  

Beberapa terjemahan Bahasa Inggeris memulakan Matius 24:30, (“at that time” ["pada waktu itu"]),     mengaitkan semua tanda-tanda di langit dengan kedatangan Yesus yang kedua, yang masih di masa depan. Tetapi orang Yunani hanya mempunyai "and" [“dan”] (kai), jadi ayat asalnya ternyata tidak mempunyai had yang ditetapkan sebagaimana Wahyu 6: 12-14. Matius 24 menyokong tafsiran historicist bagi Wahyu 6. 

Pandangan historicist  tentang  nubuatan   memberi jaminan kepada kita bahawa (1) Tuhan mengawal sejarah, (2) MisiNya untuk akhir zaman dan untuk umat akhir zamanNya adalah jelas, dan (3) Dia sangat peduli terhadap umatNya, membela para syuhada (Wahyu 6:11) dan melindungi seberapa banyak yang mungkin dalam kekacauan setan sejurus sebelum  kedatangan Yesus kembali (Wah 7: 1-3).

Penutupan bab 6 bertanya soalan, "Siapakah yang dapat bertahan?" (Wahyu 6:17). Apakah jawapan alkitabiah kepada soalan itu, dan apakah pentingnya jawapan itu pada hari ini? Tuhan mempunyai umat yang akan dapat bertahan pada hari-hari terakhir apabila pergolakan di bumi akan sampai kepada kemuncaknya yang terbesar. Sama seperti Yesus  menghadapi hari terakhirNya sebelum Kalvari, para pengikut Kristus juga akan mengabdikan diri untuk panggilan mereka. Hari ini kita semua perlu bersiap sedia untuk masa yang penting itu. Minggu depan, kita akan membincangkan lebih lanjut mengenai isu ini.