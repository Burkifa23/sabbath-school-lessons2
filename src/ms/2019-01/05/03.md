---
title:  Meterai Kedua dan Ketiga
date:   28/01/2019
---

`Baca Wahyu 6: 3, 4. Berdasarkan gambaran kepada kuda merah dan penunggangnya, mengenai apakah yang dibincangkan di sini berkaitan dengan injil?`

Merah adalah warna darah. Penunggang itu mempunyai sebilah pedang yang besar dan dibenarkan untuk mengambil kedamaian dari bumi, yang mana membuka jalan bagi orang untuk membunuh satu sama lain (Matt. 24:6). 

Meterai kedua  itu menerangkan akibat daripada menolak injil, bermula dalam abad kedua. Sementara Kristus melancarkan peperangan rohani melalui pemberitaan injil, angkatan  jahat membuat tentangan yang kuat. Penganiayaan yang menyusul tidak dapat dielakkan. Penunggang itu tidak melakukan pembunuhan. Sebaliknya, apabila dia mengambil damai dari bumi, akibatnya  penganiayaan yang  tidak dapat dielakkan menyusul. (Lihat Matius 10:34.)

`Sila baca Wahyu 6: 5, 6 bersama dengan Imamat 26:26, dan Yehezkiel 4:16. Berdasarkan kepada gambaran tentang kuda hitam dan penunggangnya, apakah realiti  berkaitan dengan pemberitaan injil yang dimaksudkan?`

Penunggang   kuda hitam  memegang   timbangan  untuk    menimbang  makanan.       Pengumuman dibuat: “‘Secupak gandum sedinar, dan tiga cupak jelai sedinar. Tetapi janganlah rusakkan minyak dan anggur itu’” (Wah 6: 6). Di bahagian dunia tersebut, gandum, minyak, dan wain adalah keperluan asas kehidupan (Ulangan 11:14). Untuk makan roti dengan   menimbang gandum  dengan teliti menunjukkan kekurangan makanan yang teruk atau kelaparan (Imamat 26:26, Yehezkiel 4:16). Pada zaman Yohanes, satu dinar adalah upah harian (Mat 20: 2). Dalam keadaan biasa, upah harian akan cukup untuk membeli semua keperluan untuk keluarga untuk hari itu. Walau bagaimanapun, disebabkan kelaparan, harga biasa melambung tinggi. Dalam babak meterai ketiga, bekerja sehari suntuk hanya dapat  membeli  makanan yang cukup untuk satu orang sahaja. Untuk memberi makan kepada keluarga kecil, upah sehari akan digunakan untuk membeli tiga liter jelai, makanan yang lebih murah dan lebih kasar  untuk golongan miskin.

Babak meterai ketiga menunjukkan akibat selanjutnya daripada menolak injil, bermula pada abad keempat apabila gereja mendapat kuasa politik.  Jika kuda putih menggambarkan  pemberitaan injil, kuda hitam pula menandakan ketiadaan injil dan kebergantungan kepada tradisi manusia. Butir padi [atau gandum] dalam Alkitab melambangkan Firman Tuhan (Lukas 8:11). Penolakan injil  sudah pasti akan mengakibatkan kelaparan Firman Tuhan sama seperti yang dinubuatkan oleh Amos (Amos 8: 11-13).