---
title:  Renungan Tambahan
date:   01/02/2019
---

Baca tulisan Ellen G. White, “The World’s Need,” ms. 457–460, dalam Testimonies to Ministers and Gospel Workers.

Penglihatan berkenaan dengan pembukaan tujuh meterai itu menunjukkan secara simbolik kepada penjagaan dan pendisiplinan Tuhan bagi umatNya di bumi. Seperti yang katakan oleh Kenneth A. Strand:

"Di dalam Kitab Suci ada jaminan bahawa Tuhan sentiasa menjaga umatNya: bahawa dalam sejarah itu sendiri  Dia selalu ada untuk menopang mereka, dan pada hari kiamat yang hebat itu Dia akan memberi mereka pembenaran penuh dan ganjaran  kemurahan hati yang tidak dapat dimengerti, iaitu hidup yang kekal. Buku Wahyu memetik dan memperluaskan tema yang sama ini dengan begitu indah. Dengan itu, Wahyu  dengan apa-apa carapun bukan satu penyingkapan yang aneh yang tidak selaras dengan kesusasteraan alkitabiah secara amnya; ia menunjukkan kepada kita perkhabaran yang paling penting di dalam Alkitab.   Sesungguhnya, seperti yang ditegaskan oleh Wahyu, ‘Yang Hidup’—Yang  memegang segala kunci maut dan kerajaan maut (1:18) —tidak  akan meninggalkan pengikutnya yang setia dan bahawa walaupun mereka mati syahid mereka menang (12:11) dengan 'mahkota kehidupan' sedang menanti mereka (lihat 2:10; 21: 1-4 dan 22: 4).”—Kenneth A. Strand, “The Seven Heads: Do They Represent Roman Emperors?” dalam Symposium on Revelation—Book 2, Daniel and Revelation Committee Series (Silver Spring, Md.: Biblical Research Institute, 1992), vol. 7, p. 206. 

**Soalan Perbincangan**

`1. 	Apakah Pelajaran yang berharga yang anda pelajari daripada babak pembukaan tujuh meterai itu? Bagaimanakan ia menunjukkan kepada anda bahawa, tidak kira betapa buruknya perkara di bumi, Tuhan masih berdaulat, dan pada akhirnya semua janji yang kita miliki di dalam Kristus akan dipenuhi?`

`2. 	Renungkan kenyataan berikut: "Gereja adalah agensi yang ditetapkan oleh Tuhan untuk keselamatan manusia. Ia diatur untuk pelayanan, dan misinya adalah membawa injil ke seluruh dunia.”—Ellen G. White, The Acts of the Apostles, p. 9. Pikirkan gereja setempat anda. Bagaimanakah ia boleh menjadi lebih setia untuk menjangkau orang dengan perkhabaran injil?`

`3. 	Di kelas, bawa jawapan anda kepada soalan terakhir Khamis. Siapakah yang dapat bertahan pada hari kedatanganNya, dan mengapakah mereka dapat bertahan? Bincangkan implikasi jawapan anda dari segi bagaimana kita harus hidup hari ini agar siap sedia untuk hari kedatanganNya.`