---
title:  Meterai Keenam Dibuka
date:   31/01/2019
---

Dalam meterai kelima, kita melihat umat Tuhan menderita oleh ketidakadilan di dunia yang jahat, berseru untuk campur tangan Tuhan bagi pihak mereka. Masa telah tiba bagi Tuhan untuk campur tangan sebagai jawapan kepada doa umatNya.

`Sila baca Wahyu 6: 12-14 bersama dengan Matius 24:29, 30 dan 2 Tesalonika 1: 7-10. Apakah yang dinyatakan di sini?`

Tiga tanda-tanda terakhir meterai keenam telah  diramalkan oleh Yesus dalam Matius 24:29, 30. Tanda-tanda itu  akan terjadi pada akhir "kesusahan besar" (Wahyu 7:14), matahari, bulan, “bintang” (meteor), dan langit di sini adalah literal.   Penggunaan perkataan sebagaimana atau seperti menggambarkan    sesuatu perkara  atau peristiwa yang sebenar—matahari  menjadi hitam seperti kain kabung, dan bulan menjadi seperti darah, dan bintang-bintang jatuh ke bumi seperti pohon ara menjatuhkan buahnya yang mentah. Orang Kristian di Barat mengiktiraf gempa bumi di Lisbon pada 1755; hari gelap 19 Mei 1780, yang dialami di bahagian timur New York dan New England selatan, dan hujan meteor yang menakjubkan di Lautan Atlantik pada 13 November 1833. Kegenapan nubuatan ini telah membawa kepada beberapa kebangunan dan kesedaran bahawa kedatangan Kristus sudah dekat.

Sila baca Wahyu 6: 15-17. Baca juga Yesaya 2:19, Hosea 10: 8, dan Lukas 23:30. Babak-babak itu menggambarkan orang-orang dari semua lapisan masyarakat dalam keadaan panik  cuba bersembunyi daripada kengerian pada kedatangan Kristus. Mereka meminta batu-batu dan gunung-gunung untuk menimpa mereka untuk melindungi mereka daripada " ‘wajah Dia yang duduk di atas takhta dan terhadap murka Anak Domba itu’ " (Wahyu 6:16). Masa telah tiba untuk keadilan dilaksanakan apabila Kristus datang "untuk dimuliakan di antara orang-orang kudusNya" (2 Tesalonika 1:10). Hukuman mereka diterangkan dalam Wahyu 19: 17-21.

Babak itu  diakhiri dengan persoalan retorik oleh orang-orang jahat yang terpaku ketakutan: "Sebab sudah tiba hari besar murka mereka dan siapakah yang dapat bertahan?" (Wah. 6:17; lihat juga Nahum 1: 6, Mal 3: 2). Jawapan untuk soalan itu diberikan dalam Wahyu 7: 4 — orang-orang yang akan dapat bertahan pada hari itu adalah umat Tuhan yang sudah dimeteraikan.

`"Siapakah yang dapat bertahan pada hari kedatanganNya?" (Mal 3: 2). Bagaimanakah anda menjawab soalan itu, dan apakah alasan alkitabiah yang boleh anda berikan untuk menjawabnya? Bawa jawapan anda kepada kelas pada hari Sabat.`