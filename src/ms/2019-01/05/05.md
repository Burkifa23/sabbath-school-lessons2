---
title:  Meterai Kelima Dibuka
date:   30/01/2019
---

`Sila baca Wahyu 6: 9, 10. Apakah yang  berlaku di sini?`

Perkataan jiwa dalam Alkitab merupakan keseluruhan tubuh orang (Kejadian 2: 7). Kematian syahid umat Tuhan yang setia dan orang yang dianiaya di sini digambarkan dari segi darah korban yang dicurahkan di bahagian bawah mezbah pengorbanan di tempat kudus di bumi (Keluaran 29:12, Im 4: 7). Umat Tuhan telah mengalami ketidakadilan dan kematian kerana kesetiaan mereka kepada injil. Mereka berseru kepada Tuhan, meminta Dia untuk campur tangan dan membela mereka. Ayat-ayat ini adalah mengenai ketidakadilan yang dilakukan di bumi ini; ayat-ayat itu tidak mengatakan apa-apa mengenai keadaan orang mati. Lagipun, orang-orang ini tidak kelihatan sedang menikmati kebahagiaan syurga.

`Sila baca Wahyu 6:11 bersama dengan Ulangan 32:43 dan Mazmur 79:10. Apakah respons syurga kepada doa-doa umat Tuhan yang mati syahid?`

Orang-orang kudus yang syahid diberi jubah putih yang melambangkan kebenaran Kristus, yang membawa kepada pembenaran merekaâ€”kurniaNya kepada mereka yang menerima tawaran rahmatNya (Wah 3: 5, 19: 8). Kemudian, mereka diberitahu bahawa mereka perlu berehat sehingga saudara-saudara mereka, yang akan menjalani pengalaman serupa, dibuat lengkap jumlahnya. Adalah penting untuk diperhatikan bahawa ayat Yunani dalam Wahyu 6:11 tidak mempunyai perkataan jumlah. Wahyu tidak membicarakan sejumlah orang kudus yang mati syahid untuk dilengkapkan bilangannya sebelum kedatangan Kristus tetapi ianya mengenai kesempurnaan karakter mereka. Umat Tuhan dibuat lengkap oleh jubah kebenaran Kristus, bukan oleh kebaikan mereka sendiri (Wah 7: 9, 10). Orang-orang kudus yang syahid tidak akan dibangkitkan dan dibela sehingga kedatangan Kristus yang kedua dan permulaan milenium (Wahyu 20: 4).

Babak dari meterai kelima   berlaku sepanjang sejarah   menjelang Reformasi dan selepasnya, di mana berjuta-juta telah mati syahid kerana kesetiaan mereka (Mat. 24:21). Ia juga mengingatkan pengalaman umat Tuhan yang menderita sepanjang sejarah, sejak zaman Habel (Kejadian 4 : 10) sehingga masa apabila Tuhan akhirnya akan membalas "darah hamba-hambaNya" (Wahyu 19: 2).

`"Berapa lama lagi, ya Tuhan?" Adalah seruan umat Tuhan yang menderita sepanjang sejarah. Siapakah yang tidak pernah berjuang dengan kekurangan keadilan dalam kehidupan ini? Apakah penghiburan yang anda dapati dalam babak meterai kelima, mengetahui bahawa satu hari nanti  keadilan akan dilakukan?`