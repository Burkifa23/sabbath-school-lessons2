---
title:  Babak Pada Meterai Keempat
date:   29/01/2019
---

`Sila baca Wahyu 6: 7, 8. Apakah babak yang digambarkan di sini? Bagaimanakah babak ini berkaitan dengan yang terdahulu?`

Warna kuda dalam meterai keempat diungkapkan dengan perkataan Yunani chloros, iaitu warna seperti warna mayat yang mula mereput. Nama penunggangnya adalah Kematian; Sementara itu, kerajaan maut mengikutinya. Kedua-dua ini dibenarkan untuk memusnahkan orang dengan pedang, kelaparan, kematian, dan binatang buas ke atas satu perempat daripada bumi (Mat. 24:7, 8). 

Meterai keempat menyebabkan wabak dan kematian. Gambaran grafik pada Babak itu menyampaikan kebenaran bahawa kelaparan rohani akan Firman Tuhan adalah sebagai akibat daripada menolak injil  membawa kepada kematian rohani yang tidak dapat dielakkan.

Berita baiknya adalah bahawa kuasa Kematian dan kerajaan maut sangat terhad; mereka diberikan kuasa hanya ke atas satu bahagian (satu perempat) daripada bumi. Yesus memberi jaminan kepada kita bahawa Dia mempunyai kunci maut dan kerajaan maut (lihat Wahyu 1:18).

`Semak sekali lagi kandungan perkhabaran kepada jemaat di Efesus, Sardis, Pergamum, dan Tiatira dalam Wahyu 2. Bandingkan keadaan di jemaat tersebut dengan babak pembukaan empat meterai pertama. Apakah persamaan yang anda perhatikan di antara mereka?`

Babak-babak dari  tujuh meterai tersebut menggambarkan masa depan gereja. Begitu juga dengan tujuh gereja/jemaat itu, meterai-meterai itu sama-sama terhubung kepada tempoh yang berlainan dalam sejarah Kristian. Semasa zaman apostolik injil berkembang dengan cepat di seluruh dunia. Ini disusuli oleh tempoh penganiayaan di Empayar Rom, bermula dari akhir abad pertama hingga permulaan abad keempat, seperti yang digambarkan dalam babak meterai yang kedua. Meterai ketiga menunjukkan tempoh kompromi abad keempat dan kelima, yang disifatkan oleh kelaparan rohani kebenaran Alkitab, yang membawa kepada "Zaman Gelap." Meterai keempat dengan tepat menggambarkan kematian rohani yang mencirikan Kekristianan hampir seribu tahun lamanya.

`Wahyu 6: 6 menyatakan bahawa "minyak dan anggur" tidak akan terjejas oleh wabak kelaparan dari meterai ketiga. Minyak melambangkan Roh Kudus (1 Sam. 16:13, Kisah 10:38), dan anggur baru adalah keselamatan dalam Yesus Kristus  (Mark. 2:22).  Apakah yang dikatakan  oleh maksud lambang-lambang itu kepada kita tentang fakta bahawa, meskipun apabila Firman Tuhan sukar untuk didapati, Roh Kudus masih bekerja dan keselamatan masih tersedia untuk semua yang mencari kebenaran?`