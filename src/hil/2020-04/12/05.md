---
title:  Tion sa Pagpangita sang Balanse
date:  16/12/2020
---

Si Jesus nagtahud kag nagbayaw sa kasogoan sang Dios (Mateo 5:17, 18).  Apang si Jesus naghangkat man sa panguluhan sang relihiyon bahin sa ila paghangup sang kasogoan.  Wala sa Iya mga panghangkat ang nagalaglag sang pagpundar sa pagbantay sang Inugpahuway.  Ang mga sinagoga wala napakyas sa paghimo sang Inugpahuway bilang isa ka kahigayunan para sa edukasyon—ang Torah ginabasa kag ginapahangup nga wala sang kakulangan.  Ang mga Escriba kag Fariseo nakahibalo sa sinulatan sang kasogoan.  Apang, si Jesus nagdugang pagid sang Iya pag-eduakar bahin sa Adlaw nga Inugpahuway sa Iya mga sumulunod.

`Basaha ang Mateo 12:1-13 kag Lucas 13:10-17.  Ano ang ginatudlo ni Jesus sa katawhan sa Iya panahon, kag sa aton subong, sa sini nga mga hitabo?`

Ang mga kontrobersiya sa pagpang-ayo ni Jesus sa Inugpahuway nagdul-ong sa importante nga debate nahanungud sa kinaiya sang sala, rason para sa Inugpahuway, relasyon sa tunga ni Jesus kag sang Amay, kag ang kinaiya sang kinamatarung ni Jesus.

Ang pagtamud ni Jesus sa Inugpahuway nabug-os sing maayo sa aton texto nga salauluhon para sa sini nga semana: “Kag nagsiling sia sa ila, ‘Ang adlaw nga inugpahuway ginhimo tungud sa tawo, kag indi nga ang tawo tungud sa adlaw nga inugpahuway; gani ang Anak sang tawo ginoo bisan sang adlaw nga inugpahuway’ ” (Marcos 2:27, 28).  Gusto Niya mapahangup nga ang Inugpahuway indi dapat mangin isa ka kabug-atan.  “Ginhimo” (gintuga) ini bilang isa ka pinasahe nga kahigayunan para sa katawhan nga makatoon bahin sa karakter sang Dios nga naghimo sang Inugpahuway kag magtoon base sa eksperiensia paage sa paghatag sang bili sa Iya mga tinuga.

Paage sa pagpagwa sang mga pamangkot bangud sang Iya mga hinimoan, si Jesus nagatulod sa Iya mga gintoton-an, mga lider nga Judio, kag sang kadam-an nga maghunahuna sing mas madalum nahanungud sa Kasulatan kag nahanungud sa ila pagtoo kag sa ila Dios.  Tama kahapos para sa bisan sin-o sa aton nga mabuyo sa mga pagsulundan kag mga regulasyon nga mahimo indi malain sa iya sini kaugalingon, apang nangin amo ang katuyuan mismo, sa baylo nga pamaage sang katuyuan—kag ang ina nga katuyuan dapat mangin isa ka paghibalo bahin sa karakter sang Dios nga aton ginaalagaran.  Kag ini nagadul-ong sa aton matutum nga pagkamatinumanon sa Iya base sa aton pagsalig sa merito sang pagkamatarung ni Cristo para sa aton.

`Kamusta ya ang imo kaugalingon nga pagbantay sang Inugpahuway? Naliso mo bala ini sa isa ka adlaw nga bahin lang sang indi ini paghimoa kag indi ina pagbuhata, sa baylo nga isa ka tion nga magpahuway sing matuud sa Ginoo kag kilalahon Sia sing maayo? Kun amo ina, paano ka makabag-o agud makakuha ka sing dugang gikan sa sini nga gintuyo sang Dios para sa imo?`