---
title:  Tion sa Pagtoon sang mga Prayoridad
date:  15/12/2020
---

Ang saka panaug nga eksperiensia sang mga Israelinhon upod sa Dios malapit nga naangut sa pamaage sang ila pagtamud sa Inugpahuway.  Nakita sang Dios ang indi nila pagrespeto sa Inugpahuway bilang isa ka tanda sang Iya kaangtanan sa ila kabuhi (Jer. 17:19-27).  Ang isa ka nabag-o nga pagpakigsaad sa Inugpahuway isa man ka bahin sang pagpasag-uli—isa ka senyalis nga ang prayoridad ensakto.  Ang Isaias 58 naglaragway sang isa ka makagalanyat nga pagpaanggid.

`Basaha ang Isaias 58:1-14.  Ano ang ginpamolong sang Dios diri para sa Iya katawhan nga mapuslanon gyapon sa aton subong?`

Ang mga Israelinhon nagapakitakita bilang mga sumulunod sang Dios—sa ila pagsimba, sa ila pagpuasa—apang ang pamaage sa pagkabuhi sang ila kabuhi pagkatapos ni samba nagapakita nga nagasunod lamang sila sa nagakaego nga hilimoon; wala sang sincero nga pagbatygag sang pagpakigsaad sa kasogoan sang Dios.  Si Isaias nagpadayun sa kapitulo 58 para malaragway ang kun ano nga ginapaabot sang Dios gikan sa Iya mga katawhan.

Indi amo sini tanan.  Basaha ang Isaias 58:13, 14.  Ngaa nagpatuhoy ang Dios sa Inugpahuway sa katapusan sang sini nga kapitulo?  Ang manalagna nagamit sang mga tinaga diri nga pareho sang mga yara sa iban nga bahin sang kapitulo: maglikaw “gikan sa paghimo sang imo nahamut-an”; indi maghimo sang “imo kaugalingon nga paage”; likawi “ang paghimo sang imo nahamut-an kag pagpamolong sang walay pulus nga mga pinolongan”, ang manalagna nagpaandam.  Kun sayoron, ang Inugpahuway indi isa ka tion sa paghimo sang naandan sa pagsimba, nga maghunahuna lamang sang imo kaugalingon nga paminsaron kag magkabuhi sang isa ka kabuhi nga wala nagasanto sa imo pagsimba.  Ang Inugpahuway dapat mangin isa ka “kalipayan” kag mangin “dungganon.”  Sa kaundan sang iban nga bahin sang sini nga kapitulo, ang Inugpahuway nahanungud sa pagkalipay sa pagtoon sang karakter kag tinutuyo sang Dios, kag pagkabuhi sang sina nga karakter kag mga tinutuyo sa aton relasyon sa iban.  Ang paghibalo sa pamaage sang pagbantay sa Inugpahuway kag pagsimba indi kompleto.  Ang pagtoon nagakadapat.  Ang Inugpahuway isa ka tion para sa pagtoon kag pagkabuhi sang mga prayoridad.

`Nagakalipay ka bala sa Inugpahuway? Kun wala, ano ang mahimo mo para mabag-o ina?  Nakatoon ka bala nga “pasidunggan” ang Inugpahuway?  Diskusyune kun ano ang mangin kahulugan sini sa iban nga myembro sang imo klase sa eskwela sabatika.  Mangin praktikal sa bug-os mo nga masarangan.`