---
title:  Ang mga guro ay nagsabi
date:   18/12/2020
---

### Bahin I:  Kabilogan nga Paglantaw

Sobra pa sang sa isa lang ka beinte kwatro oras nga pahuway gikan sa trabaho, ang Adlaw nga Inugpahuway isa ka teolohikal kag isa ka hapiit nga dolot sang tion gikan sa aton Manunuga.  Kun ano man ang aton nahibaloan nahanungud sa Inugpahuway, “ginpasiguro” kita nga may yara gid permi sang dugang pa nga matukiban.

Apang ano ang kaangtanan sang Inugpahuway sa edukasyon? Padumduma ang tinion nga kun sa diin nakatoon ka sing labi nahanungud sa Dios.  Ang mga pagtoon, mga sermon, pagpakighalobilo, pinasahe nga manugwali, mga ambahanon, mga seminar, mga vesper, mga camping, mga potluck—pila sa sini nga mga tinion ang nalakip sa oras sang Inugpahuway?  Upod ang pagpamalandung, para sa kalabanan sa aton, ang Inugpahuway nangin isa ka “unibersidad sang panahon” nga kun sa diin ginatangdoan kita, nagatoon, kag nagapadayun nga iskolar sa pamaage kag ginharian sang Dios.

Ang Inugpahuway nagahatag man sang tion agud mapadumdum ang kun ano nga aton nalimtan.  Ang Inugpahuway/mana nga pagtilaw isa ka pagsalig/pagtuman nga sahe sang pagtilaw agud mapadumdum ang Israel sa ila Dios pagkatapos sang isa ka makalilibog nga pagpuyo sa Egipto.  Si Jesus nagamit sang Inugpahuway agud maorganisar liwat ang pagkabalaan upod sa pagpahilway sa katawhan gikan sa mga pag-antus sa baylo nga mangin prayoridad ang mga tradisyon nga gindugang sa mga indi dapat himoon sa Inugpahuway (Mateo 12:11, 12).  Ang Iya mainalamon apang prangka nga pagsabdong—“ ‘Ang adlaw nga inugpahuway ginhimo tungud sa tawo, kag indi nga ang tawo tungud sa adlaw nga inugpahuway’ ”—nagatindog bilang isa ka sadsaran sang pag-edukar liwat kag pagpatadlong (Marcos 2:27). Si Jesus “Ginoo man sang Inugpahuway,” kag sarang kita makatoon sa Iya paage sa pagtoon sang iban pa (Lucas 6:5).

### Bahin II: Komentaryo

**Isa ka Testimoniya bahin sa Nagabuyok**

Paminsara sa isa ka tion ang nahanungud kun paano maedukar ang tagiposoon kag hunahuna sang isa ka tawo nga mangin masinulundon sa Dios, lakip na ang Iya kasogoan bahin sa Inugpahuway.  Sa malawig nga tinuig, daw may yara sang isa ka pagbag-o—isa ka maayo nga pagbag-o—sa pamaage sang pagbuyok sa katawhan nga tumanon ang kasogoan sang Dios.

Sarang kita makasaysay sang negatibo nga madolot sang pagkadimatinumanon (kasulub-an, pagkaulipon, silot, kag kamatayon).  Sarang man kita makagamit sang positibo nga pagbuyok, nga kun sa diin ang pagkamatinumanon napresentar sang maayo nga ang katawhan makabatyag nga daw indi sila makaeksperiensia sang isa ka daku nga adbentyur kun sikwayon nila ang mga kasogoan sang Dios.

Nakabalo gid ako sa sining kabaliskaran bahin sa pagbuyok paage sa pagpakig-estorya sa mga kristohanon magluwas sa mga Adventista.  Sang nakabalo sila nga isa ako ka ginatawag nga annihilationist (wala nagapati sa duug nga ginatawag walay katubtuban nga pagpaantos), duwa ka nagkalainlain nga kristohanon nga indi kilal-anay, nakahambal sang pareho nga komento sa duwa ka nagkalainlain nga okasyon, nga daw nagabasa lang sila sa pareho nga sinulatan: “wala bala nagabuhin ang inyo impluwensia sa pag-ebanghelyo kag pagpangdaug sang kalag bangud sang indi pagamit bahin sa walay katubtuban nga pagkasunog sa impierno?”  Nadumduman ko kun daw ano ang akun kakibot sa sina nga komento kag ginpahibalo ko sila nga sa akun pamatyag ang karakter ni Jesus kag ang Iya plano sa pagtubos nagakaego na agud makapapalapit sa katawhan padulong sa Dios.  Ensigida sila nga nagsabat, nga daw medyo nahuya, nga nagsiling, “sa pagkamatuud, huo, mahimo man ina.”  Nagpaminsar nalang ko nga, “huo, amo gid ina ang akun ginalauman.”  Apang ang ila matuud gid sabat sa akun ginhambal amo nga, “Paano mo mabuyok ang tawo nga magpalangit kun wala sang impierno?”  Talupangda kun daw paano ang teolohiya makaapekto sa pag-ebanghelyo.

Narealisar ko, mahimo nga sa una nga tion, nga ang pag-ebanghelyo sang Seventh-day Adventist, kag pag-edukar, pinasahe nga nabuyok sa pagtukib sang tagiposoon sang Dios pareho man sa pagpresentar sa Iya sa pamaage nga kun sa diin ang katawhan nagapalapit, sa baylo nga paage sa pagpwersa.  Sa prangka nga estorya, kun ang walay katubtuban nga pagpaantus sa kalayo realidad para sa mga makasasala, indi na ako magpabaya sa Dios, sa sini nga punto-esugid sa akun ang mga doktrina nga pagapatihan agud makalikaw ako sa walay katubtuban nga silot!  Sin-o ang nakahibalo kun paano napadamo sang mga iglesia ang ila myembro base sa sina nga argumento?  Apang ang Adventista nga edukasyon wala nagagamit sang kaangay sina sa iya mga estudyante.  Sa pagkamatuud, ang katapusan nga kamatayon kag pagbasul negatibo kag, sa iban nga sitwasyon, mahimo nga makabuyok ini sang seryoso nga paghunahuna sang isa ka tawo bahin sa iya palaabuton.  Apang para sa tagsa ka negatibo, may yara sang madamo nga mga positibo nga nagadoso sa isa ka tawo nga maghimo sang buluhaton bahin sa kun ano ang iya mabaton, sa baylo nga kun ano ang iya pagalikawan.  Paminsara ang isa ka malipayon nga pag-asawahay: ang kahadluk bala sa kasakit kag kakomplikado nga resulta sang pagbulagy ang nagabuyok sa mag-asawa nga magpabilin sa pag-updanay, ukon nakakita sila sang iban pa nga rason nga nagpalig-on sang ila pag-upod? Eaplikar naton ini nga mga bagay sa paghangup sang importansia bahin sa Inugpahuway.

**Kasulatan**

May yara sang 89 ka mga kapitulo sa apat ka libro sang maayong balita.  Mahapos lang ang pagtan-aw kun pila kabilog sa sina nga mga kapitulo ang nagapamolong sang paghangup ni Jesus bahin sa Iungpahuway.  May yara sang 11 ka mga sitwasyon.  Nagakahulugan ini sang katumbas nga 1 sa 8 ka kapitulo sang maayong balita ang nagamitlang bahin sa Inugpahuway.  Ang ina nga kadamuon mangin mas mapuslanon kun dumdumon ang duwa ka mga kamatuuran: (1) Si Jesus naghimo sang madamo nga mga butang nga kun nasulat ini tanan, si Juan nagabanta nga “bisan sa kalibutan indi makaigo ang mga tolon-an nga sulaton” (Juan 21:25).  (2) Ang pinakauna nga maayong balita posible nga nasulat mga 30 katuig ukon sobra pa pagkatapos sang pagkapatay ni Jesus.  Karon tingba ang inang duwa ka kamatuuran.  Sa tunga sang kalabanan nga mga kristohanon, may isa ka paghaumhaum nga ang institusyon sang Inugpahuway natapos sa kruz.  Apang kun amo ina ang sitwasyon, indi bala pagsumpaki nga 1/8 gid sa tolon-an sang maayong balita ang nagmitlang bahin sa pagreporma ni Jesus sang Inugpahuway?  Kun ang institusyon sang Inugpahuway ginwala na sang 30 katuig, elabi nagid sa kapawa sang kamatuuran nga may yara sang madamo nga iban pa nahanungud sa kabuhi ni Jesus nga pwede masulat sa Bibleya, paano nga ang ini nga pagpatalupangud sa Inugpahuway nangin importante para sa bag-o nga iglesia?  Ang ensigida nga sabat amo ang pagsiling nga ang Inugpahuway mahimo nga ginabantayan gyapon sang una nga iglesia.  Bisan pa matuud, sarang ina mapakigbaisan kag indi makagalanyat nga kunklosyon para sa iban.  Apang, mahimo nga may yara sang isa ka madalum nga importansia sang sa sina.  Yari ang pipila ka makagalanyat nga kaangtanan sa tunga sang Inugphuway, sang kaluwasan, kay Jesus, kag sa Iya ginharian.  (Ang masunod nakuha gikan sa Gnana Robinson, The Origin and Development Approach [PhD Dissertation, University of Hamburg, June 1975], pp. 413, 414):

1.	Ang mga kaliwatan ni Mateo kag Lucas naorganisar suno sa ginatawag nga sabbatical, pito ka pilo nga pagplastar ukon isa nga nabase sa numero nga pwede matunga sa pito.  Para sa ehemplo, si Mateo nagpahayag sang tatlo ka grupo sang 14 ka mga kaliwatan nga kun sa diin si Abraham, David, kag Jesus amo ang ginpatuhuyan sing labi.  Si Jesus amo ang nagpadayon kag katapusan nga sadsaran sang kaluwasan, nga nagsugod sa Israel.  Ang Lucas may yara sang 77 ka mga kaliwatan, sumugod gikan sa Pagtuga pakadto kay Jesus.  Ang pag-angot kay Jesus sa Pagpatuga paage kaliwatan nagapakita nga ang Iya ginatanyag nga kaluwasan para gid tanan nga katawhan, isa ka sadsaran nga kamatuuran nga ginasimbolohan sang Inugpahuway.
2.	Ang kamatuuran nga si Jesus amo ang “Ginoo sang Inugpahuway” (Tan-awa ang Mateo 12:8) nagakahulugan nga ang Inugpahuway ginapanag-iyahan sang Mesias kaangay nga ginapanag-iyahn ini ni Yaweh sa Daan nga Katipan.  Sa Daan nga Katipan, ang Inugpahuway isa ka tanda sang pagpakigkatipan nga nahimo sang Dios sa Israel, agud makilala nila ang Isa nga Ginoo sang Inugpahuway (Ezeq. 20:20) kag nga Sia amo ang Isa nga nagpakabalaan sa ila (Ezeq. 20:12, Exodo 31:13).  Ang dumuloong nga magbantay sang Inugpahuway ginsaaran man nga magbaton sang isa ka “duug…[kag] walay katubtuban nga ngalan” sa Iya puluy-an (Isa. 56:5), nga amo ang balay sang pangamuyo “para sa tanan nga katawhan” (Isa. 56:7).  “Sa sini nga bahin, ang Inugpahuway nahatag para sa kaayohan…sang tawo, para sa iya kaluwasan.”  Si Jesus nagpabakod sang amo man sini nga punto paage sa pagpamangkot kun ang Inugpahuway bala isa ka tion para sa “pagluwas sang kabuhi” (Marcos 3:4) kag paghilway sang pag-antus gikan sa “pagkaulipon” (Lucas 13:16).  Ang Inugpahuway konektado sa kaluwasan sa Daan nga Katipan (Deut. 5:15), kag amo man sini sa kay Jesus sa Bag-ong Katipan.
3.	Kaangay nga ang templo sa Daan nga Katipan may katuyuan bilang duug para sa pagpatawad, paghilway, kag kaluwasan, gane si Jesus nga mas labaw pa sang sa templo, amo na karon ang alagyan sang kaluwasan.  Ang kaluwasan nga ginadala ni Jesus makita sing makatalandug paage sa Iya pagpang-ayo (ang polong para sa “pagluwas,” nga amo ang sozo, masami nga nagamit sa pagpatuhoy sa pisikal nga pag-ayo, halimbawa sini ang makita sa Mateo 9:22, Marcos 6:56, Lucas 17:19).  Si Jesus nagpili sa pagpakita sang Iya pagpang-ayo/pagluwas nga binuhatan sa Adlaw nga Inugpahuway (halimbawa, Marcos 3:4, Lucas 13:10, Juan 5:1, 9).  Ang kada isa sa sini nga sitwasyon kag ang iban pagid pwede makahulat tubtub sa iban nga adlaw magluwas sa Inugpahuway, apang mahimo nga gintuyo ni Jesus nga “mapakita ang katuyuan sang ginharian sang Dios (Lucas 4:16-19; Lucas 7:22)” kag hungud nga gin-angut ang Inugpahuway sa kaluwasan agud ang Inugpahuway magapabilin “nga tanda sang ginharian sang Mesias.”

### Bahin III:  Pag-aplikar sa Kabuhi

Ang paghangop nga napahayag sa bahin sang komentaryo daw kaangay sang punta ka tinumpok nga yelo sa kadagatan kun bahin sa pagtan-aw sa importansia sang Inugpahuway sa Kasulatan.  Kita nga mga Adventista nagahatag sang daku nga panahon sa pagtinguha nga mapahibalo ang iban para tumanon ang mando sang Inugpahuway gamit ang pipila ka pareho lang gyapon nga mga texto.  Gane, may posibilidad nga indi naton makit-an ang kasangkaron sang teolohiya bahin sa Inugpahuway sa bug-os nga Kasulatan.  Kun aton talupangdon, sa tion nga ang pag-estorya bahin sa Inugpahuway mapahayag bilang pagtudlo lamang sang mga Adventista nga nagpangita sang dugang nga suporta para sa Inugpahuway gikan sa Kasulatan, ang teolohiya sa ibabaw nga nag-angut sing tingob kay Jesus, ginharian sang Mesias, bag-o nga tinuga, kag sang Inugpahuway indi halin sa bisan sin-o nga Adventista.  Ang isa ka tawo indi na kinahanglan mangin Adventista agud makita ang ini nga mga kaangtanan; ang isa ka tawo nagakinahanglan lamang sang isa ka Bibleya kag isa ka bukas nga panghunahuna.

Yari ang pipila ka mga panugda para maton-an sing dugang pagid ang nahanungud sa Inugpahuway magluwas sa kamatuuran nga dapat ini gyapon bantayan:

1.	Magbasa kag mamati sa mas abanse nga mga material sa teolohiya nga napahayag sang Biblical Research Institute sang aton Iglesia ukon sang Adventist Theological Society.  Binan pa nga 40 porsiento lamang ang imo mahangpan sa kun ano nga imo mabasa, makatoon Kaman gihapon, kag magauswag ang imo paghangup sa padayun nga pagtoon sini.
2.	Magporma sang isa ka gamay nga grupo sang manugbasa nga magatoon sa mga mabudlay nga mga texto kag ideya bahin sa Inugpahuway.  Sa sini nga paage sarang ka makabulig para masuportahan ang isa kag isa.