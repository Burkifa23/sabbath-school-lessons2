---
title:  Isa ka Tion para sa Kumyunidad
date:  17/12/2020
---

Si Jesus naghatag sang ehemplo para sa Iya mga gintoton-an bahin sa pagkadto sa sinagoga sa tagsa ka semana.  Pagkatapos sang Iya pagkabanhaw ginpadayun nila ang ini nga sulundan, kaangay man sa iban nga mga sumulunod ni Jesus.  Ang sinagoga nangin isa sang pinakamaayo nga duug para sa mga apostoles nga makabayaw sang palamangkutanon nga naangut sa Pagkabanhaw, kag ang Inugpahuway naghatag sang isa ka sadsaran nga kahigayunan para sa kumyunidad nga magtipon sang tingob kag makatoon.  Kun aton talupangdon, si Jesus amo ang Hebreohanon nga Mesias, ang Mesias nga natagna sa Daan nga Katipan, nga ginabasa sa sinagoga sa tagsa ka Inugpahuway.  Ano pa niyan ang pinakamaayo nga duug nga yara sa mga tumuloo para sa pagpahayag kay Jesus sang sa sinagoga, elabi nagid kun sila nagapakasi sa mga Judio kag iban pa nga “nagkahadluk sa Dios” (Bin. 13:16, 26))

`Tan-awa ang masunod nga mga texto.  Ano ang ginasugid nila sa aton nahanungud kun paano ang mga sumulunod ni Jesus nagpanaksi sa publiko?  Sa imo pagbasa sang sini nga mga texto, hunahunaa kun sa diin ini sila ginpamolong, sin-o ang ila ginahambalan, ano ang nahambal, kag ano ang mga resulta Binuhatan 13:14-45;  Bin. 16:13, 14;  Bin. 17:1-5;  Bin. 18:4).`

Ang testimoniya sang apostoles pareho nga personal kag yara sa kasulatan.  Si Pablo nagpaathag bahin sa kasaysayan sang Israel, nagsugod sa “aton mga ginikanan” (Bin. 13:17) sa Egipto, kag ginsundan sang ila kasaysayan gikan sa mga hukom, mga hari, sa kay David nga gikan sa iya kaliwatan naggwa si Jesus.

Si Pablo kag ang iban man nagpakita kun paano ang ila personal nga eksperiensia kag paghangup may kabilinggan sa kaundan sang mga Kasulatan.  Nagpahayag sila sang impormasyon, kag nagdebate sila kag nagpaathag.  Ang kombinasyon sang personal nga testimoniya kag Kasulatan nga napahayag paage sa pagwali, pagtudlo, kag diskusyun tama ka gamhanan.  Kaangay sa napakita sang mga texto sa Bibleya, ang iban nga mga lider sa relihiyon nahisa sa kinamatarung sang mga apostoles kag sang resulta nga ila naangkon gikan sa katawhan, sa Judio kag mga Gentil.

Ang iglesia sang Seventh-day Adventist may yara man sang isa ka malig-on nga kasaysayan, makapadasig nga mga testimonya kag pagpahayag sang kasulatan paage sa pagwali kag pagpanudlo/pagpakigbahin.  Ang kombinasyon sang Sabbath School kag divine (pagwali) service kag iban pa nga mga pagtilipon sa Inugpahuway (pagtilipon sang mga pamatan-on, para sa ehemplo) naghatag sang isa ka malig-on nga edukasyon base sa pagsimba sang adventista.  Bisan pa nga nagakinahanglan ini sang pagsuporta gikan sa iban nga mga eksperiensia sang pagtoon, kinahanglanon ini sang nagahatag sa pagtoon nga eksperiensia sang Inugpahuway.