---
title:  Dugang nga Pagtuon
date:  18/12/2020
---

Basaha ang sinulatan ni Ellen G. White, “Tha Sabbath,” pp. 281-289, sa The Desire of Ages.

“Wala na sang iban pa nga institusyon nga nahatag sa mga Judio nga gintuyo gid sing bug-os para makapakilala sa ila gikan sa mga pungsud sa palibut kaangay sa Inugpahuway.  Gindesinyo sang Dios nga ang nagabantay sini magpain sa ila bilang Iya mga sumilimba.  Isa yadto ka tanda sang ila separasyon gikan sa pagsimba sa mga diosdios, kag sang ila kaangtanan sa matuud nga Dios.  Apang para mabantayan nga balaan ang Inugpahuway, ang katawhan dapat mangin balaan sa ila kaugalingon.  Paage sa pagtoo dapat sila mangin umalambit sang pagkamatarung ni Cristo.  Sang ang mando ginhatag sa Israel nga, ‘Dumduma ang Adlaw nga Inugpahuway, sa pagpakabalaan sini,’ ang Ginoo nagsiling man sa ila, ‘Mangin balaan kamo sa Akun.’ Exodo 20:8; 22:31.  Ang Inugpahuway lamang ang nagapakilala sa Israel bilang mga sumilimba sang Dios.”—Ellen G. White, The Desire of Ages, p. 283.

“Niyan ang Inugpahuway isa ka tanda sang gahum ni Cristo nga makapabalaan sa aton…. Bilang isa ka tanda sang Iya makapabalaan nga gahum, ang Inugpahuway nahatag sa tanan nga paage kay Cristo nangin kabahin sang Israel sang Dios.”—The Desire of Ages, pp. 288, 289.

**Mga Pamangkot nga Pagadiskusyonan**

`Sa masami ang Seventh-day Adventist nagahatag sang tinion sa pagtalupangud kun ano ang indi pwede nga himoon sa Inugpahuway.  Maghimo ka sang mga pamangkot nga makabuyok sa mga manugbantay sang Inugpahuway nga magpatuhoy sa mga bagay nga napaathag sa sini nga leksyon kag nagpahangup sa Inugpahuway bilang isa ka eksperiensia sa pagtoon.  Halimbawa: “Ano ang ginahimo ko sa Inugpahuway nga nagapahanugut sa akon nga makatoon sing dugang pagid nahanungud sa karakter sang Dios?”`

`Talupangda ang pinolongan gikan kay Ellen G. White nga nahatag sa ibabaw.  Nagatugda ini nga indi lamang nga ang pormalidad sa pagbantay sang Inugpahuway nagapakilala sang mga nagabantay sini sa kumyunidad.  Daw kaangay sa ano ang isa ka tawo nga “umalambit sang pagkamatarung ni Cristo” kag nahimo nga “balaan”?  Ano ang kaangtanan sini sa Inugpahuway?`

`Sa ano nga paage nga imo mapauswag ang imo eksperiensia sa Inugpahuway? Listaha ang tatlo ka lalambuton nga nagapatuhoy sa kun ano ang gusto nimo maton-an paage sa pagbantay sang Inugpahuway sa sunod nga 12 ka bulan.`