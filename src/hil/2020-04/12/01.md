---
title:  'Ang Inugpahuway: Pag-eksperiensia kag Pagkabuhi sa Karakter sang Dios'
date:  12/12/2020
---

### Basaha para sa Pagtuon sini nga Semana
Genesis 1, 2;  Exodo 16:14-29;  Isaias 58:1-14; Mateo 12:1-13;  Lucas 13:10-17.

> <p>Salauluhon nga Teksto</p>
>  “Kag nagsiling sia sa ila, ‘Ang adlaw nga inugpahuway ginhimo 	tungud sa tawo, kag indi nga ang tawo tungud sa adlaw nga inugpahuway; v28gani 	ang Anak sang tawo ginoo bisan sang adlaw nga inugpahuway’ ” (Marcos 2:27, 28).

So Jodie lang isa ang Adventista sa iya masteral nga klase, kag ang iya desisyon nga indi magtambong sa mga programa nga ginahimo kun Inugpahuway nagpakita sang iya pagtoloohan.

Isa ka adlaw, ang isa sang iya mga abyan nga si Gayle nagtawag sa iya.  Ang bana ni Gayle magalakat kag wala sa ila puluy-an sa sulod sang anum ka semana, kag ginpamangkot niya si Jodie kun gusto niya mag-upod sa iya sa sulod sang anum ka biernes sang gab-e, tungud nakahibalo sia nga “wala man” sang ginahimo si Jodie sa sina nga mga ginab-e.

Sa sulod sang apat ka biernes sang gab-e nagaupdanay sila kaon, patukar sang musika, nagpakigbahin sang ila kristohanon nga mga eksperiensia, kag sa kabug-osan nalipay sila sa ila pag-updanay.  Sang ikalima nga talipuspusan sang semana, si Gayle naghambal kay Jodie nga naglagaw sia sa siudad kag nagtan-aw sa iya relo. Oh, maayo, sa iya hunahuna. Dale nalang mag-abot ang Inugpahuway.  Hinale lang niya natalupangdan nga sa apat ka biernes sang gab-e nakaeksperiensia sia sang isa ka bag-o nga butang sa iya kristohanon nga kabuhi.  Nagtubo sia, nakatoon sing maayo bahin sa iya Dios, kag naghapiit ang iya pagtoo.  Ang Inugpahuway nangin kahigayunan para sa edukasyon kag personal nga pagtubo.

Isa ini ka makagalanyat nga estorya nahanungud kun paano naton tamdon ang Inugpahuway nga indi lamang isa ka adlaw ukon pahuway, kundi bilang isa man ka pamaage sang edukasyon.

_*Ton-e ang leskyon sa sini nga semana sa paghanda para sa Inugpahuway, Disyembre 19._