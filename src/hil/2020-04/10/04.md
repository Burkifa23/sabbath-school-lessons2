---
title:  Eksperto sa Sayup
date:  01/12/2020
---

Nakahibalo kita nga ang aton kalibutan madamo sang sining kag pilosopiya nga wala nagapasidungug sa Dios.  Madamo ang nakapakigbato nga ang mga kristohanon indi dapat magsulod sa sini nga bagay.  Ang mga kristohanon nga Seventh-day Adventist dapat magmahinalongon sa pagtalupangud sang ila kaugalingon nga negosyo sa pagserbisyo sa napat-ud nga mga industriya, pagsuporta sa pipika ka mga establisimento, kag pagpamati sa napat-ud media.

`Sa 1 Timoteo 6, nahatagan kita sang maathag nga pagtudlo para sa aton sarang malikawan, apang nahataga mann kita sang mdamo nga pagpaathag.`

`Basaha ang bug-os nga 1 Timoteo 6.  Ano ang sadsaran nga mga hilikuton ang ginadoso ni Pablo?  `

Talupangda sa 1 Timoteo 6:20 kun paano si Pablo nagpaandam batok sa “ihibalo nga dimatuud”.  Bisan pa nga nagpatuhoy sia gikan sa lain nga kontexto, ang prinsipyo maaplikar man gihapon.  Halimbawa, maghunahuna nahanungud sa tanan nga impormasyon, tanan nga pagtudlo, tanan nga pagpati, indi lamang subong kundi sa bug-os nga kasaysayan sang tawo, nga tama ka sayup.  Sa pagkamatuud, ang katawhan sarang mangin eksperto sa sayup.

Mga lapit sa 2,000 katuig, ang pinakamaalam nga katawhan sa kalibutan, ang mga eksperto, nagpati nga ang kalibutan naplastar nga wala nagagiho sa tunga sang uniberso samtang ang tanan nga mga kabitoonan kag mga planeta nagalibut sa sini sa isa ka perpekto nga pagkabilog.  Ang pipila ka komplikado nga matematika kag siensia gingamit agud suportahan ang ini nga pagpati, bisan pa nagwa nga sayup ini sa tagsa ka bahin.  Gane, makasiling kita nga ang ini nga katawhan mga eksperto sa sayup, kag ang ining ila pagtudlo amo gid ang “ihibalo nga dimatuud.”

`Para sa halimbawa, ang pagtoon sang siensia sa ginatawag nga Biology subong, nabase sa paghaumhaum nga ang kabuhi nagsugod sang binilyon katuig ang nagligad, paage sa tyansa, nga wala sang Dios kag katuyuan sa likod sini.  Subong man, madamo sang komplikado kag detalyado nga ginatawag sayantipiko nga mga sinulatan ang naggwa nga nabase sa sini nga pagtudlo.  Ano nga mga leksyon ang aton makuha gikan sa sini nahanungud kun paano ang katawhan sarang mangin eksperto sa sayup? Paano ang ini nga pagrealisar makaapekto sa kristohanon nga edukasyon sa kabug-osan kag sa sibu nga pagtudlo sang siensia?`