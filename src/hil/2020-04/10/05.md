---
title:  Kabuangan kag Kaalam
date:  02/12/2020
---

`Basaha ang Hulubaton 1.  Ano ang ginatudlo sini sa aton bahin sa kun nahanungud sa ano dapat ang matuud nga kristohanon nga edukasyon?`

Ang Bibleya naghatag sang isa ka pagpaanggid sa tunga sang kabuangan kag kaalam.  Ang tolon-an sang Hulubaton nakahimo sang maayo sa pagpadumdum sa aton bahin sa peligro sang binuang nga pamatasan kag pagpakig-upod sa nga buang-buang.  Ang kinalain tama kaathag: ang Dios nagahandum nga ang Iya katawhan magpangita sang kaalam, hatagan ini sang bili kag mag-uswag sa sini.

Ang mga estudyante sang sining kag siensia nagamit sang ila mga talento agud makaangkon sang ihibalo kag mangin mainuswagon sa ila mga pagtoon.  Ang mga manunudlo nagahimo man sang pareho sini.  Pwede kita mangin mainalamon kag mainuswagon sa siensia tungud sang ihibalo kag ikasarang.

Apang gikan sa isa ka kristohanon nga panan-awan, ano ang mangin kahulugan sang ihibalo sa sining kag siensia kun wala ini ginalakipan sa paghibalo sang kinalain sa tunga sang ensakto kag sala, maayo kag malaut, kamatuuran kag sayup? Para sa halimbawa, ang mahimo sang isa ka tawo amo ang pagbasa sang nahanungud sa kabuhi sang pipila ka ginakabig bilang pinakabantog nga mangin-alamon sa kalibutan para makita nga ang pag-angkon sang makatilingala nga ikasarang kag talento wala nagakinahanglan sang isa ka moral ukon matarung nga kabuhi.  Ang isa ka tawo sarang man makapakigbais nga ang bantug nga mga sayantipiko nga nagahimo sang biological ukon kemikal nga mga hinganiban nga nagalaglag sang kadam-an mahimo nga mataas ang edukasyon, daku ang ikasarang, apang ano ang bunga sang ila hinimoan?  Kaangay sang napahayag na, ang ihibalo mismo kag sa iya kaugalingon sini indi masiling nga isa ka maayo nga butang.

`Basaha ang Hulubaton 1:7.  Paano ang ini nga texto nagpahayag kun ano ang yabe  sa matuud nga kristhanon nga edukasyon?`

`Ang isa ka Atheist (wala nagapati sa Dios), nga nakadaug sang premyo para sa bantog nga hinimoan nga nagtoon sang uniberso kag pisikal nga pwersa nga yara sa likod sini nagsulat: “Samtang nagadugang nga ang uniberso ginahangup, nagadugang man nga daw wala ini sang padulungan.”  Ano ang masugid sini sa aton nahanungud kun paano nga ang ihibalo mismo kag sa iya kaugalingon sini mahimo nga indi lamang mangin walay kahulugan kundi mangin mas malala pa nga pwede magdul-ong sa daku nga kasaypanan?`