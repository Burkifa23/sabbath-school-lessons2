---
title:  Ang Ginoo Lamang
date:  29/11/2020
---

May yara sang pagpamatuud bahin sa buhi nga Dios sa tanan Niya nga tinuga.  Ang ini nga tinaga masami nga ginasulitsulit sa bagay nga daw nadula na ang iya daku nga kahulugan.  Halimbawa, kun aton talupangdon ang balatyagon sang Dios sa pagtuga sang sini nga kalibutan nga ginguba kag ginlaglag sang tawo, mahimo nga matudlo naton sing pinakamaayo ang sining kag siensia.

Para sa ehemplo, paminsara ang bahin sa pagbusong sang tawo.  Ang Biology nagasugid sa aton nga ang bag-o nga kabuhi sang tawo maporma gikan sa napertilisar nga itlog sang isa ka iloy kag makompleto ang pagbusong sini sa sulod sang siam ka bulan.  Ang marka sang isa ka mahigugmaon nga Manunuga yara sa bug-os nga proseso sang sini.  Ang mahigugmaon nga kaayo sang Dios sarang makita sa duug nga kun sa diin nagatubo ang isa ka fetus: nga yara idalum sang tayuyun nga pagpitik sang tagiposoon sang iloy.  Samtang nagadaku ang fetus, nagadaku man ang taguangkan sang iloy, nga makita sa iya tiyan.  Ang nagabusong nga iloy nakahibalo gid permi sa iya anak, kaangay man sa aton langitnon nga Amay nga nakahibalo gid permi sa Iya mga kaanakan.

`Basaha ang Roma 1:18-21,  Salmo 19:1-6, kag Nehemias 9:6.  Ano ang ginasugid sang sini nga mga texto nahanungud sa binuhatan sang Dios bilang aton Manunuga? `

Bisan pagkatapos sang 6,000 na katuig nga yara ang sala sa kalibutan kag linibo na katuig pagkatapos sang kabilogan nga paglaglag sang Anaw, ang tuman kadamo nga mga pagpamauud yara gyapon indi lamang para sa Dios bilang aton Manunuga, kundi para sa gahum, gugma kag kaalawan sang sining Dios nga aton Manunuga.  Sa pagkamatuud, tuman kabaskog nga si Pablo nagsiling sa Roma 1:18-21 nga yadtong nagsikway sang sini nga Dios mangin “wala sing balibad” sa adlaw sang paghukom tungud nga ang nagakaego bahin sa Iya sarang maton-an gikan sa kun ano nga Iya natuga.  Kun sayoron, indi sila makasiling nga wala sila makahibalo!

Elabi nagid sa adlaw kag panahon nga kun sa diin madamo sang katawhan ang nagasimba sa mga gintuga sa baylo nga magsimba sa Nagtuga, daw ano ka importante nga ang kristohanon nga edukasyon kag siensia magamit permi gikan sa pagpahayag nga ang Dios pareho nga Manunuga kag manugsakdag sang tanan nga yara sa palibut.  Sa ulihi, ang bisan ano nga ideolihiya ukon pagpati nga nagapanginwala ukon wala nagalakip sa Dios magadul-ong lamang sa kasaypanan.  Ang kalibutanon nga edukasyon nagahaumhaum nga wala sang Dios; Ang kristohanon nga edukasyon indi dapat mahulog sa siod, ukon magpauyon ini gikan sa mga prinsipyo nga nabase sa paghaumhaum nga wala sang Dios.  Sa bisan diin man sini, ang katawhan may posibilidad nga makapadulong sa kasaypanan.

`Hunahunaa ang nahanungud sa tuman ka makatalanhaga kag matahum nga mga butang sa aton kalibutan, bisan pa pagkatapos nga nakasulod na ang sala.  Paano kita makatoon nga magkuha sang paglaum kag pagpaumpaw gikan sa sini, elabi nagid sa tinion sang personal nga mga pagtilaw kag pag-antus?`