---
title:  Dugang nga Pagtuon
date:  04/12/2020
---

May duwa ka mga rason kun ngaa nga ang siensia nga nakapaathag sing nagakaego sa madamo nga mga butang, nangin sayup bahin sa ginhalinan sang tanan:  Una, ang siensia nga nagatoon sa natural nga kalibutan dapat magtolok lamang sa natural nga kalibutan para sa mga sabat sini;  Ikaduha, ang siensia nagahaumhaum nga ang naandan nga kasogoan sa palibut dapat magpabilin nga dalayon.  Apang pareho ini nga sayup kun bahin sa ginhalinan sang tanan.

Talupangdon naton ang una, nga nagakinahanglan sang natural nga kabangdanan para sa natural nga mga hitabo.  Ensakto ina para sa pagbantay sang bagyo, apang mas malala pa ini sang sa walay kapuslanan para sa ginhalinan sang tanan nga nagsugod sa sini nga pahayag “Sa ginsuguran gintuga sang Dios ang mga langit kag ang duta” (Gen. 1:1).  Ano ang sarang matudlo sa aton sang siensia nahanungud sa ginhalinan sang tanan nga labaw sang sa kinaugalian?

Kag ang pagkamapinadayunon sang mga yara sa palibut? Daw may yara ini sang kabilinggan, magluwas nga ang Roma 5:12—“ Busa subong nga paagi sa isa ka tawo nagsulud ang sala sa kalibutan kag paagi sa sala ang kamatayon, kag gani ang kamatayon naglaton sa tanan nga tawo kay ang tanan nakasala”—nagpahayag sang isa ka indi pagpadayun sang kabuhi, kag may kinalain gikan sa ginatudlo sang siensia.  Ang isa ka kalibutan nga kun sa diin wala sang kamatayon lain gikan sa bisan ano nga butang nga sarang naton maton-an subong, kag ang paghaumhaum nga parehas lang sila bisan indi, magadul-ong man sa aton sa kasaypanan.

Gane, ang siensia nangin sayop bahin sa ginhalinan sang tanan tungud nagsikway ini sang duwa ka importante nga aspeto sang pagpanuga: Ang gamhanan nga pwersa sa likod sini, kag ang pisikal nga indi pagpadayun sa tunga sang orihinal nga tinuga kag sa kun ano ang yara sa atubangan ta subong.

**Mga Pamangkot nga Pagadiskusyonan**

`Sa imo klase, estoryahe ang nahanungud sa pamangkot bahin sa katahum.  Ano ang katahum? Paano naton malaragway ini? Paano ang isa ka kristohanon maglaragway kag maghangop sang katahum nga lain sang sa isa ka indi kristohanon?`

`Si Cristo mahimo nga magkari sa kalibutan bilang isa ka maalam nga sayantipiko, kag mapasidunggan sing lubos para sa Iya matukiban.  Pwede Sia makakuha sang bug-os nga kadayawan bilang isa ka musikero.  Apang sa baylo sina, nagkari Sia kag nahanas bilang isa ka mapainubuson nga panday.  Yara Sia sa panahon sang Pagpanuga, apang nahanas Sia bilang isa ka layman kag gintuman sing masinulundon ang Iya katungdanan.  Ano nga pagpalig-on ang gintanyag sini sa aton, bisan diin man kita sa aton paghanas para sa edukasyon ukon mangin propesyonal?`

`Bisan pa nga indi ang tanan ka kristohanon gintawag nga magtudlo sa mga eskwelahan, ang mga kristohanon sarang makatudlo sa iban paage sa polong kag sa binuhatan, may intension man ukon wala natalupangdan.  Bangud sini, ano nga kinabatasan ang dapat mapatubo sang isa ka kristohanon, bilang isa ka estudyante ni Cristo kag bilang isa ka manunudlo sang kalibutan?`