---
title:  Ang mga guro ay nagsabi
date:   04/12/2020
---

### Bahin I:  Kabilogan nga Paglantaw

Ang mga yara sa aton palibut (nature) mga sahe sang pagpahayag bahin sa kaugalingon sang Dios sa sulod sang 24 oras kada adlaw nga kaangay sang ginatawag naton subong nga 3D, multimedia, kag stereophonic.  Wala na ini nagakinahanglan nga imo pa baklon, wala na sang kun ano man nga kagamitan nga dapat itakud, yara ini sa bisan diin kag permi gid makita (Salmo 9:1).  Bangud sini, ang pag-apelar nga ignorante sa paghibalo kag pagsunod sa Dios indi sarang mabalibad sa katapusan nga paghukom (Roma 1:18-20).  Subong man ang sining nga napakita sang katahum/ ukon kamatuuran, sarang mangin isa ka bagay para makita ang Dios kag mapahayag ang Iya karakter.

Ang Biology, physics, kag iban pa nga sahe sang siensia nagakaego kag epektibo nga kagamitan para mahangpan ang mga aspeto sang tinuga sang Dios.  Apang nagakapakyas ini permi kun bahin sa ginhalinan.  Halimbawa, napamolong na nga may yara lamang sang duwa ka butang nga pat-ud sa sini nga kalibutan: kamatayon kag buhis.  Apang nakahibalo kita nga indi amo ina sang una.  Bisan pa nga ang kamatayon isa n aka natural kag kabahin sang aton kabuhi subong, wala indi sa orihinal nga kondisyon (bisa pa sang buhis).  Ang pisikal nga kalibutan naapektohan sang isa ka moral/ espiritwal nga desisyon (Roma 5:12).  Ang Biological nga siensia, wala nagapahanugut sa sini nga impormasyon, kag, gane, ang ginatudlo sini bahin sa ginhalinan sang kabuhi masami nga nagapatalang.

Ang Dios tama ka mainalamon nga nagsulat kag nag-organisar sang mga kasogoan sa uniberso, sa macro kag micro nga lebel, nga halangponon kun ngaa nga ang siensia epektibo nga makatoon kag makamaniobra sa natural nga kalibutan parea sa iya sini katuyuan nga wala nagakilala ukon nagadangup sa Dios.  Sa isa ka aspeto, nahimo sang Dios nga tuman katahum ang Sistema nga ang katawhan nagamit sini bilang ebidensia batok sa Iya pagluntad.  Ang kristohanon nga edukasyon kag panan-awan wala nagahimo sang sina nga sayup kundi nagatan-aw sang yara sa palibut bilang pagpamatuud kag paghangup sa Dios.

### Bahin II:  Komentaryo

**Ang Siensia kun Talupangdon**

Ang maragtas sang siensia nagapakita sang isa ka pagsampawsampaw sang makatilingala nga mga nahibaloan kag natukiban, sa theoretical man kag technological.  Gikan sa medikal nga kaalam pakadto sa impormasyon sang teknolohiya, may kabalaslan kita sa kumyunidad sang sayantipiko bangud sang wala ginapakapoy nga pagpaninguha sini para mapauswag ang moderno nga kabuhi.  Apang, yadto nga mga pag-uswag yara sa isa ka kasaypanan, silikwayon nga mga teoriya, dinumaan nga modelo nga nagpabilin tungud sang madamo nga pagbaylobaylo, lakip nga ang pagka prejudis kag pagkabayas.  Sa kapawa sang sini nga maragtas, ngaa nga ind makonsiderar nga may pagpanigana ang sayantipiko nga mga “kamatuuran” sa baylo nga magsaylo gilayon sa sunod naman nga mga pagtukib sa siensia?  Ang ini nga pagtamud indi bantog tungud ang siensia wala nagapahanugut sa pagpahibalo sang iya sini mga kasaypanan.  May pamaage man ini sa paghilway sang iya kaugalingon gikan sa iya sini mga kasaypanan ukon mahinalongon nga ginatago ini.  

Yari ang duwa ka mga ehemplo: Ang una, nga kun sa diin ang siensia dapat kuntane magsaludo sa iglesia apang wala nahimo ini, kag ang ikaduha, nga kun sa diin ang iglesia amo ang ginbasul para sa kabilogan nga kasaypanan.  (Ang masuno nga mga ehemplo nakuhan gikan kay John C. Lennox, God’s Undertaker: Has Science Buried God? [Oxpord: Lion, 2009], pp. 24, 68.)

(1)	 Ang una nga mga mangin-alamon sang kristyano (Augustine, Irenaeus, Aquinas), nga nagsandig sa biblikanhon nga hitabo, nag-ugyon nga ang uniberso may yara sang ginsugdan kag nga ang Dios nagtuga sini.  Apang, para sa kalabanan sang moderno nga sayantipiko, ang gin-ugyunan amo nga ang uniberso walay katubtuban sa edad kag kasangkaron.  Sang ang mga atheist (mga wala nagapati sa Dios) nagdebate sa mga kristohanon bahin sa pagluntad sang Dios, ang mga manugdepensa nagamit sang ginhalinan sang uniberso bilang pagpamatuud sa pagluntad sang Dios.  Ang mga Atheist nagsabat sa “kamatuuran” nga ang uniberso walay katubtuban, gane nagpaluya ina sa argumento.  Maabante kita pagkalab-ot sa hingapusan sang ika 20 nga siglo, ang ginkasugtan sa tunga sang mga sayantipiko amo nga ang uniberso sa pagkamatuud may ara sang ginsugdan.  Apang ang iban nagapangalag-ag sa pagbaton sini.  Ngaa? Tungud naghatag ini sa mga kristohanon sang kinamatarung para sa ila pagpati bahin sa pagpanuga.  Pamalandunge ina sing makadali.  Ang mga sayantipiko nga ebidensia kaangay sang ginatawag nila nga red shift in the light gikan sa malayo nga mga galaxy kag ginatawag sa siensia nga background microwave radiation, nagasuporta sa teoriya nga ang uniberso may yara sang ginsugdan.  Ang ini nga pagpati nagasanto sa hitabo nga yara sa Bibleya.  Apang ang mga sayantipiko nagapamatuk sa sini nga konklusion tungud nagahatag ina sang tuman nga basihanan sa relihiyon.  Indi bala maayo para sa kumyunidad sang mga sayantipiko nga mangin patas kag magsiling nga, “Gin-usisa namon ini, apang ensakto gid yadtong mga kristohanon nga nagapati sa Bibleya bahin sa pagpanuga’?
(2)	 Ang “konplikto nga thesis” nga nagasiling nga ang relihiyon kag siensia nagasumpakiay sa isa kag isa nagikan ini sa mga estorya kaangay sang sa iya ni Galileo.  Nga ang kaangay sina nga mga estorya nahatagan sang madrama nga pangulung dinalan nga nagsuporta sa thesis kaangay sini: “Galileo, Secular Scientist Estraordinaire Versus the church, the Institutional Incarnation of Unscientific Dogma.”  Sa pagkamatuud, si Galileo ensakto nahanungud sa heliocentrism (teoriya nga ang kalibutan nagalibut sa adlaw nga yara sa tunga), kag sayup ang iglesia sang una nga panahon, apang ang kasaysayan napatiko nga isa yadto ka maathag nga kaso sang siensia batok sa relihiyon kag nga ang siensia nagdaug.  Ang kamatuuran amo nga si Galileo nagapati sa Dios kag sa Bibleya kag nahimo ini sa bug-os niya nga kabuhi.  Ang una niya nga problema indi sa iglesia kundi sa eskwelahan sang siensia.  Sa isa ka sulat sang 1965, nagpahayag sia nga ang mga propesor sang eskwelahan nga nagapamatuk sa iya nagtinguha nga maimpluwensiahan ang pagdumalahan sang iglesia sang Romano katoliko agud magpamolong sang batok sa iya.  Ang sayantipiko nga argumento ni Galileo isa ka hangkat para sa nagaluntad nga Aristotelianismo nga teoriya sang eskwelahan.  Ang Roma nagsanto sa panan-awan nga nasuportahan sang mga philosopher kag propesor sang Italia.  Ang ini nga paghangup wala naghilway sa pagtratar sang iglesia Romano katoliko sa kay Galileo, apang wala ini nagpakita nga ang Roma nagaharmoniya sa nagaluntad nga modelo sang eskwelahan sa sina nga panahon.  Ang pagamit kay Galileo bilang isa ka ilustrasyon sa pagdaug sang siensia sa relihiyon isa ka pagbasul sa iglesia sang una nga panahon kag pagpatiko sang kasaysayan.

Ang ining duwa ka ehemplo nagapakita nga ang inaway sa tunga sang pagtoo kag siensia yara makita sa madamo nga paage.  Ang ediya nga ang ginatawag nga Big Bang cosmology isa ka matuud nga pagpahayag nga ensakto ang nagapati sa pagpanuga wala na nahibaloan subong.  Karon, ang Big Bang nga Teoriya para sa ginhalinan sang uniberso ginagamit batok sa mga tumuloo bilang sia ka argumento batok sa pagluntad sang Dios.  Madamo sang mga tumuloo sa pagpanuga sang una nga panahon ang wala naghunahuna nga ang ila tropiyo sang kadalag-an (halimbawa, nga ang uniberso may yara sang ginsugdan) makuha gikan sa ila kamut kag magamit batok sa ila.

Ang isa nga positibo nga naghalin gikan sa aton panahon amo nga nagdolot sa aton nga magbaton sa kamatuuran nga ang mga sayantipiko yara man sa pareho nga sakayan kaangay sang iban pa nga nagatoon sa ila kaugalingon nga kahusayan, kag ang tanan nga siensia nag-age sa ginatawag sa siensia nga subjectivity, fallibility, bias, ethnical conflict, kag iban pa.  Ang moderno nga mga secularist wala nakatalupangud nga ang siensia wala nagapalapit sa pagpamatuk bahin sa pagluntad sang Dios ukon bahin sa pagkamasaligan sang rehiliyoso nga pagtoloohan.  Apang indi pagamita ang polong sang kristohanon para sa sini; pamati sa critics sang agnostic physicist nga si David Berlinsky bahin sa iya ginakabig sa iya kaugalingon nahibaloan (The Devil’s Delusion: Atheism and its Scientific Pretensions, https://www.godreads.com/work/quotes/1639458-the-devil-s-delusion-atheism-and-its-scientific-pretensions):

“May yara bala sang bisan isa nga nagahatag sang pagpamatuud nga wala sang Dios? Wala sang bisan lapit lang.  Ang quantum cosmology bala nakapaathag sa pagtuhaw sang uniberso ukon ngaa ari ini diri? Wala sang bisan lapit lang.  Ang aton bala mga siensia nakapaathag kun ngaa nga ang aton uniberso daw naplastar gid sang maayo nga napahanugutan ang pagluntad sang kabuhi? Wala sang bisan lapit lang.  Ang mga physicists kag biologists bala handa sa pagpati sang bisan anong butang nga indi sa relihiyoso nga nga panghunahuna? Tama kalapit.  Ang rationalismo kag moral nga panghunahuna bala nakasakdag sa aton sang isa ka paghangup kun ano ang maayo, ano ang ensakto, kag kun ano ang moral? Wala gid.  Ang secularismo sa ika 20 nga siglo nangin para bala sa kaayohan? Indi gane malapit, sa pagkamalapit.  May yara bala sang isa ka makitid kag nagapamigos nga pagpati sa siensia? May ara gid.  May yara bala sang bisan ano nga butang sa siensia ukon sa ila pilosopiya nga makapakamatarung sa pagpahayag nga ang relihiyoso nga pagpati di-makatarunganon? Wala gid.  Ang sayantipiko nga atheismo bala isa ka pagpakita sang walay kapuslanan nga pagtamay sa panghunahuna? Ensakto gid.”

Ang ining malip-ot nga pag-analisar kag panan-awan dapat magaserbe sa pagpakita nga ang mga kristohanon indi dapat magpalayo gikan sa pagtoon sang siensia nga daw isa ini ka bagay nga nagakontra sa pagpati sa Dios ukon sa Bibleya.  Sing baliskad, isa ini ka pagpati sa Dios kag sa isa ka naplastar, may tinutuyo, kag naplano nga Tinuga nga nagabuyok sa pipila ka bantog nga mga sayantipiko nga panghunahuna sa kasaysayan agud magpadayun sa pag-usisa sang siensia sa pisikal nga kalibutan.

**Sa Katahum**

Sa tradisyon, may yara sang lima ka mga bahin sang pilosopiya.  Ang ina nga mga bahin kag ang ila patuhuyan sang pagtoon amo ang masunod:

1.	Logic: nagakaego nga panghunahuna.
2.	Ethics: nagakaego nga pamatasan.
3.	Politics: nagakaego nga pag-organisar sa sosyodad.
4.	Methaphysics: pinakamaayo nga realidad.
5.	Aesthetics: nagakaego nga porma/katahum.

Bisa pa madamo sa sini nga mga topiko ang sarang mabatian paage sa pagpamati sa radio, ang pagpamalandung sa katahum nangin tumalagsahon.  Ang premiro gid tungud sang gintawag nga cultural kag moral nga relativismo sang aton panahon, ang katahum ginatalupangod lamang bilang isa ka personal nga pagpili.  Nakahibalo kita nga gikan sa sinugdan indi ini matuud.  Sa pagkamatuud, kaangay sang aton nahibaloan nga may yara sang konsepto sang “maayo” nga wala nabase sa panahon, kultura, ukon duug, amo man sini ang “katahum”.  Kaangay sang ginsulat sang isa ka pilosoper, “ang katahum isa ka pagkamaayo nga napahayag sa balatyagon.”

### Bahin III:  Pag-aplikar sa Kabuhi

Paandara ang balita kag matukiban mo nga ang katawhan nagagamit sang mga argumento kag pangontra sa argumento (lpgic) para makapamolong kon ano ang nagakadapat ukon indi dapat himoon sang katawhan (ethics) ukon ang mga politico nagadumala bala sang maayo (politics).  Apang sang san-o bala ang katapusan nga diskusyun nga imo nabatian ang bahin sa topiko sang katahum?  Diskusyune ang ini nga mga palamangkutanon sa imo klase:

1.	Sa ano nga paage sa banta mo nga ang “katahum” mahangpan gikan sa kristohanon nga panan-awan sa baylo sang sa isa nga kalibutanon?
2.	Ang katungdanan sang sining sa aton kabuhi mahimo nga indi isa ka prayoridad, apang kun ang isa ka tawo maghunahuna kun paano ang media kag sining nagaapekto sa moralidad sang aton pungsud (magpaminsar sang gikan sa imo), mangin maathag ang importansia sini.  Si Andrew Fletcher nagpamolong, “Tuguti ako sa paghimo sang mga ambahanon sang isa ka pungsud, kag wala ako nagakabalaka kun sin-o ang naghimo sang iya sini kasogoan.”  Ngaa nagpamolong sia sina?  Ano ang sarang madugang sang Adventista sa musika, sining, kag sinulatan nga sarang mangin isa ka saksi para sa Dios?
3.	Ang sosyodad napun-an sang mga pakonsuelo nahanungud sa siensia kag relihiyon.  Ang makasusubo kay ang pakonsuelo masami nga nagapabor sa siensia kag nagayaguta sa relihiyon.  Ano nga sahe sang preparasyon ang kinahanglan para sa mga estudyante nga mga Adventista nga mag-intra sa siensia agud mahuptan ang kredibilidad sang Bibleya kag kristohanon nga panan-awan?
4.	Indi tanan nga mga adventista nga pamatan-on nagaeskwela sa adventista nga eskwelahan.  Paano ang mga simbahan mangin “eskwelahan” para sa sini nga mga pamatan-on agud mapalig-on ang ila pagtoo sa kalibutanon nga mga unibersidad?