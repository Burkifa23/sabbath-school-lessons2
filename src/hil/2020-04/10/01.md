---
title:  Ang Edukasyon sa Sining kag mga Siensia
date:  28/11/2020
---

### Basaha para sa Pagtuon sini nga Semana
Roma 1:18-21,  Salmo 19:1-6, 96:9,  Genesis 3:6, 1 Timoteo 6,  Hulubaton 1,  Job 38.

> <p>Salauluhon nga Teksto</p>
> “Ang mga langit nagapahayag sang himaya sang Dios; kag ang 		kahawaan nagapakita sang binuhatan sang iya mga kamut. (Salmo 19:1).

Ang edukasyon ginalakipan sang ginatawag nga “sining kag siensia.”  Apang kun maton-an naton ukon matudlo ang sining kag siensia gikan sa panan-awan sang bibleya, ano ang mapahangup sini?  Halimbawa, nagahatag lang bala kita sang pinili nga mga bersikulo sa Bibleya agud makaangot sa isa ka aspeto sang moderno nga medisina ukon maragtas sang sining?  Sa paghimo, maangut naton ang aton praktikal nga mga leksyon sa makatalanhaga nga gahum sang Dios sa patuga sang aton makatilingala nga kalibutan.  Apang ang simple nga pagsugpon-sugpon sang Kasulatan sa isa ka tulun-an isa lamang ka gamay nga bahin sang matuud nga edukasyon—ang edukasyon nga nagaluwas kag nagatubos.

Para nga ang isa ka edukasyon makahimo gid sang iya katuyuan, kinahanglan naton ang Polong sang Dios nga makasugid bahin sa pagtudlo sang tagsa ka disiplina, gikan sa katawhan pakadto sa pagtoon sang mga bahin nga yara sa sulod sang lawas sang tawo.  Kun wala ini, mawala naton ang pagtolok ka kasangkaron sang Dios, ang Iya pagkagamhanan bilang Manluluwas kag Manugsakdag sang aton kalibutan.  Ang pagtoon agud makita kun paano gintamud sang Dios sa Iya tinuga bilang may kabuhi kag napun-an sang katuyuan, makapahangup sa aton kun daw ano ka sibu kag nagakadapat gid nga itudlo ang disiplina.

Sa sini nga semana magatoon kita sang pipila ka mga prinsipyo nga may kaangtanan kun paano kita sarang makatudlo sang sining kag siensia gikan sa kristohanon nga panan-awan kag tinindugan.

_*Ton-e ang leksyon sini nga semana sa paghanda para sa Inugpahuway, Disyembre 5._