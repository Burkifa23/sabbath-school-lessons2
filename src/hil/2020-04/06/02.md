---
title:  Sa Baylo nga Magpanago
date:  01/11/2020
---

`Basaha ang  Genesis 3:1–11. Ngaa bala ang Dios nagpamangkot kay Adan? Diin ka?`

Ang kinaandan nga sugilanon sang pagkapukan nagapakita sang prutas nga kasubong sang mansanas. Apang indi amo ina ang ginasiling sang texto. Ini nagasiling lamang “ang bunga sang kahoy ”.	(Genesis 3:3). Indi importante kon ano nga klase sang bunga ini. Kondi,ang pagkaon gikan sa sini nga kahoy amo ang  ginadilian bangod ang kahoy may ginapatungdan nga iban nga bagay.

Ini nagapatungod sa pagsulay nga isikway ang Dios kag magsiling “Ako ang mangin talaksan sang akon kaugalingon nga kabuhi”, Mahimo ako nga mangin Dios sa akon kaugalingon . May yara ako awtoridad labaw sa Polong sang Dios.” Kag matuod gid, sang nahimo sang man-og si Adan kag Eba nga mapakaon gid sang bunga sang kahoy, ang ila kabuhi natuhay sa ila dalanon.  Kag niyan, sang ila nabatyagan nga nagapalapit ang Dios, nagpanago sila “sa kakahuyan sang hardin” (Gen. 3:8, NKJV). Sang mabulubugnaw na ang kahapunanon, nabatian nila nga nagalakat ang GINOONG Dios sa katamnan. Gani nagpanago sila sa kakahuyan.

Daw makatilingala nga ang Dios magapamangkot kay Adan , “Diin ka?” Nakahibalo gid sang Dios kon diin si Adan. Ayhan ang Ginoo nagpamangkot sini para mabuligan si Adan kag Eba nga makatalupangud kon ano ang ila kahimtangan -nagapanago- bilang resulta sang ila ginhimo.  Amo nga ginabuligan Niya sila nga makita ang masubo nga resulta sang  paghimo nila sini.

`Basaha ang  Roma 5:11–19, sa diin si Pablo, sa madamo nga tion iya gin-angot ang ginhimo ni Adan sa Eden kag kon ano man ang  ginhimo ni Jesus sa krus. Ano ang buot igasugid  sini sa aton tuhoy sa kon  paano nagkari si Jesus sa pagdula sang halit  nga ginhimo ni Adan.   `

Ang isa mahimo mangatarungan nga ang plano sang kaluwasan amo ang balos sang Dios sa ginsabat ni Adan kag Eba. Nagapanago sila sa Dios bangod sa kahuya kag pagkakonsiesya sa ila sala, kag ang Dios nag-abot sa pagluwas sa ila.

Kita mismo, nakahimo man sang kaangay sini, kag ang Ginoo nagkari sa pagluwas. Gani ang pamangkot “Diin ka? ” mahimo man ipamangkot sa aton. Diin ka sa imo pagpakasala kag pakakonsiensya, sa imo kaangtanan kay Jesus kag sa Iya ginhimo para luwason ka sa imo kahimtangan.

`Kon ano pa  ang ginalakip sa Kristohanon nga Edukasyon, ngaa kinahanglan nga ipatalupangod gid sini, ang kamatuoran nga ang aton kinaandan nga himoon amo ang magpanago sa Dios kag itudlo kita kay Jesus nga amo ang solusyon?`