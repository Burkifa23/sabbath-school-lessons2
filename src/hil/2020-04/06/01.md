---
title:  Dugang nga mga Leksyon Gikan sa Batid nga Manunudlo
date:  31/10/2020
---

### Basaha para sa Pagtuon sini nga Semana
Gen. 3:1–11, Rom. 5:11–19, Gen. 28:10–17, Juan 1:1–14, Mateo. 15:21–28, Marcos 10:46–52.

> <p>Salauluhon nga Teksto</p>
> “Kag si Jesus nagsiling sa iya, “ Lakat ka; ang imo pagtoo nag-ayo sa imo, kag sa gilayon nabaton niya ang iya itololok kag nagsonod kay Jesus sa dalanon”. (Marcos  10:52, NKJV).

Sin-o sa aton ang wala pa gid nakabatyag nga magkahuya sa iya kaugalingon bangod sang mga butang nga aton nahimo? Sin-o sa aton ang wala nakahimo sang mga bagay  nga nagahatag sa aton sang kasakit sa tion nga mahunahuna naton ini.  Kag niyan ginakugmat sa tagsa  makahunahuna nga  paano kon mahibaluan ini sang iban? Posible, halos tanan kita nakaagi sini, indi bala?  Hunahunaa niyan, kon ano ang manginkaangay ni Adan kag Eba matapos sila makakaon sang bunga sang ginadilian nga puno . Ukon mangin si Jacob nga ginlimbungan ang iya amay agud maangkon ang pagpakamayo nga para sa iya magulang nga lalaki kag niyan nagpalagyo sa paglikaw  sa kaakig sini. Paano ang iya pagtulog kon gab-i? Hunahunaa nga mangin babae nga nadakpan sa buhat nga panglahi”.   (Juan 8:4). Si David nakaagi man sini , kag ang  Salmo  32 amo ang iya makatalandog nga pagpautwas kag pagtuad kon daw ano ang mangin sa sini nga kahimtangan. Sa pagkamatuod,amo ina ang isa ka rason nga ang Maayong balita para gid sa bug-os nga kalibutan kag ang kamatayon ni Cristo nagasakop sa tanan nga katawhan. Kon ano man ang aton pagkinalainlain , sigurado, may isa ka butang nga nagahugpong sa aton: ang kabug-usan nga pagkamakasasala.

Gani, ang matuod nga Edukasyon Kristohanon dapat nagatudlo sa aton sa isa lamang ka solusyon para sa aton masubo nga kahimtangan. Sini nga semana, magausisa kita sa aton nagaisahanon nga solusyon, ang aton Sampaton  nga Manunudlo.

Ton-i ang leksyon sini nga semana para sa pag-aman

_Sa Inugpahuway, Nobyembre 7_