---
title:  Ang Manunudlo nga si Jesus
date:  03/11/2020
---

Sa tanan nga panugod sang tagsa ka Kapitulo sa Bag-ong Katipan, wala na sing mas bantog pa sa sini: Sa ginsuguraan amo ang Polong kag ang Polong kaupod sang Dios, kag ang Polong Dios(Juan 1:1)

Ang Juan 1, nagdul-ong sa imo sa indi malipatan nga bersikulo: Ang Pulong nagpakatawo kag nagpakig-upod diri sa aton. Nakita namon ang iya kadungganan bilang bugtong nga Anak sang Amay. Maluluy-on gid siya kag puro kamatuoran ang iya ginasugid. (Juan 1:14, NRSV).

`Basaha ang Juan 1:1-14 Ano ang ginasugid sini nga mga texto sa aton tuhoy sa kon sin-o si Jesus kag kon  ano ang iya ginhimo diri? Ano ang dapat isugid  sini sa aton tuhoy kay Jesus bilang  daku nga huwaran sang isa ka manunudlo ? `

Amo man nga Dios ang naghambal kay Adan kag Eba sa hardin, kag sa kay Jacob sa tunga sang wayang, subong nagpakita bilang tawo. Ang Dios nagsiling nga ang Bag-o nga Katipan isa ka paglaragway kay Jesus . Pinaagi kay Jesus, makatuon kita tuhoy sa kabubut-on sang Dios kag sang iya mga dalanon,tungod kay si Jesus, Dios.

Ang Kapitulo nagpadayon sa pagsiling  kon paano nga si Juan Bautista tuman ka mabaskog  nga manugwali nga bisan pa ang mga relihiyosos nga mga pangulo sa Jerusalem nagsuspetsa nga isa sya ka pinasahi nga tawo. Apang sya naga-aman sang dalan para sa isa nga mas daku pa sang sa iya.

May  isa nga magaabot, may makatilingala nga pagkapinasahi , kag siya, si Juan Bautista, indi takos ”maghubad sang higot sang iya sandalyas.” (Juan 1:27, NRSV).

Sang masunod nga adlaw, nakita ya si Jesus nga nagpahayag nga sya ang “ Anak sang Dios.” Sina nga adlaw kag sa masunod nga adlaw gintawag niya si Jesus “ Ang Cordero sang Dios”.

Subong man ang duha sang mga sumulunod ni Juan Bautista nagdesisyon sa ila kaugalingon sa pagsunod kay Jesus.

Kag sang ginpamangkot sila kon ano ang ila ginapangita gintawag nila  sya Rabbi .( nga kon ibadbad nagakahulugan Manunudlo. (Juan 1:38, NRSV).

Niyan,  si Jesus, isa ka rabbi, isa ka manunudlo, apang wala gid sang tawhanon nga manunudlo kaangay niya, tungod, ginasulit naton, Isa sya ka Dios. Sa isa ka pulong, Ang Dios nagpanaog  sa katawhan sa dagway sang Tawo kag sa sina nga dagway, naghimo sang hilikuton bilang isa ka Rabbi, isa ka Manunudlo .

Indi katingalahan nga gintawag sya ni Ellen White “Ang Pinakadaku nga Manunudlo nga nakita sang kalibutan” . Signs of the Times, June 10, 1886. Kay man, Ini nga Manunudlo Dios!

`Sa pagkabig kon sin-o si Jesus, ngaa makatarungan nga magtuon kita sa Iya sang labing maayo nga paagi sa padtudlo sang ispirituhanon nga kamatuoran? Ano ang matun-an naton kay Ginoong Jesus tuhoy kon ngaa sa pagpanudlo indi lang importante kon ano ang aton ginahambal kondi subong man  kon ano ang aton ginabuhat?`