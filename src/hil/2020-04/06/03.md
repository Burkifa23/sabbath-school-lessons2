---
title:  Samtang Nagapalagyo
date:  02/11/2020
---

`Basaha ang Genesis 28:10–17. Ano ang konteksto sini nga istorya kag ano ang ginatudlo sini sa aton tuhoy sa bugay sang Dios para sadtong nagapalagyo sa ila mga kasal-anan?`

Sa iya pagpakig-angot sa mga katapo sang iya panimalay, Si Jacob, pinaagi sa pagbulig sang iya iloy nahulog sa mapintas nga pagpangdaya ,kag karon ginabayaran niya ini. Ang iya utod nagbungat sang masingki nga pamahog sa iya kag nahimo siya nga laaslaas kag nagpadulong sa lugar sang utod sang iya iloy sa Haran. Ang tanan magamo kag makatalagam.

Isa ka tion, si Jacob nagausoy sugod sang  kasisidmon tubtob nga  magdulom.  Nasapwan ya nga yara siya sa tunga sang mabaw-ing nga duog kag langit lang ang iya atop. Nangita sya sang bato nga maunlan, kag simya natulugan.

Apang ang iya mahamuok nga katulugon napukaw. Ang isa ka bantog nga damgo nag-abot kag ang hagdanan nga iya nakita nagadapat sa duta kag nagalambot sa langit. Ang mga anghel nagasaka panaog diri.  Kag niyan  nabatian niya ang tingog nga nagsiling, , “Ako amo ang Ginoo, ang Dios ni Abraham.” Ang tingog nagpadayon sa pagsulit sulit sang mga saad nga pamilyar na sa ila kaliwatan.

Ang imo mga kaliwatan mangindaku. Mangin pagpakamaayo sila sa tanan nga panimalay sa duta.

Tandai gid permi nga kaupod mo ako kag bantayan ko ikaw bisan diin ka makadto. …………….kag indi ko ikaw pagbayaan hasta nga matuman ko ang akon promisa sa imo.” (Gen. 28:15, NRSV).

Si Ellen G. White nagsulat kon paano si Pablo, sining ulihi “nagtulok sa hagdanan sa palanan-awon ni Jacob, nga naga representar kay Cristo, nga nag-angot sang duta kag langit, sang  tawo kag sang  Dios.

Ang iya  pagtoo napalig-on samtang iya ginapanumdom kon paano ang mga patriarka kag mga propeta nagsalig sa Isa nga amo ang iya manugtabang kag Manuglipay, nga sa diin ginhatag niya ang iya kabuhi. The Acts of the Apostles, p. 512.

Nakabugtaw dayon si Jacob kag nagsiling sa iya kaugalingon, “Wala ako kahibalo nga ari gali diri ang GINOO sa sini nga lugar.” (Gen. 28:16, NKJV). Kon anong natabo diri, “makapahayanghag” .” Indi niya malipatanang duog kag ginhatagan niya ini sang ngalan. Kag nagsaad sya nga magpakatutom sa Dios sa iya  bug-os nga kinabuhi.

`Ano ang aton matun-an sa sini nga istorya sa diin ang Dios pinaagi kay Cristo, nagatinguha sa pagpakig-angot sa aton walay sapayan sang aton pagkamakasasala? Ngaa kinahanglan nga  ang Cristohanon nga edukasyon magbutang sini nga prinsipyo subong nga amo ang  nagapanguna sa iya mga ginatudlo?`