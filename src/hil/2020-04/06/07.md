---
title:  Dugang nga Pagtuon
date:  06/11/2020
---

Basaha ang  Ellen G. White, “Ang Pagtilaw  sang Pagkadisipulo,” pp. 57–65, in Steps to Christ.

Si Ellen White nagasugid sa aton ( lakip sang iban nga mga butang)” nga kon kita matuod gid nga nagabaton sa Sampaton nga Manunudlo magahandum kita sa pagdala sang iya dagway, magginhawa sang iya ispiritu, maghimo sang iya kabubut-on kag magpahamuot sa iya sa tanan nga bagay.” (Steps to Christ p. 58)

Kon kaupod naton si Jesu-Cristo, ang katungdanan, siling niya  “nangin kalipay”. (Steps to Christ, p. 59).

Niyan, tan-awon naton ang Mateo 5-7. Yari diri ang isa sang pinakadako nga sumaryo nga buot sang Sampaton nga Manunudlo nga mahibaluan sang iya mga estudyante, kag ang

Pinakaimportante nga kaundan  sang ginharian nga iya pagatukuron.

**Mga Pamangkot nga Pagadiskusyonan**

`Subong nga ang Dios nagatawag kay Adan Kag Eba, pati kay Jacob, gani si Jesus gatawag man sa aton. Nagapakig-angot sya sa aton hanuot nga handum, kag matingala man kita kaangay kay Bartimeo)sa pagtalupangod kon sin-o kita kag kon diin kita magapadulong. Sa sini nga kapawa, hunahunaa kon paano kita makatudlo sang Biblia sa aton  kabataan kag sa tagsa tagsa.  Ano ang ginkalainan sa tunga sang maluya nga pagpanudlo sang Biblia kag makapakumbinsi sa paagi nga makahimo sang pagbag-o sa kabuhi sang tawo.`

`Ang pamangkot bala, kon diin ka na sa dalanon sang imo kabuhi personal lang nga bagay , ukon mas makapaayo  nga idiskusyon ini sa mga tawo nga ginasaligan mo? Paano ang ideya nga ang iglesia subong sang “lawas ni Cristo” (1 Corinto 12:27) nagapanugda nga ang pagpakigsugilanon sa iban mangin isa ka paagi sang pagpakig-angot sa mga bagay nga buot ni Cristo nga mahibaluan nimo.`

`Natun-an naton sang Huwebes nga sang makakita na si Bartimeo,sang maluwas na siya gikan sa iya pisikal kag (ispiritwal) nga pagkabulag- nagsunod sya kay Jesus sa dalanon pakadto sa Jerusalem. Sa sini nga dalan iya nabatian, adlaw-adlaw, ang kinaalam sang Sampaton nga Manunudlo. Niyan, makasiling kita,nga buot niya madala ang imahen ni Jesus, iginhawa ang iya ispiritu, himoon ang iya kabubut-on. Ngaa bala may yara nagakalipay suno sa ginasiling sa Steps to Christ, ang magsunod sa talaksan nga subong kataas sang ginasakdag ni Jesus sa “Ang Wali sa Bukid?”`

`Hunahunaa sing dugang ang pamangkot sa katapusan nga bahin sang pagtoon sa adlaw nga Huwebes. Paano kita  makatoon sa paghantop sang maayo kag malaut? Paano naton mahatag ang kahulugan kon ano ang maayo kag ano ang malaut? Kag ngaa  nga kon ano ang ginahimo naton sining aton nahibaluan mas importante sang sa pag-angkon lang sini nga ihibalo?`