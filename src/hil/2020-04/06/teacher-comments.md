---
title:  Ang mga guro ay nagsabi
date:   06/11/2020
---

### Bahin I:  Kabilugan nga pagtan-aw

Diin ka? Ano ang ginahimo mo?  (Genesis 3:9, Genesis 3:13, pinalip-ot). Amo ini ang mga katapusan nga pamangkot nga luyag naton mabatian samtang nagapakasala kita.

Apang, sa pila ka tion ang Dios nagahutik sa aton, “ Diin ka na subong?” Subong sang ginapatalupangod sang leksyon, ang maayong balita pangkabilugan tungod, kita bilang tawhanon, tanan kita may yara makasasala nga kinaugali.

Isa ka butang ang mag-angkon, nga kita natawo nga makasasala kag may napukan nga kinaiya, apang isa man ka bagay nga kilalahon naton nga dapat mangita kita sang personal nga solusyon sa problema sang sala. Ang tentasyon amo ang mag-pauyon sa sala Huo, nakasala ako kag nawad-an sang himaya sang Dios.   (Roma 3:23)

Apang, indi lang ikaw, tanan man, husto, indi bala? Ang pihak nga bahin sining batasan nga hangaway  magapahuyang  man sang aton pagbaton sang gugma sang Dios. “Huo, ang Dios nagahigugman sa akon, apang ginahigugman man Niya ang bug-os nga kalibutan.” Daw ano  gid ayhan ka personal kag kahapiit ina? (Juan 3:16) ” 

Bisan paano, ang aton pagtalupangod sang pagkamalaut sang aton makasasala nga kinaiya kag ang aton madalom nga pagkinahanglan sang nagatubos nga kinaiya sang gugma sang Dios, dapat matalom para malambot ang nagabinhod na nga tagipusuon bangod sa mga pagtudlo ukon (teolohiya) nga nasimbugan na sing kabaliskaran  kon ini iaplikar na sa ulihi. 

Si Jesus nagtudlo sa aton sang iya mga paagi, (pagpanudlo), nagpakita sa aton sang iya paagi (ehemplo), kag ginhimuan ya kita sang paagi( ang Iya kamatayon kag Pagkabanhaw).  Isa sya ka Manunudlo, Ehemplo, kag Manluluwas, gintingob sa isa ka tion. Wala ya lang ginbuyagyag ang sala kondi gindaog Niya ini. Samtang ang manlalakbay sang panahon, nagkadto sa nagligad, kag ginliwat ini sa pag-bag-o sang palaabuton , ang kabuhi kag  kamatayon ni Jesus nagliwan sang maragtas nga resulta sang kapaslawan ni Adan.(Roma 5: 12-21) 
 
Para sa tomoloo, ang bugay, pagpakamatarung , kag kabuhi nga walay katapusan, amo ang  presente nga kamatuoran. Si Jesus masaligan naton, Isa nga dapat naton pamatian. 
 
### Bahin II: Mga Komentaryo	

**Kasulatan: Ang Kabilugan nga Pagtan-aw ni Jesus kag ang Pagpaidalom**

Subong nga mabudlay sa nagapasakop sa ebolusyonaryo, nagauswag, tawhanon nga pagtan-aw sa kabilugan ang magbaton, ang kalautan tunay gid ,kag nagagikan  sing diretso gid sa sentro sang tagipusuon sang tawo. Indi kita biktima, kita ang manugbuhat. Si Jesus, ang Sampaton nga Manunudlo, nagsiling sang kaangay sini,  “Kay sa tagipusuon sang tawo nagahalin ang malain nga mga panghunahuna nga amo ang nagatulod sa iya sa pagpakigrelasyon nga imoral, pagpangawat, pagpatay, 22 pagpanginlalaki ukon pagpanginbabayi, pagkaibog, paghimo sang tanan nga kalainan, pagpangdaya, pagpagusto himo sang kalautan, pagkamahisaon, paghambal sing malain kontra sa iya isigkatawo, pagpabugal, kag paghimo sang mga kabuangan.  Ini tanan nga kalainan nagahalin sa sulod sang tagipusuon sang tawo, kag amo ini ang nagapahigko sa iya.” (Marcos 7:21-23) 

Masiling naton, nga kita tanan biktima, kay ang sala sang isa, kaangay nga nagatuga sang gagmay nga baludbalod nga nagaapekto sa tagsa tagsa. Kag ang matuod sina, may ara nga maapektuhan sing labi sang sa iban. Ginabaton naton ina. Apang bisan pa sa tunga sang aton kasakit, mas makabulig nga aton panumdumon  nga ang aton mga sala , nakapasakit sa iban, Kay basi  dakpon naton ang aton kapareho , kag kugaon dayon siling, ‘Bayari ako sang imo utang!’    (Mateo 18: 28) kag maalipat kita nga kita man ginpatawad “pulo ka libo nga talento ” ( Mateo 18:24)

Kon magtuon kita sang Genesis kag aton makita ang kabilugan nga pagtan-aw nga ginapakita diri, nagatuon kita sang ginsuguran nga amo ang nagadihon kag naga hatag konteksto sa tanan nga ginatudlo ni Jesus. Importante ini,tungod madamo sa aton ang nagapuyo sa kalibutanon nga kultura nga nagapakanubo sang ideya tuhoy sa sala ukon nagatinguha nga mapahagan- hagan ini.

Kabaliskaran ini sa ginaangkon sa Genesis sa diin ang kadasig kag kabaskog sang isa ka sala nangin kaangay saisa ka bola nga yelo (snowball ) nga nagdako tubtob nga mangin isa ka bukid sang yelo. Si Adan kag si Eba nakahimo sang isa ka sala sang pagsupak, kag ang masunod nga ila nahibaluan, nagauyat sila sang patay nga bata- ang ginhalinan   

Sa ginadilian nga bunga sang kahoy tubtob naglambot  sa pagpatyanay sa sulod sang isa ka  kaliwatan.Amo ini ang mga dinalan sa Kasulatan,nga gindak-an ni Jesus. Amo ini kon ngaa, bisan napun-an sya sang kalooy, bugay kag gugma, wala Niya ginapahagan-hagan ang mga resulta sang sala. Talupangda ang lakat sang kasaysayan sang Genesis, ang gintunaan sang kabug-usan nga paglantaw  ni Cristo.

1.	Ang tanan lunsay nagsugod nga “ labing maayo”(Gen 1:31) 
2.	Ang ginadilian nga prutas ginkaon  (Genesis 3:6)
3.	Pagpanago kag Pagbasol (Gen.3:8-13)
4.	Pagpatay (Gen 4:8)
5.	Ang katalagman sang pagpatay kag ang pito ka dapli nga pagtimalus (Genesis 4: 14,15)
6.	Pagpatay/pagpatay sang tawo, kag  pagpangayo sang Kapituan kag pito ka pilo nga pagtimalus (Genesis 4:23, 24)
7.	Kabilugan nga Kalautan, ang hunahuna pirme na lang kalautan. ( Genesis 6:5) 

Ang tawo ginkuha gikan sa paraiso sang Eden sa madamo nga paagi. 

Si Adan kag si Eba gintabog paggwa sa Eden, ayhan nag-agi sila sa nasidlangan nga alagyan sa diin ang gwardya nagabantay para indi na sila makasulod liwat.(Genesis 3: 24)

Sang naghalin na si Cain , nagtaliwan sya sa presensya sang Dios…sa nasidlangan sang Eden(Genesis 4:16., may gindugang sa pagpatalupangod). Ang Tore sang Babel, isa ka monumento, tuhoy sa pagkabugalon sang tawo kag kabuangan, yara sa nasidlangan sang Eden, ( Genesis 11:2) Kon magpakadto ka sa sidlangan,  nagapalayo ka pa gid sa Eden kag sa presensya sang Dios. Ang pagpaidalom sang katawhan gikan sa iya matahom nga kahimtangan  nagpanugod sang kabilogan nga paghukom gikan sa Dios. Ginbalik ya ang kalibutan sa umpisa nga forma sini, kaangay sang lapsag nga nag-umpisa pa lang tubo sa taguangkan(tan-awa ang Genesis 1:2, Genesis 7:18), Kag nagsugod sila liwat ,mga kasapatan, kag tanan. Sa isa ka makawiwili nga kombinasyon  sang paghukom kag kalooy, sa amo man nga pagtamod sang kalautan sang tawo nga nagdul-ong sang paghukom pinaagi sa Anaw, ginakabig subong nga rason sang dugang nga kalooy nga may saad nga nga indi na pagliwaton ang amo nga paglaglag. (Gnesis 6:5, Genesis 8:2)

Gani sa Tore sa Shinar, bilang pagtuman sang Iya saad, ang Dios wala naglaglag sang kalautan, ginpalapta ya ini.(Genesis 11:8)

**Kasulatan: Ang Sadsaran**	

Sa pagtamod sang “pagkamakasasala sang sala ” kag sa pagsiguro nga indi ang Dios ang nagabaton sang pagbasol, importante nga aton balikan ang ginsuguran. Ang Dios naghimo sang “ maayo nga butang”. Ginhambal niya sang makapito ka beses sa (Genesis 1:4, 10, 12, 18, 25, 31). Kag ina nahauna pa lang nga kapitulo sang Biblia.  Sing mahinalungon nga pagbasa sang Genesis (kag sang iban pa nga bahin sang kasulatan), mahimo nga madugang nga naghimo lang  sya sang maayo nga mga butang. May ara na kita sang napahamtang nga sadsaran nga makahilway sa Dios sa kabasulanan nga Sya ang naghimo sang kalautan, ukon responsable Siya sa sala kag mga pag-antus. Ang rason nga ang mga kritiko ukon maduhaduhaon maabtik sa paghaboy sini nga akusasyon sa Dios, ina tungod hayag nga pagsipak sa matuod nga ginhalinan sang kalautan kag mga pag-antus-kag ina naghalin sa mga kritiko kag maduhaduhaon mismo, kag sa iban pa nga mga tinuga, lakip ang mga tawo kag mga anghel.  

Ano man ang naghimo sang pagpangduhaduha tuhoy kon paano nga  ang maayo nga tinuga mahimo nga maglain, madali lang ini mahusayan ukon maresolbar kon ipasulod naton sa uniberso ang kinaiya nga halos indi na makit-an bisan diin nga bahin.
 
Ini nga kinaiya amo ang may ikasarang sa pagbag-o. Una, wala sang may magpili sa uniberso nga wala pagbag-o. ( Wala hinulaghulag, wala desisyon, wala determinasyon sa kaugalingon , wala pagtubo, kag iban pa.) labaw sa may pagbag-o. 2.	Ikaduha, Sa  pagbag-o sa kinaandan, ang katawhan nagasaulog  sang ila kadalag-an sa pagbag-o,  sa minilyon kag nagkalainlain nga paagi, apang isaulog bala naton ini tanan  kon nahibaluan naton nga ang pagbag-o gapadulong lang sa isa ka direksyon?  Madamo ayhan ang magasaulog kon ang bola nagaligid pakadto sa idalom?  Kon ang katawhan “ magligid” lang sa isa ka direksyon, isa ini ka okasyon para sa  pagbantay apang indi sa pagsaulog .  Ang polong kaangay sang kahilwayan, moralidad, katarungan, kaayo, gugma, kag tagsa ka mga ginahunahuna nga mga maayong kinaiya sang tawo  mawad-an  na sang  iya importansya .  

Gani kon papilion kamo sining masunod: wala nagabag-o nga uniberso, determinado nga nagabag-o nga uniberso, hilway nga pagbag-o sang uniberso, ang kadamuan, magapili gid sang ikatlo, walay sapayan nga nagabukas ini sa gawang pakadto sa matuod nga pagbag-o nga makabig naton malaut ukon masakit man. Gani, indi matuod ang kabaliskaran (paradox) nga ang maayo nga butang mahimo nga maglain.

**Ang mga Kritiko: Diin ang Dalan nga Nagapaidalom?** 

Ang Kapitulo 3-11 sang Genesis, nagapabilin nga saksi nga ang pagsunod sa suhestyon sang man-og nangin isa ka sayop. Ang mga butang “ maayo, pero indi na subong. Ang katawhan wala nag-uswag, wala nangin diosnon,ukon wala nakalikaw sa kamatayon( Genesis 3:4,5). Gani nagakabagay lang ihambal nga ang nagapadalom nga huyog sang katawhan nga ginasiling sang Biblia isa ka kabaliskaran nga paglaragway sinang makita sa Sumerian nga istorya sang  Anaw.” Ang ginkalainan amo nga ang sinulatan sang taga Mesopotamia may positibo nga panghunanuna tuhoy sa kabuhi sang tawo. Sa sina nga bahin, ang tawo wala nagsugod nga himpit, apang pagkatapos nga ang Dios nagtalikod sa iya sang pagbaha, nanginmaayo sya nga tawo, kag nag-uswag sya. Sa bahin sang  Biblia, ini nagapatuhoy sa pihak nga direksyon.,”kag ang masunod nga mga negatibo nga pagtamod”  indi maglain sa kahulugan sang istorya sang Sumerian. (Thorkild Jacobson, “The Eridu Genesis,” Journal of Biblical Literature 100 [1981], p. 529. 

Ang kabaliskaran diri amo nga ang mga  kritiko nga mainalamon kag ang mga manugpangabudlay , indi malikawan nga magpangduhaduha sa bahin sang Biblia tungod sa panaysayon sang Mesopotamia tuhoy sa Pag-anaw. Apang kon ang mga detalye sadtong magkapareho nga kasaysayan magadul-ong sa aton sa pagduhaduha sang pagkalig-on  sang ginasugid sang Biblia, niyan ang positibo nga pag-uswag sang pilosopiya sining patupato nga sugilanon makadul-ong man bala sang pagpangduhaduha sa nagauswag nga tawhanon nga kabug-usan nga pagtan-aw? Isa pa ka pamangkot: Kon ang pagkapareho sang istorya magatuga sa  mga kritiko sa pagbutang  sang bahin sang Biblia sa kategorya sang patupato nga istorya , kag kon indi naman magkapareho ang istorya, kuhaon bala nila ayhan ini sa sina nga kategorya?  Ang mga pamatan-on  nagaatubang sa indi Diosnon  kag indi makita sa Biblia nga kabug-osan nga pagtan-aw, samtang nagapataas ang ila halintang sa edukasyon. Siguruhon naton,nga ang Edukasyon sang nga Adventista nagaaman sa ila sa pag-atubang sang mga hangkat.	

Sa bug-os nga Kasulatan, ang Dios nagahatag inspirasyon nga sa isa ka adlaw ang tanan nga  butang ipanumbalik sa ila orihinal nga pagkahimpit. , Si Jesus, ang Emmanuel nga Anak (Ang Dios kaupod naton (Mat. 1:23]), nagpakig-upod diri sa aton. Kag  nagpahibalo sang pagbalik sang “ginharian sang Dios”- amo ini ang panugod sang katumanan nga sa liwat ang katawhan magabalik sa presensya sang Dios, balik sa Eden sa pagpuyo kaupod sang Dios sa walay katapusan. (Bugna 21:3).  

### Bahin  III: Pag-aplikar sa Kabuhi

Kon pagahambalan  ang nahanungod sa pag-aplikar sa kabuhi

Sang aton natun-an sa kasulatan, makabulig  kon kita mamangkot “ Paano ko iaplikar ang bisan ano nga butang sa akon kabuhi? ” Gina aplikar naton ang bug-os  nga mga teoriya  (nahanungod sa bisan ano)sa aton kabuhi adlaw adlaw. Kon  paano iaplikar ang mga ginatudlo ni Jesus sa aton kabuhi, ayhan wala sing dako nga ginlain  gikan sa kon paano kag ngaa ginaaplikar naton ang bisan ano sa aton kabuhi. Yari ang pila ka mga panghunahuna nga makatulod sa imo mga estudyante gikan sa teoriya pakadto sa pagbuhat sini:

1.	Hambala  ang imo klase sa paghatag sa iya bug-os nga  kaugalingon  sang tuman nga panahon sa  nga panahon sa pagtoon sang mga mapuslanon nga balasahon; Laygayi sila nga magbasa, magbasa, kag magbasa pa gid, tubtog makumbinsi sila nga may yara sila nadiskubrehan nga importante nga kamatuoran.  
2.	Ang mga disipulo mga ginahanas: Nakakita ka bala sang ginahanas? Ang estudyante nagatan-aw gid sa agalon, ginasunod niya ang iya pagkumpas, kag gina-ilog ang ila Sya sa tanan nga bagay. 
3.	Agdaha ang imo mga estudyante sa pagsugid kon ano ang ila natun-an. Duha ka libo ka tuig ang nagligad, Si Seneca nagsiling, “Ang mga tawo nagatuon samtang sila nagatudlo. ”

Ang mga materyal  nagtudok gid kon  aton ini ginatudlo.

Gamita ining tatlo ka mga prinsipyo subong disipulo ni Cristo, ang imo mga estudyante sing mapinangamuyuon 

(1)	.(Magpakatutom sa iya mga ginatudlo
(2)	Magtulok sing mahinalungon kon paano Sya nagkabuhi kag ibutang inang mga laragway sa ila hunahuna sa bug-os nga adlaw para magagawi sila kaangay Niya, kag 
(3)	Mangita sang isa nga magpamati sing kinabubut-on 

Sa pagpakigbahin kon ano ang ila natun-an kag ano ang ila mga inagihan.