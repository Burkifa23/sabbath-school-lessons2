---
title:  ANG BABAE NAGPABUTYAG
date:  04/11/2020
---

Si Jesus ang Sampaton nga Manunudlo. Ang matuod nga kinaiya sang Dios nagasilak paagi sa iya Pagpanudlo kag subong man sa Iya Kabuhi.

Gani, ang isa ka istorya sang Maayong Balita, nanginmaathag  sa pagpakita sa aton nga kon may isa nga magpabutyag  kay Jesus, nagapadayon lang Sya sa pagpamati.

`Basaha ang istorya ni Jesus sang pagkasugata ni Jesus  sa indi tomoloo (ukon Canaanhon) nga babae gikan sa rehiyon sang Tyre kag Sidon (Mat. 15:21–28, Marcos 7:24–30). Talupangda nga ang mga lalaki nga kaupod ni Jesus natak-an sa iya, kag daw makita nga bisan si Jesus nagasikway  sa iya. Ano ang mahimo mo sa pagkamakahas sang babaye??`

Ano ang ginatudlo sini nga istorya sa aton tuhoy kon paano si Jesus nagatudlo sa iban?

Si Jesus yara  malapit sa Tyre kag Sidon. Naga tabok pakadto sa duog sa diin may madamo sang lainlain nga dumuluong nga naga tuga sang masingki nga mga gumuntang.

Ang mga pumuluyo sa syudad nga nagapamulong Griyego nagatamay sa mga Judeo nga mangunguma nga nagapuyo sa gwa sang syudad, kag subong man ining mga  Judeo nga mangunguma nagatamay man sa ila.

Sa wala pa lang madugay sina, Si Herod , ang puppet nga gobernador sang Galilea , sa diin  diri nagapuyo si Jesus, nagpatay kay Juan Bautista. Apang si Juan isa ka tawo sa diin  ang iya palanan-awon may daku nga pagpakig-ambit kay Jesus, kag ang kamatayon niya makahaladlok. Si Jesus nagsugod palapit sa pag-atubang sang katalagman sang iya misyon.

Sa pagkabatyag sang kalapyo, si Jesus nagsulod sa isa ka puluy-an sa pagla-um, ini suno sa ginsiling ni Marcos nga iya ginaangkon, nga wala sing makahibalo nga ato sya didto.   (Marcos 7:24). Apang ang babae nakakita sa iya.

Base sa kultura sina nga panag-on kag duog, ang babaye wala sing deretso nga mag pamilit sang iya kaugalingon . Dugang pa gid, ini nga babaye napasakop sa kultura kag tumandok nga grupo nga  wala ginatagaan sang daku nga panahon sang mga Judeo.

Apang ang iya anak nga babaye nagabalatian. Kinahanglan niya ang bulig, kag nagpadayon sya sa pagpangayo sini.

Si Jesus nagsikway sa iya. Nagsiling si Jesus sa iya sa paanggid, “Indi maayo nga kuhaon ang pagkaon sang mga anak kag ihaboy sa mga ido.”[a] (Matt. 15:26, NRSV). Ang sabat mahimo  nakasakit sa iya balatyagon.

Kag niyan, may isa ka pinasahi nga bagay nga nahitabo.

Sya nagsabat, Naanad sya sa mga ido- indi kaangay sang mga Judeo nga indi maluyag mag-anta sini- kag sya nagsabat(Mateo 15:27)	  “Husto ina Ginoo, pero bisan pa ang mga ido nagakaon sang mga usik nga nagakalahulog sa lamisa sang ila agalon.”

Ang iya sabat nakahimo sang pagbag-o. May pagpamilit ini. Kag si Jesus nag-ayo sang iya anak.

“Gani mabaton mo ang imo ginapangayo sa akon.” (Matt. 15:28, NKJV).

`Ano ang aton paghangop sini nga mga pulong? Paano kita magsabat kon ang mga butang wala gakahanabo suno sa aton ginahamdom?`