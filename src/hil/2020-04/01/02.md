---
title:  Ang Una nga Eskwelahan
date:  27/09/2020
---

Bisan pa kita wala nagahunahuna sang isa ka harden subong hulot-klasehan, ini nagahatag sang himpit nga paghangop, elabi na sa isa nga kaangay sang Eden, nga napun-an sang walay-mansa nga kamanggaran sang mga tinuga sang Dios. Malisod hunahunaon, gikan sa aton kahimtang sa karon, kon daw sa ano ining mga wala mahulog nga mga tinuga, sa wala muhulog nga kalibutan, subong deritso nga ginatudloan sang ila Manunuga, nga natudloan sa sinang “hulot-eskwelahan.”

`Basaha ang Genesis 2:7–23. Ano ang imo natalupangdan sa sa bug-os nga katuyoan sang Dios sa pagpanuga, pagpahamtang, kag pagpatrabaho kay Adan? `

Ang Dios naghimo sang lalaki kag babayi sa Iya dagway kag naghatag sa ila sing puloy-an kag makahuluganon nga buluhaton. Kon imo tan-awon ang puersa sa tunga sang manunudlo-kag-estudyante, ini amo ang isa ka nagakaigo nga relasyon. Ang Dios nakahibalo sang ikasarang ni Adan tungod Sia ang nagtuga kay Adan. Sia makatudlo kay Adan, sa paghibalo nga si Adan sarang makahibalo sang iya bug-os nga ikasarang.

Ang Dios naghatag sa tawo sang katungdanan, apang buot man Niya ang kalipay para sa iya. Kag seguro kabahin sang pamaagi sa paghatag sa iya sing kalipay amo ang paghatag sa iya sing mga katungdanan. Sa tapos sini, sin-o ang indi sarang makakuha sing kabulusgan-kalipay, bisan-gikan sa pagbaton sang katungdanan sang mga katungdanan kag himoon ini nga may pagkatutum? Ang Dios nakahibalo sang tagiposoon ni Adan kag kon ano ang iya kinahanglanon sa pagkabuhi, gani ginhatagan Niya si Adan sang buluhaton sap ag-atipan sang katamnan. “Ang Ginoong Dios nagkuha sang tawo kag nagbutang sa iya sa katamnan sang Eden sa pagpanguma kag pagbantay sini” (Gen 2:15). Malisod para sa aton ang maghunahuna, nga ang aton nahibaloan amo lamang ang kalibutan sang sala, kon ano ang mga buluhaton ang nalakip kag mga leksyon nga, sa walay pagpangduhaduha, nahibaloan ni Adan samtang sia nagaubra kag nagatipan sang ila puloy-an nga katamnan.

Sa Genesis 2:19-23, ang Dios nagtuga sang mga kasapatan nga mangin kaupod ni Adan, kag Iya man gintuga si Eva subong asawa ni Adan. Nahibaloan sang Dios nga si Adan nagkinahanglan sang pagpakig-upod kag kabulig sang paris, gani Iya gintuga ang babayi.

Ang Dios man nakahibalo nga ang tawo kinahanglan may hapiit nga relayon sa Iya, gani Sia nagtuga sang malapit nga duug sa sulod sang Eden nga diin napahamtang ang harden. Ini tanan nagpamatuod sang tinutuyo sang Dios dira sa pagpanuga kag sang Iya gugma sa katawhan. Sa liwat, sa labing daku nga ulot sa tunga naton kag sang Eden, malisod hunahunaon kon daw ano ang kaangay sadto-bisan pa isa ka makakulunyag ang paghunahuna sini, indi bala?

`Bisan kita ginpahilayo gikan sa Eden, kita sa gihapon sarang makahibalo sang mga leksyon gikan sa palibot. Ano ang iban nga mga rason, kag paano kita makabenepisyo sa ila samtang aton sila hangpon pinaagi sa lente sang Kasulatan?`