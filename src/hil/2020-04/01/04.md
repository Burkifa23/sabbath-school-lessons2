---
title:  Ang Pagwasi sang Mensahe
date:  29/09/2020
---

Sa aton nakita kahapon, bisan sang maathag nga sogo sang Dios si Eva—bisan sa iya hinambalan—iya ginbuhinan ang gintudlo sa iya. Bisan iya nahangpan ang ginhambal sa iya sang Dios, sing maathag wala niya ini gindawat sing labi ka serioso. Ang isa indi sarang makasaysay sing labi sang resulta sang iya gimhimo.

Gani, sang si Eva nag-atubang sa man-ug, iya ginsulit (apang sa indi insakto) sa man-ug kon ano ang ginhambal sang Dios nahanungod sa mga kahoy sa katamnan (Gen. 3:2, 3). Matuod, ini nga mensahe indi balita para sa man-ug. Ang man-ug nakahibalo sang sogo kag gani nakaaman sing maayo sa pagbakwi sini, gani iya nasiod ang pagka inosente ni Eva.

`Usisaa ang Genesis 3:4–6. Magluwas sa deritso nga pagpanghiwala sang insakto kon ano ang ginhambal sang Dios, ano pa ang ginhambal sang man-ug nga, sing maathag, nagmadinalag-on kay Eva? Anong mga prinsipyo nga sia nakabintaha?`

Sang ang man-ug nagsugid sa iya sing sayop nga bahin sang mensahe, si Eva sarang makapamangkot sa Dios. Amo ini ang katahum sang edukasyon sang Eden: Ang kaangtanan sang estudyante sa iya Makagagahum nga Manunudlo sa pagkamatuod labaw sa bisan ano nga aton karon mahangpan sa kalibutan. Apang, sa baylo sang pagpalayo, sa baylo sang pagpangita sang balaanon nga bulig, si Eva nagbaton sang mensahe sang man-ug. Ang iya pagdawat sang ginbaylo nga mensahe sang man-ug nagkinahanglan sang pangpangduhaduha sa bahin ni Eva parti sa Dios kag sa Iya ginhambal sa ila.

Sa lain nga bahin, si Adan napahamtang sa isa ka malisod nga kahimtang. “Si Adan nakahantop nga ang iya kaupog nakalapas sa sogo sang Dios, nagsalikway sang isa lamang ka pagdumili nga ginpahamtang sa ila atubangan subong pagtliaw sang ila pagkatutom kag gugma. May labi nga pagpakisumpong sa iya hunahuna. Sia nagakasubo sang iya pagpahanugot kay Eva sa pagpalayo gikan sa iya kilid. Apang karon ang buhat nahanabo na; sia kinahanglan mahamulag sa iya nga ang pagpakig-upod amo ang iya kalipay. Paano bala niyan niya madawat ini?”— Ellen G. White, Patriarchs and Prophets, p. 56. Sing makasusubo, bisan iya nahibaloan ang maayo sa malaot, iya man ginpili ang sayop.

`Hunahunaa ang makalimbong nga sayop sa sini: ang man-ug nagsiling nga kon sila magkaon sang kahoy, sila mangin “kaangay sa Dios”(Gen. 3:5). Apang wala bala ang Genesis 1:27 nagsiling nga sila nangin kaangay na sa Dios? Ano ang sarang matudlo sini sa aton kon paano sing mahapos kita mapatalang kag ngaa ang pagtoo kag pagtuman amo lamang ang aton pangapin, bisan pa kita nahatagan sang pinakamaayon nga edukasyon, subong kay Adan kag Eva?`