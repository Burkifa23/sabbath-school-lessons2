---
title:  Dugang nga Pagtuon
date:  02/10/2020
---

“Ang balaan nga paris indi lamang mga kaanakan idalum sang pag-atipan sang isa ka amay nga Dios apang mga estudyante nga nagadawat sang pagtudlo gikan sa labing maalam nga Manunuga. Ginaduaw sila sang mga manugtunda, kag ginhatagan sang kahigayunan nga makapakig-upod sa sa ila Manunuga, nga wala sang tabon sa tunga. Napun-an sila sing kusog nga naggikan sa kahoy sang kabuhi, kag ang ila gahum intelektual ubos-ubos lamang sa mga manugtunda. Ang mga meteryo sang makita nga uniberso-‘ang makatilingala nga mga binuhatan niya nga himpit sing ihibalo’ (Job 37:16)-gintugyan sa ila sang dili matungkad nga ginhalinan sang pagpanudlo kag kalipay. Ang mga kasugoan kag pagpahikot sang kinaiyahan, nga napatuhuyana sang pagtoon sang mga tawo sa anum ka libo ka tuig, nabuksan sa ila mga hunahuna sang indi matakus nga tigporma kag tigbayaw sang tanan. Sila nagakapyot nga may pagpakig-estorya sa dahoon kag bulak kag kahoy, nga nagtipon sang tags aka tinago sang ila kabuhi. Upod sa tagsa ka buhi nga tinuga, halin sa makagagahum nga leviathan nga nagahampang sa mga tubig pakadto sa magamay nga sapat-sapat nga nagalutaw sa silak sang adlaw, nahibaloan ini ni Adan. Sia naghatag sa tags aka pangalan, kag sia nakahibala sang kinaiya kag pamatasan nila tanan. Ang himaya sang Dios sa kalangitan, ang indi maisip nga mga kalibutan sa ila napahamtang nga paglibot, ‘ang mga pagbalansi sang mga panganod,’ ang mesteryo sang kapawa kag tunog, sang adlaw kag gab-i-ang tanan bukas sa pagtuon sang aton una nga mga ginikanan. Sa tags aka dahoon sa kalasangan ukon bato sa kabukiran, sa tags aka nagasilak nga bituon, sa duta kag hangin kag kahawaan, ang ngalan sang Dios nasulat. Ang pagpahamtang kag harmoniya sang tinuga nagasaysay sang dili matungkad nga kaalam kag gahum. Sila walay untat nga nagadiskobre sang iban nga makagalanyat nga nagapuno sang ila mga tagiposoon nga may madalum nga gugma kag nagatawag sang lab-as nga pagpahayag sang pagpasalamat.”- Ellen G. White, Patriarchs and Prophets, pp. 50, 51.

**Mga Pamangkot nga Pagadiskusyonan**

`Kon sang una ang Dios nagtuyo para sa buluthoan/trabaho nga mangin kahigayonan para ang mga tawo makasugata sa Iya kag sang Iya tinuga, aton bala sa gihapon ginatipigan ang tinutuyo sang Dios sa aton trabaho sa karon? Paano kita sing labi mas makakilala sang Dios pinaagi sa aton trabaho (ginabayaran, edukasyon, kinabubut-on, pagpangalagad, kag iban pa)?`

`Kon aton talupangdon ang pagkamalalangon ni Satanas sa Katamnan sang Eden, mahapos nga kita maluyahan tungod sang tawhanon nga kaluyahon. Si Adan kag si Eva nakahibalo nga ang Dios malapit, apang ila gindawat ang katunga nga kamatuoran sang man-ug. Paano kita, nga ginkuha gikan sa malapit nga pisikal nga distansya sa Dios, sa gihapon makaangkon sang gahom gikan sa Iya sa pagbulig sa aton sa pagdaug sa aton mga pagsulay?`

`Diskusyoni ang pamangkot sang awtoridad kag ngaa kinahanglanon gid ang pagtuman sina nga awtoridad. Ano ang mahanabo kon ang kurit sang awtoridad mangin-buron? Paano maabusohan ang awtoridad, kag paano kita magasabat kon ini mahanabo?`