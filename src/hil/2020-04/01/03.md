---
title:  Ang Paghalit
date:  28/09/2020
---

Isa sang mga labing makalilipay para sa madamo nga mga manunudlo amo ang pagpahamtang sang ila hulot-eskwelahan: ang pagtapik sang ila mga bulletin board. Pag-organisar sang mga suplay, kag pagplastar sang hulot sa labing maayo nga paagi. Kon kita magatulok sa panan-aw sang Dios sa isa ka hulot-klasehan nga amo ang Harden sang Eden, aton makita ang Iya pagtatap sa pag-aman sang palibot para sa pagtuon para kay Adan kag kay Eva. Iya ginhandum ang katahum sa palibot nila. Aton mahanduraw nga ang tagsa ka bulak, pispis, sapat, kag kahoy magatanyag sang kahigayunan kay Adan kag kay Eva sa paghibalo sing dugang parti sa ila kalibutan kag sa ila Manunga.

Apang may hinali nga pagbaylo gikan sa Genesis 2 pakadto sa Genesis 3. Aton nahimo ang pag-isip sang tanan nga maayo sa pagpanuga sang Dios upod sa balaan nga katuyoan. Apang sa Genesis 3:1 kita ginpukaw sa paghatag sang Dios sang hilway nga kabubut-on. Ang presensya sang man-ug nga “malalang labi sa bisan ano nga sapat sang latagon” isa ka pagtalikod gikan sa ligwahe nga una ginagamit. Kasubong sang mga pulong nga “tama gid kayo” kag “wala nahuya” kag “makawiwili” mga pulong nga ginagamit sa paglaragway sa mga tinuga sang Dios sa una nga mga kapitulo. Karon, sa lain nga bagay, upod sa man-ug, may pagbaylo sang tono. Ang pulong “malalang” ginabadbad man subong “malimbungon.” Sa hinali ang negatibo nga elemento ginpakilala sa amo, bilang isa lamang ka kahimpitan.

Sa lain nga bahin, ang Genesis nagapresentar sang Dios subong tuhay sa “malimbungon.” Ang Dios labi ka maathag suno sa Iya ginapaabot sa paris sa katamnan. Aton nahibaloan gikan sa sogo sang Dios sa Genesis 2:16, 17 nga Iya ginpasad ang isa ka pagsulundan nga ila pagatumanon, ang indi pagkaon gikan sa ginadumilian nga kahoy.

Ano man nga mga bagay ang aton makuha sa sini nga estorya, is aka butang ang nagapangibabaw: si Adan kag si Eva mga tinuga nga may kahilwayan moral, mga tinuga nga may kahilwayan nga magpili sa tunga sang pagtuman kag paglapas. Gani, halin sa ginsuguran, bisan sa wala mahulog nga kalibutan, aton makita ang reyalidad sang tawhanon nga pagbuot.

`Sa Genesis 3:1–6, usisaa ang klase sang paglaragway nga gingamit sang man-ug kag nga sa ulihi ginsulit ni Eva. Ano ang imo natalupangdan nahanungod sa impormasyon nga gintanyag sang man-ug kay Eva? Ano ang imo natalupangdan sang pagkabig ni Eva ang kahoy sa pagkilala sang maayo kag malaut?`

Sa Genesis 2:17, ang Dios naghambal kay Adan nga kon magkaon sia gikan sa kahoy “mapatay ka nga totoo.” Sang si Eva, sa Genesis 3:3, nagsulit sang sogo, wala niya ini ginpahayag sing malig-on sa indi pagmitlang sang pulong “nga totoo.” Sa Genesis 3:4, ang man-ug nag butang sang amo nga pulong apang sa pagpamatok sang ginhambal sang Dios. Daw kaangay nga bisan si Eva natudloan sang Dios sa katamnan, Wala niya ginhuptan ang iya natun-an sing pagkaseryoso, kasubong sang aton makita sa halambalanon nga iya gingamit.