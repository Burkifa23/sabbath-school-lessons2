---
title:  Ang Edukasyon sa Garden sang Eden
date:  26/09/2020
---

### Basaha para sa Pagtuon sini nga Semana
Gen. 2:7–23; Gen 3:1–6; 2 Ped. 1:3–11; 2 Ped. 2:1–17; Heb. 13:7, 17, 24.

> <p>Salauluhon nga Teksto</p>
> “Yari karon, ang Dios nagapahayag nga mataas sa iya gahum; sin-o bala ang manunudlo kaangay sa iya?” (Job 36:22).

Kalabanan sang mga estudyante sang Biblia nakahibalo sang estorya sa Genesis 1-3 kag sang mga karakter: ang Dios, si Adan, si Eva, ang mga angeles, ang man-ug. Ang duug amo ang Matahum nga harden sa paraiso nga ginatawag “Eden.” Ang kahimtang sang mga dinalan nagasunod sang sang pag-alagisod sang mga hitabo. Ang Dios nagtuga. Ang Dios nagtudlo sa kay Adan kag Eva. Si Adan kag si Eva nakasala. Si Adan kag si Eva ginpagwa gikan sa Eden. Apang, ang malapit nga panan-aw sa una nga mga kapitulo sang Genesis, ilabi na sa mga lente sang edukasyon, mabuksan ang mga ihibalo dira sa karacter, ang kahimtang, ang estorya.

“Ang Sistema sang edukasyon nga ginpundar halin sa ginsuguran sang kalibutan among nangin modelo sa tawo tubtub sa umalabot nga ti-on. Kasubong ilustrasyon sang iya mga prinsipyo isa ka modelo nga eskwelahan ang Garden sang Eden, ang puloy-an sang aton una nga mga ginikanan. Ang Garden sang Eden amo ang hulot-eskwelahan, ang kinaiyahan amo ang leksyon nga lebro, ang Manunuga mismo amo ang manunudlo, kag ang ginikanan sang panimalay sang katawhan ang mga estudyante.”- Ellen G. White, Education, p. 20.

Ang Ginoo amo ang tigpundar, principal, kag manunudlo sa sining una nga eskwelahan. Apang, sa aton nahibaloan, si Adan kag si Eva sa katapusan nagpili sang lain nga manunudlo kag nag-angkon sang sayop nga mga pagtulun-an. Ano ang natabo, ngaa, kag ano ang aton sarang matun-an gikan sa sining una nga hitabo sang edukasyon nga sarang makabulig sa aton karon?

_*Tun-I ang leksyon sa sini nga semana sap ag-aman para sa Sabado, Octobre 3._