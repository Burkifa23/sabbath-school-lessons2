---
title:  Mga manugpasipala sang Awtoridad
date:  01/10/2020
---

Ang iban nga mga tawo ginaisip nga “natural nga mga estudyante” sa sulod klasihan. Maiwat nga ila kinahanglan ang pagtuon para sa maayo nga grado. Mahapos nila makuha ang mga bagay. Ang ila ihibalo daw “nagatapik.” Ang ikaduha nga Pedro 1 kag 2, sa pihak nga bahin, nagapakita nga ang aton edukasyon kay Cristo may kasubong man nga kahigayonan sang eskperiensia para sadtong magadedikar sang ila kaugalingon.

Ang makalilipay nga mga pulong sang 2Pedro 1 tuhay sa maligdong nga paandam sa 2 Pedro 2.

`Basaha ang 2 Pedro 2:1–17. Anong gamhanan kag nagapakamalaut nga mga pulong ang ginahambal diri? Sa amo man nga bagay, sa tunga sang matalum nga pagpaandam kag pagpakamalaut, ano ang daku nga paglaum ang ginsaad sa aton?`

Talupangda kon ano ang ginsulat ni Pedro sa bersekulo 10 nahanungod sadtong nagapasiplala sa awtoridad. Daw ano katigdas nga pagsaway para sa kamatuoran sa aton man panahon karon. Kita kasubong isa ka lawas nga eglisia magabuhat sa paghunahuna sang pat-od nga halintang sang awtoridad (tan-awa ang Heb 13:7, 17, 24), kag kita gintawag sa pagpaidalum kag pagtuman sa ila, sa bahin nga sila nagamatutum mismo sa Ginoo.

Apang, sa tunga sining maparas nga pagpakamalaut, si Pedro nagatanyag (sa bersekulo 9) sang isa ka pagbawi. Sia nagasiling nga bisan ang Dios gamhanan sa pagsalikway sadtong nagpili sang pagpatalang, “ang Ginoo nakahibalo sa pagluwas sang diosnon gikan sa mga pagsulay.” Posible ayhan nga kabahin sang aton edukasyon sa Cristianismo indi lamang sa paglikaw sa pagsulay kundi ang pagtuon man sang mga pamaagi nga ang Dios sarang kag makahimo sa pagluwas sa aton gikan sa sini subong man magabulig sa aton sa pagbantay batok sadtong, Iya ginapaadam, nga “sa tago magapasulud sing malaglagon nga mga herejia” (2Pedro 2:1)? Kag subong man, tungod nga ang tigpasipala sang awtoridad ginapakamalaut, indi bala ayhan ang aton Cristohanon nga edukasyon magalakip man sang pagtuon sang insakto nga paagi sa paghangop, pagpaidalum, kag pagtuman “sadtong nagadumala sa inyo” (Heb. 13:7)?

Bisan pa nga ang isa indi makasiling nga si Adan kag si Eva nagpasipala sang awtoridad, sa katapusan ila ginpili sang paglapas sina nga awtoridad. Kag ano bala ang nakahimo sang ila paglapas nga labi ka malain amo nga ila yadto nahimo bilang pagsunod sa dayag nga pagpamatok sa ginhambal sa ila sang awtoridad, ang Dios mismo, kag nga naghimo man sang mga butang para sa ila kaayohan.

`Hupti sing dugang ining palamangkotanon sa awtoridad, indi lamang sa eglisia ukon sa pamilya, apang sa kabilugan sang kabuhi. Ngaa ang awtoridad, ang nagakaigo nga paggamit sang awtoridad kag nagakaigo nga pagpaidalum sa sini, labi ka kinahanglanon? Dal-a ang imo mga sabat sa klase sa Sabado.`