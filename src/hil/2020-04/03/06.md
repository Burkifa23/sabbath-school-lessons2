---
title:  Si Jesus, Ang Aton Ehemplo
date:  15/10/2020
---

Si Jesu-Cristo, ang anak sang Dios, amo lamang ang nagkabuhi sa tawhanon nga kabuhi sa himpit nga pagkamatinumanon sa Amay, sa himpit nga pagtuman sang kasugoan sang Dios. Iya ini ginhimo agud nga indi lamang Sia mangin aton tal-os, diin Sia nangin subong, kundi aton man ehemplo, kasubong man Sia sadto.

`Basaha ang masunod nga mga dinalan: Lucas 2:51, 52; Filipos 2:8; Heb. 5:8; Juan 8:28, 29. Paano sila nagapadumdum sa aton sang pagkamatinumanon ni Cristo sa bug-os Niya nga kabuhi?`

Seguro si Juan naghambal naghambal sang labing maayo gid sang sia nagsulat sini: “ang nagasiling nga nagapabilin sia sa iya dapat man sia maggawi subong sang paggawi niya” (1 Juan 2:6). Kona ton itulok ang mga mata sa kabuhi ni Cristo kag sa Iya pagpang-alagad sa kalibutan, mahapos naton makita nga Iya napalipay ang Amay sa Iya pagkamatinumanon. Si Cristo nagtuman sang tagna, kag iya gibayaw ang mga kasugoan sa bug-os Niya nga pagkabuhi.

Kaangay nga ang Dios nagsogo kay Moses sa pagsulat sang Iya kasugoan agud nga ini mangin saksi sa Israel, si Cristo ang buhi nga tiglawas subong saksi sa Iya mga apostoles, mga gintutun-an, sa mga makasasala kag mga balaan. Karon, sa baylo sang mga nasulat lang nga mga pagsulondan nga aton pagasondon, yara si Jesus nga aton ehemplo, isa ka unod-kag-tul-an nga tawo, nga aton man pagasondon.

Subong mga manunudlo, ano ang mas maayo nga modelo nga aton sarang mapakita sa aton mga estudyante sang sa ehemplo ni Jesus kag kon paano Sia nagtuman sa Amay?

Inang ginatawag nga pagtoo kay Cristo nga nagasiling nga ang tawo wala sing katungdanan sa pagkamatinumanon sa Dios, indi ina pagtoo, kondi palabilabi. ‘kay tungod sa bugay mangin linuwas kamo tungod sa pagtoo.” Efeso 2:8. Apang ‘ang Pagtoo kon wala sing binuhatan, patay sa iya kaugalingon.’ Santiago 2:17. Si Jesus nagsiling sa Iya kaugalingon, sa wala pa Sia makakari sa duta, ‘ang paghimo sang imo kabubut-on, Dios Ko, nahamut-an Ko. Kag ang Imo kasugoan yari sa suloa sang Akon kasudlan.’ Salmo 40:8. Kag saw al pa Sia nagkayab sa Amay, Sia nagsiling, ‘Ako nagbantay sa mga sogo sang Akon Amay, kay Ako nagapabilin sa Iya gugma.’ Juan 15:10. Ang Kasulatan nagasiling, ‘kag sa sini mahibaloan ta, nga ginakilala ta Sia, kon ginabantayan ta ang Iya mga sogo.... Ang nagasiling nga yara sa Iya, dapat maglakat subong sang paglakat Niya.’ 1 Juan 2:3-6.”—Ellen G. White, Steps to Christ, p. 61.

`Ano ang imo mahimo nga sa mas maayo imo masonod ang ehemplo ni Cristo sa tanan nga bahin sang imo kabuhi kag niyan mangin mas maayo nga manunudlo man sa iban? Bisan pa ini daw dugay kag dumaan na nga hunahuna, ngaa nga ang aton ginahimo-ang aton paggawi-nagahambal sang mabaskog pa sang sa aton pulong?`