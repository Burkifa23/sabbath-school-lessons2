---
title:  Ang mga Pagpangabudlay kag mga Pagpanikasog sang mga Nagabantay sang Kasugoan
date:  14/10/2020
---

May yarang dalagku nga mga benepisyo sa pagsonod sang kasugoan sang Dios. Si Josue nagsonod sang patakaran sang Dios kag iya nagiyahan sing maayo ang katawhan sang Israel. Sa madamo nga ti-on, ang Dios naghambal sa Israel nga kon sila magabantay sang kasugoan, sila magauswag.

`Basaha ang 2 Cronica 31:20, 21. Ano ang yabi nga mga rason sa sini nga dinalan ngaa si Hesekias nag-uswag?`

Sa ano man nga lugar sang edukasyon kita napahamtang, aton kinhanglan tagaan bili ang pagkaimportante sang pagtuman. Ang ang aton mga estudyante indi buangbuang. Sa madugay o madali ila matalupangdan ang masakit nga kamatuoran nga ang iban nga mga katawhan matutum, mahigugmaon, kag matinumanon. Kag apang-ano? Ang kalamidad maga-igo man sa ila. Paano naton maesplikar ini?

Ang kamatuoran amo, nga indi kita makasarang. Nagapuyo kita sa kalibutan sang sala, sang malaut, isa ka kalibutan nga ang daku ngapagsumpunganay nagaluntad, kag wala sa aton sang makalikaw sini.

`Ano ang ginatudlo sa aton sini nga mga teksto nahanungod sining malisod nga pamangkot? Marcos 6:25–27; Job 1, 2; 2 Cor. 11:23–29. `

Wala sing duhaduha, ang maayo kag matutum nga mga tawo, matinumanon sa kasugoan nga mga katawhan, indi sa tanan nga ti-on nagabugana, sono sa paghangop sang kalibutan nahanungod sa kabuganaan. Kag sa sini man, mahimo nga ini mangin isa ka panugod nga sabat sa sining mabudlay nga pamangkot, isa ka pamangkot nga samtang kita nagahimo sang pagtudlo sang pagkaimportante sang kasugoan sa walay duhaduha ini ipamangkot. Ano gid bala ang aton buot silingon sang “kabuganaan”? Ano ang ginhambal sang salmista? “Maayo pa nga ako magmanugbantay sang ganhaan sa balay sang akon Dios sang sa magpuyo sa mga layanglayang sang pagkamalaut” (Salmo 84:10). Wala sang pamangkot nga, sa mga talaksan sang kalibutan, bisan pa yadtong matutum sa Dios kag matinumanon sa Iya kasugoan indi sa tanan nga ti-on “nagauswag,” sa karon lamang. Aton ginahimo sa aton nga estudyante ang malain kon aton ihambal ang lain nga bagay.

`Basaha ang Hebreo 11:13-16. Paano ining mga bersekulo makabulig sa aton paghangop kon ngaa yadtong mga matutum sa gihapon nagaantos sa sini nga kabuhi?`