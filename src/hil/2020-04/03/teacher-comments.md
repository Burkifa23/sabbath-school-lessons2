---
title:  Ang mga guro ay nagsabi
date:   16/10/2020
---

### Bahin I: Kabug-usan nga Panglantaw

Ang kasugoan may ara problema sa pangpubliko nga mga relasyon. Makasusubo ini tungod kay ang kasugoan kag ang Dios nga naghatag sini may madamo nga ikatudlo sa aton. Ang mga Cristohanon nagakalibog kon paano ang kasugoan nagapanghikot sa kabuhi tungod sa mga sinulatan ni Pablo iya ginhatagan sing daku nga bili nga kita wala “ginpakamatarung” pinaagi sa kasugoan kundi tungod sa pagtoo (Gal. 2:16). Apang sa pagsalikway sang kasugooan tungod wala ini ginakinahanglan sa isa ka bahin kaangay lang nga imo ginhaboy ang imo toater tungod indi ini nimo magamit nga panglimpyo sa salog. Ang mga tawo daw kontento na lang nga nabal-an kon ano ang indi mahimo sang kasugoan sang kon ano ang mahimo sini.

Apang yadtong nakasayod sing nagakaigo nahanungod sa pagpakigkatipan nga relasyon sa Dios wala sang rason nga mag-antos sang pagkabalaka ukon dili pag-uyon sa kasugoan. Subong sarang makahimo sa paghambal pariho kay David “O daw ano nga ginahigugma ko ang kasugoan!” (Salmo 119:997) nagahatag sang maayo nga pagkilala kon ang isa yara sa maayo nga relasyon sa Dios kag sa kasugoan. Kon ang tawo magapamatok sini, “Paano iya ang gugma ukon ang grasya ukon si Jesus?” manginyara sila sa pagkakibot. Ang pinakaimportante nga kasugoan sa tanan, ang crème de la crème sang tanan nga mga kasugoan, amo ang kasugoan sang gugma. “‘Higugmaon mo ang Ginoo nga imo Dios sa bug-os mong tagiposoon kag sa bug-os mong kalag kag sa bug-os mong kusog.’” Amo ining labing daku sa tanan nga mga kasugoan; sa bagay nga amo ini ang ginahunahuna ni Jesus (Deut. 6:5, ESV; Matt. 22:36, 37). Kon ang katawhan may problema sa kasugoan, ginatan-aw man bala nila ang mga isyo sa kasugoan? Gani, mas maayo ang pagsiling nga may igo nga pagpamatuod halin kay Haring David kag kay Haring Jesus sa paghatag sa kasugoan sang kahigayonan nga mangin isa ka manunudlo para sa kabuhi kag isa ka pagpahayag sang Dios nga naghatag sini.

### Bahin II: Komentaryo

**Ang Kasulatan**

Sa pagplano sang isa ka gib-i upod sang mga abyan, wala sang isa nga magaduso, “Magatipon kita agud nga aton mabasa kag matun-an ang kasugoan sing tingub.” Mahapos mahangpan kon ngaa nga ang mga katawhan may pagdumili sang topiko sang kasugoan sa Biblia. Sa madamo nga bahin, may yarang makaluluya nga paglibot-libot sang (1) ang kasugoan ginhatag ukon ginsulit (2) ang mga kasugoan ginlapas, kag (30 ang kaakig sang Dios subong resulta sang paglapas kag ang makahaladlok nga kabayaran sini.

Ini nga paagi nagakatabo sing pabalik-balik, tubtub sa punto nga kita nga nagabasa nagapamangkot sang aton kaugalingon nga may kapaslaw, “Ano ang problema sang Israel? Sila ang pinakatig-a, labing mabinatuon nga grupo sang mga tawo sa nawong sang duta.” Kita nagapakita sang pagkahayanghag sa Israel sa sulod sang 30 ka mga Segundo, kay niyan may nahanabo. Sang hinay-hinay nagapalayo kita sa pungsod sang Israel sa baylo nagatan-aw sa isa ka bantug nga salamin kag nagatan-aw sang laragway sang aton personal nga kasaysayan. Kon kita maminatud-on, aton makita ang iban nga mga kaanggid sa tunga naton kag sang Israel, kag kaangay ni Haring David dili makapaabot sa pag kondinar sang iya kaugalingon sa pagkabati sang palaangiran ni Nathan, kita man, nakabati sang kasugoan nga nagapakilala sa aton, “Ikaw yadtong tawo” (2 Sam. 12:7).

Gani, ano ang sarang matun-an gikan sini sa baylo sang sa nagalibot-libot nga pagpatalana sang kasugoan, sala, kag kondinasyon-ang hunahuna nga madamo sang mga Kristiano nagpili sa pagsikway sini nga sohito sang kasugoan sang Biblia kag/ukon sang temprano naglumpat sa mga tema sang pagpatawad, grasya, kag kaluwasan? Ang sabat makita sa pagpakig-estorya sang Dios kay Moses kag sang Israel sang tagna nahanungod sa pagrebelde sang Israel. “ining katawohan kag magamakihilawason sa pagsonod sa liwan nga mga dios sang duta, ... kag magabiya sa akon kag magalalis sang akon katipan’” (Deut. 31:16). Niyan ang kaanakan sang Israel nakahibalo sang 43 ka mga bersikulo nga ambahanon (Deuteromomio 32) nga indi gid nila malipatan, isa ka ambahanon nga nagasaysay sing sibo sina nga tagnaanon. Ini tanan ginhimo sa bibi sang katumanan sang ila pagbaton sang Dutang Saad kag sang dili maisip nga mga pagpakamaayo nga nagaupod sa sini.

Ang aton natun-an diri labing importante nahanungod mismo sa Dios. Ano nga klasi sang Persona ini nga handa sa pagsulod sa isa ka pakigkatipan nga relasyon sa mga katawhan nga Iya nahibaloan nga sa ulihi mangin indi matutum sa Iya? Madamo nga mga relasyon nga aton nasudlan bilang mga tawo nga may risgo nga pundasyon kag pagbulubanta. Nagapakasal kita nga nagapaabot nga ang aton paris magamatutum sa aton tubtub sa kamatayon. Kon indi kita segurado, indi gid seguro kita magkomitar; kon kita makaseguro sang ila indi pagkamasaligan sa palaaboton, sa pagkamatuod indi gid kita magkomitar. Ang pag-inabyanan naporma sa paghunahuna nga ang tagsa ka ### Bahin Indi manuglipot nga mga kaaway. Bisan pa sini, ang Dios sang mga Hebreo, ang aton Dios, nagahakos sa aton nga bukas nga mga kamot, nga nakahibalo nga Sia pagabun-on sa likod pinaagi sa aton sala kag pagrebelde batok sa Iya. Isa ini ka makatilingala nga grasya.

Apang, ini nga grasya nagkari nga nangin isa ka labing sentro sa ti-on nga pagatulokon ini pinaagi sa “makaluluya” nga siklo (cycle) sang katawhan sang katipan nga gintawag sa isa ka pagpakigrelasyon sa Dios, ginagamhan sang Iya mga sogo kag mga kasugoan, nasundan sang malubha nga paglapas. Ini nga panan-aw nagapakita sang tagiposoon sang gugma kag grasya sang Dios bisan pa antis ang mga saad sang kaluwasan kag pagpatawad ginpahayag. Ang amo nga kamatuoran nga Sia nagsulod sa isa ka matutum nga pagpakigrelasyon sa mga katawhan nga kaangay naton isa mismo ka milagro. Ang Iya sang ulihi mga saad sang kaluwasan, pagpatawad, kag pagpasag-uli bunga lamang sang Iya balaanon nga tagiposoon nga nagaisip sang bili sang aton pagrebelde kag sala kag nagatapos sa gamay lamang nga bili para sa kahigayonan nga kita mangin kaupod sa walay katubtuban.

**Diskusyoni**: sa hinali aton mahibaloan nga ining naghatag sang kasugoan indi isa ka hamkon sa gahum nga nagatinguha sa pagkaagalon sang Iya mga tinuga. Ang Iya kinabubut-on nga pagsulod sa katipan upod sa katawhan nga Iya nabal-an nga magalapas ini nagatudlosa aton nahanungod sa Iya kinaiya. Ano ang ginatudlo sini sa aton?

**Ang Kasulatan**

Ang leksyon sang Lunes nagapakita kon paano nga antis si Moses napatay ang Dios naghatag sa Iya sing ambahanon nga pagasaulohon sang katawhan sang Israel (Deut. 31:21). Ini nga ambahanon nagahatag sang isa ka interesanti nga katuyoan. Ang Dios nagsiling nga antis ang katawhan magsulod sa duta kag napun-an sang pagkabugana, sila magaliso sa iban nga mga Dios kag ila gub-on ang ila katipan upod sa ila Dios. Sono sa ginapaabot, ang mga kalamidad kag ang katipan sang pagpakamalaut magasunod. Ang isa sarang makahanduraw sang makasusubo nga inagihan sang pagpalayo gikan sa mataas nga kabuganaan padulong sa makamaatay nga gutom kag inaway (Deut. 32:23-25). “Ngaa ini nagakahanabo sa aton?” ang isa sarang makabati sang ila hilibi-on sang kapaslawan. “Amon ginahalad ang amon mga halad sa mga diosdios, kag sila nagpakamaayo kag nagpanalipod sa amon” (Deut. 32:17; Oseas 2:5, 8). Ini sa mga tini-on sang pagkawalay-ihibalo, sa panahon nga ang Israel nag-ani sang bug-os nga kaakig sang Dios tungod sang iya paglapas, nga ini ti-on sang pag-amba sini nga ambahanon.

Ang kalantahon labi ka bug-at (Deuteronomy 32). Ini nagasugid sang pagkaayo sang Dios nga tuhay sa pagkamalaut sang Iya katawhan. Ini nagatawag sa ila sa “pagdumdum sang mga inadlaw sang dumaan” sang ang Dios nagsakdag kag nag-atipan sa ila, nga “nagapas-an sa ila sa Iya mga pakpak” (Deut. 32:7, 11). Sang ulihi, sa tunga-tunga sang ila labi nga pagkabugana, ila nalipatan kag ginsalikway ang Dios kag sa baylo naghalad sa mga demonyo (Deut. 32:17). Ang makabuluong tagiposoon nga mga bersekulo nagasugid sa aton sang nagsunod nga makahalalit nga mga resulta. Apang may mga palatandaan nga ang Dios wala sing bug-os nagsikway sang Iya katawhan: “Kay ang Ginoo magapangapin sang Iya katawhan kag magakalooy sa Iya alagad,” kag “‘Ako nagapatay kag ako nagabuhi; ako nagasamag kag ako magaayo,’” kag “‘kag Sia magahatag sang pagtubos sang Iya duta kag sang iya katawhan’” (Deut. 32:36, 39; Deut 32: 43). Ang Dios nagtudlo sang Iya katawhan sang isa ka ambahanon, apang bisan sa pagkamaminatud-on mapintas, magasabat sang tanan nila nga mga palamangkutanon. Ini magasugid sa ila sang ila ginhalinan subong katawhan, sang Dios nga ila ginsalikway, sang pagkawalay-ikasarang sang mga diosdios nga ila ginbaylo sa Iya, sang rason nga yara sila sa kaperdihan, kag sang paglaum sa palaabuton. 

Ang ambahanon mahimo nga gin-amba sang mga kaliwatan kag ginhimo nga paandam kag paglikaw batok sa ila pagpalayo gikan sa Dios sang ila mga ginikanan. Apang sa ibabaw sang ila pagkabugana kag ginahunahuna nga kasegurohan, ini daw kaangay nga dinumaan kag indi na kinahanglanon sa ila palamatin-an, kon ini ila pa pagaambahon. Apang sa karon nga ila naeksperyensyahan ang kagamo nga ila nahimo, ang ambahanon nga nagagwa sa ila baba nagatindog subong “saksi” batok sa ila (Deut. 31:19). Ang Dios nagpahamtang sa sulod sang pangkabug-osan nga painoino sang mga tawo sang Israel kon ano ang ila madangatan magluwas lamang kon ila pakigbatuan ang pagsimba sa mga dios-dios sa ila palibot nga mga pungsod. 

Ini nga kalantahon isa ka trahedya, apang sa panan-aw sang pagpanudlo ini labi ka bilidhon. Ini nagatudlo sang mga bunga sang pagkadimaminatud-on sa katipan. Ini nagapaathag sang mga ngaa sa loyo sang makahalangawa nga kabudlayan nga nahalitan sang giera kag sang mga elemento. Ini nagatungtung sang mga pagbasol sa abaga sang mga Israelita, kag ini nagapangapin sa Dios gikan sa pagbasol sa malapit nga kalaglagan sang Iya katawhan. May ara bala isa nga makahunahuna sang mas maayo nga pamaagi sa sa pagpugong sang pungsodnon nga kalamidad sang sa pagtanum sang isa ka tagnaanon nga ambahanon pinaagi sa pulong nga tradisyon, nagasugid kon ano ang mahanabo sa ila dutang puloy-an kon ila isalikway ang Dios nga naghatag sini sa ila? 

**Diskusyoni**: Sin-o bala ang sa isa ka punto wala nagahandum sa pagtan-aw sang palaabuton agud makahimo sang mas maayo nga desisyon sa presente? Ang Dios naggarantiya sini nga handum sa malapad nga talaksan kon aton buot basahon ang Iya ginhatag nga mga tagnaanon. Ang kabaliskaran amo, bisan sa tagnaanon nga ambahanon sa mga bibig sang Israel, sila sa gihapon naglakat sa isa ka talan-awon nga labing malaut (Dan. 9:13-15). Ano bala ang matudlo sining mga resulta nahanungod sa mga kaayohan ukon kalainan sa paghibalo sang palaabuton? 

### Bahin III: Pag-aplikar sa Kabuhi

Ang una nga bahin sa matuod nga pag-aplikar sang kasugoan sa kabuhi sang isa ka tawo amo ang pagbasa kag pagpamalandong sa sini sing mapinangamoyoon. Kag wala kita nagahambal nahanungod lamang sa Napulo ka mga Sogo. Sila may ara pinasahi nga duug sa mga Kristiano kag sa mga Judeo, nga among nagakadapat para sa ila. Ang kasugoan nga ginapakilala subong Torah ukon ang una nga mga libro ni Moses amo ang buot silingon sa dumaan kon kasugoan ang pagahambalan. Sa ti-on nga aton mareyalisar ini, ang “kasugoan” nagakuha sang isa ka kahulogan nga nagakinahanglan sang pagpasangkad. Ang estorya sang Katamnan sang Eden-ina kasugoan; ang tanan nga mga estorya ni Abraham-ina kasugoan; Ang pagkapihak sang Pula nga Dagat-ina kasugoan, kag iban pa. Sa sini nga rason, ang kasugoan sing nagakaigo mabadbad subong “pagtudlo” ukon “instruksion.” Ini nga paghangop sa gilayon nagahimo sang tig-ulo sang leksyon subong indi kinanglanon (bisan kinahanglanon)-Ang pagpanudlo sabong isa ka manunudlo. Hoo, kita tanan nagalaum nga aton tugutan ang mga pagpanudlo nga ginhatag sang Dios sa aton para sa pagkamatuod magtudlo sa aton sang isa ka butang. Isa ka tumalagsahon ang paghunahuna sang lain nga bagay, kag daw ano ka makasusubo ini nga kon kaisa ang mga pagpanudlo (subong sang kasugoan) nangin isa ka katapusan nga duug nga ginatan-aw sang katawhan (bisan sang mga Kristiano) nga mangin pagpanudlo. Ini daw malapit sa kaladlawan kon ini indi man nangin trahedya. Sa mapinangamoyoon nga pagbasa sang konteksto sang mga kasugoan sa Biblia, upod sang mapisan nga pagbasa sang iban nga mga reperensya upod sang Bag-o nga Testamento, magapahamtang sa isa ka tawo sa isa ka balansi nga dalanon sang pagtuon, pagkabuhi, kag paghigugma sang kasugoan sang Dios.