---
title:  Isa Saksi Batok sa Inyo
date:  12/10/2020
---

Sang si Moses nakahibalo nga sia mapatay sa indi madugay, sia sing labi nakahibalo sang kahimtangan nga iya pagabiyaan. Sia nakahibalo nga tapos sang iya kamatayon ang mag Israelitas magasulod na sa Dutang Saad sang Canaan. Sia man nakahibalo nga sila magadangat sa pagkarebelde sa pag-abot nila sa ila destinasyon nga ila ginpangita sing malawig.

`Basaha ang Deuteronomio 31:14–27. Ano nga pagpngandam ang ginhimo ni Moses antes sang iya kamatayon? Ano ang labi nga ginakabalak-an ni Moses, kag paano niya ginsulbad ini nga mga butang? `

Ang tono ni Moses sa sini nagapakita nga daw kaangay sang manunudlo nga nagaaman sang iya sal-i. Sia nakahibalo nga ang iya mga estudyante nagapasaway sa iya sulod eskwelahan; wala gid sia nagapadaya sa paghunahuna nga indi sila magrebelde sa iya presensya. Iya gintudloan ang mga Lebinhon nga nagapas-an sang kaban sang katipan sa pagpahamtang sang libro sang Kasugoan tupad sang kaban agud ini mangin isa ka “saksi.” Si Moses wala lamang nagapalaton sang isa ka plano sang leksyon para sa iya tal-os. Sia nagatugyan sang isa ka saksi. Si Moses nagahambal sa libro sang Kasugoan nga daw kaangay nga ini isa ka buhi nga tinuga nga may gahum sa pagsabdong sang mga tagiposoon sang katawhan.

`Hunahunaa ang nahanungod sa kasugoan subong “saksi batok” sa ila. Paano man naton hangpon ini nga hunahuna sa Bag-o nga Testamento? See Rom. 3:19–23. Buot silingon, paano ang kasugoan magatudlo sa aton sang aton pagkakinahanglanon sang grasya?`

Sa Deuteronomio 31, ang Dios nagsogo kay Moses sa pagsulat sang isa ka kalantahon nga gintudlo sang Ginoo kay Moses. Si Moses niyan magatudlo sang kalantahon sa mga Israelitas agud, subong ginpahayag sa bersekulo 19, ini “manginsaksi nga sa akon batok sa katawohan sang Israel.” Sa liwat aton makita ang sogo sang Dios gintagaan kabuhi. Ang kanta, kon pagakantahon, mas mahapos ipakigbahin kag mapalapta. Kag kon ang ambahanon isa ka saksi, may ikasarang ini sa pagtulod sang katawhan sa pagtan-aw sang ila kaugalingon kag ila matalupangdan kon ano ang ginahambal sini nahanungod sa ila.

`Bisan pilion ang pagtuman sang kasugoan sang Dios sa aton bug-os nga kusog nga ginhatag Dios, sa ano nga mga pamaagi nga ang Iya kasugoan magapanghikot subong “saksi batok” sa aton? Ano ang ginatudlo sa aton sini nga saksi nahanungod sa aton pagkinahanglan sang maayong balita sa aton kabuhi?`