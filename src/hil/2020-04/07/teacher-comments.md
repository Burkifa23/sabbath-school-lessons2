---
title:  Ang mga guro ay nagsabi
date:   13/11/2020
---

### Bahin I: Kabilogan nga Pagtan-aw

Ang pagsimba isa ka importante nga topiko,kag ang leksyon nagahatag sang makapatublag nga punto nga kita gintuga ukon ginhimo nga may duna nga kinaugali para magsimba. Apang tungod kay ang sala nagpatiko sang aton  duna nga kinaiya,ang aton pagsimba nanginsayop kag nagatalang. Posible ang magsimba sa sayop nga bagay, ukon magsimba sa tama nga bagay apang sa lain nga paagi. Ang pagsimba sa mga gamit sa baylo sang sa Dios,amo ang problema, apang ini nga problema indi malalang kon ipaanggid sang pagsimba sa Dios sa paagi nga Iya ginasikway. (Marcos 7:1–13, Jer. 7:4).

Ang tema sang pagpanimbahon nangin interesado kon nagalabaw ini sa mga isyu sa paggamit sang dram kag  “video projectors” kag sa baylo  nagalakip sa mga tema sang  kabuhi ukon kamatayon. Ang Bugna 14, upod sang Daan nga Katipan nagapalanog sang Daniel 3, nga nagapakita kon daw ano ang katalagman sarang maglabaw  sang sa  pagsimba. Ini sya nga anggulo may kaangtanan

indi lamang para sa katapusan nga panag-on nga pagtoon kag pag-aman kondi, makahatag inspirasyon sa mga pagdesisyon para sa mga Cristohanon nga sa subong nagaeksperiensya sang paghingabot. 

Sa paghibalo nga may yara kita sadsaran nga kinahanglanon sa pagsimba, nga ini nga bahin sang aton tawhanon nga ispiritu, naapektohan sang sala, kag inang pagsimba magakahulugan kabuhi  ukon kamatayon nga bagay dapat magkumbinsi sa aton nga 

kinahanglan malakip ini sa Adventista nga Edukasyon.  Bisan pa nga ang pagsimba mahimo ( kag nagakadapat gid) nga tama ka personal, indi ini makalikaw sa mga kritiko. Si Jesus nagasiling, nga ang Dios kinahanglan nga simbahon sa Espiritu kag kamatuoran. (Juan 4:24, ang tagsulat, nagapadaku). Sa sining katuyuan, ini nga leksyon matutom .

### Bahin II: Komentaryo

**Kasulatan**

Ang tanan nga Cristohanon, nagatuo nga ang Dios dapat simbahon; kag ang tanan nagaugyon sina. Paano magsimba, san-o magsimba, sa diin magsimba, ano kasunson magsimba kag iban pa, ang pila lamang sang mga isyu nga dapat binagbinagon kag pagatun-an. Ang duha ka pagpasobra nga aton likawan amo ang paghinakop nga may yara lang isa kag alalangay nga pagsimba sa Dios nga nagasakop  bisan  pa sang pinakagamay nga detalye. Ang kultura, mga kahimtangan, pagpatigayon,(halimbawa,ang tagsa bala ka tomoloo  mahimo makasulod sa simbahan?)sa iban nga bahin, ang karakter kag personalidad sang manugsimba nagaapekto kon ano ang mangin hitsura sang pagpanimbahon. Kag ang isa ka pagpasobra, siyempre, amo ang paghunahuna nga ang pagsimba isa lang ka personal nga pagpili kag ang Dios magabaton sang bisan ano nga dagway sang pagsimba. Ang aton pamangkot amo ini: Ano ang ginasiling sang Biblia nahanungod sa kalahamut-an nga porma sang pagsimba? Paano kita makahibalo nga ang Dios may ara ginapasulabi tuhoy sa pagsimba?

Simple lang: Ginhambalan ya kita.

Ang Babae nagpabutyag sang Pagsimba

Sang si Jesus naghambal sa babae sa bobon, ang pagsugilanon, naglambot sa mga masaw-a nga topiko sang inagihan tuhoy sa  napaslaw nga relasyon kag ang  presente nga ginadumilian nga relasyon((Juan 4:18). Kaangay man sang bisan sin-o sa aton, himoon ta ang  paglikaw sinang sensitibo nga isyu kag ipatuhoy ang pagtumod sa mga kontrobersyal nga pungsudnon nga mga pagkabalaka. Subong man, Si Jesus nagpakita sang malulo nga kinaalam kag pamaagi nga wala sya naagpadayon sa pagtumod sa una nga ginahambalan, kondi gintugutan niya ang babae nga bag-uhon ini. Si Jesus interesado sa pagkumbinsi kag indi sa pagpakahuya.

Kag sa ila pagbalik sa ila ginaistoryahan, ginkuha sang babae ang bulawanon nga kahigayunan nga makaangkon ang propeta  sang kahusayan sa mga pamangkot tuhoy sa mainit nga topiko kon ano ang nagakaigo nga mga seremonya sa pagsimba. (Juan 4:20) Sa ginhatag nga  pagapilian, ang kinaandan nga sabat ni Jesus sa sini, (Juan 4:21, Juan 9:3)lunsay makahatag kasubo kag kasanagan. Ginsundan niya ini sang is aka importante nga paandam “Nagsiling pa gid si Jesus, “Sa pagkamatuod, magaabot ang adlaw kag nag-abot na gani, nga ang matuod nga mga manugsimba magasimba sa Amay paagi sa espiritu kag kamatuoran. Kag amo ini nga klase sang mga manugsimba ang gusto sang Dios nga magasimba sa iya. 24 Ang Dios espiritu, gani ang nagasimba sa iya dapat magsimba paagi sa espiritu kag kamatuoran., ”(Juan 4:23-24)

Tatlo ka mga dinalan sa sini nga bersikulo nagasugid sa aton nga ang Dios may nahamut-an  sa bahin sang pagsimba.

1. Ang nagakabagay nga pagpahayag “matuod nga manugsimba”
2. Ang kamatuoran nga ang Amay nagapangita sang isa ka klase sang grupo sang manugsimba “nga magasimba sa Iya,”
3. Ang mabaskog nga dinalan nga yadtong magasimba sa Iya “ dapat magsimba” sa isa ka pinasahi nga paagi. 

Ini nga mga punto dapat mag-uyog sa aton nga maggwa gikan sa aton  pagpasakop kag huyog sa pagsalig sa aton pagkasinsero nga amo lang ang basehan sang matuod nga pagsimba. Ang sinsero nga tinutuyo importante nga kondisyon para sa “matuod” nga pagsimba, apang indi nga amo lang ina ang aton kabigon nga nagaisahanon nga kondisyon. 

Sa pagbinagbinag, nagapasalamat kita nga ang babae nga Samariahanon nagbukas sini nga topiko sang pagsimba, tungod  nakadul-ong ini sa pagrekord sang panghunahuna ni Jesus sa sina nga tema. Ini nga mga panghunahuna importante para sa aton nga mahangpan tungod kay ang pagsimba isyu nga desisyunan, kon indi man, isyu nga dapat madesisyunan, sa sining  katapusan nga mga hitabo sa  kasaysayan sang kalibutan. 

Bilang suporta sa ideya nga ang Dios partikular sa paagi kon paano Sya ginasimba,kinahanglanon naton ang pag-usisa sang mga pagsulundan sa santuaryo sa libro sang Exodo kag Levitico. Ini nga bahin sang Biblia, nagatudlo tuhoy sa topiko sang pagsimba. Ang madamo nga instruksyon, ang kaathag kag katul-id kon paano ini himoon, kag ang tuman nga silot kon sayop ang pagpatuman sini, nagapalig-on sa ideya nga ang Dios nagakabalaka gid kon paano Sya pagasimbahon.

**Isa pa ka Babae Nagpabutyag sang Pagsimba** 

Sa magtimbang nga bahin sini nga mga butang, may yara isa ka ehemplo sa diin ang tawo nagsimba sa Dios sa iya kinaugali nga huyog, kag  hilway nga pagpahayag sini.

Ini niyan nagpaakig sa iya asawa, nga nagapati nga nagbuang na ang iya bana. Nasulat na nga si David “Nagsaot si David sa presensya sang GINOO sa bug-os niya nga kusog, nga nagatampi sang espesyal nga panapton[a] nga linen. 15 Samtang ginadala niya kag sang katawhan sang Israel ang Kahon sang GINOO, nagahinugyaw sila kag nagapatunog sang mga budyong.” (2 Samuel 6:14) Ini nga tinion napun-an sang paghalad “kag nagahinugyaw sila kag nagapatunog sang mga budyong.” (2 Sam. 6:13-15, ESV). Ang iya lang pangbato sa iya naakig nga asawa, si Michal, nga ang iya ginhimo “ sa presensya sang Dios” (2 Samuel 6:21).Amo ina.  Ang iya pokus amo ang pagsaulog kag pagsimba sa presensya sang Dios. Kag nagdugang pa sya, “ Kag sobra pa nga makahuluya ang akon himuon  kag magapaubos sang akon kaugalingon nga itololok ”. (2 Samuel 6:22). Kag ini nagabalanse sang possible tiko nga larawan  sang  Dios nga makuha sang iban sa madamo nga pagsulundan  sa santuaryo

kag nagapahanumdom sa aton nga may yara kinaandan kag nahuyugan nga bahin sa pagsimba nga makapahamuot man sa Dios. 

Ang leksyon nagadala sa nagapabalanse sang kabalaka , gamiton naton ang ginasiling ni Jesus nga ang Amay dapat simbahon sa Espiritu kag kamatuoran (Juan 4:24).   Dapat maangkon naton ining duha , ang kamatuoran,kon ano ang kinahanglan sang Dios

upod sa tinagipusuon nga pagtugyan kag panghunahuna nga mabinatunon sang Bala-an nga Espiritu. Apang possible ayhan nga ang aton ginatawag nga Cristohanon nga Dios indi Dios sang Biblia kondi dios nga kita ang nagahimo? Ayhan ang pagsimba sa Dios “sa  kamatuoran” nagakahulugan nga sigurado kita nga may yara matuod nga dagway sang Dios sa aton panghunahuna. 

**Leksyon gikan sa Sosyolohiya**

Paano ang mga sosyedad sing masami nakaangkon sang ila ideya tuhoy sa Dios? Isa ka teoriya, nga nakuha sa pilosopiya

Sang amay sang moderno nga Sosyolohiya, Emilie Durkeim, nagpanugyan nga una, ang mga sosyedad nagapalambo sang kinaiya kag pamatasan nga ila ginapatihan makasiguro sang ila kaluwasan.

Ikaduha, ginapaanggid ang ila pamatasan sa mga hayop. Ina nga Hayop, ginatawag totem, kag ang totem, nagarepresentar sang kinaiya kag batasan sang isa ka tribu. Kita man naggamit sa kaangay sang totem nga lenggwahe sa pila ka kasangkaron. Sa Katungdan, nagasiling kita sang mga butang kaangay sini, 

“ makusog kaangay sang baka”, ukon  “ maalam kaangay sang bukaw”, ukon “tuso kaangay sang lobo”.

Ang ikatlo nga tikang, nagakahanabu kon sing amat amat, ang tribu magasugod sa pagsimba sang mga hayop nga nagarepresentar sang ila kaugalinon nga kinaiya kag batasan. Karon ang punto nagaathag na. Kon ang sosyedad sa ulihi  magsimba sa isa ka dios,tungod  lang kay ini nagapakita sang pila niya ka mga batasan kag kinaiya, niyan ang relihiyon mangin isa ka tribu sang mga tawo nga nagasimba sang ila kaugalingon. Ang mga tawo magahunahuna  nga ini nga pamaagi, maaplikar lang sa pila ka mga primitibo nga tribu  sa gwa sang Nakatungdan nga kultura, apang indi sila dapat maghimo sang padalidali nga mga konklusyon. Ayhan, may tuman nga kamatuoran ini nga halambalanon nga “ Ang Dios naghimo sa aton sa Iya dagway, kag kita nagpamat-ud nga  ipanumbalik naton sa iya ang pabor.” (George Bernard Shaw). Si Lucifer sa hardin nagpinta sang larawan sang Dios subong manugdumili, nagabinutig ( indi ka totoo nga mapatay) wala kalig-on (may kahadlok nga basi ang tawo mabayaw ang panghunahuna ukon mag-alam) isa ka dios dios .(Genesis 3:1-6) Apang makasiling kita ,si Lucifer nagapinta sang larawan sang iya kaugalingon. 

Sa aton pagtudlo sang mga Adventista, lamharon kag hamtong  man,     maglikaw sa huyog nga ipatungod sa Dios ang mga kinaiya nga wala gatuhoy sa Iya, amo ang aton tagaan sang nagapanguna nga  pagtamod. Ang pagdumili sa paghimo sang larawan nga tinigban (Exodo 20:4,5) nagatuhoy man sang sayop nga imahen sa aton panghunahuna nga mahimo mangin “tinigban sa tagipusuon kag hunahuna sang mga lamharon kag ila ini pagasimbahon. ” Ang Dios sing mainalamon nagapahanumdom sa aton nga ang iya paagi indi kaangay sang aton paagi (Isa. 55:8) kag niyan Siya “ Dios” Kag indi “ tawo” (Hosea 11:9).

### Bahin  III: Pag-aplikar sa Kabuhi

Yari ang pila ka mga ehemplo kag drowing sang mga panimbahon  nga dapat magtuga sang diskusyon sa matag-adlaw nga pagsimba.

1.	Ginasiling nga ang “ pagsimba amo ang pagpasakop sang aton bug-os nga kinaugali sa Dios. Ini amo ang pagpadasig sang aton konsyensya pinaagi sa Iya pagkabalaan; ang pagpakaon sa aton panghunahuna sanga iya kamatuoran; ang pagpaputli sang aton imahinasyon sang Iya katahom, ang pagbukas sang aton tagipusuon sa iya gugma; ang pagtugyan sang aton kabubut-on  sa Iya katuyuan-ini tanan nagatingub sa pagdayaw” (William Temple). Paano naton ikabuhi ang tagsa tagsa  sini sa matag-adlaw. 
2.	Kag si Isaac, nagkadto sa pagpamalandong sa wayang sa tion sang kasisidmon (Genesis 24:63). Ikaw man magapamalandong, kon ang imo palangasaw-on nga wala mo pa nakita, magaabot na sa madali, nga nagasakay sa kamelyo. Bangod sang polong nga pamalandong- hapaxlegomenon ( isa ka tinaga nga nakit-an  sang isa lang  ka bes sa Biblia), indi kita sigurado sang kahulugan sini. Walay sapayan, ang magpabilin sa gwa sa palibot sang kinaugali  nga isahanon kaupod sa Dios, nga  may pagpanibag-o sang kabuhi nga mahitabo sa       nakatundan (literal)  nagasimba kag nagapamalandong sa Dios, daw nagakaigo. Ano nga mga lugar, mga panahon , kag pamaagi sa imo mga estudyante nga nakita nila nga makabulig sa    pagsimba. 
3.	Talalupangdon, Sa una nga tinion nga ang Englis nga polong “ worship”(pagsimba) natabo sa Biblia sang si Abraham nagsugid sa iya mga alagad nga sya kag ang iya anak may kadtuan “ didto” sa pagsimba (Genesis 22:5) Ang istorya sang pagluwas ginasulit sa eksperyensya nga ginpakigbahinan ni Abraham kag Isaac sa ibabaw sang Bukid Moria. Paano ang plano sang kaluwasan makapauswag kag makatuytoy sa aton personal nga pagsimba?