---
title:  Kag Ipahayag Ini sa Ila mga Kabataan
date:  09/11/2020
---

Ang Salmo sa Daan nga Katipan sa ulihi,  may bahin sa relihiyoso nga kabuhi sang dumaan nga Israel. Ginpamolong ini, ginkanta, sing masami may upod nga instrumento pangmusika, sa tion sang pagsimba,  labi na gid kon sa pampubliko nga pagsimba, sa diin sa Daan nga Katipan amo ini ang importante nga bahin  sang pangkabilugan nga pagsimba sang mga tawo.  Ang Israel nangin isa ka komunidad,kag bilang komunidad, nagasimba sila sing tingub.

Ang Salmo, nagasakop sang binalaybay, dinalan sa mga kalantahon.

Ang Hebreohanon nga tinaga para sa Salmo “Tehillim”, nga nagakahulugan “Ambahanon sang pagdayaw.” Kag kon kita nagaamba sang pagdayaw sa Dios, ukon bisan ano pa gid ang ginahimo naton, nagasimba kita sa Ginoo.

`Basaha ang Salmo 78: 1-17. Ano ang importante nga mensahe diri, kag paano ini magsibo sa bug-os nga pamangkot tuhoy sa edukasyon kag pagsimba?`

May yara pila ka pagpamat-od tuhoy sa mensahe sang Salmo 78. Sa bersikulo 2, si Asaph naga hambal kon paano naton mapanugid ang madulom nga “halambalanon sang dumaan.”

Ang polong nga madulom  wala nagakahulugan “makatalagam”, kondi nagapiraw, ukon amat-amat nagakadula, kaangay sang mahimo matabo sa maragtas, kon ang importante nga mga hitabo magapadayon sa pagbalik sa nagligad nga tinion.

Sa iban nga pagbadbad, ang madulom ginakabig nga “sekreto” ukon “ ang daan nga matam-is nga kamatuoran.” (mensahe) Ang punto diri amo nga kon ano man ang nalakip sa edukasyon sang Israel, kalakip diri ang pagtudlo sa mga kabataan sang mga istorya nahanungod sa pagtamod sang Ginoo sa iya pinili nga nasyon.

`Tan-awa ang Salmo 78:6-17. Ano ang dapat nga leksyon nga ila itudlo sa ila kabataan? Ano ang pinakamataas nga lalambuton sini nga edukasyon?`

Sa mga lalambuton sang edukasyon subong sang nakita sa mga texto isa diri amo nga ang mga bata makatuon sa pagsalig  sa Dios kag magsunod sang Iya mga sugo .Paano ayhan ang texto subong

`Sang Bugna 14:12 makahatag kapawa kaangay sina nga ideya  para sa aton sa karon.`