---
title:  Ang Idolatriya sa Edukasyon
date:  12/11/2020
---

`Ang dumaan nga Israel napalibutan sang tuman ka mga relihiyoso nga mga tawo, mga tawo nga tama ka matutom sa pagsimba kag buot gid magpahamuot sang ila dios bisan pa ihalad nila ang ila kaugalingon nga kabataan para sa ila. Ina pagkatutom, indi bala?`

Gani, ang pagsimba, ang matuod nga pagsimba sa matuod nga Dios , isa ka importante  nga bahin sa pagpangapin sa mga Hebreohanon nga indi mabuyok  nga magsimba sa diosdios kag mga sayop nga pagsimba sang mga  nagapalibot sa ila. Apang, walay sapayan sang madamo nga pagpaandam, sila sa gihapon nahulog sa paghimo sang buluhaton sa pagsimba sa dios dios nga amo gid ang ginapaandam sa ila.

Paano iya  subong? Ngaa bala ang pagsimba sa matuod nga Dios, ang paghunahuna sang Iya ginpanghimo sa aton, mangin mapuslanon man kon yara kita naga atubang sa katalagman sang moderno nga pagsimba sa dios dios?

`Basaha ang Marcos 7:1-13. Ano nga prinsipyo ang aton makita sa bersikulo 7-9 nga mahimo maaplikar subong, sa bahin sang Cristohanon nga Edukasyon kag sa katalagman sang sayop nga pagpanudlo, nga nakuha gikan sa kalibutan nga makahatag sang negatibo nga epekto sa aton  pagtoo.`

Madamo sang mga dalagko kag mainalamon nga ideya sa kalibutan karon ang nabase sa kinaugali nga pagtan-aw sang realidad.  Madamo sang mga pag-tulun-an sa eskwelahan  ang ginatun-an subong sa sina nga panan-aw nga sing masami nagakahulugan nga kon ano ang ginatudlo nagasupak sa Balaan nga Kasulatan.  Mahimo kita mabuyok sa pagsimba sang mga ideya nga ginhaumhaum, ginbantabanta, kag ginpatihan. Mahimo man naton nga simbahom ukon ipakadios ang mga maalam nga panghunahuna sang mga pilosopo, siyentipiko, matematiko nga  may tanda na sang ila ngalan.

Ang problema amo nga sing masami ini nga mga panghunahuna nagasupak sa kasulatan, apang bangod kay bag-o ini nga tinun-an  kag ginapatihan nga matuod, ang mga tao nagalakip sini sa ila Kristohanon nga edukasyon. Apang, ang paagi nga mahimo amo ang pagkompromiso sang aton pagtoo, nga sing masami, nagakahulugan sa pagpatiko kag paglubag sang aton Kasulatan para mahimo ini nga magsibo sa binag-o nga nga mga panghunahuna.Ano ang pila sang mag bag-o kag popular nga mga panghunahuna nga nagasupak sa Kasulatan, kag paano kita bilang iglesia makapangapin sa aton kaugalingon  para indi ini malakip sa sistema sang aton edukasyon.