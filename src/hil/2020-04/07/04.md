---
title:  Sa Ispiritu kag sa Kamatuoran
date:  10/11/2020
---

Isa sang pinakamakatilingala  nga ginaangkon  sa Bag-o nga Katipan kon paano si Jesus nagpanaksi sa nabuong nga mga kalag makita sa istorya ni Jesus kag sa babaye sa may bobon.

`Basaha ang Juan 4:7-26. Ano ang ginsiling ni Jesus sa iya nahanungod sa pagsimba? Sa pagkamatuod, paano sila naglambot sa topiko sang pagsimba sa panugod gid?`

Bisan pa nagtinguha sya sa pagbaylo sang topiko pinaagi sa paghambal tuhoy sa pagsimba, gingamit ni Jesus ang taktika sang babaye para ihatag sa aton sang daku  nga mga  kamatuoran tuhoy sa pagsimba kag kon ano ang nasakop sa pagsimba. Para sa aton ayhan ang pinakaimportante para sa aton nagapanguna  nga tinutuyo amo ang ginsiling ni Juan 4:24: “ Ang Dios ispiritu, kag yadtong nagasimba sa Iya dapat magsimba sa ispiritu kag kamatuoran.

Ang matuod nga pagsimba sa Ginoo dapat “sa ispiritu”, nga naga gikan sa gugma sa Dios,  sa eksperiensya sang personal nga pagkakilala sa Iya. “Ang relihiyon nga nagikan sa Dios” amo lamang ang relihiyon nga magatuytoy sa aton pakadto sa Dios.  Para maka alagad kita sing nagakaigo, dapat kita matawo liwat sa balaan nga Ispiritu. Ini magaputli  sang tagipusuon, kag magapanibag-o sang aton hunahuna, nga magahatag sa aton sang bag-o nga ikasarang para sa pagkilala kag paghiguma sa Dios. Magahatag sa aton sang kinabubut-on nga pagtuman sang iya tanan nga kinahanglanon. “ Amo ini ang matuod nga pagsimba.Ini ang bunga sang pagpanghikot sang Ispiritu Santo.”Ellen G. White, The Desire of Ages, p. 189.

Kasubong man, ang pagsimba  dapat mangin “ sa kamatuoran”. Dapat may yara kita husto nga ihibalo nahanungod sa Dios, kon sin-o sya, kag ano ang ginakinahanglan niya sa aton. Sa isa ka polong, nagasakop man ini sang doktrina. ( Daw ano ka makakulunyag, halimbawa, ang paghibalo nga  kita nagasimba sa Dios nga wala nagasunog sang tawo sa impyerno sing walay katubtub.

Kag niyan makita naton diri ang duha ka elemento sang pagsimba: ang ekperiensya nga nagikan sa pagkilala kag pagtuman sa Dios, kag ang kamatuoran  nga ginpahayag sa aton tuhoy sa Dios.

Ang Ispiritu nga wala kamatuoran magapadulong sa manabaw nga balatyagon, nga gintukod sa nagabag-o bag-o nga emosyon. Sa pihak nga bahin, ang kamatuoran nga wala Ispiritu magadul-ong  sa walay kabuhi nga Pangginawi nga Pakulahaw . Gani, pareho naton nga kinahanglan ining duha.

`Paano ka  maka himo magtudlo sa iban nga magsimba sa Ispiritu kag kamatuoran”, Sa ano nga mga isyu nga basi may yara  nga mag pagpalig-on sa Pagtoo kag ang isa sa Ispiritu?`