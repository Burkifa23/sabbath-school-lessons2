---
title:  Tanan Kita May Ginasimba nga Bagay
date:  08/11/2020
---

May yara sa aton isa ka bagay- isa ka bagay, wala sing pangduhaduha, nga sa ginsuguran pa ginhugpong sa aton sang Dios  apang kaupod sang tanan nga butang, subong  man ginlubag sang sala –may yara handum nga magsimba. Kag matuod ,sa ginsuguran kita kuntani magasimba sa nagaisahanon nga takus pagasimbahon, ang aton Gino kag Manunuga. Apang pagsugod sang Pagkahulog, ang tanan nagbaylo,sing tuman gid.

Apang, sa matuod, kita tanan may ginasimba nga bagay, tawo, ukon bisan ano. Ini nagabulig paathag  kon ngaa sa tanan nga panag-on sang katawhan, bisan pa subong,  ang tawo nagapanimbahon. Sa dumaan nga Ehipto, ang iban nga tawo nagasimba sang Faraon; sa iban nga panag-on, sa iban nga pungsod, ang mga tawo nagasimba  sang estatwa sang isda, madamo sang olo nga diosdios, kag iban pa nga klase sang pagkadiosdios. Ang iban nga tawo nagasimba sa adlaw, sa bulan, sa bitoon.

Sa karon, kadamuan sang mga tawo tama ka moderno para magyaob sa atubang sang estatwa ka paka apang maathag nga nagayaob sa estatwa ni  Maria;  apang indi buot silingon nga ang maga tawo nga indi relihiyoso  wala nagasimba  sa iban pa nga bagay kaangay sang: kwarta, gahom, sex, kaugalingon, rock stars, mga artista, mga pulitiko. Ang bisan ano nga aton ginahigugma sang labi, ang bisan ano nga ginapatuhuyan naton sang laban nga tinion, sang aton pagkinabuhi, amo ina ang aton ginasimba. Kag, si David Foster Wallace, isa ka manunulat nagpaandam, kon ikaw nagasimba sang sayop nga butang, ini “magakaon sa imo sing buhi.”

`Ano ang ginatudlo sa aton sang istorya sa  Daniel 3, tuhoy sa pagkaimportante sang matuod nga Pagsimba?`

Ang tatlo ka Hebreohanon nga pamatan-on sing maathag nakita naton nga nagtamod  sa ikaduha nga sugo (Exodus 20:4-6)

Sing seryoso Kaangay sang pagkabig sini sang Dios. Kay , kabahin ini sang Napulo ka mga Sugo, upod diri ang pagdumili sa pagpatay kag pagpangawat kag iban pa. Ang pagsimba, ang matuod nga pagsimba tama kaimportante, nga sa pagkamatuod nanginsentro ini  mga isyu sa katapusan nga adlaw, antes pa ang ikaduha nga Pagbalik ni Cristo. Niyan, ang Cristohanon nga Edukasyon kinahanglan maglakip sang taanan nga palamangkutanon tuhoy sa pagsimba : Ano ini, paano ginahimo ini, ngaa importante ini, kag sin-o ang aton simbahon?

`Basaha ang Bugna 14: 6-12. Ano ang ginatudlo sa aton sini nga mga texto tuhoy sa pagkaimportante  sang mga palamangkutanon tuhoy sa pagsimba  para sa kahingapsan nga mga krisis antes magbalik si Cristo?`