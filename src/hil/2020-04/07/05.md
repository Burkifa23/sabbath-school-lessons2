---
title:  ANG KATAHOM SANG PAGKABALAAN
date:  11/11/2020
---

`Basaha ang  1 Cronica 16:1â€“36. Tilawan mo nga ilarawan ang eksena. Nahunahuna mo bala nga ini solemne, makahaladlok, ukon magansal  kag masadya.  Sa ano nga paagi manginkombinasyon ini sang duha ka eksena? Ano ang matun-an naton sa sini nga eksena tuhoy sa pagsimba kag paano naton itudlo ini kag  maeksperiensyahan man ini nga pagsimba? `

Ang duog sang pagsimba  isa ka layanglayang, sa diin ang Dios nagapuyo kaupod sang dumaan nga Israel kag sa diin ang plano sang kaluwasan  ginpahayag sa ila. Ang sentro niyan, sang pagsimba kag edukasyon  amo si Jesus kag ang plano sang kaluwasan, sa diin ang tanan ginpakita sa buluhaton nga ginahimo sa layanglayang.  Ang bisan ano nga ginahimo sang Dios para sa aton nga takus sang pagdayaw kag pagsimba, walay kapuslanan kon wala sang paglaum sang kabuhi nga walay katapusan,  nga ginatanyag sa aton sang Iya pagsakripisyo kag pagtal-us sa aton lugar  pinaagi sa Iya kamatayon sa krus.

Kag talupangda man ang nagapanguna nga katuyuan para sa Pagbantala sang Maayong Balita sa sining dinalan: ang bug-os nga kalibutan nagtuon nahanungod sa Dios sang Israel.

`Tan-awa ang ! Cronica 16:29: Ang katahom sang pagkabalaan? Ano ang kahulugan sini?`

Para sa mga nagapanugod , hunahunaa kon daw ano kalaw-ay, paano maghalit, paano magpahiubos ang sala. Kag mabudlay para sa aton  subong ang maghunahuna  kon daw ano kalaut, katerible, kag talamayon ang buluhaton sa pagpanimbahon  sang mga pungsod sa palibot sang Israel sadto, buluhaton nga nagalakip, sa tanan nga bagay,  ang paghalad sang kabataan. Kag indi na kita mamangkot, ining mga bagay nagapakita kon ano nga klase sang mga tawo ang nagahikmo sini,

Sa pihak nga bahin, ang dumaan nga Israel isa ka balaan nga pungsod, nahamulag gikan sa malaut nga kostumbre sa palibot nila. Sila dapat mangin balaan sa tagipusuon kag panghunahuna; Amo ini ang nagahatag sa ila pagsimba sang kahulugan  kag katahom sa atubangan  sang Dios. Sang sulit-sulit ang mga propeta sa Daan nga Katipan batok sa  mga tawo nga nagasimba sa Dios samtang nagahimo sang kalautan kag ang ila mga tagipusuon malayo sa Iya.