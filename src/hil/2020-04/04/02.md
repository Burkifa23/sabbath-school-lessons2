---
title:  Ang mga Mata sang Ginoo
date:  18/10/2020
---

Ang isa ka propesor sa Oxford University nagteoriya nga kita, ang kalibutan, kag ang tagsa ka butang sa aton palibot-wala sa sini ang matuod. Sa baylo, kita mga digital nga mga binuhat sang kaliwatan sang mga aliens nga may labi ka gamhanan nga mga computer.

Samtang ini isa ka makakulonyag nga teoriya, ini nagadala sang sang labi ka importante nga palamangkutanon: Ano ang kinaugali sang reyalidad?

May ara duha ka labing masangkad nga mga sabat, bisan isa lamang ang may kamatuoran. Ang una amo nga ang uniberso-kag ang tanan nga yara sa sini, asta kita-amo gid lang ini. Wala sang nagtuga sini, wala sang nagporma sini. Nagluntad lang gid ini. Isa lamang ini ka walay-pulos nga kamatuoran. Wala sing kaayohan, wala sing mga dios, wala sing balaan. Ang realidad isa gid lang ka material, lunsay nga natural. Subong sang isa nga naghamabal mga 2,500 ka tuig ang naglabay (indi ini isa ka bag-o nga idiya), may yara lamang “mga atom kag bakante.”

Ang lain naman nga panan-aw amo nga may balaan nga persona (ukon mga persona) nga nagtuga sang uniberso. Ina, sa pagkamatuod, mas makatarunganon, ukon mas may rason, mas makahuluganon, sang sa hunahuna nga ang universe amo gid lang ini, nga wala sing pagpaathag sa sini. Ini nga tinindugan nagalangkip sa natural nga kalibutan, ang kalibutan sang “mga atom kag bakante,” apang indi ini limitado sa sini lamang. Ini nagatudlo sa realidad nga labing masangkad, madalum, kag mas may madamo nga bahin sang sa walay dios-materyalismo nga panan-aw nga masami naton mabati-an subong.

`Ano ang mahambal sang masonod nga mga teksto nahanungod sa mga hunahuna nga gindala sang aton nga laksyon karon? Salmo 53:1, Hulubaton. 15:3, Juan 3:16, Isaias 45:21, Lucas 1:26–35.`

Sentro sa bisan ano nga Cristohanon nga edukasyon ang realidad indi lamang sang Dios, apang sa kon ano Sia nga klasi sang Dios, isa ka personal nga Dios nga nagahigugma sa aton kag nagapakigsimpon sa aton. Sia isa ka Dios sang kalatingalahan nga, bisan nagagamit sang kinaugali nga kasugoan, indi nahigot sadtong mga kasugoan kag Sia makalandas sadtong mga kasugoan kon buot Niya (subong sang nga pagbusong kag Jesus). Ang pagtudlo sini nga panan-aw kinahanglanon ilabi nagid sa aton panahon karon tungod madamo sang mainalamon sa kalibutan, nagaangkon (mga sayop) nga ang syensia nagasuporta sini, sing dayag kag may kaisog nagatudlo sang pagpati nga walay dios kag sang isa ka naturalismo nga panan-aw.

`Hunahunaa kon daw ano ka kitid kag limitado ang panan-aw sang mga nagapati nga walay dios ko itandi sa pana-aw sang Biblia, sa diin (subong sang nasambit sa ibabaw) nagalakip ini sa natural nga kalibutan apang indi lamang limitado sa sini. Ngaa, sa katapusan, ang panan-aw sang Biblia, ang panan-aw sang nagapati nga may Dios, mas labi ka makatarunganon kag may rason sang sa pagpati nga wala dios subong iya kontra?`