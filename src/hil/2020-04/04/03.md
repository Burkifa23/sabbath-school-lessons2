---
title:  Ang Pamangkot ni Leibniz
date:  19/10/2020
---

Madamo nga mga tinuig ang nagligad, ang isa ka German nga mahunahunaon kag manunulat nga gihingalanan Gottfried Wilhelm Leibniz nagpamangkot kon sa diin ini ayhan ang pinakakinahanglanon kag sadsaran nga sarang ipamangkot: “Ngaa may ara butang sa baylo sang wala?”

`Paano ang masunod nga mga teksto makasabat sang pamangkot ni Leibniz? Gen. 1:1; Juan 1:1–4; Exod. 20:8–11; Bug. 14:6, 7; Job 12:7–10.`

Isa ka makakulonyag nga bagay kon paano sa Biblia ginhunahuna ang pagluntad sang Dios. Ang Genesis 1:1 wala nagsugod upod sang tingub nga mga argumento (bisan madamo ang makita) parti sa pagluntad sang Dios. Ini naghunahuna lamang sang Iya pagluntad (tan-awa man ang Exod. 3:13, 14), kag gikan sa sini nga sinugdanan, ang Dios subong manunuga, ang Biblia, kag ang tanan nga kamatuoran nga ginpakita sa iya mga pinanid ginpahayag.

Ang doktrina sang pagpanuga isa man ka sadsaran sang bisan anong Cristohanon nga edukasyon. Ang tagsa ka butang nga aton ginapatihan subong Cristohanon, ang tanan, napasad sa doktrina sang anum-ka-adlaw nga pagpanuga. Ang Biblia wala nagsugod sa isa ka panaysayon nahanungod sa pagtubos, ukon parti sa kasugoan, ukon parti sa cross, ukon sa pagkabanhaw, ukon nahanungod sa Ikaduha nga pagkari.

Wala, ini nagsugod sa panaysayon nahanungod sa Dios nga manunuga, bangod wala sa sining iban nga mga pagtulon-an nga makahimo sing kabilinggan magluwas sa kamatuoran sang Dios bilang aton manunuga.

Gani, sa liwat, ang kabug-osan nga panan-aw Biblia kinhanglan maghatag bili sang pagkaimportante sang pagtulon-an sang pagpanuga. Ini nga paghatag bili, nangin labi man ka kinahanglanon, tungod ini nga pagtulon-an nagaatubang sang nagkalainlain nga pag-ataki sa ngalan sang siensya. Ang ebolusyon-binilyon ka mga tinuig nga hinayhinay nga pagbaylo pinaagi sa pagsigosigo kag mga pag-umpisa, tanan pinaagi sa tsansa-ini ang tanan nagalaglag sang pagtoo sa Biblia sang indi masambit nga minilyon. Malisod hunahunaon ang isa ka pagtulon-an nga mas nagapamatok sa Biblia kag sa pagtoo sang Cristiano sa kabilugan sang sa ebolusyon. Amo ining rason kon ngaa nga ang ebolusyon sarang mahimo nga magsanto upod sa doktrina sang Bilia sa pagpanuga nga mangin mas labi kalaut sang sa ebolusyon sang mga wala nagapati sa Dios. Indi ini mahimo nga wala sing pagpasipala sa Biblia kag sa pagtoo sang kabilogan nga Cristiano.

`Ang Dios nagasogo sa aton sa paggamit sang isa sa pito sang aton kabuhi, kada semana, sa pagdumdum sang anam-ka-adlaw nga pagpanuga, isa ka bagay nga Iya ginapangayo nga wala sa iban nga pagtulon-an. Ano ang ginasugid sini sa aton nahanungod sa kon daw ano nga sadaran kag ka importante sini nga doktrina sa kabug-osan nga panan-aw Cristohanon?`