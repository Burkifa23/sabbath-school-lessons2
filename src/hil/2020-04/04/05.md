---
title:  Ang Pagsimba sa Manunubos
date:  21/10/2020
---

Subong sa ka importante sang doktrina sang pagpanuga sa aton pagtoo, ang doktrina nga indi lamang makita, ilabi na sa Bag-o nga Testamento. Ini masami makita upod, kag indi sarang mabulag, ang doktrina sang pagtubos. Kag ina tungod, sa diretso nga pagkahambal, sa nahulog nga kalibutan sang sala kag kamatayon, ang pagpanuga lamang indi igo. Kita nagakabuhi, nagapaninguha, nagaantos (subong nga kita tanan), kag ano dayon? Kita mapatay, sa katapusan nagalibot nga wala sing kalainan sa mga sapat nga ang patay nga lawas mabilin sa higad sang dalan.

Daw ano kadaku ini?

Gani, may ara kita, kasubong ka importante sa aton panan-aw, amo man ang doktrina sang pagpanubos-kag ina nagakahulogan nga may ara kita Jesu-Cristo kag Sia nga ginlansang kag nabanhaw sa sentro sang tanan nga aton ginapatuhan.

`Basaha ang Juan 1:1–14. Ano ang ginasugid sa aton sini nga mga teksto kon sin-o si Jesus kag kon ano ang Iya ginhimo para sa aton?`

Tana-awa man ang mensahe sang una nga manugtunda: “Niyan nakita ko ang isa na man ka manugtunda nga nagalupad sa tunga sang langit, nga may maayong balita nga dayon nga ibantala sa mga nagapuyo sa duta, sa tagsa ka pungsud kag kabikahan kag hambal kag katawohan; kag nagsiling sia sa mabaskug nga tingug, ‘Kahadluki ninyo ang Dios kag hatagi sia sing himaya, kay nag-abut na ang takna sang iya paghukom; kag simbaha sia nga naghimo sang langit kag duta, sang dagat kag mga tuburan sang tubig’” (Bugna 14:6,7). Talupangda nga ang “maayong balita nga dayon” diretso naangot sa Dios subong manunuga. Kag kon aton nahangpan nga ang Dios nga nagtuga sa aton amo man nga Dios nga, sa tawhanon nga unod, nagdala sang silot sang aton mga sala sa Iya kaugalingon-indi ini kalatingalahan nga kita gintawag sa pagsimba sa Iya. Ano pa ang iban nga balos nga sarang naton mahimo sa tapos naton mahangpan kon daw ano nga kaangay ang aton Dios?

Sa sini nga rason, si Cristo kag Sia nga ginlansang kinahanglan magpabilin nga una kag sentro sa tanan nga aton ginatudlo-ang pagtudlo nga, sa pagkamatuod, magalakip man sang Ikaduha nga Pagkari, tungod ang una nga pagkari ni Cristo indi makahimo sing bug-os nga maayo para sa aton kon wala ang ikaduha, indi bala? Ang isa sarang makigbais, gikan sa Kasulatan, nga ang una kag ikaduha nga pagkari ni Cristo duh aka bahin sang is aka hitabo-ang plano sang kaluwasan.

`Hupti sing labaw ang pahunahuna, nga ginpahayag sa Juan 1 nga ang Isa nga naghimo sang tanan nga natuga (juan 1:3) amo ang Isa nga napatay sa cross para sa aton. Ngaa ang pagsimba mangin isa ka labaw nga makalilipay nga natural nga balos?`