---
title:  Ang mga guro ay nagsabi
date:   23/10/2020
---

### Bahin I: Kabug-usan nga Panglantaw

Indi naton sarang magamit ang isa ka adlaw sa pag-analisar ukon pag-usisa kon ang isa ka pagtulon-an nga aton ginahuptan matuod ukon indi. May ara kita mga trabaho, mga pamilya kag mga katungdanan nga sang masami nagapugong sa aton sa paggamit sang aton bug-os nga ti-on sa pagpanghunahuna. Sa isa ka ti-on sang aton mahunahunaon nga mga kabuhi, kita nagapabilin sa pila ka sentro nga mga prinsipyo nga aton ginahuptan subong matuod. Ini nga mga prinsipyo may masangkad nga bahin kag sing masami nagatandog sang mga isyo sang mga ginsugoran, kahulugan, moralidad, kag padulungan. Ini tanan nagaporma sang aton panan-aw. Ini nga panan-aw niyan mahimo nga aton mga lente nga sa diin aton makita ang kalibutan kag ang mga pamaagi, pagtingub, ukon pagtilaw sang bag-o nga impormasyon kon ini mag-abot sa aton.

Ini nga leksyon nasentro sa pagkakinahanglanon sang pagtudlo sang biblikanhon nga panan-aw. Ini nagapamatok sa pagkakinahanglanon sang kinaandan/materyalistik nga panan-aw (kaangay sang, wala sang gahum nga nagaluntad, kag ang tanan nga butang sarang mapaathag kag mapagamay pinaagi sa physics kag chemistry). Sa baylo, ang sentro sang biblikanhon nga panan-aw indi lamang nakabasi nga ang Dios nagaluntad, kundi Sia isa ka personal nga Dios nga nagapakig-upod sa Iya tinuga. Ang Iya manunuga nga gahum nagapaathag sang material nga uniberso, kabahin kita. Ang Iya makatubos nga gahum nagapahayag sang Iya tagiposoon, nagapakita sa Iya makapasag-uli nga mga katuyoan para sa uniberso kag sa katawhan, kag nagapaseguro sang aton mga palaabuton. Ang mga panan-aw nga nagapalayo gikan sa biblikanhon nga saksi, kaangay sang naturalismong ebolusyon nga teoriya, sarang makapaubos sang bili sang tawo. Aton sing maathag makita ini nga kamatuoran sa malaw-ay nga mga ehemplo sa ubos.

### Bahin II: Komentaryo

**Ilustrasyon**

Ang “panan-aw” isa sang mga pululungon nga gintagaan sang importansya sa mga pagsulusugilanon. Apang tungod daw kaangay nga nagalabay lang kita sa aton panahon wala sing problema kon indi gid naton mapahayag ang aton pagsalig sa sini, may ara tentasyon sa pagpati nga masubrahan ang paghatag importansya. Matuod ini; kon maglakat-lakat upod sa isa ka abyan, nga nagbais nahanungos sini ukon sang sina, talagsa lamang nga mapukaw ang paghamabal nahanungod sining una nga mga prinsipyo insakto nga paagi ukon sa pagpa-indis-indis sang nagakaigo nga mga ehemplo. Apang sa pagtugot nga ikaw mabutong paidalum sa Blutstraße (dalan sang dugo) padulong sa Buchenwaild Memorial sang Germany, kag niyan ang isa ka panan-aw mahimong makahaladlok nga kinahanglanaon. Buchenwald, upod sang iban pa nga mga kampo konsentrasyon sa panahon sang WWII, nangin kabahin sang mga makinarya nga gingamit sang mga Nazi sa pagpamatay sang mga Judio, mga rebelled sa politika, Gypsies, kag iban pa nga mga kaaway. Pamatii si Viktor Frankl, Ang isa nga nakaluwas sa Holocaust, nagapaathag sang ginhalinan sini nga bangungot:

“Kon ipresentar naton ang tawo nga may consepto nga iya sang tawo nga indi matuod, aton sia mahigkoan.... Ako nakahibalo sing maayo sa katapusan nga halintang sa sina nga kahigkoan sa akon ikaduha nga kampo konsentrasyon, Auschwits. Ang lugar sang gas sa Auschwits amo ang katapusan nga konsekwensya sang teoriya nga ang tawo wala sing kapuslanan kundi bunga lamang sang pinanubli kag sang palibot-ukon, kaangay sang nanamian ihambal sang mga Nazi, ‘dugo kag Duta.’ Ako sa wala sing duhaduha nagapati nga ang lugar sang gas sa Auschwits, Treblinka, kag Maidanek sa katapusan gin-aman indi para sa iban nga mga Ministeryo [departamento] ukon iban pa sa Berlin, apang sa baylo sa mga lamisa kag sa mga tilipunan sang mga nihilistic nga mga sientipiko kag mga pilosopo.”—Viktor Frankl, The Doctor and the Soul: From Psychotherapy to Logotherapy (New York: Random House, 1986), p. xxvii. 

Amo ining rason nga ang panan-aw kinahanglanon. Sila sarang makaporma sang realidad nga ang kapawa mangin kadulum, kag ang kadulum mangin kapawa, diin ang malaut maayo, kag ang maayo mangin malaut (Isa 5:20). Ini sa pagkamainalamon kulang sa ihibalo kag makitid sing panghunahuna sa pag-esplikar sang mga pagpamatay sa pagtawag lamang sang nagpamatay nga “monster” ukon iban nga klasi sang dilitawhanon nga pagtawag nga wala makuha ang sentro nga rason kon ngaa ang mga tawo nagahimo sini nga mga butang nga ila ginahimo. Madamo nga mga “monster” sa kasaysayan nga nagapakita sang ila gugma sa ila mga asawa kag mga kabataan, nagapakadlaw sang ila mga abyan, nagapatumbo sang ila mga kabataan sa ila tuhod, kag nagabugtaw sa kada aga sa paghimo sang mga pagpamatay. Amo ining rason nga ang panan-aw kinahanglanon. Kag amo ini ang rason kon ngaa nga ang sabat sang pamangkot sang salmista, “Ano gid bala ang tawo nga ginasapak mo sia?” (Sal. 8:4) kinahanglan magasugod sa “sa iya kaugalingon nga dagway, sa dagway sang Dios gintuga niya sia; lalaki kag babayi gintuga niya sila” (Gen. 1:27).

May ara bala relihiyon ukon sistema sang pilosopiya nga makapahamtang sang pinakataas nga kahimtang sang tawo nga mas mataas sang sa ginahingyo sang Cristianismo nga ang tawo gintuga, hinigugma nga nagadala sang dagway sang balaan nga Dios? Ini nga kamatuoran nagasakop sang pagpati nga ang mga Cristiano, upod ang Iglesia Adventista del Septimo Dia, sa isa ka bagay tigpangapin sang bili kag dignidad sang katawhan kag kinahanglan maghiusa sa pagpakigbato sa mga panan-aw, nga nagapahamtang sang mataas nga pagtan-aw kon ano ang buot silingon bilang tawo. 

Ang iban magahunahuna nga ini isa ka sayop nga pagpasidungog sa paghunahuna nga ang dignidad sang katawhan kinahanglan saligan sa ika 21 nga seglo. Apang (naglabay) ang sekularismo nabudlayan sa pagpundar sa katumod sang tawhanon nga bili (ukon “pagtumod” sa bisan ano, sa among bagay). Sa bantug karon nga debate sa tunga sang Cristohanon nga tigpangapin nga si Greg Bahnsen kag sang atheist (wala nagapati nga may Dios) nga si Gordon Stein, may isa nga namangkot halin sa tumalambong kon ngaa nga si Hiler sang Germany nagsayop. Si Stein, nga nagrepresentar sang tinindugan sang mga atheist, indi makahatag sang mas maayo nga sabat sang sa pagsiling nga si Hitler nagpamatok sa “kasugtanan” sang nakatungdan nga sibilisasyon moral. Sa pagkamatuod ini sayop, tungod ang nakatungdan nga sibilisasyon sang primero nag pamat-od nga ang mga pamatasan nga kaangay sini (halimbawa, ang pagpamatay sang iban nga rasa) sala. Sa sulod sini panan-aw moral, kon ang desisyon magapadulong sa pagpamatok tungod sang iban nga rason, niyan ang tanan nga ginhimo sang mga Nazi mahapos lang kontani dawaton subong moral. Dumduma nga si Gordon Stein dili isa ka manugpropaganda sa panahon sang 1930. Isa sia ka Judeo nga escolar sang America nga may debate sa Unibersidad sang California, Irvine, USA, sang tuig 1985.

Talupangda ini nga wala si Stein ukon ang mga Nazi nagauyon sang panan-aw nga nagabayaw sang duna nga bili sang katawhan. Ang sulundan ni Stein nga nabasi sa kon ano ang ginakasugtan sang kadam-an nga moralidad daw kaangay lamang sang pwersa sang papel sa pagpugong sang kalautan. Sa ulihi, ang isa ka tawo, ukon mga tawo, nga nagpaidalum sa sini nga pana-aw maghunahuna sa pagpamat-od nga wala sing tinuyo nga obligasyon moral sa pagpakig-upog sa kadamuan kag magadala lamang sa paghimo sa “kon ano ang matarung sa iya kauagalingon nga mata” (tan-awa ang Hul. 21:2, Deut. 12:8, Huk. 21:25). Ang kamatuoran nga ang malaut nga pagdumalahan kag ukon mga indibidual nagaabot kag nagakadula sarang mapaabot; ang makapagamo amo nga ang panan-aw nga nagagiya sa ila sarang sa gihapon mabatian “sa lamesa kag sa mga tilipunan sang mga makahalalit nga mga sientipiko kag mga pilosopo.”

**Ang mga Panan-aw kag ang Kasugoan**

Kalabanan sang mga tawo nagauyon nga sila magapaidalum sa mga panan-aw nga nagapalig-on sang iban nga klasi sang pagtuman sang kasugoan. Apang, kon ang ila konsepto sang pagtuman sang kasugoan nainpluwensyahan lamang pinaagi sa legal nga pagsulundan sang ila nga mga pungsod, mangin may ara nga daku nga katuhayan sa tunga sang Judeo/Cristiano nga paghangop sang kasugoan kag sang iban nga mga pamaagi.

Si Dr. Joel Hoffman nagpakita sang talagsa lamang ginamitlang nga katuhayan sa tunga sang Napulo ka mga kasugoan kag sang iban nga mga legal nga mga pagsulundan. Sia nagtayag sang isa ka ilustrasyon sang pagpakighimbon sang pamatan-on nga nagapamalandong sa pagsegurado sang iya pinansyal nga palaaboton pinaagi sa pagpangasawa sang isa ka mangaranon nga tigulang nga babayi, sa pagpatay sa iya, kag pag-atubang sa 12 ka tuig nga pagkabilanggo. Iya gintimbangtimbang ang maginresulta; sia makagwa sa prisohan sa edad nga mga 30 anyos apang magamangaranon sia sa bug-os niya nga kabuhi. Sia nagpamat-od nga ini nagakabagay. Si Hoffman niyan naghambal nga wala dira sa bug-os nga kasugoan sang America nga nagasiling nga wala ka sing kinamatarung sa pagsuma sang numero. Wala sa kasugoan sang America nga nagasiling nga kon ikaw buot maghimo sini sa sina nga ti-on, indi nimo sa gihapon himoon ina nga krimin.

Sa sini nga bahin ang Napulo ka Sogo nagatindog nga tuhay, ina tungod wala ini nagahambal sang diretso nga mga konsekwensya sang paglapas sa ila. Ini sila kasugoan moral, indi kasugoan legal. Ang kamatuoran, sa ulihi ini nga mga kasugoan nangin basihan sang legal nga mga pagsulondan sang pungsod sang Israel. Apang ang mga kasugoan nagasugid sa aton kon anong himoon kag kon ano ang indi dapat himoon, indi tungod para malikawan ang mga resulta kundi tungod ang Dios nagapahayag kon ano ang insakto nga moral kag kon ano ang sayop nga moral, bagay nga indi nahimo sa kasugoan sang Amerika (Ang Amerika isa lamang ka representasyon sang iban nga mga pungsod sa sining bagay). Seguro, amo ining rason kon ngaa nga ang Napulo ka Sogo wala ginpakilala nga mga “kasugoan” (mitsvot), kundi sa baylo subong mga “pulong” (debarim) (Exod. 20:1). (Tan-awa ang Joel M. Hoffman, "Interpreting Language," n.p. [cited 22 Dec 2018]. Online:https://www.youtube.com/watch?v=ek_q0qvfBqE.)

Subong mga Iglesia Adventista del Septimo Dia nga mga Cristiano nga nakatalupangod sang aton kaugalingon sini nga pagpanudlo, aton kinahanglan igatudlo ang pagkapinasahi sang kasugoan sang Dios sa masunod nga mga henerasyon. Sang masami aton gina-impon ang Napulo ka mga Sogo subong legal nga pagsulondan sa “pagpahog” sang mga pamatan-on agud magtuman, apang sa paghimo naton sini, aton madula ang moral nga awtoridad sang kasugoan sang Dios. Ang bisan sin-ong mapintas nga buangbuang sarang makahimo sa kasugoan sa isa ka pagbilot-an kag makamando sang pagpasunod nga naupdan sang masakit nga kamatayon. Sa baylo nga palig-onon ang mga katawhan sa pagtuman sang mga kasugoan sang Dios pinaagi sa pagsulat sang mga malisod nga mga konsekwensya, seguro bilang mga manunudlo kita sarang makatudlo kon daw ano nga perbilihiyo ang paghibalo kag paghangop kon ano ang moral nga kasugoan sang Dios (kag sang uniberso). Kag ina isa lamang ka panugod. Sa pag-angkon sini moral nga mga kasugoan nga masulat sa atong mga tagiposoon kag nga hunahuna pinaagi sa Espirito sang Dios agud nga aton pamakita ang Iya kinaiya isa ka previlihiyo labaw pa sa aton paghangop, bisan indi na ihambal ang makatilingala kag indi maisip nga mga pagpakamaayo nga magasunod (Jer. 31:35; Roma 8:4). Ipaangid ini sa kinalibutanon nga madamo nga mga makalilibog nga mga moralidad kag mga masakit nga kabayaran, kag kita sarang magalaum nga ang mga katawhan magalinya sa pagkilala sang kasugoan sang Dios kag nga ang ila kabuhi sarang sini pagabaylohon (Isa. 60:1-3, Miq. 4:2).

#### Bahin III: Pag-aplikar sa Kabuhi

**Discusyoni**: 

1.	Ano ang nagkalainlain nga mga panan-aw sa karon nga nagapabilin nga bukas para sa malaut kag kapintas agod padayon sini nga makontrolar sang katawhan? Paano bala ini igapaathag nga ining mga panan-aw sarang pahuptan sang mga indibidual nga subra ka maayo kag, kaangay sang halambalanon nga nagasiling, “indi makasakit sang isa ka lanagaw”?
2.	Si Frankl nagahatag sang kahulogan sang tawo kag ang resulta sina nga kahulogan: “Kon aton igapresentar ang tawo subong isa ka robot, subong isa ka nagamhan nga makina, subong isa nga napun-an sang mga duna, subong isa ka ponong sang enerhiya kag mga reaksion, subong isa lamang ka resulta sang duna, pinanubli nga kinaugali kag palibot, aton ginpatubo ang huyog sang pagkarebelde sang moderno nga tawo kaangay sang iban karon.” Sa ano nga mga pamaagi nga ang teoriya sang ebolusyon nagasakdag sini nga panan-aw?
3.	Ang panan-aw sang Cristiano nagahupot sang mataas nga pagtan-aw sang katawhan. Ari ang duha ka mga rason kon ngaa:
    a. Kita gintuga sang Dios; gani kita kinahanglan pagatrataron suno sa Iya talaksan, indi sono sa kay bisan sin-o (Isa. 43:1).
    b. Kita gintubos pinaagi sa dugo sang Anak sang Dios, kag gani ginhatagan sing bili nga indi matakos (Bug. 5:9).

Hingalani sang tanan nga mga balati-an nga aton ginaantos subong comunidad ukon individual nga puede masugdan sa pagsulbar kon ang duha ka mga kamatuoran sa ibabaw igalakip sa panan-aw sang isa ka tawo.