---
title:  Pagtrabaho kag Pagpatubo
date:  07/12/2020
---

Ang trabaho ukon buluhaton nagatandug bahin sa “hilimoon” sang kabuhi.  Bisan pa yadtong pinakanagakinahanglan sang kaalam nga trabaho, nagakinahanglan gyapon sa isa ka paage sang pisikal nga pagpangabudlay, bisan pa nga pagpindot lamang ini sang kumpyuter.

**Ano ang ginatudlo sa aton sang masunod nga mga texto nahanungud sa pagtrabaho—nga nagamit sang “mga kamut” bilang isa ka simbolo?**

`Deut. 16:15`

`Manugwali 9:10`

`Hulubaton 21:25`

`Jeremias 1:16`

Ang Dios naghatag sa aton sang “buluhaton sang aton mga kamut” agud makakita kita sang pagkabug-os kag kalipay (tan-awa ang Hulubaton 10:4, 12:14).  Sa psychology, ang gintawag nga “kaugalingon nga ikasarang” nagalaragway sa pagpati nga ang tagsa ka persona may ikasarang sa makahimo sang butang nga makahulugan sa kabuhi.  Ang kaugalingon nga ikasarang wala nagadugang paage sa pagsulit lang sang sini nga tinaga, “sa banta ko masarangan kuni! Sa banta ko kaya kuni!”  Ang paghimo gid lamang sang mga bagay amo ang nagapadugang sang kaugalingon nga ikasarang.

Samtang nga ang “binuhatan sang aton mga kamut” isa ka pagpakamaayo sang Dios sa aton (tan-awa ang Salmo 90:17) kag nagapahanugut sa aton nga magkabuhi sang may kahulugan nga kabuhi, ang pinakadaku nga plano sang Dios amo nga “ang binuhatan sang aton mga kamut” magapakamaayo man sa iban.  Si Pablo nagsulat nga dapat kita magpangabudlay, nga nagahimo sang mapuslanon nga butang paage sa aton mga kamut, agud may yara kita sang mapakigbahin sa iban.  Si Pablo nagkabhi gid paage sa sina nga prinsipyo:

“Kamo gid nakahibalo nga ining mga kamut nagpanghikut sa akon mga kinahanglan, kag sa ila sang akon mga kaupud.  Sa tanan nga butang naghatag ako sa inyo sing solondan nga sa pagpangabudlay sing subong kinahanglan ninyo buligan ang mga maluya, kag dumdumon ang mga polong ni Ginoong Jesus, nga Sia gid nagsiling, ‘Bulahan pa ang paghatag sang sa pagbaton’ ” (Bin. 20:34, 35).

Ang simple nga pangmuyo ni Nehemias mangin sa aton man: “Apang karon, palig-ona ang akon mga kamut, O Dios” (Neh. 6:9).

`Ano ang imo pagtamud sa imo trabaho? Sa ano nga paage nga sarang mo magamit ang imo ginabuhat nga mangin labi ka pagpakamaayo sa iban?`