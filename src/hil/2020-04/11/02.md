---
title:  Madamo nga Bahin sang Pagtrabaho
date:  06/12/2020
---

“Nahibaloan ko nga wala na sing maayo pa sa ila sang sa magkalipay kag maghimo sing maayo tubtub nga nagakabuhi sila; kag nga ang tagsa ka tawo man magkaon kag mag-inum, kag magpangalipay sing kaayohan sa bug-os niya nga kinabudlayan nga amo ang hatag sang Dios” (Manugwali 3:12, 13).

“Pagtrabaho”—isa ina ka solido nga polong sang Anglo-Saxon nga wala sing upod.  Isa ka polong sa English, apang madamo sang posible nga kahulugan.  Bangud sang kinahanglanon, nagabutang kita sang kalan-on sa aton lamesa, nagabayad sang mga balayran, kag nagasupot sang gamay para sa mga emerhensia.  Ang madulaan sang trabaho masami nga mas malala sang sa mabutang sa isa ka mabudlay nga sitwasyon sa trabaho.

Ang pagtrabaho sarang makahatag sa isa ka tawo sang balatyagon nga may kapuslanan sia.  Ang pagtrabaho isa ka naandan nga paage para masabat ang pamangkot nga “ano ang imo ginahimo?” ukon “nagaano ka?”  Kalabanan sang mga nagretiro nagpadayun sa pagtrabaho part-time samtang makasarang pa sila, may suhol man ukon nagabulontaryo.  Ang trabaho nagahatag sang rason para magbugtaw kun aga.  Hatagi ang pamatan-on sang trabaho, kag sigurado nga gamay lamang ang kandidato nga makahimo sang indi maayo.

`Basaha ang Genesis 3:19.  Ano ang kaundan diri, kag ano ang ginasiling sini sa aton nahanungud sa pihak nga bahin sang patrabaho?`

Sang hinale lang ang buluhaton nga nahatag antes ang pagpakasala nabag-o pagkatapos sang paglapas.  Yari ang reperensia para sa isa ka bahin sang pagtrabaho.  Para sa iban, ang pagtrabaho nagakahulugan nga isa lamang ka nagapalapyo sa matag-adlaw nga kabudlayan, nga mauntat sa tion sang kamatayon.  Nagaobra sila sa trabaho nga ila ginatamay, nagahandum nga magretiro samtang maayo pa ang ila lawas.  Para sa iban, ang buluhaton sarang makadumala sa kabuhi sang isa ka tawo, mangin sentro sang pagkabuhi kag bug-os nga pagkatawo.  Kun malayo sa ila trabaho, ang ini nga katawhan makabatyag sang pagluya ukon nagasalasala nga indi sigurado kun ano ang himoon ukon diin makadto.  Sa pagretiro, mahimo nga magluya sila sa pisikal kag sa panghunahuna, kag sa masami nagakapatay sang temprano.

Ang mga kristohanon kinahanglan magtoon kun paano magtrabaho sa pamaage sang Dios.  Ang pagtrabaho mas labaw sang sa kinahanglanon sang ekonomiya.  Ang tawo mas labaw sang sa isa lang ka empleyado.  Kun mahangpan sing nagakaego, ang buluhaton sang isa ka tawo isa ka paage sang pagministeryo, isa ka pagpahayag sang pagpakigrelasyon sang isa ka tawo sa Ginoo.  Kabahin sa buluhaton sang manunudlo amo ang pagbulig sa mga estudyante nga makakita sang buluhaton nga kun sa diin ang ila mga ikasarang kag interes nga nahatag sang Dios maangut sa kinahanglanon ang kalibutan.

`Ano ang imo ginahimo? Kun sayoron, ano ang ginahimo mo sa imo kabuhi, kag paano ka makahimaya sing maayo sa Ginoo paage sa paghimo sini?`