---
title:  Dugang nga Pagtuon
date:  11/12/2020
---

Genesis 3,  Manugwali 2:18-23,  Efeso 6:5-8;  Basaha ang sinulatan ni Ellen G. White, “The Temptation and Fall,” pp. 52-62, sa Patriarchs and Prophets.

Ang pagtrabaho—isa ka pagpakamalaut ukon pagpakamaayo? Daw nag-abot ini bilang bahin sang pagpakamalaut sang sala (Gen. 3:17).  Ang isa ka maid-id nga pagbasa nagapakita nga ang duta amo ang ginpakamalaut, kag indi ang pagtrabaho.  Si Ellen G. White nagpahayag nga gintuyo sang Dios ang ini nga mando bilang isa ka pagpakamaayo: “Ang pagpangabudlay kag pag-atipan nangin palaabuton sang tawo nga gintangdo sa gugma.  Isa yadto ka disiplina nga kinahanglanon bangud sang iya sala, agud makabantay sa pagpatuyang sang kailigbon kag balatyagon, agud makaangkon sang kinaiya sa pagpugong.  Isa yadto ka bahin sa daku nga plano sang Dios para sa pagpasag-uli sa katawhan gikan sa kalaglagan kag pagpakanubo sang sala.”—Patriarchs and Prophets, p. 60.  Pwede ayhan nga mahimo naton ini nga isa ka pagpakamalaut paage sa sobra nga pagtrabaho, ukon sobra nga paghatag sang bili sa katungdanan sini sa aton kabuhi?  Bisan ano paman ang aton sitwasyon, dapat naton ton-an nga ebutang ang aton buluhaton sa iya sini nagakaego nga lugar.  Kag ang kristohanon nga edukasyon dapat magbulig sa paghanas sang katawhan nga maton-an ang bili sang pagtrabaho.

**Mga Pamangkot nga Pagadiskusyonan**

`Basaha ang Manugwali 2:18-24.  Paano nakabig ni Solomon ang pagpangabudlay bilang isa ka pagpakamaayo kag isa ka pagpakamalaut sa pareho nga bahin sang Bibleya?  Ano ang mga nagpahangup sa texto nahanungud kun ano ang makahimo sang kinalain kun paano naton tamdon ang aton pagpangabudlay?`

`Paage sa pagtrabaho nga kita nagakabalaka (nagaatipan) sang aton pamilya.  Paano kita makapahayag sang positibo nga pagtamud sa aton pamilya nahanungud sa pagtrabaho?`

`Ang dulunan sa tunga sang paghimo sang isa ka maayo nga trabaho kag bilang isa ka palatrabaho kun kis-a isa ka maayo nga butang.  Paano naton mahuptan nga indi makalapaw sa sina nga dulunan? (tan-awa ang Manugwali 2:23.`

`Si Pablo nagpahag sing tuman kaathag: “Kay bisan sang kaupud kami ninyo, ini ginsogo namun sa inyo: Kon sin-o ang indi magpangabudlay, indi sia magkaon.” (2 Tesalonica 3:10).  Sa pagkamatuud ang ini nga prinsipyo makahimo sang daku nga kabilinggan.  Ano ang pipila ka posible nga mga ehemplo nga kun sa diin indi ini maaplikar?  Kun sa aton pa, ngaa dapat kita maghalong nga indi paghimoon ini bilang isa ka mabakud gid nga pagsulundan nga indi sarang malubag?`