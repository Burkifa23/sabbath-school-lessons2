---
title:  Ang Kristohanon kag ang Pagtrabaho
date:  05/12/2020
---

### Basaha para sa Pagtuon sini nga Semana
Gen. 3:19,  Deut. 16:15,  Exodo 25:10—30:38, Galacia 5:22-26,  Manugwali 9:10,  1 Corinto 10:31.

> <p>Salauluhon nga Teksto</p>
>  “Busa, mga kauturan ko nga hinigugma, magpakalig-on kamo, 	nga dimationg, nga nagabugana gihapon sa buluhaton sang Ginoo, sa nahibaloan 	ninyo nga ang inyo pagpangabudlay indi walay pulus sa Ginoo” (1 Corinto 15:58).

Ang pagtrabaho ediya sang Dios.  Sa matahum nga kalibutan antes pa ang pagsulod sang sala, ang Dios naghatag kay Adan kag Eva sang trabaho sa pag-atipan sang harden (Gen. 2:15).  Kaangay sa ila Manunuga, nga sa Iya imahin natuga sila, dapat sila magpakigbahin sa mainalamon nga pagpangabudlay kag mahigugmaon nga pagserbisyo.  Kun sayoron, bisan pa sa isa ka kalibutan nga wala pa nalaglag, isa ka kalibutan nga wala sang sala kag kamatayon kag pag-antus, ang tawo dapat may yara sang buluhaton.

Sa sining “yara sa tunga nga bahin sang kasaysayan” (pagkatapos sang matahum nga kalibutan kag antes sang ginsaad nga langit), ginaagda kita nga talupangdon ang buluhaton bilang isa sa mga pagpakamaayo sang Dios.  Sa tunga sang mga Judio, ang tagsa ka bata ginatudloan sa pagnegosyo.  Sa pagkamatuud, napahayag sa ila nga ang isa ka amay nga indi magtudlo sang pagnegosyo sa iya anak nga lalaki magapadaku lang sang isa ka criminal.  Sa sini man nga tion, si Jesus nga Anak sang Dios, naggamit sang madamo nga mga tinuig sa paghimo sang kabubut-on sang Iya Amay sa tampad nga pagtrabaho bilang isa ka sampaton nga panday, mahimo nga nagasakdag sa mga pumuluyo sang Nazaret sa ila kinahanglanon nga mga kagamitan kag kasangkapan sa pagpanguma (Marcos 6:3).  Kabahin man ini tanan sang paghanas sa paghanda sa Iya para sa palaabuton Niya nga buluhaton.  Si apostol Pablo naghimo sa buluhaton ang Ginoo kaangay man sini sang nagtrabaho sia upod ni Aquila kag Priscila sang isa ka tuig kag tunga bilang isa ka manughimo sang layanglayang sang isa ka Inugpahuway nga nagpakigbais sia sa singagoga (Bin. 18:1-4,  2Tes. 3:8-12).  Sa sini nga semana magatoon kita sa bug-os nga palamangkutanon bahin sa buluhaton kag ang iya sini katungdanan sa kristohanon nga edukasyon.

_*Ton-e ang leksyon sa sini nga semana sa paghanda para sa Inugpahuway, Disyembre 12._