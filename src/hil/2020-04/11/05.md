---
title:  Ang Pagtrabaho kag ang Espiritwalidad
date:  09/12/2020
---

“Kon nagakabuhi kita sa Espiritu, maggawi man kita sa Espiritu” (Gal. 5:25).  Ang buluhaton sang isa ka tawo kag ang espiritwalidad indi pwede mabulag.  Ang kristyanismo indi isa ka panapton nga pwede lang masuksuk ukon mauba kun magbag-o ang modo sang isa ka tawo ukon makaage sa nagkalainlain nga mga eksperiensia sa kabuhi.  Sa baylo, ang kristyanismo nagatuga sang isa ka bag-o nga tawo nga nagapahayag sang iya kaugalingon sa tagsa ka bahin sang kabuhi, lakip na ang ila buluhaton.

`Basaha ang Galacia 5:22-26.  Ano nga mga hiyas ang ginlaragway ni Pablo nga naglaragway man sa imo kag sa imo buluhaton?`

Ang Expository Dictionary of the New Testament Words nagalaragway sang “espirituhanon” nga persona bilang “isa nga nagapahayag sang mga bunga sang Espiritu sa iya kaugalingon nga paage.”  Gikan sa sini, sarang kita makasiling nga paage sa aton pagpakig-angut kay Cristo, sarang kita makapangabudlay bilang mga tumuloo sa tanan nga aspeto sang aton kabuhi.

Ang isa ka pasyente nagahigda nga tagumatayon sa ospital sang Florida samtang ang iya pinakasuod nga abyan nagapulaw sa iya kiliran.  Ang mga nars nagagwa sulod sa kwarto nga nagaatipan sa kinahanglanon sang pasyente.  Para makahimo sang pagsugilanon, ang ini nga abyan nagapamangkot sa mga nurse kun sa diin sila nagtapos sang ila pagtoon.  Madamo ang nagsiling nga nag-eskwela sila sa Florida Hospital College.

Nakahimo ini sang isa ka daku nga impresyon sa sini nga abyan.  Pagkatapos sini permi na sia nagabisita sa Florida Hospital College agud makita kun daw kaangay sa ano ini.  Ngaa? tungud nagasugid sia sa katawhan nga ang mga nars nga nahanas sa sini nga eskwelahan para sa iya tayuyun nga nagahatag sang mas mahinalongon kag mahigugmaon nga pag-atipan sa iya tagumatayon nga abyan sang sa mga nars nga nahanas sa iban nga eskwelahan.  Kun sayoron, nakita niya ang isa ka daku nga kinalain sa tunga nila kag sa iban bahin sa ila pagtamud sa iya tagumatayon nga abyan.

Gane, nagpamangkot sia nahanungud sa kolehiyo kag sa iya sini nga misyon, kag sang ulihi nagbilin sia sang isa ka regalo nga naglab-ot sa 100,000 agud makahanas pagid sang dugang nga mga nars kaangay sadtong mga nakita niya nga naghimo sang ila obligasyon.  Huo, ang espiritwalidad isa ka paage sang pagkabuhi.

`Paano mo mapahayag ang imo kaugalingon nga espiritwalidad sa matag-adlaw nga buluhaton sang imo kabuhi?  Ano nga sahe sang impresyon sa banta mo ang imo nahimo (tungud, sa ulihi, nagahimo kagid sang impresyon)?`