---
title:  Pagpakigbahin sang aton Kabuhi
date:  26/11/2020
---

`Basaha ang 1 Tesalonica 2:6-8.  Ano ang ginapamolong ni Pablo diri nga sarang kag dapat naton pamalandungan sa aton mga eskwelahan kag simbahan?`

Bangud nagaatubang sa naganubo nga kumyunidad sa katilingban, nagakabuhi kita sa isa ka panahon nga kun sa diin ang biblikanhon nga paghangop sang iglesia indi nangin mas makahulugan.  Kaangay sa ginpadumdum sa aton sang Mateo 18:20:  “Kay diin ang duha ukon tatlo nagatipon sa akon ngalan, yara ako sa tunga nila.”  Ang palanan-awon sa Bag-ong Katipan bahin sa kun ano ang iglesia kag kumyunidad natabo sang una sa mga puluy-an sang mga tumuloo.  Sa sini nga duug nga kun sa diin ang kumyunidad nagatipon sa gamay nga mga grupo, nagapangamuyo, nagaamba, nagasaulog sa panihapon sang Ginoo, pagtoon kag pagpakigbahin sang mga polong ni Jesus sa isa kag isa.

Ang ining sumilimba nga grupo nangin nangin una nga eskwelahan sang iglesia, bangud amo yadto ang duug nga kun sa diin ang bag-o nga mga myembro napakilala sang Bibleya kag sa sining bag-o nga kabuhi nga nakita dira kay Jesus.  Ang sinulatan ni Pablo kaanga sa Roma 12:2, “Dili kamo magpauyon sa sining kalibutan kondi magbalhin kamo paagi sa pagbag-o sang inyo painoino”, nagatugda nga ang iglesia nagkabig sang sining buluhaton sa edukasyon nga labi ka seryoso.

Ang ining una nga mga tumuloo nakatukib sa wala madugay nga dira sa kumyunidad nga ang maayong balita sarang makabuhi sing pinakamaayo.  Sa kumyunidad, may rason kita nga makakanta sing matonog, makapangamuyo sing mas hanuot, kag mangin mas mabinalak-on kag maloloy-on.  Kun mabatian naton ang iban nga nagapamolong bahin sa pagkaayo sang Dios, mabatyagan naton kun daw Sia kaayo sa aton; kun mabatin naton ang mga kabudlayan kag kasakitan sang isa kag isa, mabatyagan naton ang pag-ayo sang Dios sa aton kabuhi, kag makaeksperiensia kita sang isa ka nabag-o nga handum nga mangin instrumento sang Iya bugay kag pag-ayo.

Sa texto subong nga adlaw, si Pablo nagasiling nga ang maayong balita sang Dios kompleto na: ang gahum sang kruz, ang pagkabanhaw sang Ginoo, ang saad sang Iya pagbalik.  Wala na sang mas maayo pa nga balita sa bug-os nga kalibutan, kag si Pablo nagtagudili sang iya kaugalingon sa pagpakigbahin sang estorya ni Jesus nga may pinakadaku nga integridad kag pagpakigsaad.

Apang si Pablo nagatugda nga ang mensahe sang maayong balita sarang mahangpan sing maayo, sarang maeksperiensiahan sing maayo, paage sa pagpakigbahin sang ila kabuhi.  Indi kita dapat malipat nga ang katawhan nagatan-aw sing maid-id kun ang aton kabuhi nagalaragway sang mensahe sang bugay nga makita sa Bibleya.

`Hunahunaa sing maayo ang nahanungud kun paano ikaw magkabuhi, kag pamangkota ang imo kaugalingon: Ano nga sahe sang saksi ako sa sadtong yara sa akon palibut?`