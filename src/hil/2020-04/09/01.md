---
title:  Ang Iglesia kag ang Edukasyon
date:  21/11/2020
---

### Basaha para sa Pagtuon sini nga Semana
Lucas 10:30-37, Mateo 5:14-16, Lucas 4:18-23, Jeremias 29:13, Mateo 7:7,  1Tes. 2:6-8.

> <p>Salauluhon nga Teksto</p>
> “ukon nagpangita kami sang himaya gikan sa mga tawo, bisan 	gikan sa inyo ukon sa iban, bisan kami kuntani makabuut sa pagkinahanglan sa 	inyo subong nga mga pinadala ni Cristo.  Apang malolo kami sa tunga ninyo, 	subong sang yaya nga nagabatiti sang iya mga magamay.  Gani, sanglit nga 	nagahandum sa inyo sing mahigugmaon, nahamuut kami sa pagpaambit sa inyo 	indi lamang sang maayong balita sang Dios kondi man sang amon mga kaugalingon, 	bangud nga nanginmahal gid kamo sa amon” (1 Tesalonica 2:6-8).

Halin sang una nga panahon nga kun sa diin ang mga matutum nagatipon sa pagsimba sa Dios—sa mga sinagoga, puluy-an, kag mga simbahan—ang Bibleya nagpahayag nga paage sa ila pagtoon sang mga Kasulatan kag paage sa ila pagsimba, naghandum sila nga makilala ang Dios kag mahangpan ang Iya kabubut-on para sa ila kabuhi.  Ang Bibleya nagasulitsulit man sa pagpahayag nga ang iglesia isa ka duug nga kun sa diin mahimo ang seryoso kag mapuslanon nga mga diskusyon, kag ang katawhan magatubo sa ila ihibalo bahin sa Dios kg sa Iya kabubut-on para sa ila kabuhi.

Kun kis-a nagakahadluk kita sa pagpamangkot sang mga palamangkutanon.  Apang, sa Bibleya masami naton makita nga ang mga pamangkot nagamit agud mapahangup sing maathag ang katawhan bahin sa Dios.  Sa pareho man nga sitwasyon, ang mga estorya nagamit sa bug-os nga Bibleya agud makatuga sang mga kahigayunan para sa katawhan nga madumduman ang ila pagpakigsaad.  Si Jesus nagapatuhoy sing pinasahe sa sini nga sahe sang edukasyon upod sa Iya mga gintoton-an kag mga sumulunod.

Kun ang iglesia mangin isa ka duug para sa edukasyon, dapat makasakdag ini sang tinion para sa matuud nga pagpakigsugilanon.  Kaangay sang sulitsulit nga ginsugid sa aton bilang mga estudyante sa eskwelahan, “wala sang indi mainalamon nga pamangkot,” dapat kita magsakdag sang hilway nga pamatyagan sa sulod sang iglesia para sa tagsa ka persona agud magtubo sa bugay kag sa paghangup sang Dios kag sa Iya plano para sa ila mga kabuhi.

_*Ton-e ang leksyon sa sini nga semana sa paghanda para sa Inugpahuway, Nobyembre 28._