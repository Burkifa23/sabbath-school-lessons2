---
title:  Isa ka Bag-o nga Pagkabuhi
date:  21/12/2020
---

`“pahiran niya ang tagsa ka luha sa mga mata nila, kag wala na sing kamatayon, ukon kalisud ukon paghibi ukon kasakit pa, kay ang nahaunang mga butang nagtaliwan” (Bugna 21:4).  Ano ang ginasugid sini sa aton nahanungud kun daw ano ka lain gikan sa sini nga kalibutan ang aton mangin bag-o nga kabuhi, nga isa ka pagkabuhi nga kun sa diin wala na sang kamatayon, kasubo, kag kasakit? `

Ang isa ka kristohanon nag-estorya sa isa niya ka abyan nahanungud sa paglaum sang maayong balita, ang saad sang walay katubtuban nga kabuhi paage kay Jesu Cristo.  Negatibo ang reaksyon sang sini nga tawo sa bug-os nga ediya.  “Walay katubtuban nga kabuhi?” nagsiling sia nga may pagkurog. “daw ano ka makakulugmat nga panghunahuna! Ang aton 70—80 ka tuig diri tama na kalain.  Sin-o pa ang gusto nga padayunon ini sa walay katubtuban? Mangin impierno na ina.”

May punto ang ini nga tawo, magluwas nga wala niya nahangpan nga ang saad sang walay katubtuban nga kabuhi indi isa ka pagpadayun sang kabuhi diri subong.  Palihog—sin-o bala ang gusto sina? Sa baylo, kaangay sang napamolong sang mga texto sa ibabaw, ang daan nga mga butang nagtaliwan, kag ginbag-o ang tanan nga butang.

**Ano ang ginasugid sa aton sang masunod nga mga texto nahanungud sa magaabot nga bag-o nga pagkabuhi?**

`2 Pedro 3:10-13`

`Bugna 21:1-6`

`Ang importante nga pamangkot para sa aton bahin sini tanan amo ini: Ano ang kinahanglan agud mangin kabahin sa sining bag-o nga pagkabuhi?  Paano kita makakadto didto? Paano naton masiguro nga mangin kabahin kita sini? Ano nga mga butang sa aton kabuhi, kun may ara, ang sarang makabalabag sa aton bilang kabahin sang kun ano nga nasaad sang Dios paage kay Jesus?`