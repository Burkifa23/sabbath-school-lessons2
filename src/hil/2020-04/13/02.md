---
title:  Ang Palaabuton sang mga Patay
date:  20/12/2020
---

Sang 1600 ang isa ka manunulat sa Franch nga si Blaise Pascal nagpamalandung bahin sa kahimtangan sang tawo.  Para sa iya, maathag ang isa ka punto: bisan ano paman kalawig ang pagkabuhi sang tawo (wala man gid nagakabuhi sing tuman kalawig ang tawo), kag bisan ano pa kaayo ang kabuhi sang sina nga tawo (kag ang kabuhi indi man gid maayo halin sang una), sa madali man ukon madugay ang ina nga tawo mapatay gid.

Dugang pa, kun ano man ang mag-abot pagkatapos sang kamatayon mangin malawig, mas tuman kalawig sang sa malip-ot nga kalawigon sang kabuhi diri nga nauna sa kamatayon.  Gane, para kay Pascal, ang pinakamainalamon nga butang nga sarang ukon dapat tukibon sang tawo amo ang bahin sa kun ano ang palaabuton nga nagahulat sa kamatayon, kag nagakatingala sia nga makita ang mga tawo nga nagakabalaka gid sing tuman sa mga butang kaangay sang “pagkadula sang posisyon, ukon sa pipila ka insulto sa ila dungug,” apang wala sila nagasapak sa pamangkot kun ano ang matabo pagkatapos nga sila mapatay.

May punto si Pascal.  Kag wala sang pagduhaduha kun ngaa nga ang Bibleya naghatag sang daku nga tion sa pagpahibalo nahanungud sa saad nga nagahulat sa sadtong nagbaton sang kaluwasan ni Jesus, ang saad kun ano ang nagahulat sa ila sa palaabuton.

`Basaha ang masunod nga mga texto.  Ano nga paglaum ang gintanyag sa aton diri?  Juan 6:54, Juan 3:16,  1Juan 5:13,  1Timoteo 1:16,  Juan 4:14,  Juan 6:40,  Judas 1:21,  Tito 3:7.`

Ang kabuhi nga walay katubtuban may yara sang tuman nga kabilinggan sa kapawa sang kruz; sa kapawa sang kruz, wala na sangiban pa nga makahimo sang kabilinggan kundi ang kabuhi nga walay katubtuban.  Nga ang Manunuga sang uniberso, ang Isa nga “nagtuga sang kalibutan” (Heb. 1:2), ang isa nga kun sa diin “kita nabuhi, kag nagahulag, kag nangin amo kita” (Bin. 17:28), nga Sia, ang Dios dapat magpakatawo sa unod kag mapatay sa sina nga unod…para sa ano? Nga para madunot lang kita sa ulihi, kaangay sang patay nga sapat nga nabungguan sa dalan?

Amo ina kun ngaa nga ang Bag-ong Katipan may yara sang mga saad bahin sa kabuhi nga walay katubtuban, bangud nga ang walay katubtuban lamang ang nagapasiguro sang pagpasag-uli.  Ang minilyon ka tinuig, ukon bisan pa ang binilyon ka tinuig mahimo nga indi makaangkon sang nagakaego nga tinion para makabayad sa kalainan.  Ang walay katubtuban lamang ang sarang makabalanse sang tanan nga butang, kag niyan, tungud nga ang walay katubtuban mas labaw sang sa limitado, kag nagapadayun ini permi.

Ensakto si Pascal: Ang aton panahon diri tama ka limitado kun ekomparar sa kun ano ang magaabot.  Daw kaangay sa isa ka binuang ang indi paghanda para sa walay katubtuban nga nagahulat sa aton.

`Ano ang imo mahambal sa isa ka tawo nga nagapakita nga wala gid sia nagasapak bahin sa kun ano ang matabo pagkatapos sang kamatayon?  Paano ka makabulig nga makita sang sina nga tawo kun daw ano ka indi makatarunganon ang ina nga kinaiya?`