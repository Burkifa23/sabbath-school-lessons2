---
title:  Ang Eskwelahan sa Pihak nga Kinabuhi
date:  23/12/2020
---

`“Kay ang amon mamag-an nga kapipit-an nga sa malip-ot nga tion nagaaman sa amon sing dayon nga kabug-aton sang himaya labaw sa tanan nga mapaanggid, bangud nga wala kami nagatolok sa mga butang nga makita kondi sa mga butang nga dimakita; kay ang mga butang nga makita umalagi, apang ang mga butang nga dimakita nagapadayon” (2 Cor. 4:17-19).  Ano nga paglaum ang ginatanyag sa aton sang sini nga texto?  Ano ang pipila sa sining dimakita nga nagapadayun nga mga butang nga aton ginahulat, nga nasaad sa aton paage kay Jesus? Tan-awa man ang Bug. 21:1, 2;  Bug. 2:7;  Bug. 7:14-17.`

Bisan ano pa ka matuud ang mga saad nga natanyag sa aton ni Jesus, bisan ano pa kadamo ang maayo nga mga rason nga dapat naton patihan ini, ang kamatuuran nagapabilin nga ang Bibleya naghatag sa aton sang isa lang ka ediya kag pagpasiplat bahin sa kun ano ang nagahulat sa aton.  Apang, ang isa ka butang ang sarang naton masiguro amo nga mangin matahum ini, tungud imo lang hunahunaon kun daw ano katahum ang kabuhi kun wala ang halit sang sala!

Ang tanan naton nga kasakit, tanan nga pag-antus, tanan nga butang nga aton ginapakigbatoan halin sa sala kag resulta sang sala.  Si Cristo nagkari agud dulaon ina tanan, kag egapasag-uli Niya ang duta sa kun ano ang orihinal nga plano sang Dios sa sini antes nagsulod sang sala.  Sa pagkamatuud, mangin maayo ini, tungud sa tunga sini tanan nga mga himaya makita naton sa walay katubtuban ang pinalian sa mga kamut kag tiil ni Jesus, ang bili sang aton pagtubos.

“Didto, kun ang tabon nga nagapadulum sang aton panan-awan makuha, kag ang aton mga mata makakita sa kalibutan nga matahum nga sa subong makapasiplat lamang kita paage sa mga microscope; kun matolok na naton ang mga himaya sang kalangitan, nga karon matan-aw lang gikan sa malayo gamit ang teleskopyo; kun makuha na ang halit sang sala, ang bug-os nga duta makita sa “katahum sang Ginoo nga aton Dios,’ daw ano ini katahum nga duug para sa aton pagtoon! Didto ang estudyante sa siensia sarang makabasa sa rekord sang pagtuga kag wala na sang makita nga laye sang kalautan.  Mahimo sia nga makapamati sa musika sang natural nga tingog nga yara sa palibut kag wala sang mabatian nga pag-ugayong sa kasakit ukon kasubo.  Sa tanan nga mga butang nga tinuga mahimo niya makita ang isa ka sinulatan—sa bug-os nga uniberso yari karon “Ang ngalan sang Dios nasulat,’ kag wala sa duta ukon sa dagat ukon sa kahawaan sang isa ka senyalis sang balatian nga nagpabilin.”—Ellen G. White, Education, p. 303.

`Testinge sa paghanduraw kun daw kaangay sa ano ang pagkabuhi sang walay katubtuban sa bag-o tanan nga kalibutan, isa ka duug nga wala ang tanan nga nagapabudlay sa kabuhi subong.  Daw kaangay sa ano ang imo mahunahunaan?  Ano nga mga butang ang imo ginapaabot?`