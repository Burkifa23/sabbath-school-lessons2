---
title:  Dugang nga Pagtuon
date:  30/10/2020
---

Basaha ang kay Ellen G. White, “ Ang Manunudlo nga Pinadala Gikan sa Dios ” pp. 73-83, sa Education

“Sa balasahon nga “ Ang Manunudlo nga Pinadala Gikan sa Dios” (In the Teacher Sent by God)  nasentro ang tanan nga matuod nga buhat sang pagpanudlo. Sa sini nga mga buluhaton sa karon, subong man sa buluhaton nga iya ginpasad sang disiotso ka gatus ka mga tuig nga nagligad, ang Manlulowas nagpamolong sini nga mga tinaga -“ Ako ang Nahauna kag ang Katapusan, kag ang Nagakabuhi”. “ Ako ang Alpha kag ang Omega, ang ginsuguran kag ang katapusan”

Bugna 1:17, 18, R.V.; 21:6, R.V.

“Sa presensya sang kaangay sina nga Manunudlo, kag sa kahigayunan para sa Balaan  nga Edukasyon, wala na sang  mas malaot pa nga  kabuangan sang sa sini-  nga mangita sang Edukasyon magluwas sa Iya- ang gusto mag-alam magluwas sa Iya Kaalam; magmaminatud-on apang ginasikway ang Kamatuoran; Ang mangita sang kasanag  magluwas sa Kapawa; kag magkabuhi nga wala sang Kabuhi, ang magtalikod sa Tuburan sang Buhi nga Tubig  to seek illumination apart from the Light, and existence without the Life; to turn from the Fountain of living waters, kag nagbuho sang pulunduhan sang tubig nga tahus kag indi makasupot sang tubig.

“Tan-awa, Siya sa gihapon nagapangagda: Kon ang bisan sin-o ginauhaw, magkari sia sa akon kag mag-inum. Ang nagatoo sa akon subong sang ginasiling sang Kasulatan‘’, Gikan sa tagipusuon niya magailig ang mga suba sang tubig nga buhi.’ ‘Ang tubig nga akon ihatag sa Iya, mangin tuburan sa sulud niya nga nagaibwal sa kabuhi nga walay katapusan.’ Juan 7:37, 38; 4:14, R.V.”—Ellen G. White, Education, p. 83.

Pinalangga nga Manunudlo,…

“Bilang pinakamataas nga preparasyon para sa imo buluhaton, ginatudlo ko ikaw sa mga polong, sa kabuhi, sa pamaagi, sang Prinsipe sang mga manunudlo. Nagahangyu ako sa inyo nga talupangda ninyo Siya  . Yari ang inyo matuod nga sulundon. Tuluka Siya, hunahunaa Siya, tubtob nga ang Espiritu sang Balaan nga Manunudlo magaangkon sang imo tagipusuon kag kabuhi.

“Sa imo pagpasilak kaangay sang espeho, sang himaya sang Ginoo, ikaw pagabag-uhon nga magin kaangay sa Iya dagway.( 2 Corinto 3:18, R.V.)

Amo ini ang sekreto sang gahom nga madala mo ang imo mga estudyante. “Ipasilak Sya.”—Education, p. 282.

**Mga Pamangkot nga Pagadiskusyonan**

`Ano nga mga pagbinatasan kag pangginawi  ang importante para sa mga Cristohanon nga mga Manunudlo kag mga estudyante nga ginaseryoso ang paghunahuna sang pagtuon  gikan sa Pagpakatawo ni Jesus?`

`Ang mga ginikanan kag mga manunudlo may yara nga mataas nga talaksan-sa pagpabanaag sang karakter sang Dios subong sang ginpahayag sa pagpakatawo ni Jesus. Ano ang aton himoon kon nakulangan kita sa sining mataas nga talaksan?`

`Sa klase, diskusyuni ang pamangkot sa katapusan nga bahin sang pagtuon sa adlaw nga Huwebes.  Ano ang ginatudlo sa aton sang pagkatawo, kabuhi, kag kamatayon ni Jesus tuhoy  sa kinaiya sang Dios?  Ngaa dapat makapalugpay ini sa aton labi  na gid sa tion sang daku nga pagtilaw?`