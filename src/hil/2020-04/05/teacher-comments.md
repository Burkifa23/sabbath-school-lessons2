---
title:  Ang mga guro ay nagsabi
date:   30/10/2020
---

#### Bahin I: Kabug-usan nga Panglantaw

Una : Kabilogan nga Paglantaw 

Kon wala kita sang may nahibaluan nga mga tinaga gikan sa bibig ni Jesus, mahimo kita makahinguyang sang aton bug-os nga kinabuhi sa pagtuon gikan sa Iya. Ang kamatuoran nga ginbayaan Niya ang langit para sa pagkari diri sa duta, kalakip sang iya mga binuhatan samtang yari Sya diri, nagasugid sang madamo.  Ayhan amo ina kon ngaa ang tanan nga mga sulat sang Bag-o nga Katipan manipis sa ila pagsugid sang mga tinaga nga ginsambit  ni Jesus apang naghatag  sila sang tuman nga panahon tuhoy sa kon sin-o Sya kag paano Sya  nagkinabuhi.

**Si Jesus nangin duha-para-sa isa ka pagtratar.**

Ang pagkilala kay Jesus nagalakip sa pagkilala sang “Isa pa gid.” Si Felipe nagsiling sa Iya, “Ginoo, ipakita sa amon ang Amay , kag tuman na ina sa amon”. (John 14:8) Kag nabatian ang nasakitan ,may kakibot kag katingala sa tingog ni Jesus sang Sya nagsabat: “ Nangin kaupod ninyo ako sing malawig…”(John 14:9)Naglaum sya nga ang iya mga disipulo nakahibalo sang hunahuna sang nagsulat sang Hebreo nga Sya mismo amo ang

Kapawa  (himaya sang Iya Amay)kag ang kapahayagan sang dagway sang Iya persona. (Heb. 1:3) Ang  importante nga tema Cristohanon sa Bag-o nga Katipan amo nga si Jesus nagpahayag kon ano ang kinaiya sang Dios, Ang Iya nawong nagapahayag sang nawong sang Dios. (2 Cor. 4:6) Kon magpanudlo kita sang Biblia, ipabutyag naton ang mga doktrina sa kapawa sang kinaugali sang Dios. Ini nga kinaiya, makita gid lamang sa nagaisahanon nga takos gid sa pagsiling, “Ang bisan sin-o nga nakakita sa akon, nakakita sa Amay. ’(Juan 14:9)  Gani wala sapayan sang inagihan sang  katawhan , ang kadamuon sang nasambit nga nga bersikulo,  ukon ang pagrespeto sa mga doktrina sa isa ka iglesia nga napasakupan, ang kabuhi ni Jesus amo ang mangin basehan sang nagakaigo nga paglaragway sa Dios. 

### Bahin II: Komentaryo

**Ilustrasyon**

Busa, sin-o si Jesus sang Nazareth? Ang sabat nagadepende kon sin-o ang  nagapamangkot. Sang panahon sang miting , ginpamangkot ako sang Pastor sang isa ka pagtoloohan kon ano ang akon panghunahuna kay Jesus. Tungod sa konteksto kag kon sin-o ang nagapamangkot , nahibaluan ko kon ano ang ginakinahanglan. Indi ya buot nga mahibaluan kon bala si Jesus ang Mesias  ukon ang kapahayagan sang Amay , ukon aton Sya suod nga Abyan. Buot niya mahibaluan  kon bala ako nagatoo nga si Jesus ang walay katubtuban, nga yara na sa wala pa ang kalibutan, labing gamhanan, nakahibalo sang tanan, yara sa tanan nga duog, nga nagapalig-on nga si Jesus matuod gid nga Dios. Ang mga disipulo sa isa ka bahin, naghatag sang lain nga sabat sang sa akon ginhatag. Sa bahin ni Mateo sya nagsabat , “Ikaw ang Cristo,[a] ang Anak sang Dios nga buhi!” ” (Mateo 16:16)  Ang texto ginpalip-ot pa gid ni Lucas nga nagasilinh “ Ang Cristo sang Dios”   (Lucas 9:20) kag si Marcos nagsiling lang, “ Ang Cristo” (Marcos 8:29)Maathag gid nga si Jesus bilang Mesias ang ginaatubang nga isyu sa panahon sang Iya pagministeryo. Samtang nagalakat ang panahon, kon kaisa ang mga isyu kag mga pamangkot nahanungod kay Jesus nagabag-o.  Bisan nga si Jesus wala nagabag-o, ayhan manginmaayo , nga  liwaton  naton ang  pamaagi kon paano ipresentar si Jesus para masibu  ini sa konteksto kag sa aton tumalambong. Kon sin-o si Jesus,  mahimo ini mapaalinton sa nagkalainlain nga paagi. Hunahunaon nga ang tumalambong makabulig sa pagpaduitay sang aton talamdon . Yari ang isa ka maathag nga ehemplo: Ang isa ka bata nga malubha ang kahimtangan, wala nagakinahanglan sang mensahe tuhoy sa paghiusa sang PagkaDios kag pagkatawo ni Jesus nga ginpaathag sang konseho sang Chalcedon. Nagakinahanglan sya sang manuglugpay nga Abyan. Ang iban nga pagtililipon nagahatag sang kahigayunan para sa mainalamon nga pagdiskusyon nahanungod kay Jesus bilang tawo.  

Kinahanglanon  bilang manunudlo nga aton mahibaluan ang nagkalainlain nga kahimtangan sang mga pangpangalagad kag kilalahon si Cristo sing maayo para mapaalinton naton sa iban ang nagakaigo nga bahin ukon anggulo sang iya personalidad nga sibu gid sa tagsa ka tinion. 

**Ang  Kasulatan**

“Pagpasa sang sulo”: isa ka Englis nga halambalanon nga nagsugod sadtong una sa mga  Griyego nga manugdalagan nga nagapasa sang sulo sa tion sang palumbaanay sa dalagan sa diin ang katapusan nga manugdalagan  magalampuwas sang inangan bitbit ang  sulo. 

Ang kasulatan naga pahayag nga ang pagpasa sang sulo lunsay makakulunyag kag maligdong nga buluhaton. Subong sang ginapakita sang leksyon, si Jesus nagkari sa pagpahayag  kon ano ang Amay.  

Sa bagay nga ang Amay nagpasa sang sulo sa Anak, para ang nawong sang anak  magasilak sang kinaiya sang Amay sa aton panulok.  Yari ang pila ka mga detalye gikan sa Biblia nga nagasuporta  sina nga buluhaton:

- “ Sya (si Jesus)” amo ang silak sang himaya sang Dios” (Heb. 1:3a)
- Si Jesus amo ang eksakto nga marka sang kinaugali sang Dios. Hebreo 1:3b
- Ang himaya ni Cristo, nga amo ang dagway sang Dios (2 Cor. 4:4)
- Ang kapawa sang ihibalo sang himaya sang Dios sa nawong ni Jesu-Cristo (2 Cor. 4:6)
- ” Ang bisan sin-o nga nakakita kay (Jesus), nakakita sa Amay” (Juan 14: 9b)

Wala sing pangduhaduha, nga ang mga manunulat sang Bag-o nga Katipan buot nga magpamat-od  kita nga kon makita naton si Jesus ginatulok naton ang ensakto nga larawan  kon ano ang Amay. 

Gani si Jesus nagtuman sang iya katungdanan sa palumba. Ginpasa ya bala ang sulo?  Huo, ginhimo ya. Magapabilin Sya, kag padayon nga magpabilin bilang pinakahimpit nga laragway sang Iya Amay, apang ipasa niya ang sulo sa iya sumulunod  bilang kapahayagan sang pagpaambit sa responsibilidad kag pribilehiyo. 

Talupangda ang “komisyon ” nga iya ginhatag sa iya mga  gintutun-an – isa ka sugo nga mas labaw pa sa gina kabig naton nga Daku nga Komisyon nga ginasiling sa (Mateo 28:18-20) Matapos  makapamulong  sang paghidaet sing makaduha ka beses sa iya mga gintutun-an , Siya nagbantala “Subong  nga ang Amay nagpadala sa akon, ako magapadala man sa inyo.”( Juan 20:21) Wala pa gid natabo nga ang duitay nga tinaga “ subong ” ginpadunggan nga magdala sang amo nga kahulugan. Subong nga ang Amay nagpadala kay Jesus  para ipakita sa kalibutan kon sin-o Sya ( ang Amay), niyan si Jesus nagpadala man sa aton para ipakita sa kalibutan  kon sin –o Siya(si Jesus). Ang sulo ginpasa na. 

Indi katingalahan nga ang iya pagtungtong sining balaan nga lulan sa abaga sang mga disipulo napasad sa duha ka makagagahom nga binuhatan  ni Cristo. Una, nagbantala sya sang “paghidaet”

Sa ila samtang ginpatan-aw ya sa ila ang pinalian sang lansang sa iya kamot. Iya ginbatak ang iya panapton para ila makita  ang inagihan  sang espada sa iya kilid kag mauyatan ang iya  kamot nga may pinalian.“ Tanduga ako, kag tuluka…(Lucas 24:39) Kag samtang naga tindog sila nga nagapalibot kay Jesus, ang ila nabanhaw nga Manlulowas nagsiling liwat,“Ang paghidaet sa inyo.” nga daw kaangay nga ginapakig-angot niya ang iya mga pilas kag ang paghidaet nga Iya pagpakamaayo sa ila. (Juan 20:19-21).

May ara na sila subong paghidaet- (shalom) paghidaet nga sing matuod gid nga nagalabaw sa tanan nga mga paghangop kag nagdul-ong sa ila sa pagpasag-uli sa Dios( Filipos 4:7, Roma 5:1). Kag Sya nagsiling sa ila nga ginapadala Niya sila  kasubong sang pagpadala sang Iya  Amay sa Iya,  apang ini matabo sa tapos pa  sang isa pa Niya ka buluhaton. 
 
22 Kag ginhuypan niya dayon sila kag nagsiling, “Batuna ninyo ang Espiritu Santo. (Juan 20:22) Amo ini ang sekreto sang ila kadalag-an . Ang nagapabag-o kag makagagahom nga impluwensya  sang Ispiritu sang Dios makabulig sa ila nga mapasilak ang ila Manlulowas.

Sa paghunanuna kay Jesus, nga nagapasa sang sulo sang pagpahayag sa katawhan, may pila ka mga bersikulo nga akon nadumduman nga makadugang sa ideya nga kita gintuga kag gintubos para sa amo man nga tinutuyo. 

1. Si Jesus ang ginpahayag nga laragway sang Dios (Heb.1:3)kag ang mga tawo ginhimo suno sa dagway sang Dios, nga mabasa naton 26 dayon nagsiling ang Dios, “Mahimo kita sang tawo nga kaanggid sa aton.”  (Genesis 1:26) 
2. Si Jesus amo ang laragway sang Dios ,apang kita ipasag-uli pa sa dagway ni Jesus.  “Kay halin pa sang una, nahibaluan na sang Dios kon sin-o ang iya mangin mga anak. Kag ginplano na niya nga daan nga mangin kaangay sila sa iya Anak nga si Jesus, ( Roma 8:29) Genesis 8:292 Corinto 3:18 Ang Pulong Sang Dios (HLGN) Kag tungod nga wala sing nagatabon sa aton hunahuna, nakita ta ang gahom sang aton Ginoo. ...nagapadayon sa pagbag-o sa aton agod nga sa amat-amat mangin kaangay kita sa iya. (2 Cor. 3:18 )Ang Pulong Sang Dios (HLGN))
3. Si Jesus ang Kapawa sang kalibutan (Juan 8:12) kag subong man kita, 1 “Pareho kamo sang suga nga nagahatag kasanag sa mga tawo diri sa kalibutan. ( Mateo 5:14) 
4. Si Jesus amo ang Polong nga nangin unod   (Juan 1:14) 

Ang matuod, si Cristo nangin tawo, kag bisan nangin tawo siya, ara pa gihapon sa iya ang iya pagka-Dios.  (Col. 2:9)

Ang buot ko silingon amo ini: kita nga mga tumuluo amo ang lawas ni Cristo, kag ang tagsa-tagsa sa aton parte sang iya lawas. (1 Cor. 12:27).

Ang lista sang mga paanggid, nagapadayon sa tunga sang misyon ni Jesus nga ipahayag ang kamatuoran nahanugodsa Dios sa sini nga kalibutan, kag kon paano nahimo nga ang Iya mga katawhan  ang magpadayon sang amo nga  misyon.  Ang aton pangamuyo amo nga tubtob sa katapusan aton pagadal-on ang sulo nga ginpasa                                                                                                                                                                                                                                                                                             ni Jesus sa aton para nga mapasilak  ang  kalibutan  sang ihibalo sang Iya kinaiya.  

**Ilustrasyon**

Isa ka manugwali sang pagpasag-uli sa Dios,(revivalist) sadto nagtanyag sang mga panghunahuna bilang  mangin manugdala sang dagway sang Dios.  Subong sang natun-an sa Heb. 1:3, nga nagatumod kay Cristo  bilang karakter  sang Dios. Ang Griyego nga polong “ character” sang una nagakahulugan ini nga galamiton sa pagtigib sang manugtigib. Sining ulihi ginahangop na ini nga marka ukon inagihan sang gintigib. Isa sadto sang tinutuyo amo ang  maghimo sang ensakto nga larawan sang hari sa mga kwarta. Si Jesus sadto ginpamangkot kon bala matarong ang magbayad sang buhis kay Cesar. Nagsugo sya nga tan-awon ang kwarta kon kay sin-o larawan ang makita didto. Sila nagsabat, “ kay Cesar”,sa diin si Jesus nagsiling sang isa ka bantog nga dinalan “ Himoa kay Cesar ang para kay Cesar. ”  (Mateo 22:21)Sa amo nga bagay, Si Jesus sa isa ka tion magabalik sa duta sa pagpangita sang iya kaugalingon nga “kwarta .“ Kon matabo ina, kinahanglan ya lang mamangkot sang amo gihapon nga ginpamangkot ya, 2000 ka mga tuig nga nagligad: Kay sin-o larawan ang yara sa sini nga mga kwarta? Kon makita sa aton  ang larawan ni Cristo kag ang ngalan sang Amay namarka sa aton mga agtang (Bugna 22:4)niyan mangin maayo nga balita ini nga pamatian, “ Himoa … sa Dios ang mga butang nga Iya sang Dios… ”(Mateo 22:21)Pagatipunon sang Dios ang Iya mga kwarta kag makapauli na kita-niyan. 

### Bahin  III: Pag-aplikar sa Kabuhi

Ang magpamolong kaangay sang Cristohanon, pagtambong sa Iglesia kaangay sang  Cristohanon, ang pagpaathag sang mga doktrina kaangay sang Cristohanon, kag ang pagtawag sa kaugalingon nga Cristohanon, indi makatal-us sa matuod  nga Cristohanon. Wala na sang katawhan nga makaintiende sang ginkalainan  sini nga mas maayo pa sang sa aton kabataan nga nagatulok sa tagsa ka binuhatan  sang ila ginikanan, ila manunudlo, kag mga pangulo sa iglesia.  Ayhan indi gid sila makapabutyag sini, pero ginahunahuna man nila ini ukon wala, ang  ila pagkabig sang Adventista nga Edukasyon nabase sa kinabuhi sang Adventista. Amo ini kon ngaa ang pagdala sang larawan sang Dios sa aton adlaw adlaw nga pagkinabuhi indi matal-usan sang iban kon buot naton nga makita ang Edukasyon nga Adventista nga magmadinalag-on.

**Mga Palamangkutanon nga Pagadiskusyunan**:

1.	Paano mahibaluan kon sya matuod nga Adventista?
2.	 Paano ang aton salabton sa aton katungdanan makahimo sang iya bahin bilang  manugpangabudlay sa aton denominasyon, bilang  pangulo ukon manunudlo ,makaimpluwensya sang ginatos ukon linibo ka mga kabataan? 
3.	Daw ano nga  pagsalig nga aton ihatag sa komento sang mga kabataan sa pagtan-aw kon ang isa ka Diosnon nga manunudlo magapadayon sang iya pagserbisyo sa aton denominasyon?
4.	Ang tig-ulo sini nga leksyon, “ Si Jesus bilang Sampaton nga Manunudlo.” Ginahunahuna mo bala nga ini nga ideya nakalambot na kag naathagan na sa aton panimalay kag eskwelahan? Kon wala, paano naton matudluan ang aton mga kabataan sang paagi sa diin, makasiling sila, “Si Jesus ang nagtudlo sa akon subong?