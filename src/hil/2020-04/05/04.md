---
title:  Pagbasa sang Panghunahuna sang Sampaton nga Manunudlo
date:  27/10/2020
---

`Ano ang pagkabalaka	nahanungod sa Kristohanon nga Komunidad sa Filipos ang yara sa tagipusuon ni Pablo samtang ginahimo niya ini nga sulat para sa ila? Filipos. 2:1–4; Filipos. 4:2, 3.`

Ang Filipos 2:1-11  Isa sang pinakamadalom nga dinalan  sa bug-os nga Kasulatan. Nagasugid ini nga ara na si Jesus antes pa ang kalibutan gintuga,  Ang Iya  PagkaDios, Iya Pagpakatawo, ang Iya pagkatawhanon kag  ang Iya pagbaton sang kamatayon sa krus .

Ini nagalaragway sang malawig, mabudlay kag dulhugon nga dalanon  nga gin-agyan ni Jesus gikan sa langit pakadto sa Kalbaryo.  (Filipos 2:5–8).

Kag ini nagalaragway kon paano ginbayaw sang Amay si Jesus sa isa ka posisyon para sa kabug-usan nga pagsimba.  (Filipos 2:9–11). Madamo sang mga makatilingala nga kamatuoran and nasakop sa sining mga bersikulo.

`Paano ginpakilala ni Pablo ang Filipos 2:5-11? Sa mga hitabo sa kabuhi ni Jesus nga iya ginasaulog, diin sa mga sini ang  ginhunahuna ninyo ang ginapaabot  Niya sa mga tumoloo nga pamalandungan nila sa ila kaugalingon nga pagkinabuhi?? Filipos. 2:6–11.`

Si Pablo nagalaum nga ang mga tumuluo sa Filipos, nga wala nagahiusa  makatuon gikan kay Jesus kag sa Iya pagpakatawo.

Kon si Jesus mahimo mangintawo- mangin ulipon, mabun-ag nga kaangay sang tawo “mangin sa dagway sang ulipon nga ginbun-ag nga kaangay sang tawo” (Filipos 2:7, NRSV)—kag magpasakop bisan pa sa pagpalansang sa krus, paano nga sila indi magpasakop sa isa kag isa bangod sa gugma?

Ginapahanumdom   kita nga may madamo pa kita sang matun-an gikan sa Sampaton nga Manunudlo, nga si Jesus. Natun-an naton gikan sa mga mensahe nga iya ginapakigbahin sa panahon sang iya pagministeryo sa duta. Nakatuon kita gikan sa mga milagro nga iya ginhimo kag kon paano sya magginawi sa iban.  Dapat manginmodelo naton sa aton kaugalingon nga relasyon sa iban ang Iya daku nga pagpaubos kag ang pagtamod sa Iya kabubut-on nga ibaylo  ang himaya sang langit para sa pasungan ( daw ano nga leksyon para sa aton.

Sa pihak nga bahin, ang kalibutan sing masunson naga agda sa aton sa pagbayaw sang aton kaugalingon, sa pagpabugal sang aton hinimuan. Gikan Sa pasungan sa Bethlehem kag gikan sa Sampaton nga Manunudlo makatuon kita sang lain nga leksyon- nga ang Iya sang Dios daku nga buluhaton sa pagpanudlo kag kaluwasan sarang mahimo indi pinaagi sa pagbayaw sang aton kaugalingon apang pinaagi sa pagpaubos sang aton kaugalingon sa atubangan sang Dios kag mangin alagad sa iban.

`Ano man nga sitwasyon ang imo ginaatubang, bisan pa subong ,sa diin ang imo pagpaubos sang imo kaugalingon  makahatag sa imo sang makagagahum nga kahigayunan nga makapabanaag kay Cristo sa iban?`