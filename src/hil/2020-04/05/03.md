---
title:  Pagpahayag sa Amay (Pagpadayon)
date:  26/10/2020
---

Sa introduksyon sa iya Ebanghelyo (Juan 1:1–18),ginpaathag ni Juan nga si Jesus amo ang wala katapusan nga “Polong.” Ini nga  pag-angkon ni Juan nahanugod kay Jesus indi tinalaw ukon may hawid hawid; Ini maisugon kag nagasakop sang bug-os nga uniberso. Si Jesus nagaexister na   sa wala  pa natuga ang kalibutan — gikan sa walay katubtuban. Sa pagkamatuod, Si Jesus ang ahente sang pagpanuga (Juan 1:2, 3). Sya ang “kapawa sang tanan nga mga tawo” (Juan 1:4, NRSV), kag , bilang Polong nga nagkari sa kalibutan , Siya “nagaiwag sang kapawa” para sa tanan. (Juan 1:9, NRSV).

`Suno kay Juan, ano ang resulta sang pagpakatawo ni Cristo? Bilang Polong, ano nga kapawa ang iya gindala?`

`Ano ang mga kinaiya nga yara sa iya nga mahimo niya ini? Juan 1:14, 18.`

Ang Kapawa nagpahayag sang ang kalibutan yara sa pinakadalom nga kadulom. . .

“May yara lamang isa ka paglaum para sa katawhan. . . nga ang pagkilala sa Dios mapanumbalik sa kalibutan. “Si Cristo nagkari para ipanumbalik ini nga pagkilala. Nagkari sya sa pagsikway sang sayop nga mga pagtudlo: nga ang mga nagaangkon nga sila nakakilala sa Dios wala nila Siya ginarepresentar sing nagakaigo.  Nagkari sya sa pagpahayag sang kinaiya sang Iya Kasuguan, , Nagkari Sya para ipahayag sa iya kaugalingon nga karakter ang katahom sang pagkabalaan.—Ellen G. White, Education, pp. 74-76.

Ang tanan nga ginhimo ni Jesus sang Iya pagkabuhi diri sa duta may ara lamang isa ka tinutuyo: “ang pagpahayag sang Dios para sa pagbayaw sang katawhan”—Education, p. 82.

`Si Jesus mismo nagasiling,” Ang nakakita sa akon, nakakita sa Amay. ” (Juan 14:9, NRSV Ano ang sadsaran sining ginpamolong ni Jesus . Ngaa ginhimo niya ini? Juan 14:1–14.`

Daw  masulay kita  nga aton sawayon si Felipe sa iya tama kasayop nga hambalanon. (Juan 14:8). Matapos ang pila ka mga tinuig sang hapiit nga pagpakig-upod kay Jesus, nalipatan pa niya ang pinakaimportante nga punto sang Pagpakatawo ni Jesus-nga si Jesus nagkari para ipakita ang karakter sang Amay.  Ayhan ang mga manunudlo subong, makakuha sang pila ka kasulhayan sa kamatuoran nga isa sang mga estudyante sang Sampaton nga Manunudlo nakahimo sang i daku nga sayop. Ang ginsiling ni Felipe ayhan nabutang sa rekord, apang indi para mahatagan kita sang rason nga  magtamay sa iya, kondi hatagan kita sang kahigayunan nga mag-usisa sang aton kaugalingon. Daw ano kalawig kita nga nagpanlakatan kaupod kay Jesus?  Kag nakahangup bala kita kay Jesus sang labaw pa sang sa kay Felipe? “‘Ang bisan sin-o ang nakakita sa Akon, nakakita sa Amay.”