---
title:  Ang Pagpahayag sa Amay
date:  25/10/2020
---

`Ano ang mga pinakaimportante  nga mga punto  nga ginhimo sang mga apostoles tuhoy  kay Jesus sa pagsugod sang Pagsulat sa mga Hebreohanon (Heb. 1:1–4).`

Ang mga manunulat sang Bag-o nga Katipan nagasulit sulit sa pagpatalupangod  sang importante nga panghunahuna:  Si Jesus nagakari sa duta sa pagpakita sa mga katawhan kon sin-o ang Amay. Sadtong una, ang pagpahayag sang Dios pinaagi sa mga propeta nabahin-bahin . Apang sa kay Jesus, ang katapusan kag bug-os nga pagpahayag sang Dios nahanabo.

Subong man, sa iya Persona, Si Jesus amo ang, “nagapabanaag sang himaya sang Dios”(Heb. 1:3, NRSV). Bilang makasasala nga mga tawo, indi kita makabatas sang bug-os nga pagpatigayon sa himaya sang Dios. Subong Anak sang Dios nga nagpakatawo ,si Jesus ang nagapabanaag sina nga himaya. Nasuklob ini sa pagkatawo ni Jesus para makita naton ini kag mahangpan sing maathag ang kinaugali sang Dios.

Si Jesus subong man, “kapahayagan sang larawan sang iya persona (Heb. 1:3). Griyego ang terminolohiya nga gingamit diri para sa polong nga kinaugali, nga kon kaisa ginapaanggid sa marka sang selyo sa wax, ukon nagatiglawas nga selyo nga makita sa kwarta. Niyan, si Jesus amo ang “himpit nga selyo” sang kinaugali sang Dios. (Heb. 1:3, NRSV).

Kon buot naton makilala ang Amay, kinahanglan pamatian naton sing mainandamon kon ano ang ginasiling sang Sampaton nga Manunudlo nahanungod sa Iya. Kag subong, man kinahanglan magtan-aw kita sa Sampaton nga Manunudlo. Ang Amay makit-an sa Anak.

`Ikumpara ang Hebreo 1:1–4 with 2 Corinto 4:1–6.  Sa 2 Corinto 4:1–6, Sin-o si Jesus kag ano ang matun-an naton sa Iya?`

Samtang ginatudluan nila ang iban nahanungod sa Dios,si Pablo kag ang iya masigkapangabudlay, nagapanikasug sila nga ipabanaag  ang pamaagi ni Jesus sa pagpanudlo nahanungod sa iya Amay.

Bilang “larawan sang Dios” (2 Cor. 4:4),Si Jesus nagdala sa aton sang ihibalo nahanungod sa Dios nga Amay. Kaangay  man, si Pablo nagdumili sang pagpanglimbong kag pagpatiko sang polong sang Dios, sa baylo sya nagpaathag   sang kamatuoran.  (2 Cor. 4:2).

Subong nga ang  Dios , sang Iya pagpanuga, naggamit sang kapawa sa pagdula sang kadulom, ginhatag niya sa aton ang iya Anak, nga si Jesus, sa pagdula sang sayop nga pagtamod tuhoy sa Iya kag para ipakita sa aton ang  kamatuoran nahanungod sa Dios.  Dira sa “nawong ni Jesus”  makaangkon kita  sang pinakamaathag nga ihibalo tuhoy sa Dios. (2 Cor. 4:6).

`Si Jesus sing nagakaigo gid ang nagapabanaag sa Amay, sa bagay nga kita ginatawag man sa paghimo tungod kay ginaagda kita nga mangin  “manug-ilog sang Dios” bilang hinigugma nga nga Anak. (Efeso. 5:1, NKJV). Ano ang buot silingon sini, kag ano ang aton matun-an kay Ginoong Jesus nahanungod kon paano mangin “Manginmanug-ilog sang Dios”`