---
title:  Ang Nahauna nga mga Estudyante sang Sampaton nga Manunudlo
date:  29/10/2020
---

Sa una nga tion, nangin grupo sila sang mga ordnaryo nga mga bakero nga nagatatap sang nagakaigo lang nga kabon sang karnero sa gwa sang isa ka duitay nga banwa.

Sa masunod nga tion, sila na ang nakabaton sang makatilingala nga pagpahayag sang mga anghel nga nagdala sang makakilibot nga  balita. Ginpadasig sila sang amo nga pagpahayag,gani ginpangita nila ang bata suno sa ginpahibalo sang anghel.

`Hunahunaon mo nga nagatindug ka upod sang mga bakero nga  nagatan-aw sa sulod sang pasungan, Ano ayhan ang makita mo? (Lucas 18:20)`

Dapat naton dayawon ang nahauna nga mga estudyante sang Sampaton nga Manunudlo- Si Jose, Maria kag mga bakero.

Ang kubos nga kahimtangan sang pagkabun-ag ni Jesus wala nagpakita sang katilingalahan  sang Pagpakatwo- nga sa sina nga Lapsag ang Dios nangin Isa kaupod sa  mga katawhan.

Apang, sa bulig sang palanan-awon, mga damgo, kag mga anghel, yadtong Iya nahauna nga mga estudyante nagtulok sa pihak nga bahin sang pagkabun-ag ni Jesus. Ang mga bakero  nagsugid sa iban sang “ ang Manlulowas, ang Mesiyas, ang Ginoo”.( Lucas 2:11; Ikompara ang Lucas 2:17)

`Paano ang mga Mago nagsabat sa balita sang pagkatawo ni Jesus? Paano naman nagsabat si Herodes? (Mateo 2: 1-12)`

Antes pa  maghambal sang iya una nga Palaanggiran, ukon naghimo sang Iya una nga milagro, ang Sampaton nga Manunudlo takos na nga aton simbahon tungud sa kon sin-o Siya. Para mapasalamatan gid naton sing bug-os

ining ulihi nga bahin sang pagpanudlo ni Jesus, dapat magimpon kita sa nahauna Niya nga mga estudyante kag sa mga Mago, sa ila pagsimba sa Sampaton nga Manunudlo. Si Jesus, nga ang Iya pamaagi sang pagpanudlo ginadayaw naton, labaw pa sa Maalam nga Manunudlo. Dios sya nga nagkari sa nagpuyo kaupod sa Katawhan.Ang Cristohanon nga Edukasyon napasad sa pagsimba kay Cristo.

Kaupod sang mga Mago, mga bakero, mga anghel, ginatawag kita sa pagsimba sa Dios, ang bag-o natawo nga Hari, kag para makita sa lapsag  nga si Jesus ang Pagkamatuod sang Dios Mismo.

`Hunahunaa kon ano ang kahulugan sang Pagkatawo ni Jesus base sa kinaiya sang Dios.  Ang manunuga sang bug-os nga Uniberso, nga tuman kadako nga indi naton sarang matungkad ini, - ini nga Dios “nagpaubos sang iya kaugalingon ”pinaagi sa pagpuyo sa katawhan, nagkabuhi subong sang pagkabuhi ni Jesus,kag niyan napatay sa Krus, gindala sa Iya kaugalingon ang silot para sa aton sala. Paano bala nga makabig ini nga maayong balita?`