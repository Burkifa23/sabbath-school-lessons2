---
title:  'Si Jesus: Bilang Sampaton nga	Manunudlo'
date:  24/10/2020
---

### Basaha para sa Pagtuon sini nga Semana
Heb. 1:1–4;  2 Cor. 4:1–6; Juan 1:14, 18; 14:1–14; Fil. 2:1–11;  2 Cor. 5:16–21.

> <p>Salauluhon nga Teksto</p>
> "6 Ang Dios nga nagsiling, “Halin sa kadulom magasiga ang kasanag,” amo man ang nagpasanag sang amon mga hunahuna agod mahangpan namon kon ano ang gahom nga iya ginpakita paagi kay Cristo. (2 Corinto 4:6 )"

Si Billy Graham nagasugid sang istorya nahanungod sang iya  pagbisita  sa mga soldado sa tinukod nga hospital sa wayang sa diin kaupod nila ang  ila Heneral. May isa ka lamharon nga soldado nga yara sa malubha nga kahimtangan bangod sa tuman nga pagkasamad kag pilas sa iya lawas kag nagahapa sa isa ka kasangkapan  nga human sa trapal kag salsalon.”Ang Doktor naghutik kay Graham,  Indi ako sigurado kon makalakat pa sya liwat.” Ang soldado may ginpangabay sa Heneral.: “Sir, nagpakig-away ako para sa imo, apang wala pa ako makakita sa imo. Mahimo ko bala makita ang imo nawong?” Gani ang heneral nagsuhot sa idalom sang ginahapaan sang amo nga soldado,kag nagpakigsugilanon sa iya.  Samtang nagatan-aw si Graham sa ila , nakita niya ang luha sang soldado nga nagtulo sa guya sang Heneral.

Sa panahon sang pagkabun-ag  ni Jesus , ang  katawhan ,nagahigda nga nagalulubag, pilason, kag duguon nga nagakinahanglan sang makapaayo nga pagtulok sang Dios. Daw kasubong nga ang katawhan nagapakilooy, “ O Dios, mahimo bala namon makita ang imo nawong? Pinaagi sa pagpadala  sang Iya Anak sa sini nga Planeta, ang Amay nagpadala sang Sampaton nga Manunudlo sa isa ka misyon: Sa pagpakita sang Iya nawong sa Katawhan.

Sugod sadto, may yara na kita makatilingala nga pribilehiyo nga makilala ang himaya sang Dios sa nawong ni Jesukristo face” (2 Cor. 4:6, NKJV).

Samtang ginatulok naton ang Sampaton  nga Manunudlo sa Iya pagpanlakaton sa Duta, ano ang matun-an naton gikan sa Iya?

_Ton-I ang leksyon sini nga semana sa paghanda para sa Inugpahuway,  Oktubre 31._