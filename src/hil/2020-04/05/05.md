---
title:  Ang Sampaton nga Manunudlo kag Pagpasag-uli
date:  28/10/2020
---

Ang tawhanon nga mga relasyon sing masami nagakawasak. Nagakatabo nga kita nangin malayo sa isa kag isa. Ang tawo nga sadto aton pinakamalapit nga abyan,sa isa ka tion, nangin indi na naton masaligan.  Apang, inang nabuong nga relasyon, mahimo mapanumbalik. Kon ina mahanabo, makaeksperiensya  kita sang pagkamakatilingala sang pagpasag-uli. Duitay lang sang tawhanon nga ekperiensya ang may katam-is kaangay sini.

`Paano ang pagpasag-uli napasad sa kasingkasing sang Pagpakatawo ni Cristo kag sang iya katungdanan bilang Sampaton nga Manunudlo? 2 Cor. 5:16–21`

Kon nagabatyag kita sang pagpakamaayo sa tion nga  ang aton relasyon sa aton isigkatawo napasag-uli, daw ano pa gid ayhan  kadako sang aton batyagon nga pagpakamaayo kon kita makapasag-uli sa Dios?

Sa 2 Corinto 5:16-21, si Pablo nanginmaathag tuhoy sa kon sin-o ang nagahimo sang pagpasag-uli- Ang Dios nga Amay naghimo sa pagpanguna sa pagpanumbalik sang aton nabu-ong  nga relasyon sa Iya. Kag ginhimo Niya ining buluhaton sa Pagpasag-uli “pinaagi kay Cristo.” (2 Cor. 5:18, NRSV). “ Ang Dios yara kay Cristo nga nagapasag-uli sang kalibutan sa Iya Kaugalingon” (2 Cor. 5:19, NKJV).

Sa liwat, bisan pa, indi kita dapat nga manugangkon lang sang kalipay sang Pagpasag-uli.  Dapat kita  magtuon gikan sa aton Sampaton nga Manunudlo. Sa Iya Pagpakatawo, si Jesus nagpakigbahin sa buluhaton sang Pagpasag-uli. Kag kita man, ginaagda sa pagpakigbahin sa sini. Ang Dios nagpasag-uli sa aton sa Iya kaugalingon pinaagi kay Cristo. Kag subong kita, kaupod kay Pablo, ginahatagan sang “ magpanghikot sang pagpasag-uli ” (2 Cor. 5:18).

Ang Colosas  1:15–20 isa man sang pinakadaku nga dinalan sang Bag-ong Katipan  tuhoy sa Pagpakatawo ni Cristo. Sa masunson ginahunahuna ini  nga kalantahon, ang nahauna nga bahin sini nga dinalan nagasugid sang bahin ni Cristo sa pagpanuga. (Col. 1:15–17),samtang ang ulihi nga bahin nagtumod sa bahin ni Cristo sa pagpanubos (Col. 1:18–20). Pinaagi sa bahin ni Cristo bilang Manunuga-Manunubos, ang Dios nagpasag-uli sang  tanan nga butang sa Iya kaugalingon. Ang buluhaton sang Pagpasag-uli  nga ginbuhat sang Dios pinaagi kay Cristo makabig naton nga ispirituhan kag tuman kadako nga nagasakop sa tanan nga butang, bisan sa duta ukon sa langit, nga nagapakighidaet paagi sa dugo sang Iya krus. (Col. 1:20, NRSV).

Bisan pa indi naton matupungan ang tuman kadako nga nasakupan sang buluhaton sang Sampaton nga Manunudlo bilang manugpasag-uli ginaagda kita nga magpakigbahin sa “pagpanghikot sa pagpasag-uli” sa aton kaugalingon nga nasakupan.(2 Cor. 5:18).

Amo ayhan ini ang yara sa hunahuna ni Jesus sang sya nangamuyo, “ Subong nga ginpadala mo ako sa kalibutan amo man ginpadala ko sila sa kalibutan” (Juan 17:18, NKJV)?

`Ano ang praktikal nga mga paagi nga mapabanaag naton ang Katungdanan sang Dios bilang Manugpasag-uli?`

`Ina, sa ano nga sitwasyon subong, ( kon may ara) nga makabulig ka sa mga tawo nga makapasag-uli sa isa kag isa?`