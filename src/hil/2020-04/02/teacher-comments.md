---
title:  Ang mga guro ay nagsabi
date:   09/10/2020
---

### Bahin I: Kabug-usan nga Pangtan-aw

“Sa pagkamatuod, ang kabuhi mismo isa ka eskwelahan.” Gani, ang leksyon nagasugod kag nagapadayon sa pagpakita nga ang pamilya amo ang aton unang hulot-eskwelahan. Wala sang bata nga masyado ka lamharon sa pagpamati nahanungod sa pagkaayo sang Dios. Ang mga kalantahon kag mga pagpangamoyo sang pagkadaku sang Dios kinahanglan magasugod sa kilid sang kona kag magapadayon tubtub sa lulubngan.

Si Adan, Eva, Cain, kag Abel, upod sa ila mga asawa, napasidunggan subong una nga panimalay sa sini nga kalibutan. Daw ano kabudlay para sa aton sa paghunahuna kon daw ano nga pagdamu sang katawhan sa kasaysayan sa pagtan-aw nga mangin ka### Bahin Ikaw sa lamisa sa ti-on sang pagpamahaw! Ang Katamnan sang Eden, labing matahom apang indi puede makadtoan, sarang sa gihapon makita, indi na kinhanglan imitlang ang nagabantay nga manugtunda kag ang iya nagakalayo nga espada. Wala sing pagpangduhaduha ang makatilingala nga himaya sini nga talan-awon makadul-ong sang walay katapusan nga mga palamangkotanon sang duha ka mga bata. “Ang Manunuga nga Dios ang naghimo sina” among mangin sabat sang mga nagaalangot nga ngaa-kag-paano nga mga palamangkotanon nga nagatuhaw gikan sa mausisaon nga hunahuna sang mga bata. Ang sabat ni Adan kag ni Eva mahimo nga nabasi sa mga nahanabu nga nasaksihan sang ila mga mata kag personal nga inagihan kag pagpakig-upod sa sining Manunuga nga Dios. Mahimo nga sila may dumaan nga maayong balita nga igahambal nahanungod sa balaan nga bata nga matawo sa pagdugmok sang ulo sang man-ug, apang nagkinahanglan sang Iya kaugalingon nga pag-antos (Gn.3:15), agud sa pagdala sang pinimalay sang katawhan pabalik sa Katamnan nga amo yadto ang nagakadapat. 

Ang laragway sang pagkabata sining balaan nga bata kag ang Iya edukasyon sarang mapasad basi sa una nga mga kapitulo sang Lucas kag Mateo. Ini nga laragway nagahatag sang pagpalig-on sang bili sang edukasyon subong nga si Jesus nagkuha sang kahigayonan sa pag-angkon sini gikan sa Iya langitnon nga Amay, kag sa pagtudlo sang pagkasaserdote sa templo (Lucas 2:41-51).

Ang leksyon nagapasanag sang komunikasyon, ang alagyan sa diin ang edukasyon naghalin. Ini nagahimo sang importante nga punto nga ang pagtukod sang mga relasyon amo ang yabi nga kinahanglanon para sa epektibo nga komunikasyon kag pagtudlo. Ini nga hunahuna dugang nga ginasaysay sa ubaos.

### Bahin II: Komentaryo

Indi naton sarang maminos ang impluwensya sang pamilya. Sa literal ini ang nagahimo sa aton kon sin-o kita karon. Bisan ang mga pamatan-on nga nagarebelde batok sa bisan anong bagay ang iya pamilya nagatindog tungod sia gindihon sang pamilya, sa sini nga bahin pinaagi sa pagpamatok sang sa pagpanugyan. Apang kita nagalaum nga ang aton mga panimalay amo permi ang may control sang edukasyon nga magaaman sa aton sa pagkadiosnon, mabakod nga kahimtangan sang balatyagon kag pagpakigrelasyon, mga pagpaninguha sang kinaalam kag pagtrabaho, kag kaayohan paglawas. Ang kada isa sadtong mga topiko sarang magadul-ong sa aton sang subra nga lulan; gani, ang leksyon nagahatag sang yabi nga panghunahuna, nga kon kaisa indi naton natalupangdan, nga kinahanglanon para nga ang edukasyon  sa tanan nga bahin mangin epektibo-ang pagkakinahanglanon sa pagtukod sang mga relasyon. Ang kaangtanan sa tunga sang manunudlo kag mga tumuloon, mangin ini man sa tunga sang mga ginikanan kag mga kabataan ukon sa mga manunudlo kag mga estudyante, among nagapasiguro kon ang epektibo nga pagtuon nahanabo.

**Ang mga relasyon kag ang Pagpatubo sang Bata**

Madamo nga mga ginikanan ang malinaumon nga ang timprano nga pagpanudlo sang ila mga kabataan sang Adventista nga mga talaksan, pagtulon-an, kag estilo sang pagkabuhi magadul-ong sa ila nga mangin matutum nga mga Adventista sa ila paghamtong nga ang ila pagkatutum sa Dios kag sa iglesia magabuyok sa ila para sa bug-os nga paggpangalagad. Apang, sa madamo nga mga ginikanan ini nangin kapaslawan, indi lamang nga ang ila mga kabataan wala magpabilin nga mga Iglesia Adventista del Septimo Dia sa tinuig sang ila pagkapamatan-on, sila wala na gid nagpabilin sa ila pagtoloohan subong Kristohanon. Ang ila walay pagpugon nga estilo sang moralidad naglabaw pa sa ila mga kaupod nga wala gid mapatubo sa Cristohanon nga mahanas. Anga mga paglaum sang mga ginikanan napukan, kag sila nagpabilin nga may kalibog kon ano ang nahanabo kag diin sila nagsayop. 

Madamo nga mga pamilya ang sinsero nga nagahimo sang kon ano ang ila nabal-an nga maayo sa pagpadaku sang ila mga kabataan, nga nagaani sang indi sono sa ila ginapaabot. Sa pagkamatuod, may madamo nga mga bagay nga makadul-ong sa mga kabataan sa pagsikway sang ila edukasyon subong mga Adventista. Apang para lamang sa mga Adventista nga mga kabataan, atong tugotan subong mga ginikanan ang pagpamangkot sang mabudlay nga mga palamangkotanon sa ralasyon kon ano ayhan ang nangin sayop.

Daw ano ayhan kasunsun ang tagsa ka mga ginikanan kag mga kabataan nagaestoryahanay sa mga bagay sa tagiposoon? Ang bata bala nagabatyag sang kasegurohan sa pagsugid sang iya mga paglaum, kahadlok, kag mga kagamo sa iya mga ginikanan? Ang mga ginikanan bala padayon nga nagadayaw sa ti-on nga ang iya bata nakahimo sing maayo, ukon ang bata makabati lamang sang mga pagsaway kon sia makahimo sing sayop? Ang mga ginikanan bala mapailubon sa ti-on nga ang bata masandad samtang sia nagatuon sang bag-o nga mga buluhaton ukon mga katungdanan? Ang mga ginikanan bala nagapahayag sang pagkamainunungon sa ila kabataan, sa pagdumdum kon daw ano ang ila inagihan sang sila mga bata pa? Ang mga ginikanan bala sing may kalolo nagagiya sang ila mga kabataan sa pagpakigrelasyon sa Dios? Ukon sa baylo ila lamang ginapasapayan ang reliyoso nga pagtudlo? Ang mga ginikanan bala may kasegurohan kag hamtong na sa pagdawat sa ila mga kabataan kon sila nakahimo sing sayop kag sa pagpangayo sing pagpasaylo? Ukon ila ginahuptan ang pagpanabon sang pagkahimpit apang makita ang ila sayop? Ang mga ginikanan bala nagpa-in sang ti-on para sa paghatag sang ila presensya sa ila mga kabataan? Naghampang man bala sila upod sa mga kabataan? Ang pagtahod bala ginapatubo kag naangkon sa tunga sang ginikanan kag bata? Ang mga ginikanan bala nagamit sang disiplina sa matawhay, kag kontrolado nga palibot, ukon dala sang balatyagon sang pagka-impito ukon kaagig? Sila bala nagaintiendihanay sa pulong kag binuhatan sang gugma kag may malumo nga pagkabalaka sa bata, agud nga ang bata makahibalo nga sila nagahigugma saw ala sing kondisyon? Kag may madamo pa....

Importante ini nga mga palamangkutanon. Bisan daw ano ka tutum sang mga ginikanan sa pagtanum sa pagtudlo sang reliyoso nga mga  pagtulon-an Adventista sa ila mga kabataan, kon ang alibutod nga isyo sang mga palamangkutanon sa babaw wala masakop sa ila pilosopiya sang pagkaginikanan, mahimo nga ini tanan mangin walay pulos. May mga tini-on nga kinahanglan naton ibutang ang aton basihan nga mga libro, magpundo sa aton mga hilikuton, kag, sa baylo, magahatag sang bilidhon nga mga ti-on pasa sa aton mga bata. Magbutang sang ti-on sa relasyon, kag ang resulta sini among epektibo nga edukasyon, nga nagatapos sa bug-os nga pagpanugyan kay Cristo sa bug-os nga kabuhi kag kabuhi nga walay katapusan.

“Ang mga ginikanan kag mga manunudlo yara sa katalagman sa pagmando kag pagdikta sang subra, samtang sila napaslawan sa paglambot sang nagakaigo sa ila sosyal nga relasyon sa ila kabataan ukon mga estudyante. Ila ginahuptan ang labi nga antad, kag nagagamit sang ila awtoridad nga mabugnaw, walay pakig-unong nga paagi, nga nagapapalayo sang baylo sang pagdaug sang pagsalig kag gugma. Kon ila permi tipunon ang mga kabataan palapit sa ila, kag magpakita sang ila interes sa ila ginahimo, kag bisan pa sa ila mga hampang, ila madaug ang gugma kag pagsalig sang ila gagmay nga mga kabataan, kag ang leksyon sang pagtahod kag pagkamatinumanon mas labing handa sila sa pagtuon; kay ang gugma among pinakamaayo nga manunudlo. Ang kasubong man nga interes nga ginapahayag sa mga pamatan-on maangkon man sang subong nga mga resulta. Ang lamharon nga tagiposoon madali magsabat sang pagtandog sang pagpamainunungon.”—Ellen G. White, Fundamentals of Christian Education, p. 58.
 
**Si Jesus kag ang Eskwelahan sang mga Rabbi sa Jerusalem**

Ang record sang pag-atubangay sa tunga sang bata nga si Jesus kag sang mangin-alamon nga mga doctor sang kasugoan sang mga Judeo sa panahon sang iya pagbisita sa panahon sang paskwa sa Jerusalem malip-ot apang undanon. “Sa tapus ang tatlo ka adlaw nakita nila sia sa templo, nga nagalingkod sa tunga sang mga manunudlo, nga nagapamati sa ila kag nagapamangkot sa ila; kag ang tanan nga nakabati sa iya naorongan sa iya paghangup kag sa iya mga sabat. (Lucas 2:46, 47). Gani, ano ang nakahimo kay Jesus nga nangin modelo nga estudyante? Sa pagkuha sang mga kasanag sa pamangkot, aton tan-awon ang masunod nga mga pahayag halin kay Ellen G. White: “Sa sadto nga adlaw ang hulot nga nagaangot sa templo ginpahanungod subong balaan nga buluthoan, sono sa sulondan sang eskwelahan sang mga propeta. Sa sining duug ang mga nagapangulo nga mga rabbi upod sang ila mga estudyante nagatipon, kag ang bata nga si Jesus nagkari. Nagpahamtang sang Iya kaugalingon sa tiilan sang mga maalam, may magatinun-an nga mga tawo, Sia nagpamati sa ila pagtudlo. Kaangay sang isa nga nagapangita sang kaalam, Iya ginpamangkot ining mga manunudlo nahanungod sa mga tagna, kag sang mga panghitabo nga nagatudlo sa pag-abot sang Mesias.

“Si Jesus nagpresentar sang Iya kaugalingon subong sang isa nga ginauhaw sang ihibalo nahanungod sa Dios.... Ang mga doctor nagbalikid sa Iya nga may mga pamangkot, kag sila natingala sang Iya mga sabat. Upod sang pagpaubos sang isa ka bata Iya ginsulit ang maga pulong gikan sa Kasulatan, naghatag sa ila sing madalum nga kahulogan nga wala ginahunahuna sang mga maalam nga mga tawo. Kon ginsunod yadto, ang mga linya sang kamatuoran nga Iya ginpakita sarang makadul-ong sang isa ka pagreporma sang reliyon sa sadtong adlaw. Ang madalum nga interes sang espiritohanon nga mga butang mahimo nga napukaw; kag sang si Jesus nagsugod sang Iya ministeryo, madamo unta ang naaman sa pagdawat sa Iya. 

“Ang mga rabbi nakahibalo nga si Jesus wala natudloan sa ila mga eskwelahan; apang ang Iya paghangop sang tagna naglabaw sang sa ila. Sa sining mahunahunaon nga bata sang Galilea ila nahantupan ang daku nga saad. Sila naghandum nga Sia mangin ila gintutun-an, agud nga Sia mangin manunudlo sa Israel. Buot nila nga sila ang magapatigayon sang Iya edukasyon, nagabatyag nga ang isa ka kinaandan nga panghunahuna mapaidalom sa ila pagdihon.

“Ang mga pulong ni Jesus nagpanghikot sang ila kasingkasing nga wala natandog sang mga pulong gikan sa tawhanon nga mga bibig.... Ang lamharon nga kaugdang kag bugay ni Jesus naghuklas sang ila mahigko nga mga hunahuna. Sa wala matalupangdi ang ila mga hunahuna nabuksan para sa pulong sang Dios, kag ang Balaan nga Espirito nagpakig-hambal sa ila mga tagiposoon.”—Ellen G. White, The Desire of Ages, pp. 78–80. Ang tagsa ka Cristiano nakahibalo nga si Jesus among Manunudlo sang tanan nga mga manunudlo, apang paano Sia nga sing masami ginakilala nga isa ka estudyante sang tanan nga mga estudyante?

Gani, ano ang nakahimo kay Jesus nga nangin ehemplo nga estudyante? Sia may ara nga pagkamausisaon kag kagutom sa pagkilala sa Dios nga nakahimo sa Iya nga isa ka maid-id nga tigpalamati. Sia nagapamangkot, nagapakita nga Sia aktibo, indi lamang pakulahaw nga manugtuon. Wala man Sia nagaduhaduha sa paghatag sing sabat. Sia nakahibalo nga sarang Sia mabiktima kag ang Iya hunahuna igabaliwala sa paghukom sang iban, pagasawayon, ukon dayawon. Ini naghatag sa Iya sing kalinong nga Iya kinahanglan sa ti-on, subong isa ka hamtong, ang Iya mga pulong magadala sing mga akusasyon nga Sia nademonyohan (Juan 8:48) kag magatawag sang Iya kamatayon (Juan 8:40). Apang sa isa ka Bata nga nagahambal nahanungod sa Dios gikan pa sang Sia 12 anyos (seguro mas temprano pa), Indi Sia sarang malandas. Ang maayo nga mga estudyante permi nagahimo sang labing maayo nga mga manunudlo.

### Bahin III: Pag-aplikar sa Kabuhi 

Bisan ang pamilya among una nga hulot klasihan, wala sing makaseguro nga ini mangin maayo. Mahimo nga may madamo nga mga butang nga aton kinahanglan biyaan gikan sa aton mga pamilya. Kon kita maswerte, makasaghaw kita sing diotay (ukon mas madamo) nga maayo nga mga prinsipyo nga aton mahuptan sa aton bilog nga kabuhi. Diskusyoni ang iban sini nga mga isyo sa inyo klasi sa Eskwela Sabatika sa katuyoan nga mapakita kon paano ang Dios nagabulig sa aton sa pagdumala sang mga maayo kag mga malain nga mga inagihan sa aton kabuhi sa panimalay.

1. Anong mga negatibo nga mga sulundan sa sulod sang inyo panimalay nga imo ginahambal sa imo kaugalingon nga indi nimo pagtudlo sa imo kaugalingon nga lamharon nga pamilya? Sa ano nga paagi ang Dios kag ang Kasulatan nagabulig sa imo sa pagkilala sadto nga mga sulundan? Ano nga mga kasanag ang imo nga naangkon nga nagatudlo sa imo sa paglikaw nga ini sila masulit?
2. Kilalaha ang mga pamaagi nga ang Dios nagdul-ong sang mga kalisdanan sa imo gikan sa kulang-sa-agakabagay sa kabuhi sa pamilya kag nagdala sing kaayohan.