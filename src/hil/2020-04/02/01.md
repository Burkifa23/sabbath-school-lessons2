---
title:  The Pamilya
date:  03/10/2020
---

### Basaha para sa Pagtuon sini nga Semana
Gen. 3:1–15, 2 Cor. 4:6, Lucas 1:26–38, Mateo. 1:18–24, Efeso. 4:15, 1 Juan 3:18, Deuteronomio 6.

> <p>Salauluhon nga Teksto</p>
> “Anak ko, pamatii ang pagtudlo sang imo amay, kag indi pagbayai ang kasogoan sang imo iloy;” (Hulubaton 1:8).

Subong tawhanon nga tinuga, kita padayon (ideally) nga nagatuon. Sa pagkamatuod, ang kabuhi mismo isa ka eskwelahan.

“Gikan sa labing una nga mga panahon ang mga matutuma sa Israel naghatag sang daku nga kabalaka sa edukasyon sang mga pamatan-on. Ang Ginoo nagtudlo nga bisan gikan sa pagkalapsag ang mga kabataan kinahanglan matudloan sang Iya pagkaayo kag sang Iya pagkadaku, ilabi na sa ginpahayag sa Iya kasugoan, kag ginpakita sa kasaysayan sang Israel. Ang kalantahon kag ang pangamoyo kag mga leksyon gikan sa mga Kasulatan pagadawaton sang bukas nga hunahuna. Ang mga amay kag mga iloy magatudlo sang ila mga kabataan nga ang kasugoan sang Dios ano ang kapahayagan sang Iya kinaiya, kag kon sila magadawat sang mga prinsipyo sang kasugoan sa ila tagiposoon, ang dagway sang Dios maukit dira sa hunahuna kag kalag. Kadamoan sang mga pagpanudlo pinaagi lamang sa pulong; apang ang mga pamatan-on nakatuon man sa pagbasa sang mga sinulatan sa Hebreo; kag ang mga sinulatan nga mga linukot sang Daan nga Testamento sang mga Kasulatan nabuksan sa ila pagtuon.”—Ellen G. White, The Desire of Ages, p. 69.

Para sa kalabanan nga kasaysayan sang katawhan, ang edukasyon kalabanan nagakahanabo sa puloy-an, ilabi na sa una nga mga tuig. Ano ang ginahambal sang Biblia nahanungod sa edukasyon sa panimalay, kag ano nga prinsipyo ang aton makuha gikan sa sini para sa aton kaugalingon, sa bisan ano nga kahimtangan nga may ara kita?

_* Tun-i ang leksyon sa sini nga semana sa pag-aman para sa Sabado, Octobre 10._