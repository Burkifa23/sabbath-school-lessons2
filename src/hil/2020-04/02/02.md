---
title:  Ang Una nga panimalay
date:  04/10/2020
---

Wala kita sing madamo nga mga detalye nga nabaton-wala, sing matoud-sa una nga mga pinanid sang Kasulatan nahanungod sang klase sang edukasyon sa panimalay nga nahanabo sa una nga mga inadlaw sang kasaysayan sang katawhan, apang aton masiguro nga yara sa estraktura mismo sang pamilya nga ang edukasyon ginahimo sadto anay.

“Ang Sistema sang edukasyon nga ginpundar sa Edennasentro dira sa panimalay. Si Adan ‘ang anak sang Dios’ (Lucas 3:38), kag nagikan sa ila Amay nga ang mga kananakan sang Labing Mataas nakadawat sang pagpanudlo. Ang ila, sa labing matuod, isa ka eskwelahan sa pauloy-an.”—Ellen G. White, Education, p. 33.

Kag bisan pa wala kita sing sibo gid nakahibalo kon ano ang gintudlo, aton sarang maseguro nga ini may kahibtanan sa mga kalatingalahan sang pagpanuga kag, sa tapos sang sala, ang plano sang kaluwasan.

`Ano ang ginatudlo sang masunod nga mga teksto, kag ngaa nga ini sa pagkamatuod nangin kabahin sang edukasyon nga ginpahat ni Adan kag Eva sa ina mga kabataan? Genesis 1–2, Gen. 3:1–15, 2 Cor. 4:6, Lucas 10:27, Gal. 3:11, Bugna. 22:12.`

“Ang Sistema sang edukasyon nga ginpundar halin sa ginsuguran sang kalibutan among nangin modelo sa tawo tubtub sa umalabot nga ti-on. Kasubong ilustrasyon sang iya mga prinsipyo isa ka modelo nga eskwelahan ang Garden sang Eden, ang puloy-an sang aton una nga mga ginikanan.”—Ellen G. White, Education, p. 20.

Ang Cristohanon nga edukasyon amo ang pagkatutum sa pagedukar sang mga panimalay kag mga miembro sa pagtulon-an, pagsimba, pagpanudlo, paghiliupod, pagpangwali, kag pag-alagad. Ang puloy-an amo nga sa diin ikaw makapangalagad sa mga miembro sang panimalay nahanungod sa gugma kag mga saad sang Dios. Diri sini ginapakilala si Jesus sa mga kabataan subong ila Ginoo kag manluluwas kag abyan, kag diin ang Biblia ginabayaw subong Pulong sang Dios. Sa pamilya imo ginapakita ang sulundan sang maayo nga pagpakigrelasyon sa langitnon nga Amay.

Sa Genesis 4:1-4, yara si Cain kag si Abel nga nagadala sing halad sa Ginoo. Aton sing matuod mahunahuna nga ila nahibaloan ang kahulugan kag pagkaimportante sang mga halad subong kabahin sang ila edukasyon sa panimalay nahanungod sa plano sang kaluwasan. Siempre, ang estorya nagapakita, nga ang maayo nga edukasyon wala tanan nagadul-ong sa isa ka resulta nga aton ginalauman.

`Kona no man ang kahimtang sang imo puloy-an, ano nga mga pagpili ang imo sarang mahimo agud nga ini manginpalibot sa diin ginatudlo kag ginakabuhi ang kamatuoran?`