---
title:  Dugang nga Pagtuon
date:  09/10/2020
---

Basaha ang Ellen G. White, “Preparation,” pp. 275–282 in Education; “Cooperation,” pp. 283–286 in Education; “Discipline,” pp. 287–297 in Education.

“Yara sa mga amay subong man sa mga iloy natungtung ang isa ka katungdanan sang temprano kag sa ulihi nga paghanas sang bata, kag sa mga ginikanan ang pagkinahanglan sang mahinalungon kag maid-id nga pagpangandam labi nga kinahanglanon. Antes nila dawaton ang posibilidad sang pagka-amay kag pagka-iloy, ang mga lalaki kag babayi kinahanglan makahibalo sang kasugoan sang pisikal nga pagtubo…; Ila man dapat mahangpan ang kasugoan sang mental nga pagtubo kag paghanas moral.”—Ellen G. White, Education, p. 276.

“Ang buluhaton sang pagbinuligay kinahanglan magsugod mismo sa amay kag iloy, dira sa kabuhi sa puloy-an. Sa paghanas sang kabataan sila may tingub nga responsibilidad, kag kinahanglan ini among ila nagapadayon nga buluhaton nga himoon sing tingub. Kinahanglan sila magsunod sa Dios, mangayo sang bulig gikan sa Iya sa pagsakdag sa ila.... Ang mga ginikanan nga nagahatag sini nga paghanas indi kinahanglan masapwan nga nagamulay sa manunudlo. Ila nabatyagan nga ang interes sang ila kabataan kag ang hustisya sa eskwelahan nagakingahanglan nga, kon posible, ila mapabilin kag mapasidunggan ang isa nga nagapakigbahin sa ila responsibilidad.”—Ellen G. White, Education, p. 283.

**Mga Pamangkot nga Pagadiskusyonan**

`Kon may kabataan man kita ukon wala, kita tanan nagaluntad kasubong nga yara sa isa ka balay, kag kita tanan nagaalangot man sa isa kag isa. Ano ang imo natun-an gikan sa leksyon sa sini nga semana nga makabulig sa imo sa pagpakig-angot upod, ukon bisan sa pagpanaksi, sa iban, mangin sa duug nga ikaw nagapuyo ukon bisan diin?`

`Kita masami nagatan-aw sang isa ka edukasyon subong maayo nga butang. (Tapos ang tanan, sin-o ang magapamatok sang edukasyon?) Apang amo gid bala ini perme? Ano ang mga ehemplo nga nagapakita nga ang edukasyon ginapatiko kag nangin isa ka butang nga malaut? Ano ang aton matun-an gikan sadtong mga negatibo nga mga ehemplo nga makabulig sa aton sa paghimo sang edukasyon nga isa ka maayo nga butang?`

`Subong sa ginsaysay sa pagtuon sang Mierkoles, kita tanan gihatagan sang dulot sang hilway nga kabubut-on. Sa madugay o madali, kon ang kabataan mahimong mga pamatan-on ukon mga hamtong, sila magahimo sang ila kaugalingon nga desisyon nahanungod sa Dios nga gintudlo sa ila sa bug-os nila nga pagkabuhi bilang mga lamharon. Ngaa kinahanglan ang tanan nga mga ginikanan-kag ang bisan sin-o, sing matuod-nga nagatinguha sa pagsaksi sa iban kag pagtudlo sa iban sang maayong balita perme maghunahuna sining kamatuoran sang nahanungod sa hilway nga kabubut-ona?`