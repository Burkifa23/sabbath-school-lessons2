---
title:  Ang Katungdanan sang Ginikanan
date:  07/10/2020
---

**“Mga amay, dili ninyo pagpaakiga ang inyo mga anak, kondi sagura sila sa disciplina kag sa pagtudlo sang Ginoo.” (Efe. 6:4).**

**“Ang babayi nga takus sin-o bala ang makakita? Kay ang iya bili lahaw pa gid sa mga rubi.” (Hul. 31:10).**

Ang mga ginikanan may tumalagsahon katungdanan. Ang amay amo ang ulo sa panimalay, kag ang pamilya amo katamnan iglesia, eskwelahan, kag katilingban. Kona ng amay maluya, iresposable, kag walay-ikasangkol, niyan ang panimalay, iglesia, eskwelahan, kag katilingban magaantos sang mga resulta. Ang mga amay kinahanglan magtinguha sa pagpakita sang bunga sang Espirito- “gugma, kalipay, paghidait, pagbatas, pagkalolo, pagkaayo, pagkatutum, pagkamapainubuson, pagpugung sang kaugalingon” (Gal. 5:22, 23).

Subong man ang mga iloy, may ara sing pinakaimportante nga papel sa tanan nga katilingban. Sila may daku nga inpluwensya sa pagdihon sang pamatasan sang ila mga kabataan kag pagpasad sang panimuot kag kinaugali sa puloy-an. Ang mga amay kinahanglan maghimo sang tanan nga ila masarangan sa pagpangabudlay upod sa mga iloy para sa edukasyon sang ila kabataan.

`Ano ang sarang matun-an sang mga amay kag mga iloy gikan sini nga mga teksto? Efe. 5:22, 23, 25, 26; 1 Cor. 11:3; 2 Cor. 6:14; Rom. 13:13, 14; 2 Ped. 1:5–7; Fil. 4:8.`

Ang Cristohanon nga mga ginikanan may moral nga obligasyon sa paghatag sang biblikanhon nga ehemplo ni Cristo kag ang iglesia pinaagi sa ila pagginawi. Ang relasyon sa kasal isa ka palaangiran sang relasyon ni Cristo sa iglesia. Kon ang mga ginikanan magdumili sa dumala, ukon sila magadumala sa mapintas nga pamaagi, niyan sila nagalaragway sang sayop nga larawan ni Cristo sa ila kaugalingon nga mga kabataan kag sa kalibutan. Ang Dios nagsogo sa tanan nga Cristohanon nga mga ginikanan sa pagtudlo sing makugihon sa ila mga kabataan (tan-awa ang Duet. 6:7). Ang mga ginikanan may katungdanan sa pagtudlo sang ila mga kabataan sa paghigugma sa Ginoo sa ila bug-os nga tagiposoon. Kinahanglan ila itudlo ang pagkahadlok sa Ginoo, ang bug-os nga mahigugmaon nga debosyon kag pagpanugyan sa Iya.

Sa Deuteronomio 6:7, ang mga kaanakan sang Israel ginhatagan sang sibo nga mga instruksion nahanungod sa pag-edukar sang ila kabataan nahanungod sa dalagko nga mga butang nga nahimo sang Dios para sa Iya katawhan. Mangin daw ano man kadaku sang estorya ang mga tigulang kinahanglan magsugid sa ila kabataan, kita, nga nagakabuhi tapos sa krus ni Cristo, may yarang labi ka maayo nga ikasugid, indi bala?

Gani, ang pagpang-ayo ukon paghanas nga aton igahatag isa ka nagapadayon kag aktibo nga hitabo sa diin aton ginabuhos ang kamatuoran sa aton kabataan kag iaman sila para sa ila kaugalingon nga pagpakigrelasyon kay Cristo.

Sa katapusan, kita tanan ginhatagan sang sagrado nga dulot sang kinabubut-on nga kahilwayan. Sa katapusan, kon sila manginhamtong, ang aton mga kabataan manabat sang ila kaugalingon sa atubangan sang Dios.