---
title:  Ang Edukasyon kag Ang Pagtubos
date:  14/11/2020
---

### Basaha para sa Pagtuon sini nga Semana
Gen. 1:26, 27; Isa. 11:1–9; 2 Tim. 3:14–17; 1 4:29–Hari34; John 14:17; 1 Cor. 2:1–16.

> <p>Salauluhon nga Teksto</p>
> Ang bug-os nga kasulatan ginbugna sang Dios kag mapuslanon sa pagpanudlo, sa pagsabdong, sa pagsaway, kag sa paghanas sa pagkamatarung. (2 Timothy 3:16, NKJV).

Ang Biblia nagasugid sang isa ka malawig nga istorya tuhoy sa Dios kag sa Iya katawhan. Kon kaisa ginatulok ini nga istorya sang gugma nga nangin malain. Ukon makabig ini nga istorya sang isa ka Amay kag sang iya rebelde nga mga kabataan, nga sang ulihi nagbalik man.

Sa tinutuyo sining pagtoon sa sini nga semana, aton diskubrehon ang istorya sa Biblia nga may lain nga tema, tuhoy sa manunudlo kag sang iya mga estudyante. Padayon sila nga nagakahulog sa ila mga test, apang sing mainantuson ginapaathag niya ang leksyon sang sulit-sulit, tubtob sang ulihi, may pila nga nakahibalo sini.

Ini nga Istorya sa Biblia indi iban  sa aton tawhanon nga mga istorya nga pamilyar na sa aton, luwas lang sa isa ka bagay.

Ang istorya sang Dios kag sang Iya katawhan masaligan naton  nga may yara matahom nga katapusan, nga maangkon gid ang iya lalambuton. Ang balaan nga bugay para sa iya katawhan nagapasalig sina nga resulta. Ang tawhanon nga katungdanan sa sini nga relasyon sing masami indi mahangpan kag  ginakahadlukan pa  sang madamo nga nagahunahuna nga ini isa ka mabug-at nga lulan. Apang sa pagkamatuod, ang istorya sa Biblia kinahanglanon

Sa  pagpangagda sa paghibalo sa Dios kag paghangop sa iya kabubut-on. Kag matuod gid, ang pagtuon sa pagkilala sa Dios amo ang aton nagapanguna nga sabat sa iya bugay. Indi naton maangkon ina nga bugay pinaagi sa aton pagpangabudlay, apang matun-an naton ini, kag ano ang Kristohanon nga Edukasyon kon  wala sini  ginakabig bilang basehan sa ila pagpanudlo ang pagtudlo nahanungod sa sini nga bugay.

_Ton-i ang leksyon para sa sini nga semana para sa pag-aman sa Inugpahuway, Nobyembre 21._