---
title:  Si Jesus Bilang Manunudlo
date:  16/11/2020
---

Ang Biblia naggamit sang madamo nga terminolohiya sa paglaragway kay Jesus. Sya ang Anak sang Dios, ang Mesias, ang Anak sang Tawo, ang Manluluwas, ang Manunubos, ang Ginoo, ang Cordero sang Dios,  ang pila lang sang mga ngalan nga ginatawag sa Iya. Apang para sa mga tawo nga nakakilala gid sing labi sa Iya sa sulod sang sobra sa tatlo ka tuig nga pagministeryo  sa Publiko sa Judea kag Galilea, isa Sya ka Manunudlo. Ginatawag nila Sya nga “Agalon’, ukon “Rabbi”. Ining duha lunsay nagakahulugan nga “Manunudlo.”

Gani, ang kurso nga Manunudlo kag buluhaton sang pagtudlo,nangin nagakaigo gid nga paagi para kay Jesus agud mahimo Niya ang Iya pagpangalagad.  Kasubong man ang Iya buluhaton sa Pagtubos  kaangay sang buluhaton sang Pagpanudlo.

Dugang pa gid, ini gintagna na sang propeta sang Maayong Balita.

`Basaha ang Isaias 11:1-9. Ano ang ginapahayag tuhoy sa katungdanan ni Jesus nga magpanudlo?`

Isa sang pinakadaku nga tagna sang propeta sa Balaan nga Kasulatan makita sa Isaias 11. Ang bersikulo 1-3, naga pahayag sang manug-abot nga Mesias gamit ang mga terminolohiya sa Edukasyon, Sya nga magadala sang ihibalo, mga laygay, kaalam, kag paghangop. Ang bug-os nga dinalan nagtakop sa isa ka tumalagsahon nga saad: Isaias 11:9 9 Wala na sing may magpanghalit ukon magpangguba sa akon balaan nga bukid. Kay ang mga tawo sa kalibutan mapun-an sang ihibalo parte sa GINOO, subong nga ang dagat puno sang tubig.

Ayhan amo ini ang mga pagtudlo sang Balaan nga Kasulatan nga naghatag inspirasyon kay Ellen G. White sa iya libro tuhoy sa edukasyon nga talupangdon nga ang buluhaton sang edukasyon kag ang buluhaton sang pagtubos isa lang. (tan-awa ang Education, p. 30)

Basaha ang Juan 3:1-3. Si Nicodemus nagtawag kay Jesus nga rabbi, kag iya pagid  nakilala  nga ang dulot sa pagpanudlo ni Jesus nagikan sa Dios tungod sang mga talandaan nga ginhimo ni Jesus, kaangay sang Iya mga milagro kag mga mainalamon nga paghangop sa kahulugan sang kabuhi.  Ginbaton ni Jesus , kon indi man  ang mga pagtawag nga ginhatag sa Iya,  ang ginhalinan sang dulot sang pagpanudlo sang Sya nagsiling kay Nicodemo nga dapat sya matawo liwat  para makita (ukon para makasulod) sa ginharian sang langit. Ini nagakahulugan nga ang awtoridad sa pagpanudlo sa iban, bisan pa sa bahin  ni Jesus, naghalin sa Dios.

Gani, ang pagpanudlo isa ka dulot sang Dios. Ini ginsugo sang Dios, ginsunod ni Jesus, kag ini ginatamod  sadtong nagatudlo  nga ini may balaanon nga awtoridad.

Ano ang aton bahin samtang nakita naton  ang  katumanan sini nga tagna nga ang ihibalo nahanungod Kay Jesus nagalambot na sa palibot sang kalibutan.