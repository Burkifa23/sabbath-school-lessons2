---
title:  Si Moses kag ang  Mga  Propeta
date:  17/11/2020
---

`Basaha ang 2 Timoteo 3: 14-17. Ano ang ginatudlo sini nga mga texto nahanungod sa bahin sang Kasulatan sa Cristohanon nga Edukasyon?`

Ang polong para sa nahauna nga bahin sang Biblia, ang “Torah,”

Kon kaisa ginabadbad nga “ ang kasuguan ” sa isa ka bahin tungod kay may madamo nga kasuguan sa sini nga libro. Apang ang Torah”  nagakahulugan gid nga “ pagpanudlo” ukon “ instruksyon.” Ini nga pagintiende tuman ka lain sa ginahunahuna sang madamo nga  “kasuguan” nga ginatuhoy sa Biblia, kaangay sang mga pagsulundan kag regulasyon nga aton sundon para magpabilin kita sa kaayo kag  bugay sang Dios. Gani,ang kasuguan gintuyo bilang galamiton sa pagpanudlo kon paano magkabuhi sing madinalag-on  kag hilway sa katalagman sa aton pagpakigkatipan nga buot sang Dios para sa aton sang Iya kita gintuga sang ginsuguran.

Ang masunod nga duha ka mga bahin sang Hebreohanon nga Biblia nga amo ang,  mga propeta, nagsugid kon daw ano ang mga katawhan sang Diyos nagpakahanas sa sining mga materyal nga pang-edukasyon kag ginkabuhi ini ( ang una nga mga propeta, ukon mga libro sang maragtas), kag kon ano ang ila nagakadapat nga matun-an sa sini nga mga material pang-edukasyon( ang ulihi nga mgaPropeta.) Ang naulihi nga bahin sang Daan nga Katipan (ginatawag, ang Sinulatan” sa Hebreohanon) napun-an sang mga halimbawa sang madinalag-on kag indi gid tuman ka madinalag-on nga maga manunudlo kag mga estudyante upod ang ila   eksperiensya sang ila  pagtuon kag pagpanudlo.

Halimbawa sang kadalag-an sa pagpanudlo ara sa sini nga mga libro:  Ester, Ruth, Daniel kay Job. Isa sang mga kapaslawan amo ang kay Job kag ang iya apat ka mga abyan. Matuod nga ang libro sang mga Salmo isa ka kalantahon, apang may yara ini tatlo ka mga Salmo nahanungod sa pagpanudlo: Salmo 1,Salmo 37,Salmo 73.

Ang maayong balita napun-an sing mga bagay nga may tinutuyo sa pagpanudlo, ilabi na gid ang mga palaanggiran ni Jesus. Madamo sang mga sinulatan ni Pablo nga nagapanugod sa mabaskog nga pagpahayag sang maayong balita, apang nagatapos sa mga bagay nga nagapanudlo, mga praktikal nga mga leksyon tuhoy sa aton matag-adlaw nga pagkinabuhi bilang mga Cristohanon. Ang tulun-an sang Bugna, puno man sang mga bagay nga nagapanudlo. Halimbawa, ang kabug-usan nga pagpahayag, ang pagbukad sang palaabuton sang Iglesia ni Cristo, ginpahayag sa libro nga ang Cordero sang Dios –si Jesus, ang Sampaton nga Manunudlo langang makabukas. (Bugna 5:1-5)

`Ayhan may pila nga magasiling, nga indi tanan nga mga bagay nga ginatudlo sa libro ni Moses maaplikar sa aton panag-on, kag husto ina. Ang pagpanudlo tuhoy sa mga hari, may yara maathag nga instruksyon nahanungod sa pagpili sang isa nga magadumala sang harianon nga  posisyon. Sa karon, sa pagkamatuod, wala kita nagabutang sang bisan sin-o nga hari sa aton iglesia. Paano naton mahibaluan ang nagkaigo nga pag-aplikar sining tanan nga mga materyal sa pagpanudlo gikan sa  Kasulatan aton panag-on?`