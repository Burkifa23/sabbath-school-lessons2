---
title:  Sa Dagway sang Dios
date:  15/11/2020
---

`Basaha ang Genesis 1:26, 27 kag Genesis 5:1, 3. Ano ang ginatudlo sining mga texto kon paano ang Dios sa ginsuguran  nagtuga sang tawo kag ano ang nahanabu sa katawhan matapos makasala`

Ang dinalan, “ ang dagway sang Dios ” nagbihag sang mga manugbadbad sang Biblia sang pila ka mga siglo? Halimbawa, ini bala nagakahulugan nga ang Dios nagtulok sa salamin  kag gindihon ang iya  bag-o nga tinuga nga mangin kaanggid sa Iya dagway? Ukon ini bala nagakahulugan nga ang mga tawo mas malapit sa dagway sang Dios kon ikumparar sa tanan nga tinuga nga nagakabuhi?  Ukon ini bala nagatumod sa ispirituwal kag kinaalam nga pagkaanggid kag pagkahisanto sa tunga sang Manunuga kag sang Iya tinuga nga katawhan? Ang kasulatan wala nagahatag sang sibu gid  nga pagpaathag sa sini nga ekspresyon bisan pa ang mga iskolar nagkuha  gikan sa Kasulatan sang madamo nga kahulugan  kon ano gid ang buot silingon sini. Apang, nakita naton nga matapos magpakasala,ini nga dagway nagbaylo,sa amo nga bagay

Si Ellen G. White nagsulat nga ang lalambuton sang Edukasyon amo ang pagpanumbalik sa tawo sa dagway sang iya Manunuga.(Education, pp. 14-16)

`Paano ang Edukasyon makapatigayon sinang tumalagsahon nga lalambuton?`

Una, kinahanglan dumdumon naton nga ang Dios naghimo sa aton nga makaangkon sang kaangtanan sa Iya, kaangay sang ginahimo sang ginikanan sa iya kabataan. Gintuga Ya kita suno sa iya dagway, sa amo nga bagay nga ang mga ginikanan may kabataan man suno sa ila dagway.(Genesis 5:1), para mapadaku ya kita subong Iya man kabataan, nga kabahin sang Iya panimalay ; Makapakig-angot sya sa aton kag makahimo sang isa ka nagapadayon nga relasyon sa aton. Ang dagway sang Dios niyan, isa ka  imahen sa aton panghunahuna nga may duha ka  persona, ang isa balaan kag ang isa tawo kag  nangiposible nga magtabuay ang ila panghunahuna. Amo gid sina ang nagakatabo sa edukasyon, una sa puluy-an sa tunga sang ginikanan kag kabataan, kag niyan sa eskwelahan kon ang manunudlo magtal-os  sang buluhaton sang pagpanudlo.

Maathag nga ang Dios nagtuyo sini nga paagi  sang edukasyon, nga pamilyar sa aton sang ginpain ya kita  gikan sa iban nga tinuga nga may kabuhi, kay Sya nagtuga sa aton suno sa Iya kaugalingon nga dagway- ginhimo Niya Ini para matudluan ya kita kag makatuon kita sa Iya , tubtob nga ang Iya dagway (ang Iya panghunahuna) makita sa aton.

Ang istorya sang pagtubos, istorya man sang edukasyon gikan sa pagpanuga pakadto sa Pagpakatawo, kag gikan sa pagpakatawo pakadto sa Pagtuga liwat. Ang Dios bilang Manunudlo, kag ang langit bilang eskwelahan para sa tanan nga kapanahunan. ( Tan-awa ang Ellen G. White, Education, p. 301)

`Ano ang epekto sini nga panghunahuna sa aton pagpakigsaad sa Cristohanon nga Edukasyon sa puluy-an, sa iglesia, sa eskwelahan, sa kolehiyo, kag sa bug-os nga kabuhi?`