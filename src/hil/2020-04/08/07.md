---
title:  Dugang nga Pagtuon
date:  20/11/2020
---

Ang daku nga sugo sa Ebanghelyo(Mateo 28: 18-20) amo ang nagpasugod sang  isa ka mabaskog nga Relihiyoso nga Kahublagan sa bug-os nga kalibutan. Diri ang pila ka mga apostoles or mga misyonero( ining duha may pareho nga kahulugan- ang mga pinadala) nagkadto sa bug-os nga kalibutan kag nagtipon sang mga estudyante, ginhimo nila nga disipulo, pinanawag sila nga magtoo kay Jesus, ginbawtismuhan, kag nagpadayon sa pagtudlo sa ila sang mga bagay nga ginasugo ni Jesus sa ila. Ang talan-awon diri amo ang mga kombertido nga Cristohanon gikan sa iban nga bahin sang kalibutan, nagatiglawas sang nagkalain lain nga kultura kag nagahambal sang lainlain nga lengwahe, matapos magpabawtismo, nagsulod sa eskwelahan kag magsugod sang ila nga pagtuon.  Indi ini kalatilingalahan, kay may madamo pa sila sang dapat nga matun-an.

Ang kabangdanan nga ang mga Cristohanon padayon nga  nagatuon indi lang para makahibalo sang madamo nga bagay  ukon mangin sampaton sa ihibalo , kondi ang Cristohanon nga kabuhi kag pagtoo nagalatom sa tagsa ka bahin sang iya matag-adlaw nga kinabuhi.

Madamo sang mga bagay nga dapat matun-an. Bangod sina ang mga sinulatan sa Bag-o nga Katipan may duha  kaundan nga pagbantala kay Jesus (kon kaisa ginatawag sang Bag-o nga Katipan sang polong  nga kerygma-keh-RIG-ma) kag edukasyon sa tanan nga butang nga dapat matun-an sang mga Cristohanon( kon kaisa ginatawag sang Bag-ong Katipan sa polong nga didache (did-ah-KAY). Ang maayo nga ehemplo sang pagbantala makita sa 1 Corinto 2:2, samtang ang edukasyon nagsugod sa 1 Corinto 4 kag nagpadayon nga may untat untat sa iban nga bahin sang kasulatan.

Ano ang dapat matun-an sang mga Cristohanon? Trabaho, pahuway, isyu sa relasyon, isyu sa komunidad, sa iglesia kag pagsimba,

Ekonomiya, pagka pilantropo , relasyon sa mga awtoridad, mga paglaygay, panimalay, relasyon sa pag-asawahay, kag pag atipan sa mga bata, pagkaon kag pag-aman sini, mga panapton, bisan pa  ang pagtigulang  kag pag-aman sa katapusan sang kabuhi, subong man ang personal nga kabuhi kag ang kabuhi sa sini nga kalibutan. Ang mangin Cristohanon nagakahulugan nga magtuon sining tanan nga mga butang kag iban pa gid. Ang pag-intiende sining mga butang wala naga-abot  sing  kinaandan lang. Dapat ini pagatun-an.

**Mga Pamangkot nga Pagadiskusyonan**

`Ano kaimportante ang buluhaton pang-edukasyon para sa misyon sang iglesia?`

`Ano ang buot silingon ni Ellen G. White sang ginsulat niya ang “ Ang Langit isa ka Eskwelahan” ( Education p. 301)`

`Basaha liwat ang 1 Corinto 2: 1-16 . Tuluka kon ano ang ginasiling ni Pablo sa aton tuhoy sa kon ano ang ginapahayag sang Diyos sa aton pinaagi sa inspirasyon. Hunahunaa ang ginaangkon ni Pablo nga ang mga pangulo kag kaalam sang panag-on mangin walay pulos.  Kon mahimo niya ihambal ini sadto, paano naman ang iban nga “kaalam” sa aton panag-on subong?`