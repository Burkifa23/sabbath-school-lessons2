---
title:  Ang mga guro ay nagsabi
date:   20/11/2020
---

### Bahin I: Kabilogan nga Paglantaw

Ang Edukasyon isa ka bilidhon nga dulot nga indi dapat balewalaon.  Kaangay sang tagsa ka maayo nga dulot nga aton nabaton, kag ini man “ gikan sa ibabaw, kag nanaog gikan sa Amay sang kapawa ” (Santiago 1:17). Maayo ang paghunahuna nga ang Dios may tagipusuon sang isa ka Manunudlo. Ang Manunudlo luyag magpakigbahin sang tanan nga ila nahibaluan sa ila estudyante, kag si Jesus naghatag sa aton sang paagi, agud mapahibalo sa aton nga Sya kag ang Iya Amay subong sina: “kay kon ano ang akon nabatian halin sa akon Amay amo man ang akon ginasugid sa inyo.’(Juan 15:15). Ano ang matabo kon basahon naton ang Biblia pinaagi sa lente sang estudyante - manunudlo nga relasyon. Ano ayhan kon mamati kita sa aton balaan nga Manunudlo, kag pamangkuton kon ano ang buot itudlo sang Dios sa akon sini nga adlaw gikan sa sini nga leksyon. Ang maglakat lakat sa gwa mahimo nga isa ka kahigayunan nga makatuon gikan sa Sampaton nga Manunudlo, kag ginadumdom kon paano niya ginagamit ang kinaugali subong nga pisara. Sa kabug-usan, dapat kita makuntento kag batunon ang papel bilang estudyante kon buot naton apresyaron sing bug-os ang dulot sang edukasyon.

Ayhan, kabahin sang pagpapagsik sang Dios amo ang paghimo sa aton “sa Iya dagway”, agud nga kon magkaangay na ang aton dagway manginmahapos  ang pagpaalinton sang iya gugma kag ihibalo sa aton. Ang leksyon nagahambal sang “ pagtabo sang mga hunahuna”, isa ka balaan kag isa tawhanon, nga nagtugot sini nga pag-ambitanay nga mahitabo.

Bilang  rasyonal (ukon may ikasarang magrason) ang isa sadtong kinaiya  nga nagapain  sa aton gikan sa iban nga tinuga. 

Tubtob diin ang aton pagsandig sa mga pagrason para mahangpan ang plano sang pagtubos?

### Bahin  II: Komentaryo

**Ilustrasyon**

Ini nga leksyon nagapakita sang pagkaimportante nga makita ang Dios sa posisyon sang Sampaton nga Manunudlo kag kita subong nga Iya estudyante. Ang hiyas sang iya purung-purong  amo ang plano sang pagtubos kag pagpasag-uli sining nawala nga kalibutan.Ind lamang kita magtuon sini nga plano, ipakigbahin naton ini sa iban. Ang problema lang amo nga nagadugang ang kabudlay sa pagpalinton sang kamatuoran sang maayong balita sa isa ka kultura  nga wala naga nagapakigbahin sang ila mga ginabanta banta nga amo ang  nagahigot sa Christohanon nga kabug-usan nga pagtan-aw. 

Halimbawa, ang isa ka Cristohanon gusto magpanaksi pinaagi sa pagpakigbahin sang isa ka paborito nga bersikulo sa iya abyan sa kolehiyo apang sang ulihi narealisar niya nga ang iya abyan nagakabig sa Biblia bilang tinipon nga mga patupato nga istorya kag indi gid mapatihan. Ano karon? Kon ang Cristohanon nagalaktaw  sa Biblia kag nagaderetso lang sa pagpaathag kon paano ginpadala sang Dios si Jesus para manginmatay sa aton sala, mahimo nga sugataon sya sang may pagtamay nga panulok bangod sang polong nga sala. “ sala?” ,pangyam-id pa sang abyan. 
 
Ang sala ginakabig nga isa ka konsepto nga  nalipasan na sang uso sugod sang adlaw nga ang relihiyon kontrolado na  sang sosyedad. Naglapaw na kita sa talaksan sang moralidad. Sa isa ka polong, mahimo nga ang sala para sa imo, matadlong para sa iban nga kultura. Ang Cristohanon nagapaninguha  nga mangin kalmado lang, apang sa katapusan nga pagpanikasog nagasiling, Si Jesus ang “ dalan, ang kamatuoran kag ang kabuhi ” kag ang kaluwasan  makita sa Iya kon ikaw nagatoo. Ang abyan, nagsakdag sa iya pinaagi sa pagpikpik sa iya abaga kag nagkomento, nga ang pinakamoderno nga pagtuon  nagapoakita nga ang polong nga “ kamatuoran isa ka makalilibog kag dumaan na  para sa moderno nga panahon”  Ang abyan nagpahayag sang pagkakontento nga ang Cristohanon nakakita sang dalan nga magahatag sa iya sang paghidaet apang siya, ara na sa lain. Nagbulagay sila, kag ang Cristohanon, nabilin nga nagakatingala kon ngaa ang bug-os nga kahigayunan sa pagpanaksi wala nagbunga sa ginapaabot kuntani nga matabo. 

Bisan nga wala magmadinalag-on ang nagligad nga sitwasyon, walay sapayan, may ginpatalupangud ini nga  problema.                                                                                           

Ang problema amo nga may ara duha ka tuhay nga mga bagay nga ginalaygay sa Cristohanon nga iya sundon. Una ,amo  nga ipangamuyo ang iya abyan sa kolehiyo nga makita ang kapawa kag    mahanas ang iya pagtoo bisan pa may tuman kadamo nga mga  mainalamon nga argumento nga maga kumbinsi sa iya nga mangindi . Ang ikaduha , amo nga  magpangamuyo, kag magkonsentrar sa mga topiko nga may kaangtanan sa mataas nga mga pagtoon tuhoy sa literatura, Pilosopiya , gikan sa Biblia ukon  sistematiko nga teolohiya, kasaysayan, pagtoo kag siyensya , kag iban pa nga  suheto nga mahimo makahanda sa iya sa pagtratar sang mga  maduhaduhaon nga pamangkot sang iya abyan. Gani, diin sini? Mangamuyo kag pabay-an na lang, ukon, kuhaon ang kahigayunan sang pagkademokatiko sang mga impormasyon kag ipatigayon nga ma-edukar ang kaugalingon sa labing mataas nga nibel tuhoy sa mga sitwasyon nga matuod nga nagakahanabo, kag magpadayon gihapon  sa pagpangamuyo.

**Magdiskusyon**:

Ipamangkot ining mga ginatudlo nga pamangkot sa ibabaw, sa inyo klase sa Escuela Sabatika, kag kamo makabaton sang mga hanuot nga sabat sa duha ka bahin sang kada isyu. Isa ka dinalan nga indi malikawan nga magatuhaw amo 1 Corinthians 2:1,2 , nga nagasiling 

“Mga utod kay Cristo, sang pagkadto ko dira sa inyo sa pagwali sang mga tinago nga kamatuoran sang Dios, wala ako naggamit sang madalom nga mga pulong ukon madalom nga mga kaalam. 2 Kay gintuyo ko nga wala na ako sing iban pa nga iwali sa inyo kundi si Jesu-Cristo lang kag ang iya pagpalansang sa krus.”  Ang masunod nga bahin, magausisa sang matul-id sa sini nga texto.

**Kasulatan**

Sa una nga balasahon, 1 Corinthians 2:1,2, ang isa makasiling, nga ang nagaisahanon nga  pamaagi sa pagbantala sang maayong balita amo ang pagkilala kay Jesus kag ang Iya Pagpalansang sa Krus. Ang paglikaw argumento nga mainalamon kag may sampaton nga pamolongpolong ayhan maayo nga bagay. Apang may pila ka paandam ini sa aton interpretasyon.  Una, supak ini sa madamo nga mga  sermon sa Binuhatan sa diin ang mahinalungon nga argumento, ebidensya gikan sa kasaysayan, ang logic ,lunsay ginagamit sing epektibo sa pagbuyok sa iban  sa pagkilala kay Jesu-

Cristo Kag sa Iya Pagkabanhaw  (halimbawa; Binuhatan 2, 7) Sa pagkamatuod, sa amo gihapon nga sulat, si Pablo magagamit sini nga mga paagi  sa makapakumbinsi  nga pagsuportar sang kamatuoran sang pagkabanhaw. ( 1Corinto 15). Ang mga masunod nga tal-us kag mga  kontekstuwal nga mga interpretasyon ginatanyag ni J.P. Moreland ang bantog nga Cristohanon nga Apolohista ang pila ka bahin sini, ( JP Moreland, Love Your God with All Your Mind) [Colorado Springs: Navpress, 1997], p. 58).

1.	May yara sayop kag bugalon nga rason nga indi uyon sa pagpalapnag sang maayong balita.  Ang rason  mismo kag ang “ kaalam gikan sa ibabaw ” indi mahimo magpaidalom sa pagpakamalaut, kondi sa iya pag-abusar. Ini nga polong hubris (bugal)nga amo ang kitaon, indi ang hunahuna. Ang Dios nagpili sang mga binuang  (moria) nga mga butang  
2.	makatandog sa tawhanon nga bugal, indi sa rason nga ginagamit sing husto. Halimbawa, ang ideya nga ang Dios Ginlansang tuman kalain kag makapasilabo sang balatyagon  kag  ang mga ispiritu sang Griyego naghukom sini nga makangilil-ad sa moralidad.
3.	Si Pablo nagahunahuna man nga maggamit sang pamolongpolong sang mga Griyego . Ang mga orador nga Griyego, naga angkon sang bugal sa ila kaugalingon bangod sang ila ikasarang sa pagargumento  nga maka kumbinsi sa bisan diin nga bahin sang isyu sa nagakaigo nga premyo. Ang kamaturoan sining mga butang , nanginsegunda lang sa sini nga konteksto, kag ang premyo nagakadto sa kon sin-o ang  ang makahatag sang pinakamatanlas kag pinakabatid nga pamolong polong.
4.	Si Pablo, makabais man sa kakulangan sang tunay gid nga rason para sa pagpaalinton sang maayong balita. Indi possible nga suguran ya ini sa prinsipyo sang lohiko, kag konklusyon, kag niyan magapadayon sa pagkalansang sa krus, kag nabanhaw nga balaan nga Manluluwas. Ang Bugna, ang mga pagpamatuod sang mga apostoles kag mga propeta, ang pagbuyok sang balaan nga espiritu, kag pagtoo, mga importante ini nga sangkap lakip sa rason nga maghimo sang pagpamat-od gikan sa pagkadi-matinoohon  pakadto sa pagpakig-saad kay Cristo. 

May yara pila ka mga bagay nga ginasiling si Pablo nga mabudlay hangpon, (2 Pedro 3:16). Ang konteksto nagabulig. 

Kag, tungod nga makahunahuna kita nga indi sya salimpapaw nga naga supak sang iya kaugalingon nga laygay; Mangin mainalamon gid pirme kon aton talupangdon kon paano sya mismo nagaaplikar sang iya mga laygay kon sya nagasulat ukon naga wali man. Gani, kon sya magsiling, “ Ginawali ko lang si Cristo,” kag Sya nga ginlansang, ” bisan pa ang maabtik nga pagbasa  sang Roma 1-12 nagabulig sa aton sa pagrealisar nga ang iya pagpangwali kay Cristo kag sa Iya  nga ginlansang, mangin katumbas sang ginbalay nga madamol, mabudlay nga nobela, madalom kag mainalamon nga  mga sinulatan nahanungod sa pagtuon tuhoy sa Dios kag sa Iya,  kaangtanan sa kalibutan (teolohiya), nga amo ang ginpatuhuyan sang panahon sang mga iskolar sang pila ka siglo.

Ang kaangtanan sa tunga sang pagtoo, rason, mataas nga teolohiya, pribado nga pagtuon sang Biblia, ang papel sang Balaan nga Espiritu Santo, Ebanghelyo, kag Adventista nga Edukasyon daw madulom pa sa madamo nga Cristohanon.

Madamo ang natingala kon ngaa dapat nila ipadala ang ila mga bata sa pag-angkon sang mataas nga Edukasyon Adventista nga may yara naman sila Biblia, mga sinulatan ni Ellen G. White, Kag Balaan nga Espiritu nga mahimo nila magamit, Ngaa indi kita magtipon sang kwarta kag maghimo sang pagbantala sang maayong balita nga pinaagi sa kurso nga  Pagtuon sang Biblia kag himoon ini pinaagi sa sulat ?                                                                                                                                                                                                                                                                                                                                                                                                                                                                                       

Ini nga nga pamangkot naga dala sa aton sa isa ka ilustrasyon sang lamharon nga Cristohananon nga nagpanaksi sa iya abyan sa kolehiyo, kag kon ano ang iya mga responsibilidad sa pagtuon,  para masabat ang mga pamangkot sang iya abyan.

Kon ang kinahanglan lang sang langit sa isa ka Cristohanon ang Mangamuyo lang kag magsambit sang mga bersikulo, niyan daw may rason nga ang isa dapat magpadayon sang iya pagtoon sa kolehiyo ukon magdugang sa pagtoon sa iya kaugalingon, ( indi tanan makasarang mageksperiensya sang pagtoon sa kolehiyo, apang makatoon kita gikan sa sinulatan kag iban pa nga mga butang sadtong makasarang.) Ayhan ang duha ka mga sinulatan, makapagiho sa aton sa husto nga pagakadtuan, isa gikan kay Pedro, kag isa gikan kay C.S Lewis: “5 Dumdumon ninyo nga si Cristo amo ang dapat ninyo tahuron kag sundon. Kag maghanda kamo permi sa pagpaathag sa kay bisan sin-o nga magpamangkot sa inyo parte sa inyo paglaom. ”( 1 Pedro 3:15) “ Kon ang bug-os nga kalibutan, Cristohanon, ” indi importante nga ang bug-os nga kalibutan na edukar. Apang ang tumandok nga pagkinabuhi magapadayon sa gwa sang iglesia, walay sapayan kon nagapadayon man ini sa sulod sang iglesia ukon wala. 

Ang maayo nga pilosopiya dapat magpadayon, kag wala na iban nga rason,kondi  tungod ang malain nga pilosopiya kinahanglan sabton.” C. S. Lewis (accessed from https://www.goodreads.com/quotes/573332-if-all-the-world-were-Christian-it-might-not-matter).

### Bahin III: Pag-aplikar sa Kabuhi

1.	Paano ang paglantaw sang mga tawo kay Jesus sang naglakat Sya sa kalibutan? Usisaa ang apat ka mga ebanghelyo, sang  tanan nga tion nga gintawag sya “Manunubos” kag wala ka gid sing makit-an. Tilawi pangita sang “ Manluluwas, ” sa amo gihapon nga ebanghelyo, ( may yara tatlo ka hitabo- ang duha ginsambit sang anghel kag may naghambal nga isa sang wala pa sya matawo.  Pangitaa ang “”Rabbi” “ Agalon”, ukon  “manunudlo”, kag ang isa madali makakita kon paano ginlantaw sang mga tawo si Jesus.  Sa pagkamatuod, labaw pa sya sa manunudlo, apang ang punto amo, nga wala tinion nga indi sya nangin manunudlo. Ang iya buluhayon sa pagpangtubos nahigot sa iya buluhaton sa pagpanudlo. Paano ini nga punto makaapekto  kon paano naton ipakigbahin ang maayong balita kag ano nga  klase sang edukasyon ang aton dapat maangkon? 
2.	Basaha ang kay Jesus Ang Sermon sa Bukid, ukon ang sulat ni Pablo sa taga Roma, kag talupangda nga ini lunsay may teolohikal nga bahin kag praktikal man nga bahin. Sa imo paglantaw sa imo kabuhi subong, diin sa  sining duha ka pagtubo ang nagakinahanglan sang atensyon? Kinahanglanon mo bala dugang nga pagbuhat ukon ang dugang nga pagtoon? Kon ining naulihi ang kinahanglan mo, ano ang ginabatyag mo nga dapat mo matun-an?  
3.	Wala labot nga kinahanglan naton nga ang aton kalag maluwas para sa ginharian sang langit, may yara kita madamo nga ideya nga kinahanglan mapasag-uli ukon matadlong. Nagahunahuna ka bala nga may yara duog nga mahimo maaplikar ang konsepto sang Pagpanubos sa kabug-osan nga ideya sa aton hunahuna? Ipaathag ang imo sabat.