---
title:  Maalam nga Lalaki kag Babae
date:  18/11/2020
---

Ang mga polong para sa eskwelahan, ang pagtoon, kag pagpanudlo maathag nga naintiendihan sa aton panag-on, apang indi sila kinaandan sa  Biblia. May yara isa ka tinaga, mainalamon/maalam,

Nga mas labi ka kinaandan. Halimbawa, ang Daan nga Katipan nagahambal tuhoy sa maalam nga lalaki kag babae.

`Basaha ang 1 Hari 4:29â€“34. Ano ang  ginatudlo sini sa aton tuhoy sa pagkaimportante sang kaalam.`

Si Haring Salomon ginakabig nga pinakamaalam nga tawo nga nagasugid nahanugod sang pagkabuhi sang mga kasapatan kag tanan nga klase sang tanom, kag nagpamolong sang mga hulubaton nga napun-an sang daku nga kaalam- buot silingon bilang tawo sang edukasyon ( 1 Hari 4:29-34 ). Ang libro sang Hulubaton kag Manugwali may kaundan nga madamo nga mainalamon nga pagpanudlo

Sa nagakalainlain nga nga mga bagay, ginapasidungog kay Salomon subong man sa iban nga malaam nga mga manunudlo sang una nga panag-on. ( Hulubaton 1:1, Hul. . 25:1, Hul. 30:1, Hul. 31:1).

Suno sa Biblia, ang kaalam kaangay gid sang aton edukasyon subong. Isa ini ka bagay nga natun-an sa ginikanan kag mga manunudlo, labi na gid sang lamharon pa. (Manugwali 12 :1)((, apang sa pagkamatuod ang tawo makaangkon sang kinaalam sa bug-os ya nga kinabuhi. Kag isa pa gid, ang kaalam may yara  praktikal nga ginatudlo , kaangay nga  magtoon sa subay nga nagatipon  sa tingadlaw para may makaon sa tig-ululan. (Hulubaton 6:6-8)

Apang  ang kaalam  indi lang praktikal; may ara man ini bahin nga nagatuhoy sa paghangop, kay nagasugod ini sa pagtoo sa Dios kag nagasunod sa  napasad nga prinsipyo (Hul. 1:7).

Ang kaalam nagabulig sa aton nga magkabuhi nga responsable,   para sa kaayuhan sang iban, kag makabulig pangapin sa aton batok sa mga kapahamakan. Kag sa katapusan, kaangay sang edukasyon subong, ang kaalam wala nagasabat sang tanan naton nga palamangkutanon, apang  ginatugutan kita nga mangin kontento sang kon ano nga nahibaluan naton, samtang nagapadayon  sa pagpangita sang kon ano pa ang wala mahibaluan, kag isa ina ka maayo nga posisyon kag gikan dira makatuon kita sa pagkilala  sa Dios kag magsalig sa Iya bugay. Suno sa Jeremias 18:18, ang katungdanan sang maalam nga manunudlo ginakabig nga kaangay sang katungdanan sang pari kag propeta. Ining tatlo, lunsay nagapaalinton sang mga mensahe gikan sa Dios pakadto sa Iya katawhan, pinaagi sa pagtudlo sang mga kasuguan, mga laygay  tuhoy sa edukasyon, kag pinasahi nga mga mensahe gikan sa Dios.

`Paano kita makatuon sang kaalam kag ipasa ini sa nagasunod sa aton? Ngaa importante ini nga aton himoon bilang tawo?`