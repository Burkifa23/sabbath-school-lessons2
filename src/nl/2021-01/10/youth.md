--- 
title: Jongeren les
date: 06/03/2021
---

### Het ondenkbare doen

#### Opdracht van de vorige week 

`Wat betekenen dienen en redden voor jou?`

#### Lees samen 

Jesaja 52:13-53:12

#### IJsbrekervraag 

`In welke situatie zou jij bereid zijn een nier te doneren, of zelfs je leven te geven?`

#### Inspiratie 

‘Maar de Heer zegt: “Jeruzalem, Ik heb je naam in mijn hart bewaard. Ik zal altijd aan je denken. Een moeder zorgt toch ook goed voor het kind dat ze in haar buik gedragen heeft? Ze vergeet haar kind nooit. En zelfs al zou een moeder haar kind vergeten, Ik zal jou nooit vergeten!”’ (Jesaja 49:15-16, BGT.)

#### Behandel de tekst 

Het Bijbelgedeelte voor deze les is het vierde lied van de dienaar van de HEER. Het wordt ook wel het gedicht over de lijdende dienaar genoemd. Het ademt het grote verlangen van God uit om de mens koste wat het kost te willen redden, zelfs als de dienaar daarvoor zijn leven moet geven. Door het grote offer van dit plaatsvervangend lijden kan God zijn volk redden. Vanwege de bijzondere gelijkenis met het leven van Jezus wordt de profeet Jesaja ook wel de ‘profeet van het evangelie’ genoemd. Evangelie betekent ‘goed nieuws’ en slaat op het goede nieuws dat Jezus ons leven heeft gered door het zijne te geven. Hij kwam immers niet naar de aarde ‘om gediend te worden, maar om te dienen en zijn leven te geven als losgeld voor velen’ (Marcus 10:45). Hij heeft gedaan wat niemand anders kon doen, Hij deed het ondenkbare.

#### Gespreksvragen naar aanleiding van de tekst 

`Wat deed de volken schrikken? Wat zette hen op het verkeerde been? (52:13-15 + 53:1-3)`

`Wat was het effect van zijn uiterlijk? (53:3) Welke rol speelt het uiterlijk van iemand bij hoe je hem/haar beoordeelt?`

`Waarom was het onterecht dat mensen hem vermeden en deden alsof hij niet bestond? (vers 4)`

`Wie is er uiteindelijk de oorzaak van dat die dienaar dat allemaal heeft moeten ondergaan? (vers 5-6) En wat is het resultaat? (vers 6)`

`Wat vind je ervan dat hij z’n mond niet opendeed en niet tegenstribbelde? (vers 7)`

`En hoe reageer je op de reactie van de omstanders, terwijl de dienaar onschuldig was? (vers 8)`

#### Opdracht 

`Wat betekent Jezus’ opoffering voor jou?`