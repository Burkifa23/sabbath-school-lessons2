---
title:  Een vernieuwend en herstellend offer
date:   04/03/2021
---

`Lees Jesaja 53:10. Wat betekent het dat de dienaar ‘zijn leven offerde voor hun schuld’?`

Het Hebreeuwse woord duidt op een ‘hersteloffer’ (Leviticus 5:14-26; Leviticus 7:1-7). Daarmee werd boete gedaan voor opzettelijke misdaden tegen andere mensen (Leviticus 5:20-22 (in de NBG vertaling is dat 6:2-3)). Jesaja licht deze zonden er specifiek uit (Jesaja 1-3; 10:1-2; 58). Voordat de zondaar het offer bracht om vergeving te ontvangen van God, moest hij het ook goedmaken met de benadeelde persoon door die meer terug te geven dan dat hij hem had ontnomen (Leviticus 5:23-26 (in de NBG vertaling is dat 6:4-7); vergelijk met: Matteüs 5:23-24). Als iemand iets had ontwijd dat God toebehoorde, dan gaf je dat aan God (Leviticus 5:16). Dit helpt ons om Jesaja 40:2 te begrijpen, waar God zijn verbannen volk bemoedigt door ze te laten weten dat ze hun schuld hebben voldaan.

Dat herstel moet echter worden gevolgd door een offer. Wat dat offer is laat Jesaja 53 zien: in plaats van een lam wordt Gods dienaar als een schaap naar de slacht geleid voor alle mensen die zijn afgedwaald (Jesaja 53:6-7).

‘Hij werd verbannen uit het land der levenden’ en volledig vernietigd door het brengen van dit offer dat ons hoop biedt. Dan staat de dienaar op uit de dood, de plek waar geen terugkeer van mogelijk is, om verheerlijkt te worden, ‘zijn nageslacht te zien en lang te leven’ (Jesaja 53:8-12; vergelijk met: Daniël 9:26).

`Lees Romeinen 5:8; Psalm 32:1-2; Galaten 2:16; Filippenzen 3:9; Hebreeën 2:9; 1 Petrus 2:24. Hoe weerspiegelen deze teksten dezelfde boodschap als Jesaja 53?`

`Als iemand jou zou vragen het goede nieuws van Jesaja 52:13-53:12 in een paar zinnen samen te vatten, hoe zou je dat dan doen?`

`Jesaja 53; Romeinen 5:8; Galaten 2:16; Filippenzen 3:9; 1 Petrus 2:24 Hoe weerspiegelen deze verzen dezelfde boodschap?`