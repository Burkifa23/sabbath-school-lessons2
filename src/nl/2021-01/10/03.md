---
title:  Het gedicht over de lijdende dienaar
date:   01/03/2021
---

Dit gedeelte staat bekend als ‘het gedicht over de lijdende dienaar’ (Jesaja 52:13; 53:12). Het bevestigt Jesaja’s reputatie als ‘de profeet van het evangelie’. In overeenstemming met het uitmuntende karakter van het evangelie overtreft het gedicht alles wat ooit is geschreven. Het is kort en dat valt op, maar elke zin heeft een diepgaande betekenis. Het openbaart de kern van Gods ondoorgrondelijke streven het menselijk geslacht te redden ook al is dat verloren in de zonde. Jesaja biedt ons hier geen ‘melk’ aan. Hij bereidde zijn lezers voor door het thema van de Messias van het begin af aan vorm te geven. Met het oog op de aardse levensloop van de Messias vertelde de profeet eerst over zijn ontvangenis en geboorte, introduceerde zijn identiteit als de goddelijke Davidische koning, weidde hij uit over zijn herstelwerk voor Israël en zijn nederige dienstwerk om mensen te bevrijden van lijden en ongerechtigheid. Dan wijst Jesaja erop dat in het grote drama van de Messias rampspoed voorafgaat aan verheerlijking. Nu peilt het gedicht over de lijdende dienaar de diepte van die rampspoed.

`Lees Jesaja 7:14; 9:6-7; 11:1-16; 42:1-7; 49:1-12; 50:6-10. Wat leren deze teksten ons over de Messias, Jezus. Hoe helpen ze ons om ons voor te bereiden op wat komt in Jesaja 52 en 53? Of maken ze die gebeurtenissen juist nog aangrijpender?`

Het gedicht van de lijdende dienaar begint met een vooruitblik en een opzienbarend contrast: de dienaar zal slagen en verhoogd worden, maar zijn aanblik is niet langer her- kenbaar. Gaat dat ons verstand niet te boven? De verzen 2-3 maken pijnlijk zichtbaar hoe de dienaar zijn oorspronkelijke staat en verschijning inwisselde voor lijden en verwerping. Het volgende gedeelte wijst erop dat zijn lijden in werkelijkheid onze straf is, die hij draagt om ons te genezen. De verzen 7-9 laten zien hoe deze onschuldige dienaar afdaalde in het graf. Dan stijgt de dienaar in de verzen 10-12 op naar de verheven beloning die het begin van het gedicht in 52:13 al vermeldt. Daar wordt aan toegevoegd dat zijn offer om anderen te redden de wil van God is.

Vergelijk dit gedicht eens met het ‘dal-model’ in Filippenzen 2:5-11. In het begin heeft Jezus nog de gestalte van God, maar Hij daalt af door daar afstand van te doen en de last van de menselijke vorm op zich te nemen, zichzelf te vernederen tot de dood en tot de meest minderwaardige dood van allemaal: de dood aan het kruis. Daarom heeft God Hem hoog verheven opdat iedereen Hem erkent als HEER (Vergelijk: Jesaja 49:7).

`Lees Jesaja 52:13-53:12. Noteer wat Jezus volgens dit gedicht voor ons heeft gedaan. Ga bij jezelf na wat deze daden voor jou betekenen. 10`

`Jesaja 7:14; 9:6-7; 11:1-16; 42:1-7; 49:1-12; 50:6-10 — Wat leren deze teksten ons over Jezus?`