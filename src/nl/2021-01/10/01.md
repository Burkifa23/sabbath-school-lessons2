---
title:  Het ondenkbare doen
date:   27/02/2021
---

### Lezen 
Jesaja 50:4-10; 52:13-53:12

> <p>Kerntekst</p> 
> ‘Om onze zonden werd Hij doorboord, om onze wandaden gebroken. Voor ons welzijn werd Hij getuchtigd, Zijn striemen brachten ons genezing’. Jesaja 53:5

Lough Fook, een Chinese christen, had enorm te doen met die landgenoten die als slaven werkten in Zuid Afrikaanse mijnen. Hij wilde hun de hoop van het evangelie brengen, maar hoe kon hij bij hen komen? Hij besloot zichzelf voor vijf jaar als slaaf te verkopen. Hij werd overgebracht naar Demerara, waar hij in de mijnen zwoegde en zijn medearbeiders over Jezus vertelde. Lough Fook stierf daar, maar niet voordat 200 mensen uit hun hopeloosheid waren bevrijd door Jezus te aanvaarden als hun Verlosser. Dat was ware zelfopoffering voor het welzijn van anderen! Wat een voorbeeld!

Jezus heeft ook het ondenkbare gedaan, door nederig ‘de gestalte aan te nemen van een slaaf.’ (Filippenzen 2:7) Zo heeft Hij ook de onbereikbaren bereikt. Dat zijn jij en ik en de gehele wereld. Wij zijn ondergedompeld in de zonde en zijn ook verloren in de afgrond daarvan.

Deze week zullen we zien dat deze adembenemende gebeurtenis honderden jaren voordat het werkelijkheid werd al was voorspeld.

_Op sabbat 6 maart bespreken we met elkaar deze les._