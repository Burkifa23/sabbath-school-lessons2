---
title: Verdieping
date: 06/03/2021
---

### Het ondenkbare doen

Jesaja 52:13-53:12

#### IJsbrekervraag 

`Kun je bedenken wanneer jij je leven voor iemand anders zou geven? Zou jij tot orgaandonatie overgaan wanneer dat een mensenleven zou redden?`

#### Ik Verken 

Dit Bijbelgedeelte bevat een korte beschrijving van het werk van Jezus Christus en van wat Hij onderging. Hij kwam naar de aarde als dienaar van zijn Vader, maar werd door mensen veracht, mishandeld en gedood, maar kreeg er nieuw leven en volgelingen voor terug. Zijn dood aan het kruis droeg kenmerken van oudtestamentische offers. In deze verzen staat hoe de dood van Jezus een offer zou zijn om de zonde en schuld van de mensen weg te nemen, een soort zond- en schuldoffer. Daarnaast heeft Jezus’ kruisdood ook kenmerken van een vredeoffer.

#### Ik Bestudeer 

In Jesaja 41 wordt het volk Israël de dienaar van God genoemd (zie Jesaja 41:8,10,14).

`Waarom kunnen de woorden ‘mijn dienaar’ in Jesaja 52:13 daar niet op slaan, gezien wat er in Jesaja 53:8 staat?`

Lees Jesaja 42:1-7, en vergelijk deze verzen met het gedeelte van vandaag.

`Waaruit blijkt in Jesaja 53 dat Jezus zich vrijwillig heeft laten kruisigen en dat zijn dood niet alleen de wens was van zijn Vader?`

Het offer dat Jezus bracht, droeg het karakter van een zondoffer/reinigingsoffer (Jesaja 53:5-6), een schuldoffer/hersteloffer (Jesaja 53:10,12) en een vredeoffer, dat ook een vrijwillig offer kon zijn (Jesaja 53:4-5,10-12). Het boek Leviticus beschrijft de verschillende soorten offers. Zie voor zondoffers: 4:1-5:13 en 6:17-23, voor schuldoffers 5:14-26 en 7:1-10, voor vredeoffers 3, 7:11-36 en 22:21-30 en voor dieroffers in het algemeen 22:20.

`Hoe omschrijft het Nieuwe Testament de offerdood van Christus met woorden die aan deze offers doen denken?`

`Als zondoffer, zie Matteüs 26:28; 1 Korintiërs 15:3; 2 Korintiërs 5:21; Hebreeën 9:28 en 13:11-12.`

`Als schuldoffer, zie Matteüs 20:28; Marcus10:45; Johannes 1:29; 1 Petrus 2:24 en Openbaring 5:9.`

`Als vredeoffer, zie Efeziërs 2:14; Kolossenzen 1:20.`

`Wat is de overeenkomst tussen Leviticus 22:21 en Hebreeën 9:14?`

`Luther noemde het sterven van Christus aan het kruis een ‘vrolijke ruil’. Wat zal hij daarmee bedoeld hebben, als we Jesaja 53:5 lezen?`

`In Jesaja 53:5 komt het Hebreeuwse woord ‘sjalom’ voor. Hoe zou je deze sjalom kunnen omschrijven, anders dan met de woorden ‘vrede’ en ‘welzijn’?`

`Worden met ‘misdadigers’ en ‘de rijken’ in Jesaja 53:9 dezelfde personen bedoeld, of niet? Bekijk voor de beantwoording van deze vraag verschillende vertalingen van dit vers.`

`Matteüs 26:57-27:60; Marcus 14:53-15:46; Lucas 22:54-23:53; Johannes 18:12-19:42; Jesaja 53:7-9 Wat bevestigen de evangeliën?` 

#### Ik Pas Toe 

`Jezus stierf aan het kruis om mensen te verlossen en om hun vrede, welzijn en herstel te geven (zie Jesaja 53:5,11). Had Jezus’ kruisdood ook nog een andere bedoeling? Zie Hebreeën 9:14. Welke betekenis heeft het voor jouzelf?`

`De grootste vorm van medemenselijke liefde is je leven geven voor een ander (vgl. Johannes 15:13 en Romeinen 5:6-8). Hoe kunnen wij zover komen dat we bereid zijn ons leven te geven voor iemand die ons kwaad heeft gedaan?`

`Ieder die in Jezus gelooft, gaat niet verloren, maar heeft eeuwig leven (Johannes 3:16). Hoe kan het zekere vooruitzicht op een nieuw leven samen met Christus in de eeuwigheid ons helpen moeilijke periodes in ons leven te doorstaan?`

`In hoeverre ervaren wij welzijn en innerlijke vrede door wat Christus heeft gedaan, en 10 heeft er dankzij Hem een stuk genezing in ons leven plaatsgevonden?`

`Tot de vredeoffers behoorden ook de dankoffers (Leviticus 7:11-12 en 22:29).`

`Hoe kunnen ook wij een soort dankoffer aan God brengen? Zie Romeinen 12:1; Efeziërs 5:1-2; Hebreeën 13:15 en 1 Petrus 2:5.`

`Als je weet dat God achter je staat, hoe helpt jou dat dan?`

#### Ik bid … 

Here Jezus, dank U voor wat U ook voor mijn redding hebt gedaan. Laat dat voor mij een stimulans mogen zijn mijn leven in te zetten voor anderen om mij heen, zelfs al brengt dat voor mezelf pijn en moeite met zich mee. Amen.