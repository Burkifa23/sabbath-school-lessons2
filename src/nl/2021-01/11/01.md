---
title:  Liefde uitdragen
date:   06/03/2021
---

### Lezen 
Jesaja 55:1-13; 58:1-14

> <p>Kerntekst</p> 
> ‘Wanneer je de hongerige schenkt wat je zelf nodig hebt en de verdrukte gul onthaalt, dan zal je licht in het donker schijnen, je duisternis wordt als het licht van het middaguur.’ Jesaja 58:10

In Lincoln, Nebraska, werden een Joodse cantor (voorzanger) en zijn vrouw sinds enige tijd lastig gevallen door bedreigende en obscene telefoontjes. Ze ontdekten dat die afkomstig waren van een leider van een Amerikaanse haatgroepering, de Ku Klux Klan. Omdat ze zijn identiteit kenden, hadden ze hem gemakkelijk bij de politie kunnen aangeven. Toch kozen ze voor een radicalere aanpak. Toen ze vernamen dat hij kreupel was, gingen ze gewoon naar hem toe om hem een maaltijd te brengen. Hij kon zijn ogen niet geloven. Door hun liefde verdween zijn haat als sneeuw voor de zon. Het echtpaar bleef hem bezoeken en de vriendschap groeide. Hij overwoog zelfs om ook Joods te worden!

‘Is dit niet het vasten dat ik verkies: misdadige ketenen losmaken, de banden van het juk ontbinden, de verdrukten bevrijden, en ieder juk breken? Is het niet: je brood delen met de hongerige, onderdak bieden aan armen zonder huis, iemand kleden die naakt rondloopt, je bekommeren om je medemensen?’ (Jesaja 58:6-7) Ironisch genoeg was dit ook de manier waarop het echtpaar in Lincoln vastte: ze deelden hun feestmaal met een hongerige onderdrukker. Daardoor maakten ze hem los van zijn onrechtvaardige vooroordelen!

In deze les zullen we meer te weten komen over dit belangrijke geestelijke principe, zoals de profeet Jesaja dat beschrijft.

_Op sabbat 13 maart bespreken we met elkaar deze les._