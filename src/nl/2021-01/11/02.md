---
title:  Kopen zonder geld?
date:   07/03/2021
---

`Lees Jesaja 55:1-7. Wat is zo tegenstrijdig aan vers 1?`

Stel je voor dat je eten koopt en op straat gaat staan en tegen hongerige en dakloze mensen zegt: ‘Iedereen die geen geld heeft, kom maar, koop en eet!’ Hoe betalen ze dat als ze geen geld hebben? Voeg net als Jesaja toe: ‘koop voedsel zonder geld’. Dan wordt de betekenis duidelijker. Hij nodigt mensen uit kosteloos vergeving te ontvangen. Het woord kopen benadrukt dat Gods aanbod waardevol is om in de behoeften en wensen van mensen te voorzien. De betaling (een overdracht van iets kostbaars) is dus een vereiste om het te ontvangen. Binnen het kader van een vernieuwde verbondsrelatie met zijn volk biedt God vergeving aan voor niets. Dat was niet iets wat Hij gratis en voor niets ontving. Hij kocht het tegen de vreselijke, met bloed doordrenkte prijs van zijn dienaar. Hoewel het ons kosteloos wordt gegeven, moest Hij er zelf een ontzagwekkende prijs voor betalen.

`Lees 1 Petrus 1:18-19. Wat heeft onze verlossing gekost?`

`Lees Efeziërs 2:8-9. Komt Jesaja’s omschrijving van onze verlossing overeen met hoe het Nieuwe Testament die omschrijft? Zo ja, in welk opzicht?`

Jesaja neemt het evangelie van het Oude Testament in zijn boodschap op. Dat is dezelfde boodschap als het nieuwtestamentische evangelie. Een ‘oud verbond’ met verlossing door werken gaat niet vooraf aan een ‘nieuw verbond’ met verlossing door genade. Vanaf het moment dat God Adam en Eva een bevrijder belooft, is er slechts één weg tot verlossing: door geloof, door genade. ‘Het geschenk van God is het eeuwige leven in Christus Jezus, onze HEER.’ (Genesis 3:15; Efeziërs 2:8; Romeinen 6:23) Van Gilgamesj die in het verre verleden tevergeefs heroïsche daden verrichtte om eeuwig leven te bemachtigen, tot acteurs van nu die in reïncarnatie geloven, hebben mensen van alles geprobeerd om verlossing te verkrijgen. Elke poging is echter op niets uitgelopen. Ze moeten daarom over Jezus horen en wat Hij voor hen aan het kruis heeft gedaan.

`Verlossing kost niets want wij kunnen niets doen om het te verdienen. Onze werken zijn nooit goed genoeg om ons te redden. Toch kost het ook ons alles. Wat houdt dat in? (Zie bijvoorbeeld: Matteüs 10:39; Lucas 9:23; 14:26; Filippenzen 3:8)`

`Jesaja 55:1-7; 1 Petrus 1:18-19; Efeziërs 2:8-9 — Wat kost dit aanbod ons en wat kostte het God?`