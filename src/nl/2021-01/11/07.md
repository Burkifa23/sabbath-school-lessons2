---
title:  Verdere studie
date:   12/03/2021
---

‘Niemand kan ware liefdadigheid beoefenen zonder zelfverloochening. Slechts door een leven van eenvoud, zelfverloochening en verstandige spaarzaamheid is het ons mogelijk om het werk, dat ons als Christus’ vertegenwoordigers is opgedragen, tot stand te brengen. Hoogmoed en wereldse eerzucht moeten uit ons hart weggedaan worden. In al ons werk moet het beginsel van onzelfzuchtigheid, in Christus’ leven geopenbaard, tot uitvoer worden gebracht. Op de muren van onze huizen, de schilderijen en het meubilair moet te lezen staan, “Bied onderdak aan armen zonder huis”. In onze kleerkasten moeten wij geschreven zien staan, als met de vinger van God geschreven, “Kleed degene die naakt rondloopt”. In de eetkamer, op de tafel uitbundig beladen met voedsel, zouden wij gedrukt moeten zien staan, “Is het niet door je brood te delen met de hongerige?” (Jesaja 58:7, Ellen White, De weg tot gezondheid, p. 172)

`Matteüs 25:40; Jakobus 1:27 Wat leren deze teksten ons?`

**Gespreksvragen**

`Let op de vraag die Jesaja stelde aan de mensen van zijn tijd: ‘Waarom geld betalen voor iets dat geen brood is, je loon besteden aan wat niet verzadigen kan?’ (Jesaja 55:2) Maken wij dezelfde fout? Spannen wij ons in voor iets dat geen voldoening geeft? Waarom is het zo makkelijk om in dezelfde val te lopen?`

`Zelfverloochening, vriendelijkheid en de sabbat waren belangrijk op Grote Verzoendag in Jesaja’s tijd. Spelen ze dan niet net zo’n belangrijke rol tijdens de Grote Verzoendag in de eindtijd, wanneer de bazuin klinkt die Gods jubeljaar inluidt om de definitieve vrijheid aan te kondigen bij de tweede komst van Christus? (Daniël 8:14; 1 Korintiërs 15:52, vergelijk met: Leviticus 25:9-10) Licht je antwoord toe.`

`Ga gezamenlijk in discussie over het houden van de sabbat. Wat bedoelt Jesaja als hij zegt dat we niet onze eigen gang mogen gaan, maar het als een ‘dag van vreugde’ behoren te zien? (Jesaja 58:13) Hoe is dat mogelijk? Houd het gehele hoofdstuk (Jesaja 58) in gedachten bij het beantwoorden van deze vragen.`

### Samenvatting

In Jesaja 55 en 58 roept de profeet zijn volk op om hun plannen en wegen op te geven en tot God terug te keren. Het ideaalbeeld van God voor hun geluk gaat veel verder dan hun eigen wensen en verlangens. Hij vergeeft hen genadig en verwacht dan van degenen die vergeven zijn dat zij genade tonen, in overeenstemming met het karakter van Grote Verzoendag en de sabbat. Als dat werkelijk wordt aanvaard, zal het geschenk van Gods genade het hart veranderen.