--- 
title: Verdieping 
date: 13/03/2021
---

### Liefde uitdragen 

Jesaja 55:1-7

#### IJsbrekervraag 

Kom je weleens op een markt waar kooplieden aanprijzen wat ze in de aanbieding hebben en zo ja, waar let je dan vooral op: prijs of kwaliteit? 

#### Ik Verken 

Dit gedeelte maakt duidelijk dat God iedereen wil zegenen. De HEER doet een hartstoch- telijke oproep om bij Hem ‘eten en drinken’ te komen halen (55:1-2). Verder belooft Hij een eeuwigdurend verbond te sluiten met wie bij Hem komt (55:3) en ook ontferming en vergeving (55:7). Anderzijds is het ook zo dat wie zich naar de HEER toekeert of naar Hem terugkeert slecht gedrag en verkeerde gedachten dient op te geven (55:7). Daarnaast zullen ook niet-Joden zich aansluiten bij een afstammeling van koning David (vgl. 55:3-5 met Ezechiël 34:23-24). Deze zegen wordt omschreven met het woord ‘luister’.

#### Ik Bestudeer 

Vers 1 doet eerst denken aan een waterverkoper, maar als je verder leest, dan blijkt dat er ook meer te koop is: het gaat om eten en drinken. Het wonderlijke is dat daarvoor geen geld wordt gevraagd. Hoe zit dat? Het ‘kopen’ in vers 1 blijkt beeldspraak te zijn voor bij God komen en naar Hem luisteren (zie vers 2-3), en ook water, wijn, melk en brood zijn niet letterlijk op te vatten, maar vertegenwoordigen geestelijke zegeningen. Deze zegeningen worden samen ‘een overvloedig maal’ genoemd.

#### Ik Pas Toe 

`Welke vormen van beeldspraak bevatten de onderstaande Bijbelgedeelten, en welke overeenkomsten vind je daarin met Jesaja 55:1-2? Zie Psalm 42:2 en 63:2; Matteüs 5:6 en 26:27-29; Johannes 4:10,14; 6:27; 7:37; 1 Korintiërs 11:25-27; 1 Petrus 2:2; Openbaring 3:18; 21:6-7.`

`Jezus blijkt in het Nieuwe Testament bij uitstek degene te zijn die geestelijke zegeningen geeft. Wat zegt dit over wie Hij was?`

`Welke vorm van luisteren zou in vers 2 en 3 bedoeld zijn, gezien de gevolgen ervan? In vers 3 wordt verwezen naar ‘een eeuwigdurend verbond’.`

`Om welk verbond gaat het hier? Vgl. Hebreeën 13:20. De afstammeling van koning David over wie de verzen 4 en 5 gaan, is Jezus, die zowel een koninklijke als een profetische functie had (vgl. Daniël 9:25 en Openbaring 1:5 en 3:14). Net als zijn Vader riep Hij mensen op de hemelse zegeningen aan te nemen. Niet-Joden zouden ook in groten getale gevolg geven aan zijn uitnodiging.`

`Wat zegt Handelingen 17:26-27 over de reikwijdte van Gods liefde? Vers 7 spreekt over ontferming en vergeving.`

`Op welke manier wijst Jesaja er in 1:16-19 al op, dat Gods zegen wel iets van mensen vraagt, ook al is het geen geld (vgl. Lucas 24:47 en Handelingen 3:19)?`

`Johannes 3:16 Wie heeft God ons gegeven en waarom?`

In vers 2 gaat het over geld besteden ‘aan wat niet verzadigen kan’.

`Hoe kan het bezit van materiële rijkdom leiden tot een afname van het verlangen naar de geestelijke zegeningen van God?`

Vers 2 bevat ook de oproep: ‘Luister aandachtig naar Mij.’

`Hoe kun je dit in praktijk brengen wanneer je in de Bijbel leest? Vgl. Lucas 2:19. In vers 6 staan de woorden: ‘Zoek de HEER nu Hij zich laat vinden, roep Hem terwijl Hij nabij is.’`

`Ken je in jouw leven momenten waarop God ver weg lijkt? Zo ja, wat doe je dan?`

`Heb je ooit ervaren dat wat er in Matteüs 7:7-8,11 staat, waar is?`

`Op een bepaald moment verborgen Adam en Eva zich voor God (zie Genesis 3:8). Waarom hebben wij soms ook de neiging God op afstand te houden?`

#### Ik bid …

Heer, dank U voor het nieuwe leven dat U in de aanbieding hebt voor wie op U vertrouwt. Doordring mij er telkens weer van dat vertrouwen op U niet samengaat met een verkeerde manier van leven. Leer mij zo naar U te luisteren dat ik gehoor geef aan wat U van mij vraagt, zodat ik uw zegen mag ervaren, en ook voor anderen tot zegen mag zijn. Amen..