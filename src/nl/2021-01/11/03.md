---
title:  Verheven plannen en wegen
date:   08/03/2021
---

`Lees Jesaja 55:8-9 Waarom zegt God dat zijn plannen en wegen de onze te boven gaan, ‘zo hoog als de hemel is boven de aarde’? Wat denk je dat dit betekent?`

Er is geen twijfel over mogelijk dat de God die het universum schiep wegen bewandelt die veel verder gaan dan wat wij kunnen bevatten. Daarin kunnen wij zelfs de eenvoudigste dingen niet doorgronden. Dit besef van zijn oneindige superioriteit zou het makkelijker voor ons moeten maken om in alle nederigheid zijn hulp te ontvangen (Zie: Jesaja 57:15).

`Lees Jesaja 55:6-9. In welke context zegt God dat zijn wegen en plannen ons verstand te boven gaan? Wat vinden wij zo moeilijk te begrijpen?`

Het verlossingsplan is zonder twijfel het grootste mysterie in het hele universum. Het is een geheimenis dat we ternauwernood een beetje kunnen begrijpen (Zie: Efeziërs 6:19). De Schepper van het heelal heeft zich vernederd door mens te worden, heeft een leven geleid van zwoegen en pijn en heeft door voor ons te sterven een offer gebracht voor de zonde. Dat alles deed Hij om ons vrij te pleiten en ons genadig te zijn. Dat is een waarheid die de harten van Gods schepping tot in alle eeuwigheid zal ontroeren.

‘Engelen verlangen ernaar inzicht te krijgen in het verlossingswerk. Dit zal tot in de eeuwigheid onderwerp van studie zijn en het lied zijn dat de verlosten zingen. Is het onze aandacht en bestudering niet ook nu al waard? Het onderwerp is onuitputtelijk. Het bestuderen van Christus’ menswording, zijn verzoenende offer en middelaarswerk zal de gedachten van de ijverige student voortdurend bezighouden. De mens zal zijn oog naar de hemel richten die ontelbare jaren rijk is, en uitroepen: ‘Groot is het geheimenis van de godsvrucht!’ (1 Timoteüs 3:16 (HSV)).’ (Ellen White, My Life Today, p. 360.) 

`Denk aan de slechte dingen die jij hebt gedaan: de mensen die je hebt gekwetst, de onvriendelijke woorden die je hebt gesproken, de manieren waarop je anderen en vooral jezelf teleur hebt gesteld. Toch kunnen je al deze dingen door Jezus worden vergeven en is het mogelijk dat je volmaakt en rechtvaardig in Gods ogen bent. Als dat geen mysterie is!`

`Jesaja 55:6-9 Wat gaat ons verstand te boven?`