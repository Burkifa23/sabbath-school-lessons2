---
title:  Wat is er mis met afgoden?
date:   18/02/2021
---

Afgodendienst maakt de unieke en intieme relatie met God kapot door iets anders in zijn plaats te stellen. De profeten verwijzen naar afgoderij als het plegen van geestelijk ‘overspel’ ( Exodus 20:4-5; Jesaja 42:8 Jeremia 3:6-9; Ezechiël 16:15-19).

`Lees Jesaja 41:29. Hoe beschrijft Jesaja afgodsbeelden? Wat maak jij op uit zijn woorden? Waarom geldt deze karakterisering voor elke afgod, wat het ook mag zijn?`

Afgodendienaars uit vroeger tijden geloofden dat ze via hun beelden en voorstellingen machtige goddelijke wezens aanbaden. Door het aanbidden van een afgodsbeeld dat een andere god weergeeft, overtreed je het eerste gebod: ‘Vereer naast Mij geen andere goden’. Als een godenbeeld bedoeld is om de ware God uit te beelden, zoals het gouden kalf, dan verwerpt de Heer deze zogenaamde voorstelling van Hemzelf (Exodus 20:3; 32:4-5). Niemand kan Hem afbeelden en niets kan zijn onvergelijkelijke heerlijkheid en grootheid weerspiegelen. Een afgod op zich is daarom gelijk aan een andere god en het aanbidden van deze afgod schendt het eerste en het tweede gebod. Gods volk heeft geen afgoden nodig, omdat Hij via de Sjechina werkelijk bij hen is in zijn heiligdom. Door een afgod te aanbidden, vervangen en ontkennen we dat God er echt is.

‘Velen die zich christenen noemen, dienen behalve de Heer ook andere goden. Onze Schepper verlangt volledige toewijding van ons, onze trouw moet in de eerste plaats naar Hem uitgaan. Alles dat onze liefde voor God kan verminderen of onze dienst voor Hem in de weg staat, wordt daarom tot een afgod.’ (Ellen White Comments, The SDA Bible Commentary, vol. 2, pp. 1011-1012 ) Oude geschriften maken duidelijk dat afgodendienst erg aantrekkelijk was, omdat het draait om materialisme. Door gebruik te maken van aanbiddingsvormen waar mensen iets mee hadden, brachten afgodendienaars eer aan de machten waarvan zij dachten dat die hun vruchtbaarheid en voorspoed konden geven. Het was een doe-het-zelf godsdienst. Gaat er nu een belletje rinkelen?

Vlak voor de wederkomst van de Heer is de keuze hetzelfde als in de dagen van Jesaja. Aan zijn verschijning gaan de wegwerkzaamheden vooraf van een laatste Elia-boodschap van verzoening: Aanbid je de Schepper of vereer je iets anders? ( Maleachi 4; Openbaring 13-14) We aanbidden per slot van zaken altijd iets.

`Met welke soorten afgoderij hebben wij in deze tijd te maken? Heeft de gemeente vandaag ook te maken met een subtielere verering van afgoden? Zo ja, hoe manifesteert zich dat?`

`Jesaja 41:29 Hoe beschrijft Jesaja afgodsbeelden?`