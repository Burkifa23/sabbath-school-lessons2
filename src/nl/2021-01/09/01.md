---
title:  Dienen en redden
date:   20/02/2021
---

### Lezen 
Jesaja 41; 42:1-7; 44:26-45:6; 49:1-13

> <p>Kerntekst</p> 
> ‘Hier is mijn dienaar, hem zal Ik steunen, hij is mijn uitverkorene, in hem vind Ik vreugde, Ik heb hem met mijn geest vervuld. Hij zal alle volken het recht doen kennen.’ Jesaja 42:1

‘Velen beschouwen het als een groot voorrecht om de plaatsen op te zoeken waar Christus geleefd heeft toen Hij op aarde was, te wandelen waar Hij gewandeld heeft, uit te zien over het meer waar Hij zo graag onderwees, te gaan naar de heuvels en dalen waarop zijn oog zo vaak heeft gerust. Maar wij hoeven niet naar Nazaret, naar Kafarnaüm of naar Betanië te gaan om in de voetsporen van Jezus te gaan. Wij vinden zijn voetsporen naast het ziekbed, in armoedige krotten, in de overbevolkte straten van de grote stad en in alle plaatsen waar mensen behoefte hebben aan troost. Als wij doen zoals Jezus gedaan heeft toen Hij op aarde was, zullen wij zijn voetsporen volgen.’ (Ellen White, Wens der eeuwen, p. 533)

Jesaja schreef over een dienaar van de Heer wiens werk ook vol genade was: ‘het geknakte riet breekt Hij niet af, de kwijnende vlam zal Hij niet doven. Het recht zal Hij zuiver doen kennen (...) om blinden de ogen te openen, om gevangenen te bevrijden uit de kerker, wie in het duister zitten uit de gevangenis.’ (Jesaja 42:3,7)

Laten we eens kijken naar deze dienaar. Wie is hij en wat brengt hij tot stand?

_Op sabbat 27 februari bespreken we met elkaar deze les._