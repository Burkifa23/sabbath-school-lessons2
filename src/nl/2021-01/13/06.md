---
title:  ‘Naam en nageslacht zullen voortbestaan’
date:   25/03/2021
---

`Lees Jesaja 66:22. Wat laat dit vers ons weten? Welke hoop biedt het?`

Dit is één van de mooiste beloftes in dit boek. In de nieuwe hemel en de nieuwe aarde zullen onze nakomelingen en onze naam voor eeuwig bestaan. Van uitwissen, afsnijden, enten, uitrukken of ontwortelen is geen sprake meer. Dit is de belofte van een eeuwig leven in een nieuwe wereld, een wereld zonder zonde, zonder dood en zonder lijden. Er komt een geheel nieuwe hemel en aarde, de laatste en volledige vervulling van ons geloof, het slotstuk van wat Christus voor ons aan het kruis tot stand heeft gebracht.

`Lees Jesaja 66:23. Waarom zijn er nog steeds nieuwe manen en sabbatten?`

Deze moeilijke tekst kun je op meerdere manieren uitleggen. Zoals: God schiep de sabbat voordat de offerdienst werd ingesteld (Genesis 2:2-3). Sabbatten stonden hoog in het vaandel bij dit rituele systeem, maar de sabbat was daarvan niet afhankelijk. Daarom blijven ze onafgebroken bestaan tijdens de herstelperiode, tot op de nieuwe aarde. In de Bijbel wijst niets erop dat nieuwe manen echte aanbiddingsdagen waren, los van het offersysteem. Misschien is dat wel het geval op de nieuwe aarde, alhoewel het dan geen rustdagen hoeven te zijn zoals de wekelijkse sabbatten. Wellicht houdt het verband met de maandelijkse cyclus van de levensboom (Openbaring 22:2). Wat deze tekst ook betekent, het gaat er vooral om dat Gods volk Hem tot in alle eeuwigheid zal aanbidden.

`Lees Jesaja 66:24. Waarom eindigt Jesaja met het negatieve beeld van de verlosten die naar de lijken van opstandelingen kijken, die door God zijn vernietigd?`

Als een duidelijke waarschuwing voor zijn tijdgenoten omschrijft Jesaja het contrast tussen de trouwe overlevenden van de Babylonische vernietiging en de opstandelingen. Die worden omgebracht. Dit is geen eeuwige pijniging, want de opstandelingen zijn gedood door ‘vuur’. Die vernietiging kwam pas ten einde totdat het had gedaan wat het moest doen. Dan kon het herstel van Jeruzalem beginnen. Deze waarschuwingen wijzen vooruit naar de vervulling waar Openbaring over profeteert: de vernietiging van zondaren, de tegenstander en de dood in een poel van vuur. Daarna zal er een ‘nieuwe hemel een nieuwe aarde’ zijn, een heilig ‘nieuw Jeruzalem’, zonder tranen of verdriet, ‘want wat er eerst was is voorbij’ (Openbaring 20:1-21:4, vergelijk met: Jesaja 65:17-19). Het is een nieuw bestaan, met eeuwig leven voor alle verlosten.

`Jesaja 66:22-23 Welk vooruitzicht hebben we?`