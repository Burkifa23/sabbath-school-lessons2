---
title:  Verdere studie
date:   26/03/2021
---

Voor de laatste keer dat de aarde van zonde gereinigd zal worden, zie Ellen White, ‘Het einde van de strijd’, in De grote strijd, pp. 611-624.

‘In de loop van de eeuwigheid zullen ze God en Christus steeds beter leren kennen. Liefde, eerbied en geluk zullen net zoals de kennis steeds groter worden. Hoe beter de mensen God leren kennen, des te meer zullen ze zijn karakter bewonderen. Naarmate Jezus de verborgenheden van de verlossing en de hoogtepunten in de grote strijd tegen Satan voor hen ontsluiert, zullen de harten van de verlosten met nog meer toewijding worden vervuld; ze zullen de gouden citers met intensere vreugde bespelen. Duizend maal duizenden en tienduizend maal tienduizenden zullen Gods lof zingen.

‘En alle schepsel in de hemel en op de aarde en onder de aarde en op de zee en alles wat daarin is, hoorde ik zeggen: Hem, Die op de troon gezeten is, en het Lam zij de lof en de eer en de heerlijkheid en de kracht tot in alle eeuwigheden.’ (Openbaring 5:13) De grote strijd is dan ten einde. De zonde en de zondaren zijn er niet meer. Het ganse heelal is gereinigd. Overal in de schepping is er eendracht en blijdschap. Van Hem die alles geschapen heeft, komen stromen van leven, licht en vreugde, die alle delen van de oneindige ruimte bereiken. De kleinste atomen en de grootste werelden, alle levende wezens en alle levenloze voorwerpen verkondigen in hun oneindige schoonheid en volmaakte vreugde: God is liefde.’ (Ellen White, De grote strijd, pp. 623-624)

`Openbaring 5:13-14 Waaruit blijkt de eendracht en blijdschap?`

**Gespreksvragen**

`Waarom is de belofte van een eeuwig leven in de nieuwe hemel en de nieuwe aarde zo belangrijk voor het christelijk geloof? Wat voor meerwaarde zou ons geloof hebben zonder die belofte?`

`Lees 2 Petrus 3:10-14. Hoe komen deze verzen overeen met Jesaja 66?`

`Lees nogmaals Jesaja 65:17-25. Hoe mooi het ook klinkt, waarom heeft dit beeld niets te maken met het herstel dat wij mee zullen maken en met de hoop waar wij naar uitzien?`

### Samenvatting

Jesaja schetst een vooruitzicht van een ongekende draagwijdte. God zou zijn geloofsgemeenschap niet alleen reinigen en in ere herstellen, Hij zou de grenzen verleggen door alle volken erbij te betrekken. De herschepping van zijn gemeenschap leidt tot de herschepping van de aarde, waar zijn aanwezigheid de ultieme troost zal zijn voor zijn volk.