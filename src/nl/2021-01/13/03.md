---
title:  Een goddelijke ‘magneet’
date:   22/03/2021
---

`Lees Jesaja 66:1-19. Als je de tijd waarin Jesaja leefde in gedachten houdt, wat is dan de diepere boodschap van deze verzen?`

Door de profeet herhaalt God de oproep en de waarschuwing die als een rode draad door het boek lopen: God zal de nederige, die ontzag heeft voor zijn Woord, verlossen en herstellen. Zoals Jesaja 40:1 zegt, zal Hij hen bemoedigen. Hij zal degenen die tegen Hem in opstand komen echter vernietigen. Daarbij gaat het om mensen die de rituelen op een hypocriete wijze uitvoeren. Daarom zal Hij hun offers verwerpen (Jesaja 66:3-4; vergelijk met: Jesaja 1:10-15). Het gaat ook om hen die zijn getrouwen haten en verstoten en om die mensen die heidense gruweldaden begaan in de tempel te Jeruzalem.

`Lees Jesaja 66:3. Wat wordt hier bedoeld? Welke geestelijke principes komen hier tot uiting? Hoe kan dit ook verwijzen naar het huidige christendom en onze aanbidding?`

`Lees Jesaja 66:18-19. Waarom heeft God een magnetische aantrekkingskracht die de volkeren tot Hem trekt?` 

Na de vernietiging van zijn vijanden openbaart God zijn heerlijkheid. Op die manier wordt Hij een magneet die mensen naar Jeruzalem trekt (Vergelijk met: Jesaja 2:2-4). Hij doet een ‘teken’ onder hen. Uit dit vers blijkt niet wat daarmee wordt bedoeld. Het gaat waarschijnlijk om het teken waar Jesaja als laatste naar heeft verwezen: God geeft zijn volk blijdschap en vreugde en Hij herstelt hun land (Jesaja 55:12, 13). Als Hij zijn heerlijkheid toont door zijn volk na de vernietiging in ere te herstellen, geeft Hij te kennen dat zijn genade weer op hen rust. Net zoals Hij na de zondvloed Noach de regenboog schonk als teken (Genesis 9:13-17).

`Lees Jesaja 66:5. Wat betekent het om voor zijn Woord te huiveren? Waarom wil de Heer dat? Hoe is ons hart eraan toe als we geen ontzag hebben voor zijn Woord?`

`Jesaja 66:1-21 Wat is de boodschap van deze verzen?`