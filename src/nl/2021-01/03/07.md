---
title:  Verdere studie
date:   15/01/2021
---

‘”Men zal Hem de naam Immanuel geven...God met ons.” “Het licht van de kennis der heerlijkheid Gods wordt gezien ‘in het aangezicht van Jezus Christus.” Van de dagen der eeuwigheid was de Here Jezus Christus één met de Vader. Hij was “het beeld Gods”, het beeld van Zijn grootheid en majesteit, “de afstraling zijner heerlijkheid”. Om deze heerlijkheid ten toon te spreiden is Hij naar onze wereld gekomen. Aan deze door de zonde verduisterde aarde kwam Hij het licht van Gods liefde openbaren, om “God met ons” te zijn. Daarom was van Hem geprofeteerd: “Men zal Hem de naam Immanuel geven”.’ (Ellen White, Wens der eeuwen, p. 11.)

‘Voor Juda zou het goed zijn geweest als Achaz dit als een boodschap van de hemel had aanvaard. Maar hij verkoos te steunen op de arm van een mens en zocht hulp bij de heidenen. In wanhoop zond hij bericht aan Tiglat-Pileser, koning van Assyrië: “Ik ben uw knecht en uw zoon; trek op en verlos mij uit de macht van de koning van Aram en uit de macht van de koning van Israël, die tegen mij zijn opgetrokken.” (2 Koningen 16:7) Het verzoek ging vergezeld van een rijk geschenk uit de schatkamer van de koning en uit de tempel.’ ( Ellen White, Profeten en koningen, p. 203.)

`2 Koningen 16:7-9; 2 Kronieken 28:16 Hoe loste Achaz het probleem op?`

**Gespreksvragen**

`Mogen wij God om een teken vragen als we een beslissing moeten nemen? Welke risico’s kunnen daar onlosmakelijk aan verbonden zijn?`

`Al is het goed om hulp te krijgen van andere mensen, waaruit kunnen we opmaken dat deze steun ook een grens heeft?`

`De Russische auteur Leo Tolstoy liet zijn vriend weten dat ‘als een mens eenmaal tot het besef is gekomen dat de dood een einde maakt aan alles, dan is er ook niets erger dan het leven.’ Welk weerwoord kunnen we op zo’n uitspraak geven door het inzicht dat ‘God met ons is’?`

#### Samenvatting

God leidde de ongelovige koning Achaz tot omstandigheden waarin hij een moeilijke beslissing moest nemen: geloven of niet geloven, dat was de vraag. Al stond de Heer hem toe om welk teken dan ook te vragen, hij liet niet toe dat God hem een reden gaf om te geloven. In plaats daarvan koos hij de koning van Assyrië als zijn ‘vriend’.