---
title: Jongeren les
date: 06/02/2021
--- 

### Voor God spelen

#### Opdracht van de vorige week 

`Wat is jouw bijdrage aan vrede?` 

#### Lees samen 

Jesaja 14:12-15 

#### IJsbrekervraag 

`Ben je weleens beetgenomen door iemand die zich mooier voordeed dat hij/zij was?`

#### Inspiratie 

‘God, U bent mijn redder, op U vertrouw ik. Ik ben niet bang meer, want U geeft mij kracht, Heer. U beschermt me, U hebt me bevrijd.’ (Jesaja 12:2, BGT.)

#### Behandel de tekst

In de tweede helft van Jesaja 11 wordt de terugkeer van de overlevende Israëlieten aangekondigd. Daar kan niet anders dan met een loflied en dankbaarheid op gereageerd worden (hoofdstuk 12). Het volk was immers flink van de rechte weg afgeweken. God is echter een vergevende God en biedt de mogelijkheid tot inkeer en herstel. In de hoofdstukken 13 en 14 spreekt de profeet Jesaja juist over de ondergang van de onderdrukker. De rollen worden omgedraaid. Het volk dat het volk van God eerst had onderdrukt en in ballingschap had gevoerd, krijgt het nu zelf met God aan de stok. De slavendrijver wordt als goddeloos en hoogmoedig weggezet, maar hoogmoed komt voor de val. Aan zijn macht komt een einde. Ons tekstgedeelte, Jesaja 14:12-15, maakt deel uit van een spotlied op de koning van Babel die niet bij name wordt genoemd. Hij vertegenwoordigt de onderdrukkende macht die zich tegen God keert, maar ten onder gaat.

#### Gespreksvragen naar aanleiding van de tekst

`Waar wordt de koning van Babel mee vergeleken? (vers 12)`

`Waaruit is hij gevallen met welk resultaat? (vers 12)`

`Waaruit blijkt zijn enorme hoogmoed? (vers 13) Wat plaatste hij boven de sterren van God? En wat wil hij daarmee zeggen?`

`Wat is het doel van zijn ambitie en wat wil hij bereiken? (vers 14) Op wie lijkt deze persoon; van wie zou je dit ook kunnen zeggen?`

`Wat is het verschil tussen trots en hoogmoed? Wat doet hoogmoed met je?`

`Ambitieus zijn hoeft niet negatief te zijn. Wanneer wordt het dat wel?`

`Wat is het resultaat van hoogmoed en negatieve ambitie? (vers 15) Waarom denk je dat?`

#### Opdracht 

Wat is er nog over van Babylons grootheid? Wat wil dat zeggen?