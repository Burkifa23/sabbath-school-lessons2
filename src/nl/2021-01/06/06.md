---
title:  Ten slotte overwint Sion
date:   04/02/2021
---

Op de voorspellingen in Jesaja 13-23 over de afzonderlijke volkeren volgt in Jesaja 24-27 de uiteindelijke wereldwijde vernietiging van Gods vijanden en de bevrijding van zijn volk.

`Lees Jesaja 24; Openbaring 20. Waarom komt de beschrijving van Jesaja wat betreft de verlatenheid van de aarde overeen met die van Johannes van de gebeurtenissen in verband met de 1000 jaar na de tweede komst van Christus?`

Bepaalde aspecten in Jesaja 13-14 zijn van toepassing op het letterlijke Babylon maar ook op de machten die later zouden volgen. De ‘vorst van Babylon’ staat voor de vereniging van menselijke heersers met het meesterbrein, de duivel die daar achter schuilgaat. De boodschap dat Babylon is gevallen, kan later dus worden herhaald. De definitieve vernietiging van de tegenstander volgt op Christus’ wederkomst. Hoewel de verwoesting van het letterlijke Babylon een ‘oordeelsdag van de HEER’ was, is ook een andere dag in aantocht: ‘de dag van de HEER, groot en ontzagwekkend’ (Jesaja 13:6,9; Joël 3:4; Maleachi 4:5, vergelijk met: Sefanja 1:7). De gebeurtenissen in het visioen van de profeet in hoofdstuk 24 hebben ook een reikwijdte die verder gaat dan zijn tijd. Dat zijn deze woorden: ‘de heldere maan zal zich schamen, de stralende zon van schaamte zal verbleken. Want de HEER van de hemelse machten heerst op de Sion, in Jeruzalem wordt Zijn luister getoond aan de oudsten van Zijn volk’. Jesaja dacht beslist dat het visioen van toepassing was op het Jeruzalem dat hij kende. Openbaring legt uit dat wat hij zag pas vervuld zal worden in het Nieuwe Jeruzalem. ‘De stad heeft het licht van de zon en de maan niet nodig: over haar schijnt Gods luister, en het Lam is haar licht (Jesaja 24:23; Openbaring 21:2,23).

Je kunt de vraag stellen of God de goddelozen werkelijk zelf vernietigt. Jesaja 28:21 beschrijft Gods vernietigingswerk dan ook als een vreemde ‘daad’ (HSV). Het is Hem vreemd, omdat Hij het niet wil doen, maar toch gebeurt het. Het is waar dat zonde de kiem van zelfvernietiging in zich heeft (Jakobus 1:15). God heeft het laatste woord over leven en dood en Hij stelt de tijd, plaats en wijze van de uiteindelijke vernietiging vast. Daarom is het nutteloos te beargumenteren dat Hij de vloek van de zonde op een passieve manier teniet zal doen, en dat Hij simpelweg oorzaak en gevolg hun natuurlijke weg zal laten gaan (Openbaring 20).

`De inhoud van Jesaja 24-27 komt herhaaldelijk terug in de Bijbel. Welke ellende, pijn en vernietiging er nu ook is, God en goedheid zullen uiteindelijk triomferen over het kwaad. Wat is het enige wat wij kunnen doen om deel te zijn van die algehele overwinning? (Spreuken 3:5-7; Romeinen 10:9)`

`Jesaja 24; Openbaring 20 Welke overeenkomsten zijn er?`