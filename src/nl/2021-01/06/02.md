---
title:  De ondergang van volkeren
date:   31/01/2021
---

Jesaja 13:1 verwijst naar Jesaja als de auteur. Het lijkt ook een nieuw onderdeel van het Bijbelboek in te luiden. Hoofdstuk 13-23 bevatten visioenen waarin het oordeel wordt uitgesproken over verschillende volkeren. We gaan hier wat dieper op in.

`Lees Jesaja 13:1. Waarom wordt Babylon als eerste genoemd in deze profetieën?`

Jesaja 10:5-34 kondigde het oordeel over Assyrië al aan. Deze natie vormde het grootste gevaar in de tijd van Jesaja. Jesaja 14:24-27 bevat een korte herhaling van Gods plan om Assyrië te vernietigen. Hoofdstuk 13-23 hebben vooral betrekking op andere bedreigingen, met Babylon als het grootste gevaar. Zij beschikte over een rijke en oeroude culturele, godsdienstige en politieke nalatenschap. Babylon kwam op een later moment op als de supermacht die Juda overwon en in ballingschap wegvoerde. In de tijd van Jesaja lag het vanuit menselijk oogpunt niet voor de hand dat Babylon een bedreiging zou worden voor Gods volk. Tijdens het grootste gedeelte van het dienstwerk van Jesaja overheerste Assyrië de Babyloniërs. Tiglat-Pileser III veroverde Babylon in 728 voor Christus en werd tot koning uitgeroepen onder de naam Pul (2 Koningen 15:19; 1 Kronieken 5:26). Assyrische koningen heroverden Babylon meerdere keren (in 710, 702, 689 en 648 voor Christus). Uiteindelijk werd Babylon de supermacht in het gebied dat het Judese koninkrijk zou vernietigen.

`Lees Jesaja 13. Wat zouden deze teksten, evenals alle teksten in de Bijbel die spreken over Gods woede en wraak tegen zonde en kwaad, ons moeten leren over het verschrikkelijke karakter van de zonde en het kwaad?`

De reactie van een God van liefde op de zonde maakt al duidelijk genoeg hoe slecht de zonde is. We moeten in gedachten houden dat de Heer deze waarschuwingen geeft via Jesaja. De Heer vergeeft zondaars en Hij geneest, pleit met en spoort mensen aan zich te bekeren. In Christus droeg de Heer de zonden van de hele wereld. Het lijden van Christus overtreft veruit de ellende die de ‘onschuldigen’ incasseren door de zonden van het volk. Waarom doet een liefdevolle God deze dingen of staat Hij toe dat deze dingen gebeuren? Daar lijden toch ook onschuldige mensen onder? Hoe ga jij om met deze daad van God? Waarom zie jij wel of niet een actieve rol van God bij de uitroeiing van het kwaad? Hoe kan het lijden van Christus aan het kruis ons helpen deze lastige vragen te beantwoorden?

`Jesaja 13 Wat leert ons dit over zonde en het kwaad?`