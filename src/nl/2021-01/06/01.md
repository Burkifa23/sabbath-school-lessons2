---
title:  Voor God spelen
date:   30/01/2021
---

### Lezen 
Jesaja 13-14; 24-27 

> <p>Kerntekst</p> 
> ‘Hij is onze God! Hij was onze hoop: Hij zou ons redden. Hij is de HEER: Hij was onze hoop. Juich en wees blij: Hij heeft ons gered!’ Jesaja 25:9

Een predikant had zojuist een preek gehouden over trots. Een vrouw die aandachtig naar zijn verhaal had geluisterd, wachtte hem op en vertelde hem dat ze zich zo bezwaard voelde en een grote zonde wilde belijden. De predikant vroeg haar om welke zonde het ging. Ze antwoordde, ‘Ik ben hoogmoedig geweest. Een aantal dagen geleden heb ik een uur lang mijn schoonheid in de spiegel bewonderd.’ ‘Oh’, antwoordde de predikant. ‘Dan was het geen hoogmoed waar u zich schuldig aan heeft gemaakt, maar inbeelding!’ (C.E. Macartney, geredigeerd door Paul Lee Tan, Encyclopedia of 7700 Illustrations: Signs of the Times, p. 1100.)

Vanaf het ontstaan van de zonde in het hart van een machtige engel, heeft hoogmoed de grenzen van de realiteit (bij zowel engelen als mensen) niet in acht genomen. De ernst van dit probleem kom je vooral tegen bij mensen die geestelijk trots zijn. Het is een betreurenswaardige karaktereigenschap van wezens die zo verdorven zijn dat zij enkel verlost kunnen worden door wat een ander voor hen doet.

Deze week zullen we onze aandacht onder meer richten op het ontstaan van hoogmoed en zelfverheffing.

_Op sabbat 6 februari bespreken we met elkaar deze les._