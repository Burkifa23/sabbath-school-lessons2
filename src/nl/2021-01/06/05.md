---
title:  De hemelpoort
date:   03/02/2021
---

In Jesaja 14 wordt de bespotting van Gods tegenstander, de gevallen ‘morgenster’ en de ‘zoon van de dageraad’ tot een bespotting van de koning van Babylon (Jesaja 14:12). Waarom? Dit is te vergelijken met Openbaring 12:1-9 waar een draak, die met de duivel wordt geïdentificeerd, een kind direct na de geboorte probeert te doden. Openbaring 12:5 maakt duidelijk dat Christus dit kind is. Toch was het koning Herodes die Jezus naar het leven stond (Openbaring 12:9; Matteüs 2). De draak verwijst naar de duivel en naar Herodes. Gods tegenstander werkt via menselijke kanalen. Er gaat een duivelse macht schuil achter de koning van Babylon en de prins van Tyrus.

`Lees 1 Petrus 5:13; Openbaring 14:8; 16:19; 17:5; 18:2,10,21.Waarom verwijst ‘Babylon’ op een later moment naar Rome en naar een kwade macht in Openbaring?`

Rome is net als het letterlijke Babylon en de stad ‘Babylon’ uit Openbaring zeer trots en meedogenloos. Openbaring 17:6 zegt dat ze ‘dronken is van het bloed van de heiligen’. Ze komen in opstand tegen God, zoals de naam ‘Babylon’ dat ook zegt. De naam bab ili betekent ‘de poort van god(en)’. Een plaats dus die toegang geeft tot de goddelijke wereld. In Genesis 11 bouwden mensen de toren van Babel (Babylon) om hun macht te verheffen tot het goddelijke niveau. Zo waren ze geen verantwoording schuldig aan God. Jakob zag een ladder die de hemel met de aarde verbond. Toen hij wakker werd zei hij: ‘Dit is niets anders dan het huis van God, dit moet de poort van de hemel zijn! (Genesis 28:17) ‘Het huis van God’ komt overeen met ‘de poort van de hemel’ die toegang biedt tot de goddelijke wereld. Jakob noemde de plaats ‘Betel’, Dat betekent ‘huis van God’. Die ‘poort van de hemel’ en de ‘poort van god(en)’ van Babylon staan voor twee manieren om dit goddelijke rijk te bereiken. Jakobs ladder kwam van boven uit de hemel en God liet die zien. Babylon werd echter door mensenhanden van beneden af gebouwd. Die twee manieren staan symbool voor de onverenigbare paden tot verlossing: redding op initiatief van God tegenover menselijke werken. Elke ware godsdienst is gebaseerd op het nederige Betelmodel: ‘Door zijn genade bent u nu immers gered, dankzij uw geloof.’ (Efeziërs 2:8-9) Elke valse ‘godsdienst’, inclusief wetticisme en ‘werelds’ humanisme, gaat terug op het hoogmoedige Babylonmodel. Vergelijk dat met de gelijkenis van de Farizeeër en de tollenaar (Lucas 18:9-14).

`Leonard Cohen vertelde in een interview dat hij een aantal jaar in een boeddhistisch klooster had doorgebracht. Hij zei ‘Ik ben niet gered’. Wat denk je dat zijn probleem was in het licht van wat we vandaag hebben besproken? Wat wist hij niet over verlossing?`

`1 Petrus 5:13; Openbaring 14:8; 16:19; 17:5; 18:2,10,21 — Wat wordt er allemaal over Babylon gezegd?`