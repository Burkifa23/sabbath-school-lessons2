--- 
title: Verdieping 
date: 09/01/2021 
---

### Leiderschapscrisis

#### Jesaja 6:1-13 #### IJsbrekervraag

`Als je jezelf afvraagt: ‘Wie ben ik?’ en ‘Wat zal ik met mijn leven doen?’, wat komt er dan in je op?` 

#### Ik Verken

Wanneer Jesaja zijn visioen krijgt, ziet hij hemelse wezens, ‘serafs’ (6:2), en ‘de HEER’ (6:5). Geconfronteerd met de heiligheid en majesteit van deze HEER (6:3) raakt Jesaja doordrongen van zijn eigen onreinheid en zijn zondigheid. Eén van de serafs zegt na een symbolische handeling tegen hem: ‘Nu zijn je lippen gereinigd. Je schuld is geweken, je zonden zijn tenietgedaan’ (6:7). Hiervan is Jesaja zo onder de indruk, dat hij bereidwillig de profetische taak die hij van de Heer krijgt, op zich neemt, met de woorden: ‘Hier ben ik, stuur mij’ (6:8). Die taak zal niet gemakkelijk zijn, omdat hij met een onwillig volk te maken heeft. Volgens het pseudepigrafische geschrift (Een pseudepigraaf is een geschrift dat ten onrechte aan een ander persoon is toegeschreven dan de eigenlijke auteur.) Martyrium Isaiae is hij uiteindelijk zelfs in stukken gezaagd (vgl. Hebreeën 11:37). Hoopvol voor Jesaja zijn alleen nog de woorden: ‘Er blijft slechts een stronk over, en het zaad in die stronk is heilig’ (6:13, vgl. 11:1). Er zal altijd een kleine groep gelovigen overblijven.

#### Ik Bestudeer

Jesaja 6 beschrijft het roepingsvisioen van Jesaja. Hij ontmoet ‘de HEER van de hemelse machten’ (6:5), ‘de Heer’ (6:1, 8, 11), ‘de Koning’ (6:5).

`Wie was volgens de evangelist Johannes deze Persoon? (Johannes 12:37-41, vgl. Jesaja 6:1 en Openbaring 3:21).`

`In Openbaring 17:14 en 19:16 noemt Johannes Hem ‘Heer der heren’ en ‘Koning der koningen’, die gevolgd wordt door ‘de hemelse legermacht’ (Openbaring 19:14). Jezus vraagt aan Jesaja: ‘Wie zal Ik sturen? Wie kan namens Ons gaan?’ (6:8). Namens wie spreekt Hij dan ook (vgl. Genesis 1:26 en 11:7)?`

Het woord ‘serafs’ komt van een Hebreeuws werkwoord dat ‘branden’ betekent. Waarschijnlijk wijst deze benaming dan ook op de vurige lichtglans die ze uitstraalden.Jesaja roept, geconfronteerd met zijn eigen zondigheid, ontzet uit: ‘Wee mij, want ik verga’ (6:5, HSV).

`Waarom is hij bang dat zijn laatste uurtje heeft geslagen? Heeft het iets te maken met het feit dat Hij een ontmoeting met God zelf heeft gehad (vgl. Exodus 20:19 en 33:20). Jesaja hoort dat zijn zonde is verzoend, nadat één van de serafs met een gloeiende kool van het altaar zijn mond heeft aangeraakt. Dit altaar kan het brandofferaltaar zijn, waarop door middel van dieroffers verzoening voor zonden tot stand kwam. Volgens anderen gaat het hier om het reukofferaltaar, waarop men wierook aan God offerde als teken van wijding aan Hem. Deze ceremonie is in elk geval onderdeel van de wijding van Jesaja tot profeet.`

`Jesaja 6:10-13; Ezechiël 3:16-21 Wat kan ik hieruit leren?`

`Waarom zou de roeping van Jesaja tot profeet niet al in hoofdstuk 1 vermeld zijn? Vgl. Jesaja 1:4.`

`Hoe zag Jesaja zichzelf, en hoe werd hij zich daarvan bewust?`

`Vergelijk Jesaja 6:5-7 met Lucas 5:8 en 10. Welke overeenkomsten vind je hier?`

`Jesaja zou tot dovemansoren spreken. Hoe bevestigt het Nieuwe Testament dat? Vgl. Matteüs 13:13, 14, Johannes 12:39, 40 en Handelingen 28:25-27.` 

#### Ik Pas Toe

Jesaja kon de HEER niet prijzen zoals de serafs dat deden. Als mens kun je God pas echt lof toezingen als je schuld is weggenomen.

`Heb jij weleens dat je bepaalde liederen moeilijk kunt zingen, omdat er iets tussen jou en God in staat? Wat doe je dan?`

De confrontatie van Jesaja met Jezus werd een zegen voor hem.

`Kun je een voorbeeld noemen van hoe een confrontatie met jezelf jou uiteindelijk tot zegen geworden is?`

Er zal altijd een groep gelovigen zijn (vgl. Jesaja 6:13, 1 Koningen19:18 en Romeinen 11:2-5).

`Waarmee kunnen we elkaar als gelovigen bemoedigen in de taak die God voor elk van ons heeft?` 

#### Ik bid …

Heer, help mij mezelf te aanvaarden zoals U mij aanvaardt. Versterk in mij het geloof dat ik in uw aanwezigheid mag komen zoals ik ben. Neem alles weg wat scheiding maakt tussen U en mij, en geef mij een vurig verlangen te doen wat U van mij vraagt. Amen!