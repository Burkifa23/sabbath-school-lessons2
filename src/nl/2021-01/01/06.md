---
title:  Een onheilspellend liefdeslied
date:   31/12/2020
---

`Lees Jesaja 5:1-7. Wat betekent deze gelijkenis?`

God legt de betekenis van deze gelijkenis uit in vers 7. Hij wil het volk er met een gelijkenis toe brengen objectief naar zichzelf te kijken en hun ware toestand in te zien. God had daar succes mee bij David (2 Samuel 12:1-13). Door het een ‘liefdeslied’ te noemen, laat God zien met welke instelling Hij zich richt tot zijn volk. Zijn relatie met hen drukt zijn liefdevolle karakter uit (1 Johannes 4:8). Hij verwacht wederliefde als antwoord. In plaats van ‘druiven’ krijgt Hij ‘wrange druiven’, wat in het Hebreeuws duidt op ‘iets dat stinkt’.

`Lees Jesaja 5:4. Wat bedoelt God met de vraag ‘Wat kon Ik meer ... doen?’`

Dan zegt God: ‘Luister, Ik zal jullie vertellen wat Ik met mijn wijngaard ga doen: Ik ruk de doornhaag uit en breek de muur af, zodat hij verbrand en vertrapt kan worden. Ik zal hem laten verwilderen.’ Als we zondigen, keert God zich niet meteen van ons af door zijn bescherming weg te nemen en ons te vernietigen. Hij is geduldig en geeft ons de kans vergeving te ontvangen (Jesaja 5:5-6; 2 Petrus 3:9). Hij schuift niemand die op Hem reageert terzijde. Hij neemt ook niet zomaar genoegen met een ontkennend antwoord. Hij weet dat we onwetend zijn en misleid door de zonde. Pas als het uitzichtloos is, zal Hij onze keuze aanvaarden en laat Hij ons in de toestand waar we zelf voor hebben gekozen (Openbaring 22:11). Als we de uitnodigingen die God door de Geest tot ons zendt, voortdurend van de hand wijzen, lopen we het risico om uiteindelijk het punt te bereiken waarop geen terugkeer meer mogelijk is. Christus afwijzen is gevaarlijk (Matteüs 12:31-32; Hebreeën 6:4-6). Er zijn per slot van rekening grenzen aan wat God kan doen, want Hij respecteert onze vrije wil.

`Lees nogmaals Jesaja 5:4. Denk in het licht van het kruis na over de woorden ‘Wat kon Ik meer aan mijn wijngaard doen? Toen heeft God zichzelf gegeven als een offer voor onze zonden. Daar betaalde Hij met zijn vlees voor onze overtreding van zijn wet. Wat kan Hij nog meer doen dan wat Hij toen deed? Waarom kan een blik op het kruis ons de zekerheid van verlossing schenken en ons motiveren ons te bekeren?`

`Jesaja 5:1-7 Waar gaat deze gelijkenis over?`