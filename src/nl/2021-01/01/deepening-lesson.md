--- 
title: Verdieping 
date: 02/01/2021 
---

#### IJsbrekervraag

`Hoe voel je je als mensen van wie je houdt keuzes maken, waarvan je weet dat ze verkeerd zijn en haaks staan op wat je hun voor hun eigen bestwil hebt doorgegeven?` 

#### Ik Verken

De profetie van Jesaja begint met de dood van koning Uzzia in 740 v. Chr. en zal de regeringsperioden van Jotam en Achaz bestrijken en eindigen tijdens die van Hizkia (725-697 v. Chr.) (Opeenvolgende koningen in het Zuidrijk Juda.). Hizkia voert een ware religieuze hervorming door. Deze periode wordt gekenmerkt door de opkomst van Assyrië en de val van het Noordrijk Israël in 722 voor Christus. Tijdens Jesaja’s leven had Juda op verschillende momenten te maken met de Assyrische dreiging. Dat speelde bij verschillende crises en politieke allianties een rol. In deze turbulente context doet de profeet een beroep op het geloof en het vertrouwen in God. Er komen verschillende grote thema’s aan bod in Jesaja: - Gods heiligheid en soevereiniteit - de situatie van Gods volk en van de omringende volkeren - het verbond dat is gebaseerd op een relatie - een ‘rest’ van mensen die vergeving ontvangen en veranderd worden het messianisme als bron van verlossing - het toekomstig herstel

#### Ik Bestudeer

De tekst begint als een verbondssluiting, waarbij hemel en aarde worden verpersoonlijkt en als getuigen worden opgeroepen om te luisteren naar de verklaringen van God. Die noemen de redenen van zijn onenigheid met zijn volk, en de gevolgen van het verbreken van het verbond. Alleen Jeruzalem, een kleine ‘rest’, is nog bewaard gebleven. De eerste verzen van Jesaja beschrijven aan de hand van verschillende beelden de geestelijke toestand van Gods volk. Net als het overgrote deel van het boek is ook dit deel in poëtische vorm geschreven.

**1 De universele oproep (vers 2a)**

`Wat suggereert deze symbolische ‘oproep’ aan hemel en aarde? Wat kan het aan het licht brengen?`

`Wat voegt het aan deze hele scène toe dat God wordt voorgesteld als ‘de Heer die heeft gesproken’?`

**2 De beschrijving van de situatie van de mensen (vers 2b-7)**

`Door welke verschillende beelden en termen wordt de situatie van het volk van de Heer beschreven? Let op de werkwoorden en de sleutelwoorden die worden gebruikt om deze toestand te beschrijven.`

`Wat is de aard van de relaties die uit deze beelden naar voren komt? Wat denk je dat deze beelden bij de lezer teweeg willen brengen?`

`Matteüs 12:33 Wat zien mensen aan mij?`

**3 Het thema van de ‘rest’ (vers 8-9)**

`Wat leren we over de situatie van Sion (Jeruzalem) dat als jong meisje wordt gepersonifieerd? Hoe wordt ze ook voorgesteld?`

`Waaraan heeft de ‘rest’ het volgens deze tekst te danken dat zij in leven is gebleven? Wat zegt dit over God? Waarvoor staat de ‘rest’?`

> Een rund herkent zijn meester, een ezel kent zijn voederbak, maar Israël mist elk inzicht, mijn volk leeft in onwetendheid. Jesaja 1:3

#### Ik Pas Toe

`Hoe kan de ondankbaarheid van de mensen die in dit tekstgedeelte wordt beschreven ons ook vandaag de dag verontrusten? Op welke manier kunnen we volgens jou ook God vergeten?`

`De uitdrukking ‘verdorven geslacht’ (vers 4, NBV) introduceert de horizontale dimensie van menselijke relaties. Welke link is er volgens jou tussen de manier waarop je je gedraagt ten aanzien van de mensen om je heen en je ‘kennis’ van God?`

`Gods antwoord is dat Hij niet onverschillig staat tegenover de benarde situatie van zijn volk. Het thema van de ‘rest’ herinnert ons eraan dat het heil op genade berust. Wat maakt het voor verschil in je dagelijks leven dat je weet dat je genade hebt ontvangen?`

#### Ik bid …

Heer, U bent en blijft degene die spreekt, handelt, uitdaagt en redt. U nodigt mij uit om te ‘luisteren’ en te ‘spreken’. Maak mij duidelijk wat U tegen mij wil zeggen. Heer, U bent degene die het leven geeft. Help mij om dat in mijn dagelijks leven niet te vergeten.