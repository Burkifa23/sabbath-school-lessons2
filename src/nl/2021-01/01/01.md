---
title:  Identiteitscrisis
date:   26/12/2020
---

### Lezen 
Jesaja 1:1-31; 5:1-7

> <p>Kerntekst</p> 
> ‘De HEER zegt: Laten we zien wie er in zijn recht staat. Al zijn je zonden rood als scharlaken, ze worden wit als sneeuw, al zijn ze rood als purper, ze worden wit als wol.’ Jesaja 1:18

### Verloren in het land van de vergetelheid
 
Als je in Ierland op een smalle weg rijdt, met aan beide kanten een haag, dan kan het gebeuren dat de weg wordt versperd door een kudde koeien die zich naar huis begeeft na een maaltijd van mals gras. Al is de herder er niet bij, toch vinden ze hun weg naar de stal van de eigenaar. Ze weten waar ze thuishoren en wie ze toebehoren. Op het moment dat een kleine jongen zijn moeder kwijt raakt in een winkel en roept ‘Ik ben mijn mama kwijt!’, dan zal hij niet precies weten waar hijzelf is of waar zijn moeder is. Hoeveel moeders er ook door de winkel lopen, toch zal hij altijd weten wie van hen zijn moeder is.

In tegenstelling tot deze Ierse koeien (en al helemaal in tegenstelling tot de kleine verdwaalde jongen) dachten de Judeeërs er niet meer aan dat ze bij God hoorden, hun hemelse Vader. Als gevolg daarvan verloren ze hun ware identiteit als het verbondsvolk. ‘Ik heb mijn kinderen opgevoed en grootgebracht, maar ze zijn tegen Mij in opstand gekomen. Een rund herkent zijn meester, een ezel kent zijn voederbak, maar Israël mist elk inzicht, mijn volk leeft in onwetendheid.’ (Jesaja 1:2-3) Deze week zullen we zien hoe God te werk gaat om zijn volk met zichzelf in het reine te brengen.

_Op sabbat 2 januari bespreken we met elkaar deze les._