---
title:  Verdorven rituelen
date:   28/12/2020
---

`Lees Jesaja 1:10. Waarom vergelijkt hij de situatie in dit vers met Sodom en Gomorra? Wat probeert God duidelijk te maken?`

`Lees Jesaja 1:11-15. Wat zegt God tegen het volk? Waarom wijst Hij de aanbidding af van zijn volk?`

Aan de handen die de offers brachten en opgeheven werden in gebed, ‘kleefde ook bloed’. Met andere woorden, ze waren schuldig aan geweld en onderdrukking van anderen (Jesaja 1:15; 58:3-4). Door andere leden van het verbondsvolk slecht te behandelen, verachtten ze de beschermer van alle Israëlieten. Zondigen tegen andere mensen betekent zondigen tegen God.

God had het aanbiddingssysteem door rituelen zelf ingesteld en de tempel in Jeruzalem aangewezen als de geschikte plaats daarvoor (Leviticus 1-16 ; 1 Koningen 8:10-11). De rituelen hoorden echter thuis in de context van het verbond dat God met dit volk had gesloten. Gods verbond met Israël stelde Hem in staat te midden van hen te wonen in het heiligdom/de tempel. De rituelen en gebeden die daar werden uitgevoerd, waren dus alleen van kracht als ze getuigden van trouw aan Hem en zijn verbond. Degenen die offers brachten zonder hun verkeerde daden jegens andere leden van het verbondsvolk te hebben beleden, maakten zich schuldig aan rituele leugens. Hun offers waren daarmee niet alleen ongeldig, maar het waren zelfs zonden! Hun rituele handelingen zeiden wel dat ze er trouw aan waren, maar hun gedrag liet tegelijkertijd zien dat ze het verbond hadden verbroken.

`Lees Jesaja 1:16-17. Wat wil God dat zijn volk doet? Waarom komen deze verzen, gezien de context, overeen met Jezus’ woorden in Matteüs 23:23-28? Welke les kunnen wij leren uit deze teksten en uit de context waarin ze staan?`

`Jesaja 1:10-17 Wat zegt God tegen het volk?`