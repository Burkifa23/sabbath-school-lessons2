---
title:  Een kind voor ons
date:   25/01/2021
---

Nadat de geboortes van Immanuel en Maher-Sjalal Chasj-Baz zijn omschreven, dient de derde speciale geboorte zich aan in Jesaja.

`Lees Jesaja 9:5-6. Wat is er zo bijzonder aan het kind in deze verzen?`

Merk op dat deze bevrijder verschillende namen/bijnamen heeft die Hem op verschillende manieren beschrijven. In vroegere tijden kregen koningen en godheden in het Nabije Oosten meerdere namen om hun grootheid te laten zien. Hij is ‘wonderbaar’, zoals de goddelijke engel van de HEER zijn eigen naam als ‘wonderbaarlijk’ omschreef aan Simsons vader en vervolgens opsteeg naar de hemel in het offervuur op Manoah’s altaar (Richteren 13:18 : dezelfde Hebreeuwse werkwoordstam; 13:20). Dit verwees naar het offer dat Hij meer dan duizend jaar later zelf zou brengen. Hij wordt als goddelijk (‘Goddelijke held’) omschreven en als eeuwige Schepper (‘Eeuwige Vader’ (Zie: Lucas 3:38: ‘(...) Adam, de zoon van God’)). Hij behoort tot het huis van koning David en aan zijn koninkrijk van vrede komt geen einde.

`Lees Lucas 2:8-14. Wie alleen kan dit kind zijn, op basis van genoemde omschrijvingen? `

Sommigen proberen Hem te identificeren met koning Hizkia. Deze omschrijving gaat in alle opzichten elk normaal mens te boven. Het kan op slechts één persoon van toepassing zijn: Jezus Christus, de goddelijke Zoon van God en de Schepper. (Johannes 1:1-3, 14; Kolossenzen 1:15-17, Kolossenzen 2:9; Hebreeën 1:2) Hij werd ons geboren om ons te verlossen en ons vrede te geven. Hij heeft alle gezag in hemel en op aarde ontvangen en Hij is altijd met ons. Hoewel Hij zijn goddelijkheid behield, is Hij ook voor altijd mens geworden en daarom kan Hij altijd met ons meevoelen met onze zwakheden. (Matteüs 28:18-20; Hebreeën 4:15) ‘Een Kind is ons geboren’...voor altijd! ‘Toen Christus naar deze wereld kwam, was ook de tegenstander ter plaatse en betwistte hij elke stap voorwaarts op zijn weg van de kribbe naar het kruis. Hij had God beschuldigd dat Hij zelfverloochening van de engelen eiste, maar dat Hij daar zelf niets van wilde weten en zich niet zou opofferen voor anderen. Dit was het verwijt dat de tegenstander in de hemel maakte naar God. Nadat de boze uit de hemel was geworpen, bleef hij het de HEER kwalijk nemen dat Hij diensten verwachtte die Hij zelf niet ten uitvoer bracht. Christus kwam naar deze wereld om deze onterechte beschuldigen het hoofd te bieden en de Vader te openbaren.’ (Ellen White, Selected Messages, book 1, pp.406-407)

`Wat leert dit citaat ons over Gods karakter?`

`Jesaja 9:5-6; Lucas 2:8-14 Wat is er zo bijzonder aan dit kind en wie is het?`