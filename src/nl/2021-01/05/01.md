---
title:  Verheven Vredevorst
date:   23/01/2021
---

### Lezen Jesaja 8:23-12:6

> <p>Kerntekst</p> 
> ‘Een kind is ons geboren, een zoon is ons gegeven; de heerschappij rust op zijn schouders. Deze namen zal hij dragen: Wonderbare raadsman, Goddelijke held, Eeuwige Vader, Vredevorst.’ Jesaja 9:6

Dr. Robert Oppenheimer had de leiding had over de productie van de eerste atoombom, Hij verscheen voor een Congrescommissie [in de Verenigde Staten]. Ze vroegen hem of je je op enigerlei manier kon beschermen tegen het wapen. ‘Absoluut’, antwoordde de respectabele natuurkundige. ‘Verklaar u nader...’ ‘Dr. Oppenheimer keek het zwijgende, verwachtingsvolle publiek aan en zei zacht: “Vrede”.’ (Samengesteld door Paul Lee Tan, Encyclopedia of 7700 Illustrations. Signs of the Times (Rockville, Md: Assurance Publishers, 1979), p. 989.)

Vrede is een ongrijpbare droom voor het menselijke geslacht. Vanaf het moment dat de geschiedenis schriftelijk werd opgetekend, heeft de wereld naar schatting slechts 8 procent van de tijd in volledige vrede doorgebracht.

In 1895 richtte Alfred Nobel, de uitvinder van dynamiet, een stichting op die een prijs zou uitreiken aan mensen die een uitzonderlijke bijdrage leveren aan de vrede (Paul Lee Tan, p. 988, bewerkt.). Toch zijn in recente jaren ook winnaars van de Nobelprijs voor de Vrede betrokken geweest bij een gewelddadig conflict.

Deze week lezen we over de Enige die werkelijke en eeuwige vrede kan brengen.

_Op sabbat 30 januari bespreken we met elkaar deze les._