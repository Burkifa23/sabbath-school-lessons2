---
title:  In ziekte en in voorspoed
date:   11/02/2021
---

Vrij snel nadat God Hizkia uit de handen van Sanherib had bevrijd, vond plaats wat Jesaja 38 en 39 beschrijven. De verlossing waar Jesaja 37 over spreekt, had echter nog niet plaatsgevonden (2 Koningen 19-20). Jesaja 38:5-6 en 2 Koningen 20:6 wijzen er op dat er nog steeds sprake was van een Assyrische dreiging. ‘Gods tegenstander was vastbesloten zowel de dood van Hizkia als de ondergang van Jeruzalem te bewerkstelligen. Hij ging er ongetwijfeld vanuit dat er met het overlijden van Hizkia ook een einde zou komen aan zijn pogingen tot hervorming. De val van Jeruzalem zou dan gemakkelijker tot stand komen.’ ( Ellen White, The SDA Bible Commentary, vol.4, p.240) Dit citaat leert ons hoe belangrijk het voor Gods volk is om een goede leider te hebben.

`Lees 2 Koningen 20:8-11; Jesaja 38:6-8. Welk teken geeft de Heer aan Hizkia om zijn geloof te bevestigen?`

Doordat hij niet was ingegaan op Gods aanbod om tekenen te geven, had Achaz de gebeurtenissen in gang gezet die zouden leiden tot de problemen met Assyrië. Nu vroeg Hizkia zelf om een teken (Jesaja 7; 2 Koningen 20:8): daarom versterkte God hem zodat hij de crisis die zijn vader over Juda had gebracht het hoofd zou kunnen bieden. Het was ook alleen door een wonder dat de schaduw op de zonnewijzer van Achaz kon worden teruggedraaid. De Babyloniërs bestudeerden de bewegingen van de hemellichamen en hadden ze nauwkeurig in kaart gebracht. Zij zouden het daarom meteen opmerken dat de zon zich vreemd gedroeg en zich afvragen wat dat te betekenen had. Het feit dat koning Merodach-Baladan in die tijd gezanten stuurde, zou ons dus niet moeten verbazen. De Babyloniërs wisten dat Hizkia’s herstel in verband stond met dit wonderbaarlijke teken.

We weten nu waarom God juist voor dit specifieke teken koos. Net zoals Hij later de ster van Bethlehem zou gebruiken om wijze mannen uit het Oosten te brengen, zo maakte Hij nu gebruik van een zonneverschuiving om boodschappers uit Babylon te laten overkomen. Dit bood hun een unieke kans om over de ware God te horen. Merodach-Baladan had er zijn hele regeringsperiode voor nodig om blijvend onafhankelijk te worden van Assyrië. Hij zocht machtige bondgenoten. Dat verklaart ook waarom hij contact opnam met Hizkia. Als de zon bewoog op verzoek van Hizkia, wat kon hij dan de Assyriërs wel niet aandoen?

`Lees Jesaja 39. Hoe verspilde Hizkia een kostbare kans om God te verheerlijken en de Babyloniërs op Hem te wijzen? Wat was het gevolg? Hizkia had de aandacht op God moeten richten, maar wees in plaats daarvan op zijn eigen ‘roem’. Wat leren we hiervan?`

`2 Koningen 20:8-11; Jesaja 38:6-8`