---
title:  Verdere studie
date:   12/02/2021
---

‘Alleen door Gods rechtstreekse tussenkomst kon de schaduw op de zonnewijzer tien treden teruggaan; en dit zou voor Hizkia het teken zijn, dat de Here zijn gebed gehoord had. “Toen riep de profeet Jesaja tot de Here, en Hij deed de schaduw op de treden waarlangs zij afgedaald was op de trap van Achaz, weer tien treden teruggaan”.’ (2 Koningen 20:8-11; Ellen White, Profeten en koningen, p. 212)

‘Het bezoek van deze boden van de vorst van een verafgelegen land schonk Hizkia een gelegenheid de levende God te verheffen. Hoe gemakkelijk zou het voor hem zijn geweest om hun te vertellen van God, de Onderhouder van alles wat geschapen is, door wiens gunst zijn leven was gespaard toen alle hoop verdwenen was (...)! Maar hoogmoed en ijdelheid namen bezit van Hizkia’s hart, en vol trots opende hij voor hebzuchtige ogen de schatten waarmee God Zijn volk had verrijkt. ‘Hij liet hun zijn schathuis zien: het zilver en het goud, de specerijen en de kostbare olie, zijn gehele tuighuis en alles wat zich onder zijn schatten bevond. Er was niets in zijn paleis en in zijn gehele rijk, dat Hizkia hun niet liet zien’ (Jesaja 39:2). Hij deed dit niet om God te verheerlijken, maar zichzelf te verheffen in de ogen van de vreemde vorsten.’ (Ellen White, Profeten en koningen, p. 213)

`Jesaja 37:15-20 Wat liet Hizkia’s gebed zien?`

**Gespreksvragen**

`Op welke wijze lijkt Gods tegenstander op die Assyrische rabsake? Zegt hij de waarheid als hij erop wijst dat je hebt gezondigd? Hoe reageert God op deze aanklacht? Wat is onze enige hoop tegen deze beschuldigingen? (Zacharia 3:1-5; Romeinen 8:1)`

`Staakt de tegenstander zijn beschuldigingen als je vergiffenis hebt ontvangen? (Zie: Openbaring 12:10) Als hij blijft zeggen dat je hem toebehoort door je zonde, wat is dan de aard van zijn aanklacht? (Zie: Deuteronomium 19:16-21 (de wet op een leugenachtige, kwaadaardige getuige)`

### Samenvatting

In reactie op de wanhoopskreet van een trouwe koning verloste God zijn volk en liet Hij zien wie Hij is: de almachtige Koning van Israël die het lot van de aarde bepaalt. Hij richt niet alleen degenen te gronde die zijn volk om het leven willen brengen. Hij schept ook de mogelijk- heden voor anderen, hoe ‘Babylonisch’ ze ook zijn, om onderdeel uit te maken van zijn volk.