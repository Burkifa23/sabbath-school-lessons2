---
title: Verdieping
date: 13/02/2021
---

### Assyrië verslagen 

Jesaja 37:21-38

#### IJsbrekervraag 

`Is iemand ooit in een conflict voor jou opgekomen? Hoe vond je dat en wat was de houding van je verdediger?`

#### Ik Verken 

Als er gevaar dreigt, is het goed op God te vertrouwen. God verdedigt zijn volk hier doordat de leider Gods aangezicht zoekt. Die kiest ervoor zich niet te onderwerpen aan een andere koning dan God. De Heer is de God van de overwinning. Dit tekstgedeelte volgt op het gebed van Hizkia (vs. 16-20) en laat ons allereerst zien hoe deze machteloos staat tegenover de oorlogsdreigingen van Sanherib, de koning van Assyrië (hoofdstuk 36). Hizkia vraagt Jesaja om hulp en die dringt eropaan op God te blijven vertrouwen. Sanherib schrijft Hizkia een brief en waarschuwt hem dat het zinloos is op God te vertrouwen. Hij roept hem op zich te onderwerpen. Gods antwoord via de profeet bevat de aankondiging van Gods oordeel over Assyrië (vs. 21-35) en geeft informatie over de voltrekking van het oordeel (vs. 36-38).

#### Ik Bestudeer 

`Wat maakt het onweerlegbaar dat dit Gods antwoord is op het gebed van Hizkia?`

`Wie zijn in de verzen 22 tot 32, in het antwoord van God, de hoofdpersonen en hoe gaan ze met elkaar om? Heb je het gebruik van de persoonlijke voornaamwoorden IK en JIJ opgemerkt? Wat maak je daaruit op?`

`Let erop dat het gebruik van JIJ beschuldigend is! Welke werkwoordtijden worden vooral ingeleid door het voornaamwoord JIJ? Hoe zit dat met de werkwoorden die door het voornaamwoord IK worden ingeleid?`

Let in de verzen 30 tot 35 op de verandering in het ritme! Wat is er veranderd in het gebruik van de persoonlijke voornaamwoorden IK en JIJ?

`Hoe reageert God in vers 22 op de houding die het volk aanneemt ten opzichte van Sanherib? Staat die houding tegenover die van Hizkia, de leider van het volk (vergelijk Jesaja 37:1,14)?`

`Wie is, volgens Hizkia, door Sanherib aangevallen? Tegen wie is de koning, volgens God, ten strijde getrokken?`

De krachtige taal wordt ingegeven door de volhardende houding die men aanneemt tegenover Sanherib. Het thema wordt herhaald: ‘ze minacht je, ze daagt je uit’; in vers 23 is deze herhaling zowel in de twee vragen als in de werkwoorden in deze vragen terug te vinden.

`Let op andere soortgelijke herhalingen in de tekst. Door wie worden ze gebruikt? Wat is het gewenste effect?`

`Jesaja 39 Wat leren we hier van?`

#### Ik Pas Toe 

JIJ en IK vormen een dialoog, die het ritme van het verhaal vertraagt. God houdt de fouten van de koning opnieuw tegen het licht en de grieven die Hij tegen hem heeft. Dit is de grondtoon van het vonnis over Sanherib: tegenover het ‘JIJ hebt gedaan”, wordt het ‘IK zal doen’! gesteld. ‘Zelfs als je opschept over je zogenaamde onoverwinnelijkheid, was Ik het die het in werkelijkheid heeft gedaan.’ Dat lijkt God te zeggen.

`Wat herken je hiervan in de tijd waarin wij leven? Hoe herhaalt de geschiedenis zich? Welke concrete voorbeelden van menselijk streven dat tot niets leidt, kun je geven?`

Wanneer het verhaal wordt samengevat, wordt het ritme versneld: het is een veroordelend vonnis! God waarschuwt dat Hij zijn volk zal redden (vs. 30-35) en de goddeloze, arrogante Sanherib zal vernietigen (vs. 36-38). Wanneer de vijand ons probeert te vernederen, hoeven we alleen maar onze toevlucht te zoeken bij Jezus. Hij is de rechtvaardige Rechter!

`Wat geeft jou troost als je stilstaat bij de bedreigingen die ons nu omringen?`

`Waarom is het veel makkelijker om te wijzen op de fouten van Israël dan om zelf onomwonden en tegen de stroom in voor God te kiezen?`

#### Ik bid …

Heer, dank U dat U mij het teken bij uitstek hebt gegeven, namelijk Jezus. Hij is onze verdediger. Help mij U te zoeken, zoals Hizkia deed, in de raadgevingen van uw profetisch woord en in gebed. Amen.