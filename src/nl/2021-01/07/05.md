---
title:  De rest van het verhaal
date:   10/02/2021
---

Sanherib beweert dat hij 46 versterkte steden innam, Jeruzalem belegerde en Hizkia de Jood ‘tot een gevangene maakte in Jeruzalem, zijn koninklijke verblijfplaats, zoals een vogel in een kooi.’ (James B. Prichard, ed., Ancient Near Eastern Texts Relating to the Old Testament (Princeton, New Jersey: Princeton University Press, 1969), p. 288) Ondanks zijn neiging tot propaganda als verlengde van zijn enorme ego, beweert hij nergens dat hij Jeruzalem heeft ingenomen. Vanuit menselijk oogpunt is het wonderbaarlijk dat hij dit niet zegt. We moeten bedenken hoe ontzagwekkend machtig Sanherib was en dat Hizkia een opstand leidde tegen hem. De levensverwachting van hen die zich tegen Assyrië verzetten, was kort en hun wachtte een verschrikkelijke dood. Al had de Bijbel hier met geen woord over gesproken, toch zijn geleerden van mening dat we wel moeten toegeven dat er een wonder heeft plaatsgevonden. Sanherib vulde de muren van zijn ‘paleis zonder gelijke’ met reliëfs waarop zijn succesvolle belegering van Lachis levendig wordt afgebeeld. Hij had iets nodig om zijn gezicht te redden. Als God niet genadig was geweest, dan zou Jeruzalem wel te zien zijn in deze taferelen! Sanherib vertelt de afloop van het verhaal niet. De Bijbel doet dat wel.

`Lees Jesaja 37:21-37. Hoe ging het verder?`

In reactie op Hizkia’s gebed als teken van een absoluut geloof, schonk God hem een boodschap om Juda geheel en al gerust te stellen. Die toont een overkokende laaiende woede ten aanzien van de trotse Assyrische koning die het had gewaagd de goddelijke Koning der Koningen uit te dagen (Jesaja 37:23). God vervulde onmiddellijk zijn belofte om Jeruzalem te beschermen (2 Koningen 19:35-37; 2 Kronieken 32:21-22; Jesaja 37:36-38). Een enorme crisis vraagt om een groot wonder en dat was het ook. Er vielen 185.000 slachtoffers. Sanherib kon alleen teruggaan naar huis en daarmee ging hij zijn eigen dood tegemoet. ‘De God van de Hebreeën had gezegevierd over de trotse Assyriër. De naam van JHWH werd gerechtvaardigd in de ogen van de omliggende volken. In Jeruzalem waren de harten van het volk vervuld met heilige vreugde.’ (Ellen White, Profeten en koningen, p. 222) Als Sanherib Jeruzalem had overwonnen, dan zou hij de bevolking zodanig in ballingschap hebben gevoerd dat Juda, evenals Israël, haar identiteit had verloren. Er zou dan geen Joods volk zijn geweest waaruit de Messias geboren kon worden. Hun verhaal was daar ten einde gekomen. God hield de hoop levend.

`Wat zeg jij als iemand, die niet gelooft in de Bijbel of in de God van de Bijbel, dit vraagt: Was het terecht dat zoveel Assyrische soldaten de dood vonden? Ze konden er toch niets aan doen dat ze in dat land en in die tijd waren geboren? Hoe vat jij op wat God deed? `

`Jesaja 37:21-37 Hoe ging het verder?`