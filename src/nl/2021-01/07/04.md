---
title:  Door elkaar geschud, maar niet verlaten
date:   09/02/2021
---

`Lees 2 Koningen 18:37-19:4; Jesaja 36:21-37:4. Hoe reageerden Hizkia en zijn functio- narissen op de listige redevoering van de rabsake?`

Diepgetroffen en geheel wanhopig wendde Hizkia zich tot God. Nederig smeekte hij Jesaja, de profeet wiens raadgeving zijn vader had afgewezen, om voorbede te doen.

`Lees Jesaja 37:5-7. Welke bemoediging gaf God aan Hizkia?`

De boodschap was kort maar krachtig. God stond aan de kant van zijn volk. Jesaja voorspelde dat een gerucht Sanheribs aandacht zou afleiden van zijn aanval op Juda. Deze woorden gingen meteen in vervulling. Hij werd tijdelijk opgehouden, maar hij was absoluut niet van plan het voor langere tijd op te geven. Dus stuurde Sanherib Hizkia een dreigende boodschap: ‘”Laat u niet misleiden door de HEER, uw God, in wie u uw vertrouwen hebt gesteld omdat Hij u heeft toegezegd dat Jeruzalem niet in handen zal vallen van de koning van Assyrië. (...) Alle landen die de koningen van Assyrië binnenvielen, zijn toch ook niet door hun goden gered?” Dit keer ging Hizkia rechtstreeks naar de tempel en ‘legde hij de brief daar open neer voor de HEER van de hemelse machten, die op de cherubs troont.’ (Jesaja 37:10-16; zie ook: 2 Kronieken 32:17)

`Lees Jesaja 37:15-20. Hoe laat Hizkia’s gebed zien wat er voor Jeruzalem op het spel stond tijdens deze crisis?`

Sanherib richtte zijn pijlen nadrukkelijk op Hizkia’s sterkste wapen: het geloof in zijn God. In plaats van te zwichten, deed Hizkia een beroep op God om te laten zien wie Hij is, ‘opdat alle koninkrijken op aarde zullen beseffen dat u, HEER, de Enige bent’.

`Lees onder gebed het gebed van Hizkia (Jesaja 37:15-20). Welke eigenschappen van God benadrukt hij? Welk principe bevat dit gebed dat ons ook de bemoediging en de kracht kan bieden om trouw te blijven als we ons persoonlijk in moeilijke omstandigheden bevinden?`

`2 Koningen 18:37-19:4; Jesaja 36:21-37:4; Jesaja 37:5-7 Hoe reageerde Hizkia op wat de rabsake zei en wat zei God?`