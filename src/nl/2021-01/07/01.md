---
title:  Assyrië verslagen
date:   06/02/2021
---

### Lezen 
Jesaja 36-3

> <p>Kerntekst</p> 
>‘HEER van de hemelse machten, God van Israël, U die op de cherubs troont, U alleen bent God van alle koninkrijken op aarde, U hebt de hemel en de aarde gemaakt.’ Jesaja 37:16

Een broodmagere man en zijn twee zonen sloffen op blote voeten voort. Een andere familie heeft al haar bezittingen verzameld en op een kar gelegd die wordt getrokken door uitgemergelde ossen. Een man leidt de dieren voort terwijl twee vrouwen op de wagen zitten. Minder welgestelde mensen hebben geen kar en dragen hun eigendommen daarom maar op hun schouders. Er zijn overal soldaten. Een stormram beukt in op de stadspoort. Boogschutters bovenop de stormram schieten pijlen naar de verdedigers op de muur. Het is een hectische slachtpartij.

Enige tijd later. Een koning zit gewichtig op zijn troon, terwijl hij de buit en krijgsgevangenen in ontvangst neemt. Sommige gevangenen komen dichterbij en naderen hem, hun handen opgeheven en smekend om genade. Anderen vallen op hun knieën of duiken ineen. Omschrijvingen van dergelijke voorvallen bij de koning beginnen met de volgende woorden: ‘Sanherib, koning van de wereld, koning van Assyrië’ en dan volgen er woorden als ‘hij zat op zijn nemedu-troon, terwijl de buit van de stad Lachis voor zijn ogen voorbijtrok om te worden geïnspecteerd.’ (John Malcolm Russell, The Writing on the Wall (Winona Lake, Indiana: Eisen- brauns, 1999), pp. 137-138.)

Deze taferelen, die eens de muren sierden van Sanheribs ‘Paleis zonder gelijke’, bevinden zich nu in het British Museum. Wat een verhaal hebben zij ons te vertellen over de hachelijke toestand waarin de mensen zich bevonden van Gods zogenaamde volk!

_Op sabbat 13 februari bespreken we met elkaar deze les._