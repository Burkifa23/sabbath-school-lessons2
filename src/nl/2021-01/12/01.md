---
title:  Licht voor de volkeren
date:   13/03/2021
---

### Lezen 
Jesaja 59; 60:1-2; 61

> <p>Kerntekst</p> 
> ‘Volken laten zich leiden door jouw licht, koningen door de glans van je schijnsel.’ Jesaja 60:3

‘Wij moeten de school van Christus doorlopen. Alleen door zijn gerechtigheid kunnen we aanspraak maken op de zegeningen in het verbond van genade. We hebben er lange tijd naar verlangd en er alles aan gedaan om deze zegeningen te verkrijgen. Het is ons niet gelukt omdat we dachten dat we iets konden doen om ze waardig te zijn. We hebben niet opgehouden naar onszelf te kijken. In plaats daarvan hadden we er het volste vertrouwen in moeten hebben dat Jezus een levende Verlosser is. Laten we nooit denken dat onze eigen barmhartigheid en verdiensten ons redden: alleen de genade van Christus biedt ons hoop op verlossing. Door zijn profeet belooft de Heer: ‘Laat de goddeloze zijn slechte weg verlaten, laat de onrechtvaardige zijn snode plannen herzien. Laat hij terugkeren naar de HEER, die zich over hem zal ontfermen; laat hij terugkeren naar onze God, die hem ruimhartig zal vergeven.’ (Jesaja 55:7) We moeten deze belofte alleen maar aanvaarden zoals hij is en niet denken dat ons gevoel ons geloof is. Wanneer we God volledig vertrouwen en afgaan op de verdiensten van Jezus als onze vergevende Verlosser, dan zullen we alle steun vinden die we maar denken nodig te hebben.’ (Ellen White, Faith and Works, p. 36.)

In de les van deze week gaan we dieper in op deze grote waarheid in de geschriften van de profeet Jesaja.

_Op sabbat 20 maart bespreken we met elkaar deze les._