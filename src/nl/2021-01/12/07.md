---
title:  Verdere studie
date:   19/03/2021
---

Zie ook Ellen White, Patriarchen en profeten, pp. 339-342; en Wens der eeuwen, pp. 188-194. ‘Jezus stond voor de mensen als een levende verklaring van de profetieën, die op Hem betrekking hadden. Hij gaf een verklaring van de woorden die Hij zojuist had gelezen. Hij sprak over de Messias als Eén, Die de verdrukten zou bevrijden, de gevangenen zou losmaken, de zieken zou genezen, het gezicht aan de blinden zou geven en die aan de wereld het licht van de waarheid zou brengen. Zijn indrukwekkende houding en de betekenis van zijn woorden beroerden de toehoorders met een kracht, die zij nooit eerder hadden gekend. Gods invloed brak scheidsmuren af. Evenals Mozes zagen zij de Onzienlijke. Terwijl hun hart door de Heilige Geest werd aangeraakt, stemden zij in met grondig gemeende Amens en lof aan God.’ (Ellen White, Wens der eeuwen, p. 189)

‘De dag van Gods wraak komt. Dat is de dag waarop de kracht van zijn wraak zichtbaar wordt. Wie blijft staande op de dag van zijn wederkomst? Mensen hebben hun hart verhard tegen de Geest van God, maar de pijlen van zijn wraak zullen daar doordringen waar de pijlen van overtuiging niet in slaagden. Het zal niet lang meer duren dat God zal optreden tegen de zondaar. Zal de bedrieglijke herder de overtreder beschermen op die dag? Is er een uitweg voor degene die de menigte navolgde op het pad van ongehoorzaamheid? Spreken populariteit of aantallen iemand vrij? Die vragen zou de zorgeloze en de achteloze zich moeten stellen en daar een antwoord op moeten geven.’ (Ellen White, Faith and Works, p. 33)

`Jesaja 55:6-7 — Welk advies en welke belofte wordt hier gegeven?`

**Gespreksvragen**

`Een adventistische predikant stelde bedachtzaam vast dat een houding van exclusiviteit van gemeenteleden het voornaamste probleem was in zijn dienstwerk: ze wilden niet dat anderen zich bij hen zouden aansluiten. Hoe kunnen ‘christenen’ de liefde en het goede nieuws van Christus’ koninkrijk aan de wereld brengen, zodat anderen de kans krijgen gered te worden voordat het te laat is, als ze degenen die de stap zetten om naar de kerk te komen niet willen accepteren? (Matteüs 24:14)`

`Je kunt je afvragen hoe een liefdevolle God wraak kan aankondigen. Gaat dat wel samen met het ‘genadejaar van de HEER’? Of moeten we die wraak opvatten als een uiting van liefde? Zo ja, waarom? Leg uw antwoord uit.`

### Samenvatting

God zuivert een onreine samenleving door de opstandelingen te verwijderen. Hij herstelt het verbond met het overblijfsel dat zich afwendt van de zonde die scheiding bracht tussen hen en God. Door de zegeningen van Gods aanwezigheid komen mensen uit andere volken ook tot God en zijn volk opdat zij zich ook kunnen verheugen in de tijd van Gods gunst, die door de Messias werd aangekondigd en bewerkstelligd.