---
title: Jongeren les
date: 20/03/2021
---

### Licht voor de volkeren

#### Opdracht van de vorige week 

`Hoe ervaar jij vergeving?` 

#### Lees samen 

Jesaja 59:20-60:5

#### IJsbrekervraag 

`Heb je weleens een volledige zons- of maansverduistering meegemaakt? Hoe voelde je je toen?`

#### Inspiratie 

‘De Heer zegt: “Maak de weg vrij, maak de weg vrij voor mijn volk! Zorg dat niets mijn volk kan tegenhouden.” Dat zegt de Heer, die groot is en machtig. De Heer die voor eeuwig regeert, en die heilig is.’ (Jesaja 57:14, BGT.)

#### Behandel de tekst 

In Jesaja 59 maakt de profeet duidelijk dat het volk van God denkt dat ze maar niet worden bevrijd uit ellende doordat de Heer niet machtig genoeg zou zijn. Ze beweren dat Hij doof is en niet naar hen luistert. Jesaja geeft echter aan dat dat helemaal niet de reden is, maar dat het door het volk zelf komt. Er gebeuren vreselijke dingen. Aan hun handen kleeft bloed, er zijn mensen vermoord. Men bedriegt elkaar en de mensen spreken niets dan leugens. De situatie is bijzonder ernstig. God moet paal en perk stellen aan dat foute gedrag en aan de afwezigheid van liefde. Hij wil er niet mee worden geassocieerd en daardoor bewaart Hij afstand. Er wordt ook geen rechtgesproken. Slachtoffers krijgen geen eerlijk proces. Men luistert eerder naar valse bewijzen en leugens, dan naar eerlijkheid en wat rechtvaardig is. Toch heeft God oog voor diegenen die daar niets mee te maken willen hebben. Daarom besluit de HEER die Israëlieten te bevrijden die zich niet (langer) tegen Hem verzetten.

#### Gespreksvragen naar aanleiding van de tekst 

`Hoe typeert de profeet God? (59:20) Wat doet Hij en voor wie?` `Wat houdt het verbond in dat God met zijn volk sluit? (vers 21)` `Welk licht schijnt er over het volk? (60:1)` `Wie worden door het volk van God aangetrokken en waarom dan? (vers 2-4)` `Heb je God weleens als licht in de duisternis ervaren? Zo ja, op welke manier?` (zie vers 5)

#### Opdracht 

`Hoe kun jij je licht laten schijnen voor anderen ter ere van God?`