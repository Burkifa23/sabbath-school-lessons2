---
title:  Wie ontvangt vergiffenis?
date:   15/03/2021
---

Jesaja 59 schetst een onthutsend beeld van het probleem van de zonde. Gelukkig biedt de Bijbel ook hoop aan op verlossing. Het gaat allereerst om de vraag, ‘Hoe velen van ons hebben gezondigd?’ De Bijbel laat daar geen twijfel over bestaan: iedereen. Verlossing kan daarom niet voortkomen uit de afwezigheid van zonde. Het moet zijn gebaseerd op vergeving. Paulus beaamt dit. Allen hebben gezondigd. Er kan dus geen onderscheid worden gemaakt (Jeremia 31:34; Romeinen 3:9-23). Rechtvaardiging is alleen mogelijk door uit geloof de gave van Gods gerechtigheid te ontvangen. Die gave is beschikbaar door het offer van Christus,

`Lees Romeinen 3:21-24. Hoe komt onze verlossing volgens deze teksten tot stand? Welke bemoediging geven ze ons in het oordeel?`

De meeste mensen denken dat het oordeel draait om de vraag: Wie heeft gezondigd? Daar gaat het niet om, want iedereen heeft gezondigd. De vraag is: Wie is vergeven? God is rechtvaardig als Hij ‘degene vrijspreekt die in Jezus gelooft’. De beslissende factor is ‘Wie heeft vergeving ontvangen en blijft dat doen door geloof en vertrouwen in Jezus?’ Het is wel zo dat we naar onze werken worden geoordeeld, maar ze verlossen ons niet. Dan zou geloof overbodig zijn. Onze daden laten juist zien dat we werkelijk gered zijn (Romeinen 3:26; 4:14; Jakobus 2:18).

`Lees Romeinen 3:20,23. Waarom kunnen werken ons nu en in het oordeel niet redden?`

Goede daden of gehoorzaamheid aan de wet redt niemand. In een zondige wereld is de wet er niet om te verlossen, maar om zonde aan het licht te brengen. ‘Liefde die het geloof zijn kracht verleent’ en de liefde waar Gods Geest het hart mee vervult, dat laat zien dat een individu een levend geloof bezit in Jezus (Galaten 5:6; Romeinen 5:5; Jakobus 2:26). Onze daden zijn een uiterlijk getuigenis, de menselijke openbaring van een reddend geloof. Een ware christelijke ervaring houdt in dat geloof tot uiting komt door een dagelijkse toewijding aan de Heer. Gehoorzaamheid aan de wet laat dat dan zien. In het oordeel wijst God op onze daden als argument voor andere schepselen, die niet weten dat geloof onze gedachten heeft gestuurd. Bij iemand die zich heeft bekeerd, wordt in het oordeel alleen gekeken naar de daden die volgden op zijn bekering. Hij heeft in zijn leven kracht ontvangen van Christus en de heilige Geest. Het zondige leven voor zijn bekering is al weggedaan door het bloed van het Lam (Zie:Romeinen6).

`Ervaar jij ook dat je zonden zijn weggedaan?`

`Romeinen 3:20-24 Hoe komt onze verlossing tot stand?`