---
title:  Door schade en schande
date:   16/01/2021
---

### Lezen 
Jesaja 7:14-25; 8:1-22

> <p>Kerntekst</p> 
>‘Ik stel mijn vertrouwen in de HEER, hoewel Hij zich voor het volk van Jacob verborgen houdt; ik heb mijn hoop op Hem gevestigd.’ Jesaja 8:17

Op de vierde verdieping van een brandend gebouw in Harlem, een wijk in New York City, zat een blind meisje als een rat in de val op de vensterbank. De brandweermensen waren wanhopig. Ze kregen de autoladder met geen mogelijkheid tussen de gebouwen en ze konden haar er niet toe brengen in het net te springen. Het meisje kon het net immers niet zien. ‘Uiteindelijk arriveerde haar vader en hij schreeuwde haar via de megafoon toe dat er een net was en dat ze moest springen als hij haar daar de opdracht toe gaf. Het meisje waagde de sprong en was zo rustig dat ze in haar val van vier verdiepingen hoog geen bot brak of zelfs maar een spier verrekte. Op het horen van haar vaders stem deed ze in vol vertrouwen wat hij zei dat het beste was.’ (Geredigeerd door Michael P. Green, 1500 Illustrations for Biblical Preaching, p. 135)

Ook God heeft krachtig bewijs gegeven dat Hij het beste met zijn kinderen voor heeft. De vriendelijke en zachtmoedige manier waarop Hij dit eerst aan hen toonde, hebben ze echter verworpen. Daarom was Hij gedwongen om hen in plaats daarvan met een luide stem en een watermassa toe te spreken. Wat kunnen wij leren van hun fouten?

_Op sabbat 23 januari bespreken we met elkaar deze les._