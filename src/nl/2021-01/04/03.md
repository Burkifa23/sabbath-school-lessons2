---
title:  Consequenties die waren te voorzien
date:   18/01/2021
---

`Lees Jesaja 7:17-25. Wat zou er volgens de HEER met het land gebeuren? Waarom zou deze uitkomst ons niet moeten verbazen? `

‘De ene uitnodiging na de andere werd aan het dwalend Israël gezonden om terug te keren tot hun trouw aan de Here. De smeekbeden van de profeten waren liefderijk; en als ze voor het volk stonden, en ernstig een oproep deden tot bekering en hervorming, droegen hun woorden vrucht tot eer van God.’ (Ellen White, Profeten en koningen, p. 200)

Syrië en Israël zouden vernietigd worden. Dat was het goede nieuws van God voor Achaz, een angstige man in plaats van een gelovige man. Het slechte nieuws was echter dat Assyrië, de bondgenoot en ‘vriend’ die hij had uitgekozen om hem te helpen, veel gevaarlijker zou blijken te zijn dan Syrië en Israël ooit waren. Doordat hij de bevrijding verwierp die God hem voor niets aanbood, kon Achaz er zeker van zijn dat hij ten onder zou gaan. In die periode dacht Achaz waarschijnlijk al dat zijn wereld in elkaar stortte, maar het zou alleen maar verder bergafwaarts gaan!

‘Beter te schuilen bij de HEER, dan te vertrouwen op mannen met macht.’ (Psalm 118:9) Hoe heeft Achaz erop kunnen vertrouwen dat Tiglat-Pileser III zich tevreden zou stellen met de verovering van het noorden en Juda met rust zou laten? Assyrische geschriften, zoals bijvoorbeeld de annalen van de Assyrische koningen zelf, getuigen van het feit dat hun verlangen naar macht onverzadigbaar was.

`Lees 2 Koningen 16:10-18 en 2 Kronieken 28:20-25. Wat gebeurde er met Achaz? Welk geestelijk principe ontvouwt zich in deze verzen? Waarom zouden zijn handelingen ons niet moeten verbazen?`

2 Kronieken 28:20-23 vat op een krachtige manier samen waar het toe leidde dat Achaz Assyrië om hulp vroeg en niet op de HEER vertrouwde.

`Lees 2 Korintiërs 4:18. Van nature zijn we geneigd te vertrouwen op wat we kunnen zien, voelen, proeven en aanraken. Dat zijn de dingen van deze wereld. We weten dat daaraan een einde komt. Wat wil dit vers ons zeggen? Hoe kunnen we dit toepassen in ons eigen leven? Wat is het verschil als we dat doen?`

`Jesaja 7:17-25; 2 Koningen 16:10-18; 2 Kronieken 28:20-25 Wat gebeurde er met het land en met Achaz?`