---
title:  Niets te vrezen als we God zelf vrezen
date:   20/01/2021
---

In zijn eerste toespraak sprak de Amerikaanse president Franklin D. Roosevelt de volgende woorden tot een volk dat ontmoedigd was door de Grote Depressie: ‘Vrees zelf is het enige dat we hoeven te vrezen.’ (HetCapitool,VerenigdeStaten,Washington D.C., 4 maart 1933) Jesaja’s boodschap voor moedeloze mensen luidt als volgt: ‘We hebben niets te vrezen als we God zelf vrezen.’ God waarschuwde Jesaja ervoor dat hij niet bang moest zijn voor de dingen die zijn volk angst aanjoegen. Hij diende Hem te vrezen (Jesaja8:12-13). Dit is een belangrijk thema in de Bijbel. Zo verkondigen drie engelen in Openbaring 14:6-12 een wereldwijde boodschap: Vrees God en geef Hem eer, in plaats van het aardse beest, zoals dat wordt beschreven in hoofdstuk 13.

`Lees Matteüs 22:37. Wat verstaat u onder God ‘vrezen’? Wat betekent dat, vooral in het licht van het gebod dat ons wordt gegeven, om God ook lief te hebben?`

Ontzag hebben voor God als de Heilige betekent dat je erkent dat Hij de uiteindelijke machthebber is in het universum. Een dergelijk ontzag overwint elke andere vorm van vrees. Als Hij voor jou is, dan kan niemand aan jou komen zonder zijn toestemming. Als Hij tegen je is, omdat je tegen Hem in opstand bent gekomen, dan kun je vluchten waarheen je wilt, maar ontsnappen is niet mogelijk!

`Lees 1 Johannes 4:18. Spreekt deze tekst niet tegen dat we God moeten vrezen?`

Er zijn verschillende soorten angst. Als iemand over ontzagwekkende kracht beschikt en je hebt een wederzijdse vriendschap met die persoon, dan komt jouw ontzag voor die persoon niet voort uit het idee dat hij je pijn zal doen. Je hebt ontzag voor die persoon, omdat je zijn/haar macht kent en dat je de grenzen van jullie vriendschap respecteert.

`Als christenen horen we de dingen van deze wereld niet lief te hebben. Dat zijn de dingen waar de mensen van de wereld gek op zijn (1 Johannes 2:15). Zouden er ook dingen zijn waar de wereld bang voor is die wij als christenen niet hoeven te vrezen? Als dat het geval is, kun je dan een voorbeeld noemen en uitleggen waarom angst overbodig is? Wat vreest de wereld niet waar wij als christenen wel degelijk ontzag voor moeten hebben? (Matteüs 10:28; Jeremia 10:2-3)`

`Jesaja 8:12-13; Matteüs 22:37; 1 Johannes 4:18; Openbaring 14:6-12 Hoe uit ontzag voor God zich?`