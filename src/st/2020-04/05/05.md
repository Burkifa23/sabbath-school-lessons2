---
title:  Tichere e Kholo le Poelano
date:  28/10/2020
---

Likamano tsa batho hangata li senyeha kapele. Re fetoha lira. Motho eo ka nako e ’ngoe e neng e le motsoalle oa hlooho ea khomo u qetella u se u sa mo tšepe. Leha ho le joalo, likamano tse robehileng joalo li ka lokisoa. Ha seo se etsahala, re elelloa meeka ea poelano. Ana ke amang a maiphihlelo ’maloa a monate ao motho a ba bang le ’ona.

`Ho fetoha motho hoa Molimo ke joang eleng mokokotlo oa poelano le mosebetsi oa hae e le Tichere e kholo? 2 Bakor.5:16–21.`

Haeba re utloa re hlohonolofetse ha likamano le motsoalle li khutlela malulong, re tlameha ho nyakalla hakae ha likamano tsa rona le Molimo li boela malulong? Ho 2 Bakorinthe 5:16–21, Paulosi o hlakile ka hore na ke mang ea etsang poelano—Molimo Ntate o nkile tsoka-sephali ho tlamiseng likamano tsa rona le eena tse robehileng. ’me o entse mosebetsi oona “ka Kreste” (2 Bakor.5:18). “Molimo o no o le ho Kreste ha o busetsa lefatše ho eena (2 Bakor.5:19). Hape, ha rea lokela ho ba baji feela ba monate oa poelano. Re tlameha ho ithuta Tichereng e kholo. Ho fetoheng motho ha hae, Jesu o nkile karolo mosebetsing oa poelano. Ka hona, le rona, re memeloa ho nka karolo. Molimo o boelane le rona ka Kreste. ’Me kajeno, ka Paulosi, re fuoe “bosebeletsi ba poelano” (2 Bakor.5:18). Bakolose 1:15–20 ke e ’ngoe ea likha tse ntle Testamenteng e Ncha e buoang ka Molimo-motho hoa Kreste. Hangata ho nahanoa ke sefela, karolo ea pele ea serapa e buoa ka karolo ea Kreste tlholehong (Bakol.1:15–17), ha karolo ea ho qetela e shebana le karolo ea Kreste topollong (Bakol.1:18–20). Ka bosebeletsi ba Kreste e le Mohloli-Mopholosi, Molimo o boelanya tsohle le eena. Mosebetsi oa poelano o fihleloang ke Molimo ke oa ka lefatše lohle, o ama “lintho tsohle khotsong ea Molimo ka eena, leha e le tse lefatšeng, le ha e le tse leholimong, ka hobane e le eena ea entseng khotso ka mali a hae” (Bakol.1:20). Leha re keke ra lekanya bophara ba ka lefatše lohle ba mosebetsi oa Tichere e kholo e le ’Moelanyi, re memeloa ho nka karolo “bosebeletsing ba poelano” ka hohle kamoo re ka etsang kateng (2 Bakor.5:18). Na see e ka ba se neng se le ka kelellong ea Jesu h’a ne a rapela, “ ‘joalokaha u nthomile lefatšeng, le ’na ke ba roma joalo’ ” (Johanne17:18)?

`Tsela tse tšoarehang tseo re ka bontšang karolo ea Molimo e le ’Moelanyi ke life? Ke hore, ke maemong afe ha ha joale (ebang a teng) u ka thusang batho ho boelana?`