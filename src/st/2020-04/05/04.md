---
title:  Ho Bala Kelello ea Tichere e Kholo
date:  27/10/2020
---

`Ngongoreho e pelong ea Paulosi ka Bakreste ba Fillipi ke efe nakong eo a ba ngolla? Bafil. 2:1–4; Bafil. 4:2, 3.`

Bafilipi 2:1-11 ke e ’ngoe ea likha tse matla-matla ka Bibeleng. E buoa ka boteng ba Kreste pele a tsoaloa, Bomolimo ba hae, ho fetoha motho, botho ba hae, kamoo a amohelang lefu la hae sefapanong. E hlalosa leeto le le lelele leo Jesu A le nkileng ho theohela lefatšeng ho ea Golgotha (Bafil. 2:5–8). Hape e hlalosa kamoo Ntate a phahamisang Jesu hore a khumameloe ke lefatše lohle (Bafil. 2:9–11). Boholo ba ’nete e makatsang bo phuthetsoe litemaneng tsena.

`Paulosi o lelekella Bafilipi 2:5–11 joang? Hara liketsahalo tsa bophelo ba Jesu tseo a li ketekelang, ke efe eo u nahanang hore o lebeletse hore e be efe eo balumel ba e bontsang maphelong a bona? Bafil. 2:6–11.`

Paulosi o tšepa hore balumeli ba Fillipi, ba ka etsang khang, ba tla ithuta ho Jesu le ho etoha motho hoa hae. Haeba Jesu a ka nka sebopeo sa motho—“sebopeo sa mohlanka, ka ho iketsa ea tšoanang le batho” (Bafil. 2:7)—a ba A inehela ho thakhisoa, joale bona ba lokela ho ikokobeletsana ka lerato ha ka kang? Re hopotsoa hore ho na le tse ngata tseo re ka ithutang tsona ho tsoa tichereng e Kholo, Jesu. Re ithuta melaetseng eo a faneng ka eona nakong ea bosebeletsi ba hae lefatšeng. Re ithuta mehlolong eo a e entseng le kamoo a sebelisaneng le ba bang kateng. Re ka sebeletsa ho etsa likamano tsa rona le ba bang hore ho ea ka mohlala o moholo oa kamoo a tlohetseng khanya eohle ho tla sejelong (ke thuto e kaakang ho rona!)

Ho fapana le sena, lefatše le lutse le re bitsetsa ho iphahamisa, ho ikotla lifuba ka tseo re li fihletseng. Re ithuta thuto e fapaneng sejelong sa Bethlehema—mosebetsi oa Molimo o moholo oa thuto le pholoso o fihleloa ka ho ikokobeletsa Molimo le ho ba bahlanka ba ba bang, eseng ka ho iphahamEsa.

`Le hona joale, ke maemo afe ao u tobaneng le oona, ao ha u ka ikokobetsa ho ka u fang monyetla o matla oa ho bontša Kreste ho ba bang?`