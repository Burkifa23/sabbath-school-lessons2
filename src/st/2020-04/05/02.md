---
title:  Ho Senola Ntate
date:  25/10/2020
---

`Lintlha tsa bohlokoa-hlokoa tseo moapostola a li etsang ka Jesu qalong ea Epistole ea Baheberu? (Bahe. 1:1–4).`

Lingoli tsa Testaente e Ncha li atisa ho toboketsa ntlha ea bohlokoa: Jesu o tla lefatšeng ho bontša batho seo Ntate a leng sona. Nakong tse fetileng, tšenolo ea Molimo e tlile ka likotoana tse neng li tlisoa ke baporofeta; leha ho le joalo, ho Jesu, tšenolo ea ho qetelaqetela ea moshoelella e tlile. Hape, bothong ba hae, Jesu ke “lehlaseli la khanya ea hae” (Bahe. 1:3). Joloka batho ba baetsalibe, re ka se fumane khanya ea Molimo kaofela. Joaloka mora-Molimo ea tlileng nameng, Jesu o bontša khanya. E bontšoa ntle le puo bothong ba Jesu hore re e bone e be re utloisisa semelo sa Molimo hantle. Jesu O boetse ke “setšoantšo sa boleng ba oona” (Bahe. 1:3). Lentsoe le sebelisitsoeng mona, lentsoe la Segerike charactēr, ka nako e ’ngoe le sebelisoa ho bontša seo setempe se se etsang pampiring. Ka hona, Jesu ke “setempe sa nnete sa Molimo” (Bahe. 1:3). Haeba re lakatsa ho tseba Ntate, re lokela ho mamela ka hloko seo tichere e kholo e se buoang ka eena. Hape re tlameha ho shebella tichere e kholo. Ntate o bonoa ho Mora.

`Bapisa Baheberu 1:1–4 le 2 Bakorinthe 4:1–6. ho 2 Bakorinthe 4:1–6, Jesu ke mang, ke sefe seo re ithutang sona ho eena?`

Ha ba ntse ba ruta batho ka Molimo, Paulosi le basebetsi ’moho ba ne ba sebeletsa ho bontša lithuto tsa Jesu ka Ntate. E le “setšoantšo sa Molimo” (2 Bakor.4:4), Jesu o re tliselitse tsebo ka Molimo Ntate. Ka mokhoa o tšoanang, Paulosi o qoba ntho tse khelosang tse lihelang ka Lentsoe la Molimo, ka hona, o petlenya ’nete ka ho hlaka (2 Bakor.4:2).

Joalokaha Molimo, tlholehong, a sebelisitse leseli ho leleka lefifi, o re file Mora oa hae, Jesu, ho leleka kutloisiso tsa leshanyo ka eena, le ho re bontša ’nete ka Molimo. Ke “sefahlehong sa Jesu moo re fumanang tsebo e hlakileng ka Molimo (2 Bakor.4:6).

`Jesu o bontšitse Ntate hantle-tle, seo le rona re bitselitsoeng ho se etsa kaha re memeloa ho “ba baetsisi ba Molimo kaha re bana ba ratoang” (Baef. 5:1). See se bolelang, ’me ke sefe seo re ka ithutang sona ho Jesu malebana le kamoo re ka bang “baetsisi” ba Molimo?`