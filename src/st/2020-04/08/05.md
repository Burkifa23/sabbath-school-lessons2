---
title:  Banna le Basali ba Bohlale
date:  18/11/2020
---

Mantsoe a sekolo, ho ithuta, le thuto a utloisisoa hantle mehleng ena ea rona, empa ha a ea tloaeleha ka Bibeleng. Ho na le lentsoe le le leng, bohlale/tlhalefo, le tloaelehileng haholo. Mohlala, Tetamente ea khale e buoa ka banna le basali ba bohlale (2 Samuele. 14:2, Lipro. 16:23).

`Bala 1 Marena 4:29–34. See se re rutang ka bohlokoa ba bohlale?`

Morena Solomone o qolloa e le monna ea bohlale-hlale ea ileng a buoa ka liphoofolo le limela a ba a buoa Maele a bohlale, ho bolelang hore joaloka monna oa (1 Marena4:29–34), Libuka tsa Liproverbia le Moeklesia li fupere lithuto tse ngata tse bohlale lithutong tse ngata, tse nkoang e le tsa Salomone le litichere tse ling tse bohlale tsa mehleng eo (Lipro. 1:1, Lipro. 25:1, Lipro. 30:1, Lipro. 31:1).

Ho ea ka Bibele, bohlale bo tšoana le thuto ea rona kajeno. Ke ntho eo motho a ithutang eona litichereng le batsoaling, haholo-holo ha a le monyenyane (Moeklesia 12:1), empa haele hantle motho o fumana bohlale bophelo bophelo bohle ba hae. Taba ea bobeli, hangata bohlale bo na le seo motho a lokelang ho se etsa; mohlala, ithute ho bohloa bo bolokang lijo tse lekaneng (Lipro. 6:6–8).

Leha ho le joalo bohlale ha se hore ke ntho’e etsehang feela; bo boetse bo na le lehlakore la fiyori, hobane bo qala ka tumelo ho Molimo e be bo latela metheo e itseng ea bolokoa (Lipro. 1:7). Bohlale bo re thusa ho phela ka boikarabello le molemong oa ba bang, bo bile bo re thusa ho re qobisa bomali-mabe. Taba ea ho qetela, joaloka thuto kajeno, bohlale bo ka se arabe lipotso tsohle tsa rona, empa bo etsa hore re khotsofalle seo re se tsebang ha re tsoela pele ho batlana le seo re sa se tsebeng, ntlha-kemo ena e ntle haholo ho re ruta ho tseba Molimo le ho tšepa mohau oa hae. Ho ea ka Jeremiah 18:18, mosebetsi oa tichere e bohlale o nkoa o tšoana le oa moprista le moporofeta. Boraro bona bo fetisetsa melaetsa e tsoang ho Molimo bathong ba hae, ka lithuto tsa molao, likeletso tsa thuto, le melaetsa e ikhethang e tsoang ho Molimo.

`Ke joang re ka ithutang bohlale le ho bo fetisetsa ho ba tlang kamora rona? Ke hobaneng ha see se le bohlokoa ho rona, re le batho, ho se etsa?`