---
title:  Thuto le Topollo
date:  14/11/2020
---

### Bakeng sa Thuto ea Beke ena Bala
Gen. 1:26, 27; Esa. 11:1–9; 2 Tim. 3:14–17; 1 Marena4:29–34; Johanne14:17; 1 Bakor.2:1–16.

> <p>Temana ea Khopolo</p>
> “Lengolo lohle le bulutsoe ke Moea oa Molimo, le na le molemo oa ho ruta, oa kholisa, oa ho laea, le oa ho holisa ka kholo ea ho loka” (2 Timothea 3:16).

Bibele e pheta pale e telele ka Molimo le batho ba hae. Ka nako tse ling hothoe ke pale ea lerato le hlolehileng, bonyane ha nakoana. Kapa e ka bonoa e le pale ea ntate le bana ba hae ba marabele, bao qetellong, ba kenang tseleng. Empa bakeng sa thuto ea beke ena, re tla sibolla ’mokotaba o mong paleng ena ea Bibele, eleng, ea tichere le barutoana ba hae. Bana ba lutse ba feila, empa u tsoela pele ho lula a pheta lithuto ka mamello, ho fihlela, qetellong, ba bang ba li tseba. Pale ea Bibele ha e ea fapana le pale tsa rona tseo re li tsebang ka hlooho—ntle le mokhelo o le mong. Pale ea Molimo le batho ba hae ho tiile hore qetello ea eona e ntle, pale e fihlela sepheo sa eona. Mohau o halalelang bathong ba hae o fana ka tiisetso ea qetello ena. Boikarabello ba likamano tsa batho leratong lena hangata batho ha ba bo utloisise, ebile ba bang ba e tšaba ba nahana hore bo boima. Empa haele hantle, pale ea Bibele ke pitso eo Molimo a e etsang ea tseba Molimo le thato ea hae. Ruri, ho ithuta ho tseba Molimo ke karabelo ea rona ea pele mohaung oa hae. Re ka se oeloe ke mohau oo, empa re ka ithuta oona, ’me, thuto ea Bokreste ke eng, haeba , khubu ea eona e se thuto e re rutang ka mohau oo?