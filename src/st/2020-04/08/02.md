---
title:  Ka Setšoantšo sa Molimo
date:  15/11/2020
---

`Bala Genese 1:26, 27 le Genese 5:1, 3. Litemana tsee li re rutang malebana lee kamoo Molimo a bopileng batho kateng qalong eaba ho etsahala eng kamora sebe?`

Poleloana “setšoantšo sa Molimo” e hohetse bamanolli ba Bibele ka lilemo-lemo. Setšoantšo see seo batho ba pele be ileng ba boptjoa ka sona ke eng? Mohlala, na ho bolela hore Molimo o ile a icheba ka seiponeng eaba o etsa tlholeho ea hae e ncha hore e shebahale joaloka eena? Na ho bolela hore batho ba tšoana le Molimo ho feta mefuta eohle ea ntho tse hlotsoeng? Kapa e mpa e buoa ka semoea le kelello e tšoanang le ea ’Mopi? Mangolo ha a fane ka tlhaloso e hlakileng ea lipotso tsena, leha barutehi ba tlile ka litlhaloso tse ngata tseo ba li nkang Mangolong tsa hore na e be e bolelang. Leha ho le joalo, re ka bona hore, kamora sebe, setšoantšo sena se ile sa fetoha, ke ka hona Ellen G. White a ngotseng hore sepheo sa thuto ke ho khutlisetsa setšoantšo sa motho ’Moping oa hae (Education, maq. 14–16).

Thuto e ka fihlela pakane e holimo-limo ee joang? Taba ea pele, re lokela ho hopola hore

Molimo o re entse hore re be le likamano lle eena, mohlomong joalokaha bana le batsoali ba etsa. O re entse ka setšoantšo sa hae, hantle joalokaha batsoali ba batho ba tšoana le bana ba bona (Gen. 5:1), hore e nyollele ho eena ho ba bana ba hae, bao eleng litho tsa lelapa la hae; a ka buoa le rona e be u ba le likamano tse sa feleng le rona. Ka hona setšoantšo sa Molimo ke sa “ka hloohong” haholo se etsang hore ntho tse peli, e halalelang le eo eleng motho, ho kopana likelellong. Sena ke sona hantle se etsahalang thutong, pele, lapeng pakeng sta batsoali le bana, hamorao sekolong ha batsoali ba nka marapo a ho ruta. Ho hlakile hore Molimo o ne a rerile hore thuto e tsamaee tjena ha a re khetholla hara ntho tsohle tse phelang a re etsa ka setšoantšo sa hae—o entse joalo hore a re rute le hore re ithutte ho eena, ho fihlela setšoantšo sa hae (kelello ea hae) e bonahala ho rona.

`Pale ea topollo ke pale ea thuto ho tloha tlholehong ho ea ho phetolelong ea Molimomotho, ho ea popo-bocheng hape. Molimo ke tichere, ’me leholimo ke sekolo sa ka ho sa feleng (sheba Ellen G. White, Education, leq. 301). Ke ntho life tse boleloang ke khopolo ee bakeng sa boinehelo ba rona thutong ea Bokreste lapeng, kerekeng, sekolong, junifesithi, le bophelong ka kakaretso?`