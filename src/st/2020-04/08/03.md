---
title:  Jesu e le Tichere
date:  16/11/2020
---

Bibele e sebelisa mantsoe a mangata ho hlalosa Jesu. Ke Mora oa Molimo, Mesia, Mora Motho, Mopholosi, Molopolli, Morena, Konyana ea Molimo, ho qotsa a seng makae. Empa bathong bao ba ileng ba mo tseba hantle nakong ea boevangeli ba hae Judea le Galelea, e n’e le tichere. Ba ne ba ’mitsa “Morena” kapa “Rabi.” Mantsoe ana a bolela ntho e le ’ngoe, eleng, “Tichere” Ka hona, mosebetsi oa ho ruta e tlameha e n’e le ona o neng o nepahetse hore a ka o sebelisa bosebeletsing ba hae sechabeng. Mohlomong mosebetsi oa hae oa topollo o tšoana le oa ho ruta. Sena se bile sa porofetoa ke moevangeli oa moporofeta.

`Bala Esaia 11:1–9. E senola eng mabapi le mosebetsi oa Jesu oa ho ruta?`

E ’ngoe ea boporofeta bo hlollang mangolong ka Mopholosi bo fumanoa ho Esaia 11. Temana tsa 1-3 li bontša Mesia ea tlang ka thuto, e le ea tlisang tsebo, likeletso, bohlale, le kutloisiso. Serapa sena kaofela se qetella ka tšepiso ena e hlollang: “Hobane lefatše le tla tlala tsebo ea Jehova, jolokaha metsi a aparetse leoatle” (Esa. 11:9). Ellen G. White bukeng ea hae ea Thuto hore a supe hore mosebetsi oa topollo le oa thuto ke ntho e le ’ngoe (sheba Education, leq. 30).

Bala Johanne 3:1–3. Nikodema o ile a re Jesu ke Rabi, a tsoela pele a re neo tsa Jesu tsa ho ruta li tsoa ho Molimo ka baka la ntho tseo Jesu A neng a li etsa, tse kang mehlolo ea hae le kutloisiso e tebileng ea bophelo ka kakaretso. Jesu o ile a amohela, ha a fuoa boemo ba tichere, ka hona o tlameha a ile a amohela le hore na neo ea hae ea ho ruta e tsoa kae nakong eo a neng a arabela Nikodema a re o tlameha ho tsoaloa la bobeli hore a bone (a utloisise, a be a kene) ’musong oa Molimo. Sena se bolela hore matla a ho ruta ba bang, le ho Jesu, a ne a tsoa ho Molimo.

Ruri ho ruta ke mpho e tsoang ho Molimo. E fanoe ke Molimo, ea ananeloa ke Jesu, ’me ba rutoang ba bona e le tichere e na le matla a halalelang.

`Re na le karolo efe hore re bone boporofeta boo ba tsebo ea Morena bo hasana le lefatśe lohle?`