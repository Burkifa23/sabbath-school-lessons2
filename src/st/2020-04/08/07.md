---
title:  Tsepamisa Maikutlo
date:  20/11/2020
---

Thomo e kholo ea evangeli (Matt. 28:18–20) e thehile lebotho la bolumeli le fetang ohle a kileng a bonoa lefatšeng lohle. Barutuoa kapa barumuoa ba ’maloa ke bana (mantsoe ana a mabeli a bolela ntho e le ’ngoe—“ba rumuoa) ke bana ba ea ka lefatše lohle ba bokella barutoana, ba ba etsa barutuoa, ba ba memela ho lumela ho Kreste, ba ba kolobetsa, ba ba ruta tsohle tseo Jesu a neng a ba laetse tsona. Setšoantšo ke sa Bakreste ba sokolohang lefatšeng, ba emetseng meetlo le lipuo tse fapaneng, ba tsoa ka metsing a kolobetso ho kena ka sekolong ba qala lithuto tsa bona. Sena ha se makatse, ba ntse ba e na le tse ngata tseo ba tlamehang ho ithuta tsona. Lebaka le etsang hore e be Bakreste ba lutse ba ithuta ha se feela ho chorisa tsebo ea kelello kapa ho rata bohlale, empa hore bophelo ba mokreste bo thophothele qola tsohle tsa maphelo a bona a letsatsi le letsatsi. Ho na le tse ngata tse ka ithutoang. Ka lebaka lena, mangolo a Testamente e ncha a fupere phatlalatso ea Jesu (ka nako a bitsoa ka lentsoe la Testamente e Ncha kerygma [keh-RIG-ma]) le thuto tsohle tseo Bakreste ba tlamehang ho ithuta tsona (ka nako e ’ngoe li bitsoang ka lentsoe la Testamente e Ncha didache [did-ah-KAY]). Mohlala o motle oa phatlalstso o bonoa ho 1 Bakorinthe 2:2, ha thuto e qala ho 1 Bakorinthe 4 e be e tsoela pele joalo lengolong lohle. Ke sefe seo Bakreste ba tlamehang ho ithuta sona? Mosebetsi, phomolo, likamano, likamano sechabeng, kereke le khumamelo, moruo, ho fana, likamano le babusi, tlhabollo, tsa malapa, likamano manyalong le ho holisa bana, lijo le ho li pheha, liaparo, le ho tsofala ba itokisetsa qetello ea bophelo, bophelo ba motho lefatšeng lena. Ho ba Mokreste ho bolela ho ithuta ntho tsena kaofela ’moho le tse ling. Ho li utloisisa ha ho itlele feela. Ho lokeloa ho ithutoa.

**Potso ea Ho Qoqoa**:

`1. Mosebetsi oa thuto o bohlokoa hakae thomong ea kereke?`

`2. Ellen G. White o ne a bolelang ha a re “leholimo ke sekolo” (Education, leq. 301)?`

`3. Bala 1 Bakorinthe 2:1–16 hape. Sheba seo Paulosi a re bolellang sona ka seo Molimo Are senolelang sona ka tśsusumetso. Nahana ka polelo ena e reng babusi le bohlale ba lefatśe li tla fetoha lefeela. Haeba a ne a ka cho joalo nakong eo, joale e be bo bong ba bohlale ba mehleng ee, bona?`