---
title:  Moshe le Baporofeta
date:  17/11/2020
---

`Bala 2 Timothea 3:14–17. Litemana tse li re rutang ka karolo ea mangolo thutong ea Bokreste?`

Lentsoe la karolo ea pele ea Bibele, Tora, ka nako e ’ngoe le tolokoa e le “molao,” e kaba hobane ho na le melao e mengata libukeng tsena. Empa haele hantle, Tora e bolela “ho ruta” kapa “ho fana litaelo.” Kutloisiso ena e fapane hole le eo ba bangata ba nahanang hore “molao” ka Bibeleng o sona, eleng, litaelo le melao eo re tlamehang ho e latela hore re lule mohaung oa Molimo. Ha ho joalo; molao o reretsoe ho ba sethusa-thuto se sebetsanang le ho phela ka katleho o bolokehile likamanong tsa selekane tseo Molimo a neng a li batla ha a qala ho re bopa.

Likarolo tse peli tse latelang tsa Bibele ea Seheberu, baporofeta, li tlaleha kamoo batho ba Molimo ba nepileng thuto ena baba ba phela ka eona (baporofeta ba pele, kapa libuka tsa histori), le seo ba neng ba tlameha ho ithuta sona lingoloeng tsena tsa thuto (baporofeta ba latelang). Karolo e setseng ea Testamente ea Khale (e bitsoang “lingoloa” ka Seheberu) e tletse mehlala ea litichere le barutoana ba atlehileng haholo le ba sa atlehang haholo, ’moho le maiphihlelo a bona a thuto. Mehlala ea katleho ea thuto libukeng tsena ke Esthere, Ruthe, Daniele, le Jobo. Hara ba feitseng e kaba metsoalle e mene ea Jobo. Ehlile, buka ea Lipesalema ke buka ea lifela, empa le eona, bonyane e na le Lipesalema tse tharo tsa thuto: Pesaleme 1, Pesaleme37, le Pesaleme ea 73.

Lievangeli li tletse leseli le reretsoeng ho ruta, haholo-holo litšoantšong tsa Jesu. Bongata ba mangolo a Paulosi bo qala ka phatlalatso e matla ea evangeli, empa li qetella ka ho fana ka thuto, lithuto tse ka pheloang tsa bophelo ba letsatsi le letsatsi. Mohlala, ho pepesa, kapa ho koaholla bokamoso ba kereke ea Kreste, li senoloa bukeng eo e ka phetloang ke Konyana ea Molimo feela-Jesu Tichere e Kholo (Tsen.5:1–5).

`Ba bang ba kare hase lithuto tsohle tse fumanoang lingoloeng tsa Moshe tse ka sebetsang ho rona kajeno, ebile ha se tsohle tse nepahetseng. Deuterenoma 17:14–20, molao o malebana le marena, malebana le ho khetha motho ea tla tsoara ofisi ea borena. Kajeno ha re khethe marena kerekeng ea rona. Re khona ho etsa qeto ea hore na ke sefe se nepahetsng se ka etsoang lithutong tsee kaofela tse mangolong bakeng sa nako ea rona joang?`