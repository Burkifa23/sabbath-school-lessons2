---
title:  Thuto Kerekeng ea Pele
date:  19/11/2020
---

O mong oa metheo e babatsehang ea thuto mangolong e hlaha ha Jesu, Tichere E kholo, a itokisetsa ho siea barutoana ba hae kapa barutuoa. Ba ne ba bile le eena lemo tse tharo le halofo, nako e ka ba tlang e lekana le eo ree qetang sekolong se phahameng kapa Kholecheng. Qetellong ea nako ena, morutoana o nkoa a butsoitse ho ka ikemela. Empa Jesu o ne a tseba betere, o ile a fa balateli ba hae morupeli e mong eleng Moea O Halalelang ho ntšetsa pele thuto ea bona. Kae kae, morupeli enoa hothoe ke Motšelisi kapa ’Muelli (ka Segerike, paracletos), ea tla fuoa balateli ba Jesu ka ho sa feleng (Johanne 14:16, 17). Hothoe ke Moea oa ’nete. Leha ho sa thoe Moea O Halalelang ke tichere, mosebetsi oa hae ke oa thuto, haholo-holo ha ho tluoa tabeng ea ho batla le ho fumana ’nete.

`Bala 1 Bakorinthe 2:1–16. Paulosi o reng moo e bohlokoa ha re sheba thuto?`

Paulosi o qala ka ho hopotsa kereke e Korinthe hore ha a ne a qala ho fihla ho bona ha’ buoa ka letho haese Jesu Kreste ea thakhisitsoeng (1 Bakor.2:2)—ha ho bohlale ba botsotsi, phatlalatso ea evangeli feela. Empa seo e ne e se pheletso ea sohle (1 Bakor.2:6), hobane ha balumeli bana ba bacha ba hola, moapostola o tla khutla ho ba ruta bohlale, lintho tseo Molimo a li patileng e sale lefatše le theoa (1 Bakor.2:7), le ntho tsa Molimo tse tebileng (1 Bakor.2:10). Tsohle li tla ithutoa tlasa tataiso ea Moea oa Molimo ha o kopana le moea oa moithuti.

`Thuto eo e tla teba hakae, ke thuto e kae e tla senoleloa bao ba tsamaisoang ke Moea? Khaolo e koala ka qotso e tsoang ho moporofeta Esaia: “Ea lemositseng moea oa Jehova ke mang? Eo e bileng moeletsi oa hae, ea mo rutileng, ke mang?” (Esa. 40:13). Moporofeta ea buoang le batho ba mehleng ea hae a kare haho motho ea ka etsang seo. Empa Paulosi o lokisa kutloisiso eo ka hore, “re na le monahano oa Kreste,” ho bolelang hore Bakreste ba tletseng Moea ba na le hore ba ka fihlela monahano oa Molimo, ka hona, sohle se ka ithutoang le ho utloisisoa (1 Bakor.2:10–13) se tla hlokeha bakeng sa ho tseba tsela e eang ho lokeng.`