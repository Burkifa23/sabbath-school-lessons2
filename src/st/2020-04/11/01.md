---
title:  Mokreste le Mosebetsi
date:  05/12/2020
---

### Bakeng sa Thuto ea Beke ena Bala
Gen. 3:19, Deutr. 16:15, Exoda. 25:10–30:38, Baga.5:22–26, Moeklesia 9:10, 1 Bakor.10:31.

> <p>Temana ea Khopolo</p>
> “Ka baka leo, bana beso ba ratoang, tieang matla, le seke la sisinyeha, ’me le ’ne le eketse kamehla ho sebeletsa Morena, le ntse le tseba hobane, mosebetsi oa lona e keke ea e-ba oa lefela Moreneng” (1 Bakorinthe 15:58).

Mosebetsi ke leano la Molimo. Lefatšeng le hloekileng pele ho sebe, mosebetsi oa ho hlokomela serapa (Gen. 2:15). Joaloka ’Mopi oa bona, eo ba entsoeng ka setšoantšo sa hae, ba ne ba lokela ho fuoa mosebetsi o hlokang boqapi le bosebeletsi ba lerato. Ke hore, le lefatšeng le sa oelang, lefatše le senang sebe, mathata, le lefu, motho o ne a sebetsa.

Nako ena “e lipakeng” (kamora lefatše le letle le leo re le tšepisitsoeng), re memeloa ho bona mosebetsi e le e ’ngoe ea litlhohonolofatso tsa Molimo. Bajudeng, ngoana e mong le e mong o ne a rutoa mosebetsi. Ha e le hantle, ho ne hothoe ntate ea sa ruteng ngoana hae mosebetsi o tla holisa sekebekoa. Ka hona, Jesu, Mora oa Molimo, O qetile lilemo-lemo a etsa thato ea ntata’e ka bošepehi e le ’metli ea hloahloa, mohlomong a rekisetsa batho ba Nazaretha thepa ea ka tlung le lisebelisoa tsa masimong (Mareka 6:3). Sena le sona, e n’e le karolo ea koetliso e mo lokisetsang bosebeletsi bo ka pela hae. Moapostola Paulosi o ne a etsa mosebetsi oa Morena ha a sebetsa le Akila le Prisilla selemo le halofo a etsa litente ha a etsa khang synagogeng ka Sabatha (Liketso 18:1–4, 2 Bathess.3:8–12). Bekeng ena re tla shebana le taba ena ea mosebetsi le karolo ea oona thutong ea Bokreste.

_*Ithute Thuto ea Beke ena ho lokisetsa Sabatha sa, 22 Tsitoe._