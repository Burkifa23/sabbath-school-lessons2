---
title:  Mosebetsi le Semoea
date:  09/12/2020
---

“Ekare ha re phela ka Moea, a re keng re tsamae ka Moea” (Baga.5:25). Mosebetsi le semoea sa motho ha li arohane. Bokreste ha se seaparo seo motho a se aparang kapa a se hlobolang nakong eo maikutlo a fetohang kapa a feta maemong a fapaneng a bophelo. Empa, Bokreste bo bopa sebupuoa se secha se iponahatsang maemong ohle a bophelo, le mosebetsing.

`Bala Bagalata 5:22–26. Ke neo li fe tseo Paulosi a buoang ka tsona tse u hlalosang le mosebetsi oa hau?`

Sehlalosi sa mantsoe sa The Expository Dictionary of New Testament Words se hlalosa motho oa “semoea” e le ea “ea bontšang tholoana tsa Moea ka tsela tsa hae.” Tabeng ena, re ka etsa qeto ea hore ka khokahano eo re nang le eona le Kreste, re le batho, re tla sebetsa re le balummeli likarolog tsohle tsa maphelo a rona. Mokuli o ne a timela sepetleng sa Florida, motsoalle oa hae oa hlooho ea khomo o ne a letile thojane pela bethe ea hae. Linese tsa tsoa tsa kena ka phapusing, li tusa mokuli tlhokong tsa hae. Ka ho le ka ho etsa moqoqo, motsoalle a botsa manese hore na a fumane koetliso ea bonese kae. Bongata bo ne bo itse bo koetliselitsoe Florida Hospital College.

Sena se ile sa siea letšoao le leholo ho motsoalle. O ile a etela Florida Hospital College ka makhetlo a ’maloa ho bona hore na e joang. Hobaneng? Hobane o ile a bolella batho hore manese a neng a koetliselitsoe mona a ne a thusa motsoalle oa hae ea mathuleng a lefu ho feta tse neng li re li koetliselitsoe kae kae. Ke hore, o ile a khona ho bona phapang e kholo pakeng tsa bona le ba bang malebana le tšoaro ea bona ho mokoli. Ka hona, o ile a botsa lipotso tse ngata ka kholeche le thomo ea eona, ’me qetellong o ile a siea mpho ea 100,000 hore ho rutoe linese tse ling tse ngata tse tšoanang le tseo a li boneng mosebetsing. E, semoea ke tsela ea ho phela.

`U bontša semoea sa hau joang mosebetsing oa letsatsi le letsatsi? U nahana u etsa letšoao lefe (hobane ehlile u tla siea letšoao le itseng)?`