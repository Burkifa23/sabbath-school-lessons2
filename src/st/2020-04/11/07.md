---
title:  Tsepamisa Maikutlo
date:  11/12/2020
---

Genese 3, Moeklesia 2:18–23, Baefese 6:5–8; Bala Ellen G. White, “The Temptation and Fall,” maq. 52–62, ho Patriarchs and Prophets. Mosebetsi—ke thohako kapa tlhohonolofatso? E kare ke litholoana tsa thohako ea sebe (Gen. 3:17). Ha u bala hantle u fumana hore ke lefatše le rohakehileng, eseng mosebetsi. Ellen G. White o re Molimo o entse mosebetsi hore e be tlhohonolofatso: “Bophelo ba ho sebetsa le ho hlokomela e ile ea e ba karolo e fuoang motho ka lerato. E n’e le mosebetsi o hlokehang bakeng sa sebe sa hae, ho lekola boitlopo ba lijo le meharo, ho aha litloaelo tsa boitšoaro. E n’e le karolo ea leano le leholo la Molimo le leholo la ho thoba matetetso a entsoeng ke sebe mothong.”—Patriarchs and Prophets, le p60. Na e ka nna eaba mohlomong re o entse thohako ka ho lula re etsa ntho’e tšoanang, ho sebetsa ho feta tekano, kapa ho fetisisa boleng ba oona maphelong a rona? Ho sa natsoe maemo a rona, re tlameha ho ithuta ho beha mosebetsi moo o lokelang ho ba teng. ’Me thuto ea Bokreste e tlameha hoba thuso ho koetlisa batho ho ithuta boleng ba mosebetsi, ha ka tsela e tšoanang re o etse molingoana.

**Lipotso tsa Lipuisano**

`1. Bala Moeklesia 2:18–24. Salemone o khona joang ho nka mosebetsi e le tlhohonolofatso le thohako khaolong e le ’ngoe ea Bibele? Tse ling tsa ntho tse re thusang ho lemoha se ka etsang phapang mokhoengng oo re nkang mosebetsi ka oona?`

`2. Ke ka mosebetsi re hlokomelang (ōtlang) malapa a rona. Ke joang re fetisang kelello e ntle mlebana le mosebetsi malapeng a rona?`

`3. Ka nako e ’ngoe moeli pakeng tsa ho etsa mosebetsi o tsoileng matsoho le ho ba lekhoba la mosebetsi ha ho bonolo. Re etsa joang hore re tlole mola oo? Sheba Moeklesia 2:23.`

`4. Paulosi o bontšitse ka ho hlaka: “Hobane e ne re ha re sa le ha heno, ra le laela ra re: ekare ha e mong a hana ho sebetsa, a se ke a ja le hona” (2 Bathess.3:10). Ehlile molao ona o oa utloahala. E meng ea mehlala eo o ke ke keng oa sebetsa ke efe? Ke hore, hobaneng re sa lokela ho nka molao oo o ngotsoe letlapeng ho se mohla o ka rojoang?`