---
title:  Mosebetsi le Ho Ipabola
date:  08/12/2020
---

`Qekotsa Exoda 25:10–30:38. Molimo O ne A hlakile hakae h’a laela Moshe ho etsa taberanakele ea khumamelo? See se re bolellang ka semelo sa Molimo?`

Ha Molimo A bolella Moshe hore a “a mo hahele” tente, Moshe a ka be a ile a re, “ha ho bothata, Morena! Esale ke etsa litente ho tloha mohla ke balehang Egepeta lemo tse 40 tse fetileng. . . . Ema hanyane feela!” Ho ba bangata ba phelang sechabeng se lutseng se tsamaea sa meetlo ea Midiane nakong eo, tente e n’e le ntho’e bonolo. A ka be a ile a etsa a tutubetse, e itlela feela tjena, kelello ea hae e nahana ntho tse ling tse bohlokoa ho feta tente. Seo Moshe a neng a sa se lebella e n’e le lethathamo la litaelo tsa hore na tente e be joang (e neng e ka be e bile bonolo feela) le lethatamohali le leng la hore na “e etsoe joang” malebana le feneshara e tlaba ka hara tente, le liaparo tsa baprista—lintlha tse ka bang 150 tsa litaelo. Ho etsa tafolana feela, Moshe o ile a tlameha ho latela likhato tse 7 tsa ho kopanya tafolana (Exoda. 25:23–30).

Kamoo Molimo A bontšitseng a tsotella litaelo kateng khahong ea tente ea hae (hape le hamorao ha ho etsoa mahlabelo) ho bontša moea o teng oa boipabolo, taba-tabelo ea ho entsa nthoe’e tsoileng matsoho. Thepa e sebelisitsoeng e ne le ea boleng bo holimo-limo, moralo o ne o sena sekoli, mosebetsi o ne o tlameha ho ba o babatsehang—molaetsa o ne o hlakile: “Ho Molimo mosebetsi oa moshaqane ha o amohelehe!”

Leha ho le joalo, leha maemo ana a ne a bonahala a le holimo-limo, Molimo h’a ka a fana ka mochofane oa ho etsa feela, o bile a fana ka fana ka lisebelisoa tsa batho hore o etsoe. Bala ho Exoda 31:1–6, 35:30–36:1 Molimo ka bo eena o file batho litsebo tse hlokehang. Batho bana ba ne ba “tletse moea,” o ba fang bokhoni le tsebo ea botsebi bohle ba ho qapa, hore khao ea taberanekele le feshara ea eona e tsoele pele joalokaha “Jehova a laetse” (Exoda. 36:1). Ho feta mona, tsona litsibi tsena tse kholo tsa liqapi, li ne li boetse li fuoe “bokhoni ba ho ruta” (Exoda. 35:34) hore litsebo tsa bona li tlale sechabeng sohle sa Iseraele. Leha batho bana ba babeli ba qolloa e le baetapele ba khethiloeng ke Molimo, batho ba bang le bona ba ile ba fuoa neo tse tšoanang ’me ba kenella sehlopheng se etsang mosebetsi. (Exoda. 36:2). Ka hona, ho ba motho ea oeleng, oa moetsalibe, ha se lebaka le lekaneng la ho itekketlisa mosebetsing ofe kapa ofe. Molimo O lebeletseb hore re lule re ipabola, re sebelisa litalenta, litsebo, nako le thuto ea rona hantle bakeng sa mosebetsi o moholo.