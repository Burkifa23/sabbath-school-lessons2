---
title:  Tsepamisa Maikutlo
date:  06/11/2020
---

Bala Ellen G. White, “The Test of Discipleship,” maq. 57–65, ho Katamelo ho Kreste. Ellen White o re bolella hore (hara ntho tse ling) ha re feela re arabela Tichere e kholo, “Re tsetselela ho ba le setšoantšo sa hae, ho hema moea oa hae, ho etsa thato ea hae, le ho mo thabisa nthong tsohle” (Katamelo ho Kreste, leq. 58). Ha re e-na le Jesu Kreste, mosebetsi, o re, “e ba thabo” (Katamelo ho Kreste, leq. 59). Joale, ho tso ka Bibeleng, sheba Mattheu 5–7. Mona re na le thuto ea thabeng, e ’ngoe ea kakaresto tse kholo tsa seo Tichere e kholo e neng e batla barutoana ba eona ba se tsebe, le molaetsa oa mantlha oa ’muso oo a tlileng ho o theha.

**Lipotso tsa Lipuisano**

`1. Joalokaha Molimo a buile le Adama le Eva, le Jakobo, Jesu le eena o buoa le rona. E ba karolo ea litaba-tabelo tsa rona tse tebileng, ’me o oa re makatsa (joalokaha a makalitse Baritimea) hore re nahane habeli hore na re bo mang re ea kae. Leseling lena, nahana ka kamoo re rutang bana ba rona le batho Bibele ka teng. Phapang ea thuto ea Bibele e morometsi le e thokolang motho maikutlo?`

`2. Na taba ea hore na u hokae leetong la bophelo e fela e le ea hau u le mong, kapa ho ka thusa ho buisana ka see le batho bao u felang u ba tšepa? Taba ea kereke e le “’mele oa Kreste” (1 Bakor.12:27) ke joang ho bontša hore ho buisana le ba bang e kaba e ’ngoe ea tsela tsa ho tseba seo Jesu a batlang hore u se tsebe?`

`3. Labone re ithutile hore Baritimea hang ha Baritimea a bona—hang h’a qeta ho pholosoa bofofung ba hae ba mahlo (le ba semoea)—o ile a latela Jesu tseleng e eang Jerusalema. Tseleng ena, tsatsi le leng le leng, o ile a utloa bohlale ba Tichere e kholo. Joale, re ka nahana hore, o ne a batla ho ba le setšoantšo sa Jesu, ho hema moea oa hae, le ho etsa thato ea hae. Hobaneng motho a ka “natefeloa,” ho ea kamoo Katamelo ho Kreste e e-behang kateng, ha a latela boemo bo behiloeng ke Jesu thutong ea thabeng?`

`4. Nahanisisa ka potso e qetellong ea thuto ea Labone. Re ithuta ho hlalohanya botle ho bobe joang? Re hlalosa se setle le se sebe joang? ’Me ke joang, seo re etsang ka tsebo eo, mohlomong se bileng se le bohlokoa ho feta tsebo eo?`