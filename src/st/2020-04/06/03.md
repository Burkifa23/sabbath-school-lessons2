---
title:  Palehong
date:  02/11/2020
---

`Bala Genese 28:10–17. Maemo a pale ee ke afe, ’me e ruta’ng ka mohau oa Molimo ho bao, re ka reng ba balehile libeng tsa bona?`

H’a sebetsana le lelapa kaofela, ka thuso ea ‘m’ae, Jakobo o ile a oela thetsong e mpe, joale o lefela taba eo. Moholoane oa hae o batla ho ’molaea, joale o fetohile mophaphathehi, a leba Harane ha maloma’e. Sohle ha sea tsitsa, sea tšosa.

Ka tsatsi le leng Jakobo o tsamaea lefifing la bosiu. Ha’tsebe moo a teng, o na le leholimo feela e le marulelo a hae. O fumana lejoe ho etsa mosamo, o oa khaleha. Empa boroko ba hae bo phakisa ho kenoa hare.Toro e tummeng e ea fihla leri, litepisi tsa eona eo a bonang e hlonngoe lefatšeng, e fihla leholimong. Manyeloi a nyolosa a theosa holima eona.

Joale o utloa lentsoe le re, “Ke ’Na Jehova, Molimo oa Aborahama.” Lentsoe le tsoelapele ho pheta litšepiso tseo Jakobo a li tsebang hantle ho tsoa lipaleng tsa ka lapeng. Litloholo tsa hau li tla ba matla. E tlaba tlhohonolofatsovmalapeng ohle a lefatšeng. “‘Tseba hore ke na le uena,’” lentsoe lena la tsoela pele, “‘’M’e ke tla u sireletsa hohle moo u eang, . . . ha nka ke kaa u tlohela ho fihlela ke phethile litšepiso tsohle tsa ka ho uena’” (Gen. 28:15).

Ellen G. White o ngotse ka kamoo Paulosi, moraonyana ho moo, “a bonang leri ea pono ea Jakobo, e emetseng Kreste, ea kopantseng leholimo le lefatše, le batho ba felang le Molimo oa ka ho sa feleng, tumelo ea e ea hola h’a hopola ka kamoo baporofeta le bapateriareka ba itšetlehileng ho eo eleng motšehetsi le mokhothatsi oa hae, eleng eena eo a faneng ka bophelo ba hae ho eena.”—Liketso Tsa Baapostola, leq. 512.

Jakobo oa tsoha, ’me o buoa a le mong: “ ‘Ruri Jehova o teng sebakeng sena, ke ne ke sa tsebe’ ” (Gen. 28:16). Se etsahalang mona sea “babatseha.” A ke ke a lebala sebaka sena lekhale, o se fa lebitso. Joale o etsa kano ea bophelo bohle ba hae ho Molimo.

`Ke sefe seo re ka ithutang sona paleng ee, malebana le kamoo Molimo, ka Kreste, a sebeletsang ho re fumana ho sa khathalehe libe tsa rona? Hape, ke hobaneng thuto ea Bokreste e tlameha ho beha motheo kapele-pele ho seo e se rutang?`