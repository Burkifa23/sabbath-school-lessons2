---
title:  Rabbi Jesu
date:  03/11/2020
---

Ha hona qalo ea khaolo ea Bibele e tummeng ho feta ena Testamenteng e Ncha: “Ilentsoe le ne le le tšimolohong, ’me Lentsoe le ne le le ho Molimo, ’me Lentsoe e ne e le Molimo” (Johanne1:1). E be Johanne 1 e phakisa e u isa temaneng e sa lebaloeng: “Lentsoe le ne le etsoe nama, ’me la aha hara rona le tletse mohau le ’nete, ’me la aha hara rona le tletse mohau le ’nete, ’me re bohile khanya e lona, e kang khanya ea Mora a ’notsi ea tsoang ho Ntate” (Johanne 1:14).

`Bala Johanne1:1–14. Litemana tsee li re Jesu e ne e le mang, o ne a etsang moo? See se lokela ho re rutang ka Jesu e le mohlala oa tichere e kholo?`

Eena Molimo ea buileng le Adama le Eva serapeng sa Edene, le ho Jakobo nahathote, joale o iponahatsa e le motho. Molimo o re Testamenete e Ncha e mothofalitsoe ka Jesu. Ka Jesu re ka ithuta ka thato ea Molimo le tsela ea Molimo, hobane Jesu e ne e le Molimo.

Khaolo ena e tsoela pele ho bontša kamoo Johanne Mokolobetsi e neng e le moshomaeli ea matla kateng hona hoo ba bang ba baetapele ba Jerusalema ba ileng ba belaela hore e ka nna eaba ke motho ea khethehileng. Empa o ne a lokisa tsela bakeng sa ea bohlokoa ho mo feta. Ea neng a ikhethile ka mokhoa o makatsang o ne a le monyako, eo eena, Johanne a sa lokelang le ho “lokolla leqhoele la seeta sa hae” (Johanne 1:27).

Tsatsing le hlahlamang a bona Jesu eaba o oa hooa hore ke “Mora oa Molimo.” Mohlang oo, le letsatsi kamora moo, o ile a bitsa Jesu “Konyana ea Molimo.”

Hape, ba babeli ba barutuoa ba Johanne Mokolobetsi ba ile ba latela Jesu. Ha Jesu a ba botsa hore na ba batl’ang, ba ’mitsa “ ‘Rabi’ (e bolelang Tichere)” (Johanne 1:38).

Ka hona, Jesu ke Rabi, tichere, empa ha ho e-so ka ho e ba le tichere ea motho e tšoanang le eena, hobane, hape, ke Molimo. Ka mantsoe a mang, Molimo o tlile bathong ka sepopeho sa motho, ’me ka sepoeo seo, o sebelitse e le rabi, tichere. Ha ho makatse hore e be Ellen White o itse Jesu ke “tichere e kholo ho feta tsohle tse bileng teng lefatšeng.”—Signs of the Times, June 10, 1886. Kamora tsohle, Tichere ena e ne e le Molimo.

`Ha u sheba seo Jesu a neng a le sona, hobaneng ho utloahala hore re tlameha ho ithuta ho eena, mekhoa e metle-tle ea ho ruta linnetse tsa semoea? Ke sefe seo re ka ithutang sona ho Jes mabapi le hore ha se seo re buaoang feela sa bohlokoa bakeng sa ho ruta, empa le seo re se etsang?`