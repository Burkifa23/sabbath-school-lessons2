---
title:  Mosali o oa Araba
date:  04/11/2020
---

Jesu ke Tichere e kholo. Semelo sa ’nete sa Molimo se phatsima lithutong tsa hae, le bophelong ba hae. Ka hona, pale e ’ngoe ea evangeli e ntle hona hoo ho bontšeng ha motho a buoa, Jesu O aa mo mamela.

`Bala pale ea Jesu moo a buoang le Molichaba (kapa mosali oa “Mokanana”) oa Tire le Sidone (Matt. 15:21–28, Mareka7:24–30). Ela hloko hore banna ba tsamaeang le Jesu b’a teneha ke eena, ebile e kare le Jesu o oa mo leleka. U kareng ka sebete sa mosali eo? See se re bolellang malebana le kamoo Jesu a rutileng ba bang?`

Jesu o ne a le haufi le Tire le Sidone. O ne a kene tikolohong eo ho nang le batho ba bangata ba balichaba, ho bile ho e na le lehloeo la merabe. Baahi ba motse ona ba buoang Segerike ba ne ba eisa lihoai tsa Bajude, bao le bona ba neng ba eisa Bagerike.

Nakonyana pele ho moo, Heroda, popae ea ’musisi oa Galelea, habo Jesu, o ne a fenethile Johanne Mokolobetsi. Empa Johanne e ne e le monna eo Jesu a neng a tšehetsa pono ea hae ka botlalo, ’me polao ea hae ea bonahala e le bokhopo bo boholo. Jesu O ne a qaleletse ho tobana le kotsi ea thomo ea hae patla-nchocho.

Ka ho utloa boima bona, Jesu a kena ka tlung, a tšepa hore, joalokaha Mareka a e cho, ho se be motho ea tsebang hore o ka moo (Mareka7:24). Empa mosali a mo fumana. Meetlong ea nako le sebaka seo, mosali o ne a se na tokelo ea ho ipuelella. Se seholo ho feta, mosali enoa e ne e le karolo ea sechaba seo Bajude ba neng ba se khesa, eleng se neng se ’meha tlokotsing ho feta.

Empa morali oa mosali enoa o ne a kula. O ne a batla thuso, ’me o ile a phehella ho e kopa. Jesu o ile a moleleka. “ ‘Ha ho hotle ho amoha bana bohobe o bo akhella lintjanyana,’ ” a rialo (Matt. 15:26). Mantsoe ana a ne a tlameha ho utloisa bohloko. Eaba ho etsahala ntho’e ’ngoe e makatsang. A arabela. O ne a tseba lintja, ho fapana le Bajude, ba neng ba keke ba li ruoa, a re: “ ‘E, Morena, empa le tsona lintjanyana li ee li thole makumane a oelang tafoleng ea beng ba tsona’” (Matt. 15:27). Karabo ea hae e tlisa phapang. E bonahala e susumetsa. ’Me Jesu o folisa ngoan’a hae.

`“‘A ho etsoe ho uena kamoo u ratang kateng’” (Matt. 15:28). Re utloisisa mantsoe aa joang? Re arabela joang, leha linto li sa etsahale kamoo re batlang kateng?`