---
title:  Ho e-na le Ho Ipata
date:  01/11/2020
---

`Bala Genese 3:1–11. Hobaneng Molimo a ile a botsa Adama, “U hokae na?”`

Lipale tse tloaelehileng ka ho oa li nka tholoana ena e le apole. Empa sena ha se seo liteman li se chong. E n’e mpa e le “tholoana ea sefate” (Gen. 3:3). Hore na ke mofuta ofe ha se moo taba eleng teng. Hoja sefateng ho ne ho thibetsoe hobane tholoana e n’e emetse se itseng. E n’e emetse teko ea ho soahella Molimo ka thoko e be u oa phatlalatsa, “Nka ba sekala sa bophelo ba ka. Nka ba Molimo oa ka. Ke na le matla holima lentsoe la Molimo.”

’Me ehlile, ha noha e fumana Adama le Eva ho ja tholoana ea sefate, maphelo a bona a ile a tsoa seporong. ’me eaba, ha ba utloela Molimo haufi le bona, ba leka “ho ipata hara lifate tsa tšimo” (Gen. 3:8). Ho makatsa ha kaakang hore e be Molimo o ba botsa Adama “U hokae?” Kannete Molimo o ne a tseba moo a teng. Mohlomong Morena o botsitse potso ho thusa Adama le Eva ho lemoha seo ba se etsang—ho ipata—ka baka la seo ba se entseg. Ke hore, o ne a ba thusa ho bona litholoana tse mpe tsa ketso tsa ea bona.

`Bala Baroma 5:11–19, moo ka makhetlo, Pauslosi a nyallanyang seo Adama a se entseng Edeneng le seo Jesu a se entseng sefapanong. See se solekela ho re bontšang malebana le kamoo Jesu a tlileng ho tla fetola se entsoeng ke Adama?`

Motho a ka etsa khang hore leano la topollo ke kamoo Molimo a arabelang karabo ea Adama le Eva ka eona. Ba ne ba ipatetse Molimo ka lebaka la litlhong le molato oa bona oa sebe, ’me Molimo o tlile ho ba pholosa. Ka tsela tsa rona, le rona, re entse joalo, ’me Jesu o tlile ho re pholosa. Ke ka hona ho botsoang potso “u hokae?” e ka botso uena le ’na. Ke hore, u hokae sebeng le lihlon’g, likamanong le Jesu, le seo a se entseng ho u kholla sebeng?

`Nthong tsena tsohle tseo e bang thuto ea Bokreste e li fupere, hobaneng e tlame ho kenyeletsa, e be e toboketse, taba ea hore tlhaho ea rona e rata ho ipatela Molimo, e be e re supisa ho Jesu e le tharollo?`