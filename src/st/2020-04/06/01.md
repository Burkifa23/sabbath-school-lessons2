---
title:  Lithuto tse Ling Tichereng e Kholo
date:  31/10/2020
---

### Bakeng sa Thuto ea Beke ena Bala
Gen. 3:1–11, Baro. 5:11–19, Gen. 28:10–17, Johanne1:1–14, Matt. 15:21–28, Mareka 10:46–52.

> <p>Temana ea Khopolo</p>
> “Jesu a re ho sona: e-ea, tumelo ea hau e u pholositse. Sa bona hang sa ba sa latela Jesu tseleng” (Mareka10:52).

Ke mang hara rona ea e-so ka utloa a itšoabetse? Ke mang hara rona ea e-so etse ntho eo a soabelang ho nahana ka eona, eo re nyarohang ha re nahana hore ba bang ba tloha ba tseba a tsona? Khonahalo e kholo ea hore boholo ba rona re bile moo, ha ho joalo?

Joale nahana, ho ne ho le joang ho ba Adama le Eva kamora ho ja tholoana ea sefate seo ho itsoeng ba se ja. Kapa ha Jakobo a qeta ho thetsa ntata’e hore a khethe eena ho e-na le abutia’e ebe kamora moo o tlameha ho baleha khalefo ea abutia’e. U robetse joang bosiu? Nahana u se u le mosali ea tšoeroeng a feba, “hahaha” (Johanne8:4). Davida o bile moo, le eena, ’me Pesaleme ea 32 ke kamoo a hlalosang hore na ho ne ho le joang.

Ehlile, leo ke lebaka le leng le etsang hore evangeli ea Kreste e be ea ka lefatše lohle le lefu la Kreste e bile la batho bohle. Ho sa khathalehe hore na re fapane ha kae, ruri re tlamahangoa ke ntho e le ’ngoe: bohle re baetsalibe.

Ka hona, thuto ea Bokreste e tlameha ho re supisa tharollong e le ’ngoe to! Tichere ea rona e kholo.