---
title:  Morutoana ea Utloisisang
date:  05/11/2020
---

Jesu le barutoana ba ne ba lebile Jerusalema. Kaha Heroda e sale a khathatsehile ka Johanne Mokolobetsi, ba boholong, ho kenyeletsa le Heroda, joale ba ne ba khathatsehile ka Jesu. Balateli ba hae ba ne ba kenyeletsa mafutsana le batho ba bang ba tlokotsing ba ipatlelang phetoho feela. Ho feta eng kapa eng, Jesu o ne a batla ho tlisa tšepo lefatšeng. Empa o ne a kholisehile hore ba nang le matla, ba tla etsa sohle se matleng a bona ho thibela thomo eo.

Ba ne ba sa batle h’a atleha. Haele sehlotšoana se haufi-ufi sa barutuoana Jesu, barutuoa ba leshome le metso e ’meli, ba ne ba bonahala ba thabela ho ba pela Jesu. Empa leha ho le joalo, ba ne ba bonahala ba hloletsoe—kapa ba foufetse. Mohlala, ho Mareka 8:31–33, Tichere e kholo e qholotsa barutoana ba eona ho bona lintho tseo ho leng thata ho bona. Ke hore, ba ne ntse ba foufetse hona hoo semoeeng ho ka bona ntho tse bohlokoa (see Mareka8:37). Tsena tsohle ke leseli leo re hlokang ho le tseba ka ea bonang e le ka ’nete.

`Bala pale ea Jesu ha a folisa Baritimea, mokopa-kopa oa sefofu. (Sheba Mareka10:46–52.) hlokomela mohau o moholo o bontšoang ke Jesu. Joale bona kamoo takatso ea monna oa sefofu ea ho bona e isang qetong ea hae ea ho latela Jesu tseleng, kapa ’mileng o eang Jerusalema. U nahana mohlomong Mareka o bapisa Baritimea le barutuoa ba bang? Pale e fana ka leseli joang ho uena ka se boleloang ho uena ka ho amohela Tichere e kholo ka tieo?`

Baritimea o ne a batla ho bona qola ea moriri oa ngoana le ’mala oa koro ha ho kotuloa. Empa o bona ha se feela ho bona tse bonoang ka mahlo feela. Ka mantsoe a mang pale ena, e malebana le ho bona semoeeng. E malebana le ho utloisisa hantle—ho utloisisa seo Tichere e kholo e felang e le sona. Ho bona ka mahlo ke ntho’e ’ngoe. Ke ntho ea bohlokoa, Jesu o tseba sena. Empa Jesu o boetse o oa tseba hore taba-tabelo e tebileng ea motho e mong le e mong ke bophelo bo bocha, bo betere.

`Bala Baheberu 5:12–14. See se rutang ka thuto ea ’nete?`