---
title:  Tichere e Kholo
date:  24/12/2020
---

Joalokaha re bone kotareng ena kaofela, e ’ngoe ea ntho tsa mantlha bosebeletsing ba Kreste lefatšeng e n’e le ea bo tichere. Ho tloha qalong ea bosebeletsi ba Hae, ebang ke ka liketso kapa mehlala, Jesu O ne A lutse A ruta balateli ba hae ’nete ka eena, ka Ntate, ka pholoho, le ka tšepo e re emetseng. (sheba Matt. 5:2, Mareka 4:2, Luka 19:47, Johanne 6:59). Ka ’nete seo u lokelang ho se etsa ke ho phetla-phetla evangeli efe kapa efe, ’me hara eona kaofela, u tla fumana Jesu A ruta. Le ha ho le joalo, le hona joale, ka Lentse la hae, Morena O ntae a tsoela pele ho re ruta, thuto ena e ttla tsoela pele le lefatšeng le lecha. Empa nahana ka kamoo e tla be e fapane kateng tikolohong e sa senyoang ke sebe le mefokolo eohle e thutong ena e se e le sieo!

`“Etlare ha bare ho eena: ke a’ng maqeba ana a har’a matsoho a hao? O tla re: ke ao ke a entsoeng tlung ea metsoalle ea ka” (Zakaria. 13:6). U nahana temana ee e buoa k’ang?`

“Lilemo tsa bosafeleng, ha li ntse li pitika, tla tlisa tšenolo ea Molimo le Kreste e nonneng e khanyang ho feta. Kaha tsebo ke ntho’e tsoelang pele, ho joaloka lerato, tlhompho, le thabo li tla eketseha. Ha batho ba ithuta ka Molimo haholo, ba tla rata semelo sa hae hho feta. Ha Jesu A bula ka pela bona, menono ea topollo le ntho tse ngata tse fihletsoeng toantšanong e kholo le Satane, lipelo tsa ba hloekisitsoeng li nyakalla ka ho inehela ka tieo e fetang ea pele, ’me ka thabo e runyang ho feta, ba tsikinyetsa liharepa tsa bona tsa gauta; ’me liketekete tsa likete tse likete tsa mantsoe li kopana ’moho ho tsanyaola thoko e kholo ea thoriso. . . . “Ntoa e kholo e felile. Sebe le baetsalibe ha ba sa le eo. Maholimo le lefatše li hloekile. Morethetho o le mong oa thabo o retha tlholehong eohle. Ho Eena ea hlōtseng tsohle, ho kolla bophelo, leseli le thabo hore hara bosafeleng. Ho tloha athomong e nyenyane ho isa lefatšeng le leholo, ntho tsohle, tse phelang le tse sa pheleng, botleng ba tsona bo se nang sekoli, li phatlalatsa hore Molimo O lerato.”—Ellen G. White, The Great Controversy, leq. 678.

`Hara li ’nete tsohle tse tsotehang tseo re tla ithuta tsona ka ho sa feleng, ha ho letho le tla re hohela ho feta sehlabelo seo Kreste A re etselitseng sona. Nahana ka kamoo ho tebileng kateng hore re tlabe re ithuta ka ho sa feleng. Le hona joale, u ka ithuta ho amohela seo Jesu A re etselitseng sona sefapanong joang?`