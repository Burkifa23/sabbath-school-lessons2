---
title:  Bophelo bo Bocha
date:  21/12/2020
---

“Molimo O tla hlakola meokho eohle mahlong a bona; lefu ha le sa tla hlola le e ba teng; ’me ha ho sa tla ba masoabi, leha e le ho bokolla, kapa bohloko; hobane tsa pele li fetile.” (Tsen.21:4). See se re bolelellang ka kamoo bophelo ba rona bo bocha bo tla fapana hole le boo, bophelo bo se nang bohloko, lefu le masoabi?

Mokreste o ne a buoa le motsoalle ka tšepo ea evangeli, tšepiso ea bophelo bo sa feleng ka Jesu Kreste. Motsoalle a se ke a amohela taba tsena kaofela hantle. “Bophelo bo sa feleng?” a rialo ka ho nyaroha. “U nahana ntho tse makatsanang hakakaang! Re utloa ho lekana ke ho phela lemo tse 70–80 mona. Ke mang ea ka batlang ho li eketsa a phele ka ho sa feleng? E ka ba liheleng.” E ka ’na eaba taba e teng mona, ntle le hore e ka ’na eaba ha a ea utloisisa hore tšepiso ea bophelo bo sa feleng ha se ntšetso-pele ea bona ba ha joale. Ka ’nete hle–ke mang ea ka batlang ntho’eo? Empa, joalokaha temana e ka holimo e bolela, ntho tsa khale li’a feta, ’me tsohle li ba ncha.

**Ke sefe seo litemana tse latelang li re bolellang sona ka bophelo bo bocha bo tlang?**

`2 Pet. 3:10–13`

`Tsen. 21:1–6`

`Potso ea bohlokoa ho rona ke ena: Ho hlokehang ho ba karolo ea bophelo boo bo bocha? Re fihla joang moo? Re ka ba le bo’nete ba hore re tla ba karolo ea bona joang? Ke ntho life maphelong a rona, ebang li teng, tseo e ka bang mafika tseleng ea rona ea ho ea ho ba karolo ea seo Molimo A re tšepisitseng sona ka Jesu?`