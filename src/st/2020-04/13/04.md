---
title:  Joale re tla Tseba
date:  22/12/2020
---

“Leholimo ke sekolo; ke lefapha la ho ithuta, maholimo le lefaše, tichere, ke ea teng ka ho sa feleng. Lekala la sekolo sena le thakhotsoe Edene; ’me leano la topollo la fihleloa, thuto e tla boela e khutlisetsoa sekolong sa Edene.”—Ellen G. White, Education, leq. 301.

Haeba u tšoana le batho ba bangata, u na le lipotso tse ngata—lipotso ka sebe, mahloko, bokulo, lefu, hore na hobaneng tsena li etsahetse. Re na le lipotso ka lefatše la tlhaho, hape, le liphiri tsohle tsa lona. Ka mora khatelo-pele e babatsehang e entsoeng ke saense ho re thusa ho utloisisa haholoanyane ka maholimo le lefatše, re ntse re e na le ntho tse nagata tseo re sa li utloisiseng. Ho tloha bophelong bo bonolo-ho ea ho sebaka se kaholima lihlooho tsa rona, ho tloha ho sisinyeheng hoa makumane a seka-a-thomo ho ea setsokotsaneng sa makumane a mafatśe a hasaneng hohle hara sepaka-paka, re tobana le ’nete e kholo e tebileng ho feta likelello tsa rona, haholo-holo ka nakonyana ena fokolang eo re nang le eona mona ho ka ithuta ntho tsena ka borona.

Ka lehlakoreng le leng, ha u e-na le bosaleng hore u ithute, ha ho qea qeo, liphiri tse ngata li rarolleha.

**Ke sefe seo litemana tse latelang li re bolellang sona ka seo re tla ithuta hang hore ketsahalo ee e bohloko ea sebe le matšoeneyeho e fele?**

`1 Bakor.13:12`

`1 Bakor.4:5`

Re tšepisoa hore re tla fuoa kutloisiso ea ntho tseo, ha joale, re li patetsoeng. Ke tšepo e monate hakaakang, hape, hore hang ha re bona re utloisisa lintho tseo ha joale li bonahalang li le thata, ha ho letho leo re tla ba le lona haese ho rorisa Molimo! Ha joale senotlolo sa rona ke ho itšoarella tumelong ea rona, ho tšepa litsepiso tsa Molimo, ho phela leseling leo re nang le lona, re mamelle ho fihlela qetellong. ’Me taba tse monate ke hore re ka “etsa tsohle ka Kreste ea re fang matla” (Bafil. 4:13).

`Ke lipotso life tse boima tse imelang pelo ea hao? Ke ntho life tse baonahalang li sa utloisisehe ha joale? Ke joang ho ithuta ho utloisisa Molimo nthong tseo u li utloisisang ho ka u thusang nthong tseo, u sa li utloisiseng, ha joale?`