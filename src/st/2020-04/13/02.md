---
title:  Pheletso ea Bafu
date:  20/12/2020
---

Lilemong tsa bo 1600 sengoli sa Lefora se bitsoang Blaise Pascal se ne se thuisa ka boemo ba batho. Ho eena, ntho e le ’ngoe e n’e hlakile: ho sa khathalehe hore na motho o phela nako e telele hakae (nakong eo ba ne ba sa phele nako e telele), le hore na o phela hamonate hakae (ba ne ba sa phele hamonate hakaalo nakong eo), ho se hokae, motho eo o tlo shoa. Ho feta mona, sohle se tlang kamora lefu se ne se tla nka nako e telele, bolelele bo sa feleng, ho feta bophelo ba nako e khutsoane mona pele ho lefu. Ka hona, ho Pascal, nth’oe utlohalang ho feta tsohle eo motho a ka e etsang ke ho fumana hore na pheletso e mo emetseng lefung ke efe, ’me o ne a makalitsoe ke ho bona batho ba ikhathatsang ka ntho tse kang “ho lahleheloa ke ofisi, kapa ho nahana ka thohako e itseng seriting sa hae,” empa ba se na taba hore na ho tla etsahalang kamora hore ba shoe. Pascal o ne a e na ntlha. Ha ho makatse hore na hobaneng Bibele e nka nako e ngata e buoa ka tšepiso e emetseng ba fumaneng pholoso ho Jesu, tšepiso ea se ba emetseng bokamosong.

`Bala litemana tse latelang. Ke tšepo efe eo re e fuoang moo? Johanne 6:54, Johanne 3:16, 1 Johanne 5:13, 1 Tim. 1:16, Johanne 4:14, Johanne 6:40, Juda 1:21, Tite 3:7.`

Bophelo bo sa feleng bo utloahala haholo leseling la sefapano; leseling la sefapano, ha ho letho le utloahalang ntle le bophelo bosafeleng. HoreMohlōli oa maholimo lelefatše,Eena “ea entseng mafatše” (Bahe. 1:2), eo ka ho eena, “re utloang, re sisinyehang, re leng teng” (Liketso 17:28), hore, Molimo, O fetohe nama ea motho O shoe . . . bakeng sa’ng? Hore re qetelle re bola joaloka liboko? Ke ka hona Testamente e Ncha e tlang e le mabokose a tletseng litšepiso tsa bophelo bo sa feleng, hobane ke bo sa feleng feela bo nang le tiisetso ea khutlisetso. Lilemo tse millione kapa tsona tse billione, li ka ’na tsa se be le be le monate o lekaneng ho re lebatsa ka bobe bohle. Ke bosafelng feela bo ka tlisang teka-tekano nthong tsohle, hobane tse sa feleng li tla lula li feta tse felang, le hona ka ho sa feleng. Pascal o ne a nepile: nako ea rona mona e nyenyane hona hoo papisong le se tlang. Ke ho sa ho ho ka kaang ho se itokisetse se tlang! Ke ho sa ho ho ka kang ho se itokisetse bosafeleng bo re emetseng!

`U reng ho motho ea bontšang a sena taba ho hang ka se etsahalang kamora lefu? U ka thusa motho eo joang hore a bone kamoo ntlha-kemo eo ea hae e se nang kelello kateng?`