---
title:  Sekolo sa Kamora Mona
date:  23/12/2020
---

`“Hobane hlomoho e chatsi ea rona ea motsotso onae ntse e re sebelletsa letlotlo la khanya le tlōlisang le sa feleng; ha re fela re sa talime tse bonahalang, re mpa re talima tse sa bonahaleng, hoabane tse bonahalang ke tsa mehla ena feela, empa tse sa bonahlaleng ha li ka ke tsa e ba le bofelo” (2 Bakor.4:17–18). Ke sefe seo litemana tsee li re fang sona? Tse ling tsa ntho tsee tsa sa bonahaleng tseo re li emetseng e kaba ke life, tseo re li tšepisitseng ka Jesu? Sheba le Tsen.21:1, 2; Tsen.2:7; Tsen.7:14–17.`

Leha litšepiso tseo re li filoeng ho Jesu li tiile hakaalo, leha re e na le mabaka a mangata a matle hakaalo a ho li lumela, ’nete e ea sala, Bibele e fa bohashananyana ba tsona feela. Ntho’e ’ngoe eo re ka bang le bo ’nete ba eona, leha hole joalo, ke hore ho tla ba hotle haholo, hobane, nahana ka kamoo bophelo bo tla ba botle kateng lefatšeng le sa angoang ke sebe!

Mahloko ohle a rona, matšoenyeho ohle a rona, ntho tsohle tseo re loanang le tsona mona ke ka baka la sebe le litholoana tsa sebe. Kreste O tlile ho lokisa tsena tsohle, ’me o tla khutlisetsa lefatše moo Molimo a neng a batla le be teng pele le senngoa ke sebe. Haele hantle, le tla ba betere hobane, hara khanya tsena tsohle, re tla khona ho bona maqeba a matsohong le maotong a Jesu ka ho sa feleng, theko ea topollo ea rona.

“Moo, mohlang lesira le fifatsang pono ea rona le tlang ho tlosoa, ’me mahlo a rona a tla bona lefatše leo le letle-letle leo ha joale re utloelang hanyenyane ka lona ha re le sheba ka ferekekere; ha re sheba khanya ea maholimo, tseo ha joale li bonahalang li le hole-hole ha le shejoa ka ferekekere; mohlang, masetlaoke a sebe a tla tlosoa, lefatše lohle le tla hlaha ‘botleng ba Morena Molimo oa rona,’ lefapha la thuto leo re tla le buleloa e tlaba le le kaakang! Mono baithuti ba saense ba ka phetla lirekote tsa tlholeho, ba sa utloisise letho le ka ba hopotsang ka molao oa sebe. A ka mamela ’mino oa mantsoe a tlhaho e be ha a utloe molumo oa masoabi ho hang. Nthong tsohle tse hlōtsoeng a ka bona mongolo o le mong feela—maholimo le mafatšeng ohle o bona ‘lebitso la Molimo le ngtsoe ka tlhaku tse kholo,’ ’me le ha e le lefatšeng, leoatle, kapa sebakeng haho moneketselanyana oa letšoa la bobe.”—Ellen G. White, Education, leq. 303.

`Leka ho etsa setšoantšo sa kamoo ho tla ba kateng ho phela ka ho sa feleng lefatšeng le lecha-cha, moo sohle se tsang bophelo bo be bosula se leng sieo. U bona ho tla ba joang? Ntho tseo u batlang ho li etsa ke life?`