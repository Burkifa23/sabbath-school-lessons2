---
title:  Ho Batla ’Nete
date:  25/11/2020
---

Albert Einstein, ea nkuoang e le ntat’a fiziks ea mehleng ena, o ngotse: “Nth’oa bohloko ke ho emise ho botsa. Thahasello e na le lebaka la ho ba teng. Haho seo motho a ka se etsang ntle le ho hlolloa ha a nahana ka meeka ea bosafeleng, bophelo, popeho e hlollang ea ’nete. Ho lekane, haeba motho a leka ho utloisisa bohashananyana ba sephiri sena letsatsi ka leng. Se lahle thahasello e halalelang le ka mohla.” Re phela lefatšeng la sephiri, na ha ho joalo? Saense ea morao-rao e re bontšitse mehlolo ena ea haesale e teng nthong e ’ngoe le e ’ngoe e teng. ’Me ebang e joalo bakeng sa ntho tse bonoang feela, e be joale ho tsa semoea tse sa bonoeng tenng?

`Ke sefe seo litemana tse li re rutang sona ka ho batla likarabo tsa ’nete? Jer. 29:13; Matt. 7:7; Liketso 17:26, 27; Lipes. 25:5; Johanne16:13; Johanne17:17.`

Bibele e tletse lipale tsa batho ba nang le lenyora la ho tseba hantle joalo ka ba bang ba rona—banna le basali ba nang le lipotso, matsoalo, tšepo, thabo, batho ba batlang ’nete ka tsela tse itseng, ba batlang likarabo bakeng sa lipotso tse thata tsa bophelo.

“O entse tsohle li le ntle nakong ea tsona. E bile o behile lefatše lohle pela bona, hore ba lemohe litaba tsa lona; leha ho le joalo, haho motho ea utloisisang mesebetsi e entsoeng ke Molimo, ho qala qalong ea eona ho isa qetellong ea eona” (Moeklesia 3:11, NKJV). Salemone o bolelang moo? Ba bang ba fetolela lentsoe la Seheberu ‘olam e le “bosafeleng” ba bang ba re “kutloisiso ea se fetileng le se tlang.” Joale, ka hona, ho ea ka temana ena, Molimo O behile ka pelong le kelellong ea motho, bokhoni ba kutloisiso ea se fetileng le se tlang. Ke hore, re le batho, re khona ho nahana ka se bitsitsoeng “lipotso tse kholo” ka bophelo le boteng ba rona ka kakaretso. Hape, ehlile, mona ke moo Mangolo a bapalang karolo ea bohlokoa. Re bo mang? Hobaneng re le moo? Re tlameha ho phela joang? Tsena ke lipotso tseo litsomi tsa ’nete e sale li libotsa ho tloha qalehong ea histori. Ke boikarabello le monyetla o mo ka kang, hore e be re ka khona ho supisa litsomi tsena tse ling tsa likarabo kajeno. Thuto ea Bokreste ke eng haeba e sa ise batho likarabong tsee, joalokaha li fumanoa lentsoeng la Molimo?

`Hobaneng Mangolo a tlameha ho bapala karolo e kholo ho arabeng lipotso tse kholo bophelong?`