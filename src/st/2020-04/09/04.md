---
title:  Ho Phela e le Barutuoa
date:  24/11/2020
---

Haeba kereke e tiile ka ho ba mochofane oa thuto ea Bokreste, re tlameile ho qala ka Jesu. Jesu o ile a bitsa barutuoa. A ba ruta ho etsa thomo ka ho tsamea le bona. Jesu O ile A ba etsetsa monyetla oa hore ba be le seabo maphelong a batho bao ba neng ba tla ba hlokomela le ho ba rata. ’Me Jesu A ba qholotsa tsatsi le leng le le leng ka pono ea hae ea kamoo lefatše lena le ka bang kateng ha batho ba ka tšoarana joaloka baena le likhaitseli.

`Bala Luka 4:18–23. Molaetsa oa Kreste ho rona bohle ke ofe, re le balateli ba hae?`

Barutuoa ba ile ba shebella Jesu, tichere ea bona, o ile a phela litšia tsa—litšia tse ileng tsa phatlalatsoa therong ea pele ka sinagogeng ea Nazaretha. Tšoarelo, mohau, le lerato li ne li tsamaea ’moho le ho ba motoai-toai, boithukhubetso, le mathata. Haeba ho ne ho e na le thuto e ka ithutoang, e n’e le thuto ea hore borutuoa ha se ntho’eo motho a ka saohang ka eona. U morutuoa, oa bophelo bohle, eseng oa letsatsi feela.

“Thomo ea Mopholosi ho barutuoa . . . e kenyeletsa balummeli bohle ho isa qetellong ea nako. . . . ho bphe bao tšusumetso ea leholimo e ba apesitseng ba tšepeloa evangeli. Bohle ba amohelang bophelo ba Kreste ba behoa matsoho hore ba sebeletse pholoho ea bana ba bo bona. Kereke e thehetsoe mosebetsi ona, ’me bohle ba inkelang boitlamo ba eona bo halalelang ba ikanela ho ba basebetsi ’moho le Kreste.”—Ellen G. White, The Desire of Ages, leq. 822.

Joaloka barutuoa ba Jesu, le rona kajeno re tlameha ho etsa bonnete ba hore Jesu ke khubu ea khumamelo le setsoalle sa rona. Ke ntho’e ntle ho hopola hore Jesu ke eena ea qalileng borutuoa. Leha bo Rabi ba mehleng eo ea hae ba ne ba hohela barutuoa, ke Jesu ea ileng a bitsa banna le basali hore ba mo latele, bo rabi ba ne ba keke ba nahana ka pitso e kana kana, eleng se bontšang hore ho ba le Jesu ho ne ho le bohlokoa ho feta melao eohle ea bona. Hape, re le barutuoa ba Jesu, hase hore re hlomphuoa ke batho bohle feela, empa re tla boela re sebeletse ho etsa sebaka seo bohle ba ka holang.

Ka hona, thuto eohle ea Bokreste e tlameha ho kenyeletsa thomo ena, sepheo sena, eseng feela ho iphelisa empa ho etsa seo Jesu a re bitsetsang ho se etsa: ho latela mehatong ea hae ea ho sebeletsa bahloki, le ho arolelana litaba tse monate tsa evangeli.