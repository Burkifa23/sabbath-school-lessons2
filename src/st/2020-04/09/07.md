---
title:  Tsepamisa Maikutlo
date:  27/11/2020
---

“Kreste O ile a nyatsa tšepo ea ho ba moholo lefatšeng. Thutong ea thabe o lekile ho fetola mosebetsi o tlisitsoeng ke thuto ea bohata, le ho fa bamameli ba hae kutloisiso e nepahetseng ea ’muso oa hae le semelo sa hae. Empa h’a ka a etsa tlhaselo e otlolohileng ea liphoso tsa batho. O bone masisa-pelo a lefatše a tlisitsoeng ke sebe, empa h’a ka a ba a pepesa bokhopo ba lona. O ba rutile se neng se le betere ho feta seo ba neng ba se tseba. Ntle le ho hlasela kutloisiso ea bona ea ’muso oa Molimo, o ba boleletse tse hlokehang bakeng sa ho kena moo, a ba siela hore ba iketsetse liqeto hore na o joang. Linnete tseo A li rutileng li bohlokoa ho rona hantle joalo kaha li ne li le bohlokoa balateling ba hae. Le rona re hloka ho ithuta metheo ea ’muso oa Molimo hantle joaloka bona.”—Ellen G. White, The Desire of Ages, leq. 299.

**Lipotso tsa Lipuisano**

`1. Robert Louis Stevenson o hlahetse Edinburgh, Scotland, ka 1850. Stevenson o pheta ka kamoo ka bosiu bo bong, nakong eo motho ea salang le eena a mo lokisetsa ho mo robatsa, a ileng a qekotsa fesetereng ’me a bona pono e babatsehang. E n’e le ntho’e mokhantši oa mabone, a tloha leboneng lena ho ea ho lane. Ka bongoana, a hoelehetsa motho ea salang le eena ka thabo a re, “Bona monna eane! O etsa masoba lefifing!” Uena Molimo O u file karolo efe ho tliseng leseli le lerato sechabeng seo u phelang ho sona? Haeba u sena bonnte, mema litho tse ling tsa kereke le buisane ka tseo le ka li etsang ’moho.`

`2.Haeba kereke e lokela ho etsa seahlolo le Molimo hore e fihlele lefatse, re tlameha ho rata mantsoe le bosebeletsi ba Jesu. Bona bonnete ba Molimo-motho, Molimo O tlileng ho rona, ho phela le rona lefatšeng, ho sotleha, ho tšeha le ho lla le rona—e re hopotsa hore re bitsetsoa ho hlokomela ba re pota-potileng. U tla etsa see joang? U ka kenyeletsa bacha ba kerekeng ea hau joang ho thusa ho etsa mosebetsi oo?`

`3. Nahana ka boikarabello ba hore, re le Baleti ba Masala re lokela ho ruta ba bang linnete tse babatsehang tseo re li fuoeng. Kereke ea lehae e ka nka karolo efe ho ruteng linnete tsee ho ba bang? Ka ho tšoana, ke joang kereke e ka bang sebaka se bolokehileng ho bohle ba batlang ho botsa lipotso tse thata ka bona? U ka etsang ho etsa tikoloho eo lipotso tse matla li ka arajoang?`

`4. Ka sehlopheng, buisanang ka litšekamelo tse teng sechabeng sa lona. Tse ling tsa litsela tseo kereke e ka rutang ba bang ho phahamela litšekamelo tseo le ho li latela, empa ba latele lithuto tsa Mangolo?`