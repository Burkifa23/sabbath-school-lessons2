---
title:  Thuto ea ’Nete ea Bokreste
date:  22/11/2020
---

Ho na le pale ea rabi eo e itseng h’a sheba mahlo a tletseng boroko a mohlankananyana ea neng a lutse ka sekolong, a ileng a botsa: “Bana baka, motho o tseba neng hore bosiu bo sele e se e le hoseng?” Boholo ba barutoana ba phahamisa matsoho butle. “Rabi,” e mong a botsa, “ha se u khona ho hlalohanya lipakeng tsa sefate sa feie le sa mohloare?” “Che.” E mong oa barutoana a phahamisa letsoho: “Rabi, na ha se ha u khona ho hlalohanya pakeng tsa nku le poli?” Kamora ho mamela likarabo tse ’maloa, tichere ea re, “Bana ba ka, motho o tseba hore bosiu bo sele letsatsi le chabile ha e kare ha u sheba sefahleho seo u e-so se bone e be u bona motho eo u sa mo tsebeng e le ngoaneno. Ha feela ho se joalo, ha ho khathalehe hore na letsatsi le khanya hakae, e ntse e le bosiu.”

`Bala Luka 10:30–37. Jesu o ne a etsa ntlha efe ka pale ee? See se lokelaa ho re bolellang malebana le se tlamehang ho ba karolo ea thuto ea Bokreste?`

Re le Baleti ba Masala, re hlohonolofalitsoe ka khanarehali ea leseli la Mangolo le ’nete (boemo ba bafu, Sabatha, 1844 le kahlolo, ntoa e kholo, ho etsa mehlala ea tse ’maloa) tseo boholo ba lefatše bo sa utloisiseng. Leha ho le joalo, leha linnete tsena li le bohloko hakaalo, lii re tsoela molemo ofe haeba re se mosa ho bbatho, haeba re khesa ba bang, le haeba re lumella litšekamelo tsa meetlo e re pota-potileng ho re qobella ho nka ba bang ba le ka tlasana ho rona? Thuto ea ’nete ea Bokreste, haeba ho se ho hong, e tlameha hore etsa hore re be kaholimo ho ntho tse makatsang, tse khopo tsena tse etsoang ke batho, ’me re bona ba bang joalokaha Kreste a ba bona kateng, batho bao a ba shoetseng, batho bao a jereng libe tsa bona sefapanong, batho bao a ba lefeletseng theko e sa feleng. Haeba re phahamisa sefapano, joalokaha re lokela ho etsa, joale re tla bona boleng le bohlokoa ba motho e mong le e mong, e be, re ba etsa kamoo ba tlamehang ho etsoa kateng, re boloka boleng boo Molimo A bo behileng ho bona. Thuto ea Bokreste e tlameha ho kenyeletsa thuto ena, hoseng joalo, ha e lokeloe ke lebitso lena “Bokreste.”

`Ke litšekamelo life tse rutoang ke meetlo le sechaba seno, tse rutoang ka boomo kapa ese ka boomo, tseo u le Mokreste o lokelang ho li phahamela?`