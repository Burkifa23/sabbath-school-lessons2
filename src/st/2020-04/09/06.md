---
title:  Ho Arolelana Maphelo a Rona
date:  26/11/2020
---

`Bala 1 Bathesalonika 2:6–8. Paulosi o reng moo ka seo re ka, kapa re tlamehang ho se bontša likolong le likerekeng tsa rona?`

Re tobane le ho soahlamana ha sechaba sa rona, re phela nakong eo kutloisiso ea kereke ho ea ka Bibele e esong ho be le moelelo ho feta kajeno. Joalokaha Matheu 18:20 e re hopotsa: “Hobane moo ba babeli kapa ba bararo ba kopaneng teng ka Lebitso la ka, le ’Na ke teng hara bona.” Pono ea Testamente e Ncha ea kereke le motse li leng sona, e nkile sebopeho seo malapeng a balumeli. Ke hona mona moo malapa a neng a kopana ka lihlotšoana, ba rapela, ba bina, ba ketekela selallo, ba ithuta le ho arolelana mantsoe a Jesu.

Lihlopha tsena tse khumamelang li boetse tsa fetoha likolo tsa pele tsa kereke, joalokaha e ne e le sebaka seo balumeli ba bacha ba tsebisoang Bibele le bphelo bona bo bocha bo fumanoang ho Jesu. Lingoloa tsa Paulosi, tse kang Baroma 12:2, “Hape le se ke la ipapisa le lefatše lena, le mpe le fetohe ka nchafalo ea kelello ea lona” li supa hore kereke e ile ea nka mosebetsi ona oa thuto ka tieo.

Balumeli bana ba pele ba ile ba phakisa a lemoha hore ke ha ba le ’moho ba ka phelan evangeli ka nepo. Ha re le ’moho re na le lebaka la ho binela holimo, ho rapela ka matla, le ho khathalla le ho utloela bohloko haholo. Ha re utloa ha ba bang ba buoa ka botle ba Molimo, re nahana ka moo A bileng motle kateng ho rona; ha re phetelana ka lintoa le ntho tse re utloisang bohloko, re utloa pholiso ea Molimo maphelong a rona, ’me re utloa tjantjello e nchafetseng ea ho ba lisebelisoa tsa mohau le pholiso ea hae.

Litemaneng tsa kajeno, Paulosi o tiisa hore evangeli ea Molimo ke sohle: matla a sefapano, tsoho ea Morena, tšepiso ea ho khutla hoa hae. Ho ne ho se litaba tse betere lefatšeng lohle, ’me Paulosi a qeta bophelo ba hae a nyatsuoa, ka baka ho arolelana pale ea Jesu le ba bang ka mokhoa o hlomphehang le boitelo.

Empa, mona Paulosi ke enoa o re molaetsa oa evangeli, o ka utloisisoa hantle, oa ba le maiphihlelo a oona hantle, ka mosebetsi oa ho arolelana bophelo ’moho. Ha rea tlameha ho lebala hore batho ba lutse ba shebile hore na maphelo a rona a bontša molaetsa oa mohau o fumanoang o fumanoang ka Bibeleng.

`Nahanisisa ka bophelo ba hau ka botebo, u ipotse: ke paki e joang ho bao ke phelang le bona?`