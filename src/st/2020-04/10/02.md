---
title:  Morena Feela
date:  29/11/2020
---

Tlholehong eohle ho na le bopaki ba Molimo O phelang. Polelo ena e phethiloe hangata hona e seng e ka maele. Mohlala, ha re sheba pelo ea Molimo ha a hlōla lefatše lena, leo batho ba fihleng bale senya,reka ata-atamelamokhoeng oo re ka rutang saese lebonōnō ka oona. Nka mohlala oa nako eo motho a e nkang e le mokhachane. Thuto ea Biology e re ruta hore motho e mong ea bohlale o tsoa leheng le le leng le kopaneng le peo ea monna e be o nka khoeli tse 9 ho ba motho ea feletseng. Matšoao a ’Mopi ea lerato a tletse hohle nakong eo eohle. Lerato le mosa oa Molimo li ka bonoa moo lesea lena le ntseng le hola: hantle hona ka tlasa pelo e ntseng e otla ea ’m’e. Ha le ntse le hola, le letheka la ’m’e lea hola. Nako eohle ’m’e ea lebeletseng o hlokomelisoa ngoana hae ka botlalo, hantle joalokaha ntate oa rona ea maholimong A lutse a re hlokomela.

`Bala Baroma 1:18–21, Lipesaleme 19:1–6, le Nehemia 9:6. Li re bolellang ka mosebetsi oa Molimo e le ’Mopi oa rona?`

Le ka mora lilemo tse 6,000 tsa sebe le likete-kete tsa lilemo kamora moroallo oa metsi, boieane ba bopaki bo teng, eseng feela ka Molimo eo eleng ’Mopi oa rona, empa ka matla le lerato la Molimo oa rona. Ke ntho’e matla hona, hore haele hantle, Paulosi ho Baroma 1:18–21, o re ba hanang Molimo ona “ba tla hloka boitatolo” mohla tsatsi la kahlolo hobane ba na le se lekaneng ka ho ithuta ka Molimo ho tsoa ho tseo a li entseng. Ka mantsoe a mang, ba keke ba khona ho ipuella ka hore ba ne ba sa tsebe!

Haholo-holo mehleng eo bongata ba batho bo khumamelang tlholeho ho e na le ’Mopi, ho bolokoa hakaakang hore thuto ea Bokreste lisaenseng le bonōnōng e lule e sebetsa tlasa kutloisiso ea hore Molimo ke ’Mopi le mohlokomeli oa tsohle tse teng. Qetellong, maikutlo le menahano eohle e senang Molimo e isa liphosong. Thuto ea lefatše e sebetsa tlasa kutloisiso ea hore ha ho na Molimo. Ha ho le joalo, ha ho ka moo batho ba ke keng ba etsa liphoso.

`Nahana ka botle le meeka e teng tlholehong ea rona, le ka mora sebe. Re ka ithuta ho fumana tšepo le khothathatso tabeng ee joang, haholo-holo nakong ea mathata le liteko tsa motho ka mong?`