---
title:  Tsepamisa Maikutlo
date:  04/12/2020
---

Mabaka a mabeli a teng a hore na hobaneng saense, eo hangata e nepang, e fosang tlholeho hakana-kana: la pele, ke hore saense e ithutang lefatše la tlhaho, e tlameha ho sheba tlhahong feela bakeng sa likarabo; la bobeli, saense e nahana hore melao ea tlhaho e tlameha ho lula e tsitsitse. Empa kutloisiso tsena li fosahetse ha ho tluoa tlholehong. Nka ea pele, e hlokang sesosa sa tlhaho bakeng sa ntho tse etsahalang tlhahong. Ho nepahetse bakeng sa ho ithuta ka leholiotsoana, empa ha e na thuso hona hoo, papisong le tlholeho e qalang ka “Tšimolohong Molimo O no o hlole maholimo le lefatše” (Gen. 1:1). Ke sefe seo saense, e latolang tlholeho e entsoeng ke ea matla ohle, e ka re rutang sona ka tlholeho e entsoeng ke ea matla ohle? Joale ka ho tsitsa hoa tlhaho? Taba ena e kare e ea utloahala, ntle le hore Baroma 5:12—“Ka baka leo, joalokaha sebe se kene lefatšeng ka motho a le mong, ’me lefu le kene ka sebe, ka mokhoa o joalo lefu le aparetse batho bohle, ka hobane ba sitiloe bohle”—e hlahisa hore tikoloho ea tlhaho e sa emise, e bile e e na le phapang tse bonahalang, ho ntho efe kapa efe e batloang ke saense ha joale. Lefatše le neng le sena lefu le fapane hona hoo, ho seo re ka ithutang sona kajeno, ’me ho nahana hore le ne le tšoana, ho isa liphosong. Ka hona, saense e fosa tlholeho hobane e latola lintlha tse peli tsa bohlokoahlokoa tsa tlholeho: matla a kaholimo ho tlhaho a e entseng, le phapano e kholo pakeng tsa tlhaho ea makoea le ena ea kajeno.

**Lipotso tsa Lipuisano**

`1. Ka sehlopheng, buisanang ka taba botle. Botle ke eng? Re bo toloka joang? Mokreste a ka toloka le ho hlalosa botle joang ka mokhoa o fapaneng le eo eseng Mokreste?`

`2. Kreste A ka be A tlile lefatšeng e le Ralisaense ea bohlale-hlale, hore a rorisoe haholo ka liphuputso tsa hae tse senang thaka. A ka be a ile a inkela setumo sohle ka ho ba sebini se hloahloa. Empa, O tlile A koetlisoa e le ’metli ea fatše. O ne a le teng tlholehong, empa a kotlisoa e le motho feela ’me a mamela litaelo tseo a neng a li fuoa. Khothatso eo see se re fang eona ke efe, hohle moo re ka bang teng, lithutong kapa mesebetsing?`

`3. Leha e se Bakreste bohle ba bitselitsoeng ho ruta likolong, Bakreste e kaba litichere tsa nako eohle ho ba bang ka lipuo le liketso, ba etsa ka sepheo kapa ba sa lemohe. Ka lebaka lena, ke litloaelo tseo Bakreste ba tlamehang ho ba letsona, e le morutoana oa Kreste le tichere ea lefatše lohle?`