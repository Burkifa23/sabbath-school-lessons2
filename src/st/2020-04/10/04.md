---
title:  Litsebi tsa Phoso
date:  01/12/2020
---

Rea tseba hore lefatše la rona le na le filosofi le bonōnō bo bongata ho feta ho hlompha Molimo. Ba bangata ba tla etsa khang ea hore Bakreste ha b’a lokela le ho hata mabaleng ao ho sebelisoang maele ao. Baleti ba Bolokang Letsatsi la Bosupa ba tlameha ho elahloko seo ba tlamehang ho se etsa ha ba sebeletsa mesebetsi e meholo, ba sebelisana ’moho le litsi tse itseng, ba sebelisa bophatlalatsi bo itseng.

`Ho 1 Timothea 6, re fuoa litaelo tse hlakileng malebana le ntho tseo re tlamehang ho li qoba, empa re boetse re fuoa tlhaloso e batsi. Temaneng ea 9 le 10, ke ntho life tseo Paulosi a li khalemellang?`

`Bala boholo ba 1 Timothea 6. Ntho tse kholo-kholo tseo Paulosi a li lumellang ke life?`

Hlokomela kamoo Paulosi a hlokomelisang ka ho 1 Timothea 6:20 “tsebo e bitsoang joaloka leshano.” Leha a sebetsa boemong bo fapanengg, tšiea ena e ntse sebetsa le kajeno. Ke hore, nahana ka leseli lohle, lithuto tsohle, litumelo tsohle, eseng tsa ha joale feela, empa historing eohle, tse neng li bonoa le ke tsipa sehole hore li fosahetse. Ka nnete, batho e ka ba litsibi tsa liphoso. Lilemo tse ka bang 2,000 kaofela, batho ba bohlale-hlale ba lefatše, litsibi, li ne li lumela hore lefatše le eme feela le pota-potoa ke letsatsi le khoeli. Lipalo tse thata li ile tsa sebelisoa ho tiisa tumelo ena, leha e qeteletse e bonahetse e fosahetse. Ka hona, re ka re batho bana e n’e le litsibi tsa ho fosa, ’me ruri thuto ena “e bitsoang tsebo ea leshano.”

`Thuto ea Biology (ntho tse phelang) kajeno e thehiloe holima khopolo ea hore bophelo bo qalile libillione tsa lilemo lemo tse fetileng, ka tšohanyetso, ho se Molimo ho se sepheo sa hore li be teng. Ka ho tšoana, lingoloa tse buoang ntho tse thata tse tšehetsang taba ena li matletse-tletse. Ke thuto efe eo re ka e nkang tabeng tsee malebana le kamoo batho e ka bang litsebi tsa ho fosa? Temoho ee e lokela ho ba le tšusumetso efe thutong ea Bokreste ka kakaretso le ho ruteng saense ka ho khetholoha?`