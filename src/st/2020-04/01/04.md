---
title:  Ho Fosa Molaetsa
date:  29/09/2020
---

Jolokaha re bone maobane, ho sa natsoe taelo ea Molimo e hlakileng Eva-le puong ea hae feela- o ile a hlapolla seo a se rutiloeng. Leha a saka a loba tlhaloso ea seo Molimo a mo rutileng sona, ho’a hlaka hore h’a ka a se nkela hloohong haholo. Haho kamoo motho a ka feteletsang litla-morao tsa liketso tsa hae. Ka hona, ha Eva a kopana le noha, o ile a pheta, (empa eseng joalo hantle) seo Molimo a se buileng malebana le lifate tse ka serapeng (Gen. 3:2, 3). Ehlile, molaetsa ona o ne o se mocha ho noha. Noha e ne e tseba taelo ena ’me e ne e le malala-a-laotsoe ho e sotha, e ba ka ho etsa joalo o etsa Eva phofu ea ho hloka molato.

`Hlahloba Genese 3:4–6. Ntle le ho hanyetsa se builoeng ke Molimo ka kotloloho, ke sefe hape seo noha e ileng ea se buoa, seo ho hlakileng, hore se ile sa atleha ho Eva? Ke metheo efe eo a ileng a nka monyetla ka eona?`

Ha noha e ‘molella hore karolo ea taba tsa hae e fosahetse, Eva a ka be a ile a ea netefatsa taba ena ho Molimo. Bona ke botle ba thuto ea Edene: monyetla oa ho atamela tichere e kholohali eo barutoana ba neng ba e na le ona o tarakanya likelellonyana tsa rona ho ka o utloisisa kajeno. Leha ho le joalo, ho e na le ho baleha, ho e na le ho batla thuso e halalelang, Eva o amohela molaetsa oa noha. Ho amohela molaetsa oa noha o fetotsoeng ho qosa pelaelonyana ho Eva malebana le seo Molimo a leng sona le seo a ba boleletseng sona. Ho sa le joalo, Adama o re soahla! Ka hara boemo bo thata hona hoo. “Adama o ile a utloisisa hore motho oa hae o tlotse molao oa Molimo, o iphapanyelitse thibelo e le ‘ngoe to! Eo ba neng ba e filoe ho beha botšepehi le lerato la bona tekong. Ho ile ha eba le ntoa e mahlonoko ka kelellong ea hae. O ile a itelela hore e be o lesitse Eva ho tsamaella moo a ke keng a ‘mona. Empa joale ho se ho etsahetse, o tlameha ho arohana le eo e bileng mohloli oa thabo ea hae. Hobaneng a ka etsa tjee?”— Ellen G. White, Patriarchs and Prophets, leq. 56. Ka bomali-mabe, leha a ne a tseba botle le bobe, le eena a khetha hampe.

`Nahana ka kobiso e sebelisitsoeng mona: noha e itse haeba ba e ja sefate, “ba tla tšoana le Molimo” (Gen. 3:5,). Empa Genese 1:27 e n’e sa re ba ne se ntse ba tšoana le Molimo? See se re rutang mabapi le kamoo re ka thetsehang ha bobebe kateng le kamoo tumelo le ho mamela eleng tsona feela tse ka re sireletsang, le ha re fuoe thuto e ntle ho feta tsohle tse teng, joaloka ka Adama le Eva?`