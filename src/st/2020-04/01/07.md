---
title:  Ho Ithuta Haholoanyane
date:  02/10/2020
---

“Bobeli bo halalelang e ne e se bana ba tlasa tlhokomelo ea ntate oa bona eo eleng morena Molimo empa barutoana ba fumanang likeletso ho tsoa ’Moping eo bohlale bohle bo ahetseng ho eena. Ba ne ba eteloa ke mangeloi, ba bile ba fuoe monyetla oa ho buisana le ’Mopi oa bona, ho se lesira la letho lipakeng. Ba ne ba tletse matla a tsoang sefateng sa bophelo, bohlale ba bona bo ne bo le ka tlasana ho ba manyeloi hanyenyane. Liphiri tsa tlholeho e bonahalang, ‘bohlale ba oona bo phethehileng’ (Jobo 37:16)—bo ne bo ba fa mohloli o sa cheng oa oa thabo le tsebo. Melao e tsamaisang tlhaho, eo ebileng khubu ea boithuto ba motho ka lilemo tse likete tse tšeletseng, e ne e buletsoe likelello tsa bona ke ’Mopi le ’Moloki oa tsohle tse teng. Ba ne ba buisana le lekhasi le palesa le sefate, ho tsona ba fumana makunutu a kamoo li phelang kateng. Sebopuoeng se seng le se seng se phelang, ho chesoang ke letsatsi,Adama o ne a li tseba hantle. O ne a file e ’ngoe le e ’ngoe lebitso, ’me o ne a tseba tlhaho le litloaelo tsa tsona kaofela. Khanya ea Molimo maholimong, mafatše a pharaletseng ka mepotoloho ea oona e hlophisehileng, ‘ho balensa maru,’ liphiri tsa khanya le molumo, tsa motšehare le bosiu-tsohle li ne li buleile bakeng sa boithuto ba batsoali ba rona ba pele. Lekhasing le leng le leng la moru kapa lejoeng le thabeng, naleling e ’ngoe le e ’ngoe e phatsiamng, mobung le le moeeng le sebakeng, ho ne ho ngotsoe lebitso la Molimo. Tlhophiseho le nyallano ea tlholeho li ne li ba bolella ka bohlale le matla tse se nang pheletso. Ba ne ba lutse ba tlatsa lipelo tsa bona ka lerato le tebileng e be ba tlaloa ke teboho.”—Ellen G. White, Patriarchs and Prophets, maq. 50, 51.

**Lipotso tsa Lipuisano**

`1. Haeba Molimo o ne a reretse hore sekolo/mosebetsi e be monyetla oa hore batho ba kopane le eena le tlholeho ea hae, na re ntse re bolokile sepheo sa Molimo ka mesebetsi ea rona kajeno? Ke joang re ka tloaelanang le Molimo beterenyana ka mesebetsi ea rona (re lefshoa, thuto, re ithaopa, borumuoa, j.j)?`

`2. Ha re sheba boqhetseke ba Satane serapeng sa Edene, ho bonolo ho ferekanngoa ke mefokolo ea rona batho. Adama le Eva ba ne ba tseba hore Molimo o haufi, empa ba amohela ’nete ea noha e sa fellang ho ntse ho le joalo. Ke joang rona, ba hole le boteng ba Molimo, re ka nnang ra fumana matla a tsoang ho eena ho re thusa ho hlola meleko?`

`3. Buisanang ka taba ea ba boholong le hore na hobaneng ho le bohlokoa ho mamela. Ho etsahalang ha meeli ea ba boholong e sa hlaka? Bookameli bo ka sebelisoa hampe joang, ’me re arabela joang maemong ao?`