---
title:  Sekolo Sa Pele
date:  27/09/2020
---

Leha re sa nahane ka serapa e le phapusi ea ho rutela, ho oa utloahala, haholo-holo serapa se kang Edene, se tletseng menono e sa silafatsoang ea tlholeho ea Molimo. Ho thata ho utloisisa, ho rona kajeno, libupuoa tsena tse e-so oele, lefatšeng le e-so oele, tse rutoang ke ’Mopi oa tsona hantle, e be li tlameha li ne li ithutile hakae ka “phapusing eo ea borutelo”?

`Bala Genese 2:7–23. Ke sefe seo u se hlokomelang ka sepheo sa Molimo ha O hlola, O beha, le ho hira Adama?`

Molimo O entse monna le mosali ka setšoantšo sa Ona eaba o ba fa lehae le mosebetsi o utloahalang. Ha u sheba tse fuperoeng ke likamano tsa tichere le morutoana, u bona likamano tsa sebele. Molimo O ne a tseba bokhoni ba Adama hobane a ‘mopile. O ne a ka rutaAdama,AtsebahantlehoreAdama otlaelelloabokhonibohlebahae. Molimoofile monna boikarabello, empa o ne a boetse a batla a be le thabo. ’Me mohlomong karolo ea ho mo fa thabo e ne e le ho mo fa boikarabello. Ka holimo ho tsohle, ke mang ea sa fumaneng khotsofalo-thabong, le e tsoang ho fuoeng boikarabello, e be u bo etsa ka botšepehi oa bo qeta? Molimo O ne a tseba pelo ea Adama, a tseba hore na o hlokang hore a atlehe, eaba o fa Adama mosebetsi oa ho hlokomela serapa. “Eaba Jehova Molimo o nka motho, a ‘mea tšimong ea Edene, ho e lema le ho e lebela.” (Gen. 2:15). Ho thata ho rona ho ka nahana, kaha re itsebela lefatše la sebe feela, seo e ka bang mosebetsi o ne o se fupere le lithuto tseo ntle le khoao Adama a ithutileng tsona ha a ntse a sebetsa a hlokomela lehae la bona la Edene.

Ho Genese 2:19–23, Molimo o bopa liphoofolo ho ba metsoalle ea Adama, o bile o bopa Eva ho ba mosali oa Adama. Molimo O ne a tseba hore Adama o hloka setsoalle le thuso ea molekane, eaba o bopa mosali. Molimo o boetse a tseba hore motho o ne a hloka ho ba likamanong tse tebileng le eena, eaba o boela a etsa sebaka sa likamano tsa lerato Edeneng ka hara serapa. Tsena tsohle li tiisa sepheo sa Molimo ha a hlola le lerato la hae ho batho. Hape, sekheong se seholo pakeng tsa rona le Edene, ho thata ho ka nahana hore na e be ho ne ho le joang-leha e le ntho’e monate ho nahana ka sona, ha ho joalo?

`Leha re ritselitse thoko haholo le Edene, ntse re ka ithuta lithuto tlhahong. Tse ling tsa lithuto tseo ke life, re ka fumana molemo ho tsona joang ha re li hlalosa re li shebile ka leihlo la Mangolo?`