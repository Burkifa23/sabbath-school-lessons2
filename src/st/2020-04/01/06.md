---
title:  Ba Iphapanyetsang Ba Boholong
date:  01/10/2020
---

Batho ba bang ba nkuoa e le “barutoana ba tlhaho” ka phupusing ea ho rutela. Ha ho hlokehe hore ba bale ele hore ba pase. Lihloho tsa bona ke liponche tse monyang lithuto habonolo. Tsebo ea bona e bonahala e “tšoarella.” Petrose oa bobeli 1 le 2, leha ho le joalo, e totobatsa hore thuto ea ho Kreste e fana ka monyetla o lekanang ho ba tla ithukhubetsa. Mantsoe a khothatsang a 2 Petrose 1 a bapiseha le temoso e mahloko ho 2 Petrose 2.

`Bala 2 Petrose 2:1–17. Mantsoe a matla a khalemo ao aa sebelisang moo ke afe? Ka mokhoa o tšoanang, hara litemoso tsena tse matla-matla le khalemelo e matla, ke tšepo efe e kholo eo re e fuoang?`

Hlokomela seo Petrose a se ngolang temaneng ea 10 malebana le ba iphapanyetsang ba boholong. Ke khalemelo e matla ha kaakang malebana le seo eleng nnete le mehleng ea rona. Re le ’mele oa kereke re tlameha ho sebetsana le phapano ea maemo a itseng a boetapele (sheba Bahe. 13:7, 17, 24), re bitselitsoe ho hlonepha baetapele le ho ba mamela, bonyane ha feela ba ntse ba tšepahalla Molimo.

Leha ho le joalo, hara khalemelo ena e matla, Petrose o fana ka (temaneng ea 9) se khahlanong le sena. O re leha Molimo a na le matla a ho leleka ba khethang thetso, “Morena o tseba ho ntša ba lokileng litekong.” Na ho ka etsahala hore e be karolo ea thuto ea rona Bokresteng ha se ho qoba liteko feela empa le ho ithuta litsela tse ngata tseo Molimo a ka re pholosang ho tsona le ho re thusa ho itšireletsa khahlanong le tsona, o lemosa, ea tla “kenya ka sephiri lithuto tse khelohileng” (2 Petr. 2:1)? Hape, kaha ho tella ba boholong ho khalemeloa ka matla, na thuto ea Bokreste ha e ea tlameha ho kenyeletsa ho ithuta tsela e nepahetseng ea ho utloisisa, ho ikokobetsa, le ho mamela “ba u okametseng” (Bahe. 13:7)? Leha motho u keke oa re Adama le Eva ha b’a ka ba mamela ba boholong, qetellong, ba khethile ho se mamele puso ea bona. ’Me se etsang tlolo ea bona hore e be mpe ka ho fetisisa ke hore ba e entse e le ho arabela taelo e hlakileng ea se neng se batloa ke puso eo, eleng Molimo ka bo eena, o ne a ba boleletse, A ne a bile a entse joalo molemong oa bona.

`Tsepamisa maikutlo tabeng ena ea ba boholong haholo, eseng feel aka kerekeng kapa ka lapeng, empa bophelong ka kakaretso. Ke hobaneng ha bookameli, tsebeliso e nepahetseng ea matla le ho itihela tlasa eona ka nepo, ho le bohlokoa ha kale? Tlisa karabo ea hau ka sehlopheng ka Sabatha.`