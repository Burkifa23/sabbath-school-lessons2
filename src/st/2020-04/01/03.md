---
title:  Ho Kenoa
date:  28/09/2020
---

E ‘ngoe ea thabo tse kholo-kholo ho tichere ke ho hlophisa phapusi ea ho rutela: ho maneha matlapa a manehang lithusa-thuto, ho hlophisa lisebelisuoa, le ho hlophisa phaposi hore e khahlehe. Ha re sheba pono ea Molimo ea kamoo phapusi e neng e le serapa sa Edene, re bona tsotello eo a e nkileng ho lokisa sebaka sa ho rutela bakeng sa Adama le eva. O ile a batla hore ba lika-liketsoe ke botle. Re ka nahana hore palesa e ‘ngoe le e ‘ngoe, nonyana, phoofolo le sefate li ne li fa Adama le Eva monyetla oa ho ithuta ka lefatše la bona le ’Mopi oa bona ka botebo. Leha ho le joalo ho na le phetoho ea tšohanyetso ho tloha ho Genese 2 ho ea ho Genese 3. Re entse pokello ea tsohle tse ntle tseo Molimo a li hlotseng ka sepheo se halalelang. Empa ho Genese 3:1 re boetse re buleha mahlo ka ho bona monyetla oa boikhethelo. Boteng ba noha e le “bohlale ho feta liphoofolo tsohle tse teng” ho kheloha puoang eo esale e sebelisoa ho fihlela ha joale. Mantsoe a kang, “ho hotle haholo” le “ba se na lihlong” le “ho rateha” ke liphafi tse sebelisitsoeng ho hlalosa tlholeho ea Molimo likhaolong tse tlang pele. Joale, ka baka la bo teng ba noha, ho na le phetoho ea molumo. Lentsoe “bohlale” liphetolelo tse ling le lefetoletse e le “mano.” Mahlo-tloha, se re bona ho hlahisoa ntho esa lokang ho seo, ho fihlela ha joale e sa le se phethahetse.

Ka hlakoreng le leng, Genese e hlahisa Molimo a le se fapaneng le ho ba “maqiti.” Molimo o hlakile ho hlaka malebana le litebello tsa hae ka bobeli bona bo serapeng. Rea tseba ho tsoa taelong ea Molimo ho Genese 2:16, 17 hore o fane ka molao o moholo oa mantlha hore ba o boloke, oona e ne e le oa hore ba se je sefate seo ho itsoeng ba se ke ba se ja. Sohle seo re ka se nkang paleng ena, ho hlaka ntlha e le ‘ngoe: Adama le Eva ba bopiloe e le ntho tse nang le bolokolohi ba khetho ea boitšoaro, batho ba neng ba khona ho khetha ho mamela kapa ho se mamele. Ka hona, ho tloha qalong feela, le hona lefatšeng le e-so oele, re ka bona bonnete ba boikhethelo ba motho.

`Ho Genese 3:1–6, hlahloba lithetso tse sebelisitsoeng ke noha le tseo Eva a ileng a li pheta. U hlokomela eng ka litaba tseo noha e li fileng Eva? U hlokomela eng malebana le kamoo joale Eva a ileng a nka sefate sa tsebo ea botle le bobe kateng?`

Ho Genese 2:17, Morena o ile a bolella Adama hore ha a ka ja sefate sa tsebo ea botle le botle, o tla “shoa.” Ha Eva, ho Genese 3:4, noha e boela e arabela empa ka karabo e fapaneng le se builoeng ke Molimo. Ho bonahala e ka leha Eva a ne a rutiloe ka Molimo serapeng, h’a ka a nkela thuto tsena hloohong ho fapana le kamoo a ka beng a entse kateng, joalokaha re bona puo eo a e sebelisang.