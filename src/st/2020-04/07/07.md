---
title:  Tsepamisa Maikutlo
date:  13/11/2020
---

“pelo e mano ho feta tsohle, ’me e khopo. Liporofesa tsa tumelo ha li ichebe ho itekola hore na li tumelong, kaha ke taba e tšosang hore e be ba bangata ba itšetlehile tšepong ea lefeela. Ba bang ba itšetleha maiphihlelong ao ba bileng le oona khale koana; empa ha a tlisoa nakong ena ea ho lekola lipelo, nakong eo bohle ba lokelang ho ba le maiphihlelo a letsatsi le letsatsi, ha bana letho leo ba ka buoang ka lona. Ba bonahala ba hlōma e ka ho ithutela thuto e itseng ho tla ba pholosa. Ha libe tseo tseo Molimo a li hloileng li hloloa, Jesu O tla kene a je le uena. Joale u tla hama matla a halalelang ho Jesu, ’me o tla hola tumelong ho eena, e ka tlholo e halalelang, u khona hore, ho bokoe Morena ea re fang tlholo ka Jesu Kreste Morena. Molimo a ka leboha haeba liporofesa tsa tumelo tse foofo li ka tlohela ho sebelisa lebitso la hae. Ba lutse e le mejaro e sa feleng ho bao eleng balateli ba Jesu ba tšepahalang. Ke majoe a khupiso tseleng ea baetsalibe ba batlang ho tla ho Jesu, ’me manyeloi a khopo a ikotla lifuba ka bona, e be a tšeha manyeloi a Molimo. Ba joalo ke thohako lapeng kapa ka ntle ho lelapa. Ba atamela ho Molimo ka melomo, ha lipelo li le hole-hole le eena.”—Ellen G. White, Spiritual Gifts, vol. 2, leq. 227.

**Lipotso tsa Lipuisano**

`1. Ho Mareka 7:1–13, re ithutile hore bothata ba khumamelo ea bohata ke bothata ba pelo. Molimo ha a nke khumamelo ea molomo ebang khumamelo ena e sa tsoe botebong ba pelo. Ke hobaneng ha pale ea evangeli le pale ea lefu la Jesu bakeng sa rona ele tsela e matlahali ea ho bula lipelo hore li rate Molimo e le ka ’nete?`

`2. Tsepamisa maikutlo tabeng ea ho khumela Molimo “ka moea le ka ’nete.” Na ho ka etsahala hore u etse e le ’ngoe feela ea tsona e be u nepahetse, kapa khumamelo ea ’nete e li hloka li le peli? Haeba ho joalo, hobaneng?`

`3. E, lipelo tsa rona li tlameha ho loka hore li khumamele Molimo e le ka ’nete, empa seo se bolelang? Na u lokela ho ema ho fihlela o hokahane le Molimo ka botlalo, bophelo ba hau bo nepahetse, e be hona u ka khumamelang? Ka lehlakoreng le leng, ke joang khumamelo ea ’nete, e ka thusang hore pelo ea hau e be maemong a matle mahlong a Molimo?`