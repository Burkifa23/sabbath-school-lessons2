---
title:  Kaofela rena le seo re se Khumamelang
date:  08/11/2020
---

Ho na le se seng ka hare ho rona—se seng, seo ho seng potsang hore se ile sa rokelloa ho rona ke Molimo, empa, joaloka ntho’e ’ngoe le e ’ngoe, e ileng ea khojoa ke sebe—e laba-labelang khumamelo. Ho hlakile hore qalong re ne re lokela ho khumamela ea inotsi ea lokeloang ke khumamelo, Morena le ’Mopi oa rona. Empa ho tloha kamora sebe, sena sohle se fetohile hona hoo. Ehlile, bohle re khumamela ho hong, e mong, eng kapa eng.

Sena se thusa ho hlalosa hore na hobaneng nalaneng eohle ea motho, le ho fihlela kajeno, motho a khumamelang ho hong. Egepeta ea khale, batho ba bang ba ne ba khumamela

Faro; ka nako tse ling, naheng tse ling, batho ba ne ba khumamela lifika tsa litlhapi, melingoana e hlooho li ngata, le tse ling tseo ho thoeng ke melingoana. Batho ba bang ba ne ba khumamela letsatsi, khoeli le linaleli. Kajeno, batho ba bangata ba hlalefile haholo ho ka khumamela sefika sa senqanqana (empa eseng sefika sa Maria), empa sena ha se re, batho, le batho ba sa lumeleng, ha hona seo ba se khumamelang: chelete, matla, thobalano, bona, linaleli tsa ’mino, libapali tsa kalaneng, bapolotiki. Shle seo re se ratang haholo, sohle seo re tsepamisang maikutlo a rona ho sona haholo, sohle seo re se phelelang, ke seo re se khumamelang. Sengoli sa lefatše, David Foster Wallace, se fana ka temoso, haeba u khumamela ntho’e fosahetseng, e tla “u ja u le tala.”

`Ke sefe seo pale ea Daniele 3 e re rutang malebana le bohlokoa ba khumamelo ea ’nete?`

Ho hlakile hore bashanyana ba bararo ba Baheberu ba ile ba nka molao oa bobeli (Exoda. 20:4-6) ka tieo, hantle joalo kaha Molimo a lebeletse. E bile, hakere ke karolo ea mealo e leshome, e na le e meng e thibelang ho bolaea le utsoa joalo-joalo. Khumamelo, khumamelo e nepaetseng e bohloka hoa hoo, haele hantle, ebang khubuu taba mehleng ea bofelo, pele ho hotla labobeli hoa Kreste. Ka hona, thuto ea Sekreste e tlameha ho kenyeletsa taba ena ea khumamelo: ke eng, re e etsa joang, hobaneng e le bohlokoa hakaale, ’me re khumamela mang?

`Bala Tsenolo 14:6–12. Ke sefe seo litemana tse li re rutang mabapi le kamoo taba ea khumamelo e tla ba khubu ea ntoa pele Kreste a khutla?`