---
title:  Borapeli ba Melimo Thutong
date:  12/11/2020
---

Iseraele ea khale e ne e pota-potuoe ke batho ba bolumeli, batho ba neng ba inehetse hona hoo khumamelong le ho phahamiseng melingoana ea bona hoo ba neng ba bile ba etsa lihlabelo ka bana ba bona. Sena ke boinehelo bo feletseng haho joalo? Ka hona, khumamelo, khumamelo ea ’nete ea Molimo o phelang, e n’e e le karolo ea bohlokoa ea ho sireletsa Baheberu hore mohlaope ba se hahlameloe ke borapeli ba litšoantšo boo ba neng ba bo khalemeletsoe. Ho joang ho rona kajeno? Ke hobaneng ho khumamela Molimo oa ’nete, re sheba tsohle tseo a re etseliteng tsona, ho le bohlokoa hakaale, haholo-holo maemong ao re tobaneng le kotsi tsa borapeli ba litšoantšo ba mehleng ee?

`Bala Mareka 7:1–13. Ke tśiea efe eo re e fumanang temaneng ea 7-9 e ka sebelisoang boemong ba thuto ea Bakreste kajeno, le kotsi ea thuto tsa leshano, tse nkuoang lefatśeng, tse ka bang le khahlamelo e bosula mekhoeng eo re lumelang tumelo ea rona ka eona?`

Bongata ba maikutlo ’nete ho ea ka libali-bali tsa mehleng ena a itšetlehile tlhahong. Boholo ba mafapha a thuto kajeno a itšetlehile holima kutloisiso ena, hangata sena se bolela hore hangata se rutoang se tla loantšana le mangolo. Re ka oela tekong ea ho khumamela maikutlo a fanoeng, a sebelisoang. Re ka boela ra iphapanyetsa likelello tse bohlale tsa lifilosofara, bo rasaense, le bo ralipalo-palo ba tlileng ka kutloisiso tsena. Bothata ke hore hangata maikutlo ana a loantšana le Mangolo, empa ka baka la hore ke ntho tse lumeloang tse rutoang, batho ba leka ho li kenyeletsa thutong ea Bokreste. Leha ho le joalo, ntho e le ’ngoe feela e ka etsoang ke ho lahla tumelo, eleng seo hangata se bolelang ho sotha le ho khelosa mangolo e le ho etsa hore mangolo a nyallane le kutloisiso tsa kajeno.

`Tse ling tsa litumelo tse tummeng tse hohlanang le mangolo ke life kajeno, ’me ke joang re ka ithuttang ho itśireletsa khahlanong le ho li kenyeletsa elanong la rona la thuto?`