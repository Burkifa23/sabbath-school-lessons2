---
title:  Khumamelo Thutong
date:  07/11/2020
---

### Bakeng sa Thuto ea Beke ena Bala
Daniele 3, Tsen.14:6–12, Lipes. 78:1–17, Johanne4:7–26, 1 Likron. 16:1–36, Mareka 7:1–13.

> <p>Temana ea Khopolo</p>
> “Busetsang ho Jehova khanya e tšoanelang Lebitso la hae; tlisang linyehelo, ’me le hlahe pel’a hae, khumamang pela Jehova ka bokhabane bo halalelang” (1 Likronike 16:29).

Khumamelo ke karolo ea motho, karolo ea tlhaho ea motho, le eona tlaho e oeleng. Ha ho potang, re bopiloe re le libupuoa tseo, ka tokoloho eo re e fuoeng ke Molimo, li tla khumamela Morena hobane li mo rata ’me re tseba hore o lokeloa ke khumamelo. Khumamelo e joalo e tlameha e n’e le ntho’e bonolo lefatseng le e-so oele sebeng, moo batho ba neng ba kopana le Molimo sefahleho le sefahleho, tlholehong e e-so silafatsoe ke sebe, lefu, le tsenyeho— tlholeho eo rona ba itsebelang ena e senyehileng feela re nahanang ka eona feela.

Ehlile, kajeno, leha bohloki ba rona bo maling ba khumamelo bo ntse bo le teng ka ho rona, joaloka ntho e ’ngoe le e ’ngoe fatšeng lena, e sothiloe le ho silafatsoa ke sebe. Eleng se bolelang hore, hara tse ling, rona, re le libupuoa tse khumamelang, re ka qetella re khumamela ntho tse fosahetseng, kapa re ka qetella re khumamela Morena ka tsela eo a sa lokeleng ho khuameloa ka eona (mohlala, sheba Mareka7:1–13, Jer. 7:4). Ka hona, kaha khumamelo ke khubu ea maiphihlelo a Mokreste, thuto ea Bokreste e tlameha ho shebana le taba ena ea khumamelo, eleng sehlooho sa thuto ea beke ena.