---
title:  Paki Khanonong le Lona
date:  12/10/2020
---

Ha Moshe a elelloa hore o se a tla ichoella, o elelloa maemo ao a tla a siea hantle. O tseba hantle hore Baiseraele ba tla kena lefatšeng la Kanana. O boetse o oa tseba hore e tlaba marabele ha base ba fihlile lefatšeng leo ba keneng ho lona ka thata.

`Bala Deuterenoma 31:14–27. Moshe o etsa litokiso life pele ho lefu la hae? Ngongoreho tse kholo tsa Moshe e ne le life, ’me o li rarolla joang?`

Puo ea Moshe mona e tšoana le ea tichere ha e itokisetsa ho fetoloa. E tseba hantle hore barutoana ba eona ba tsoile taolong botenng ba eona ka sehlopheng; ha e ithetse ka hore ba tla itšoara hantle ha e le sieo. O laela Balevi ba nkang areka ea selekane ho beha buka ea molao pela areka hore e be “paki.” Moshe ha se hore o mpa a fetisetsa moralo oa thuto tichereng e ncha. O fetisa paki. Moshe o buoa ka buka ea molao joalokaha e ka ntho e phelang e nang le matla a ho khalema le ho fetola lipelo tsa batho.

`Nahana ka molao e le “paki khahlanong le bona.” Taba ee re e utloisisa joang Testamenteng e Ncha? Sheba Baro. 3:19–23. Ke hore, molaong o re bontša bohloki ba rona ba mohau joang?`

Ho Deuterenoma 31, Molimo o laela Moshe ho ngola pina eo Molimo a mo rutileng eona. Joale Moshe o lokela ho e ruta Baiseraele, joalokaha temana ea 19 e cho, hore “e be paki khahlanong le bana ba Iseraele.” Re boela re bona taelo ea Molimo e mothofatsoa mona. Ha pina e binoa, e arolelanoa habonolo ebile e ata kapele. ’Me ha pina e le paki, e na le bokhoni ba ho etsa hore batho ba ichebe e be ba bona seo e se chong ka bona.

`Leha re sebeletsa ho ho mamela molao oa Molimo ka matla ohle oo re a fuoeng, ke ka tsela life molao oa hae o sebetsang e le “paki khahlanong le rona”? Paki ee e re rutang malebana le bohloki ba rona ba evangeli maphelong a rona?`