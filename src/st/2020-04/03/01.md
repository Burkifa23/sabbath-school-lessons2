---
title:  Molao e le Tichere
date:  10/10/2020
---

### Bakeng sa Thuto ea Beke ena Bala
Deut. 6:5; Deut. 31:9–27; Baro. 3:19–23; Tsen.12:17; 14:12; Mareka6:25–27; Bahe. 5:8.

> <p>Temana ea Khopolo</p>
> “Rata Jehova Morena Molimo oa hau, ka pelo ea hau eohle, le ka moea oa hao oohle, le ka matla a hau oohle” (Deuterenoma 6:5).

Ha a khalemela Bagalata khahlanong le ho nka ba bolokoa ke molao, Paulosi o ile a ngola: “Ha ho le joalo, na molao o hanana le lipallo tsa Molimo na? Le hanyenyane! Hobane molao o nehiloeng batho, hoja o ka tseba ho phelisa, ruri ho loka ho ne ho tla tsoa molaong” (Baga.3:21). Ehlile, haeba hona le molao o neng o ka fana ka bophelo, e ka be le molao oa Molimo. ’Me taba ea Paulosi ke hore, ho rona baetsalibe, le molao oa Molimo o ka se re fe bophelo. Hobaneng? “Empa Lengolo le hlahletse batho bohle sebeng, hore pallo e tle e nehoe balumeli ka ho lumela ho Jesu Kreste” (Baga.3:22).

Leha ho le joalo, haebaa molao o ka se fe baetsalibe bophelo, sepheo sa oona ke sefe? Ha e se ho re bontša kamoo re hlokang mohau kateng? Na see se bolela hore molao o sebetsa ha ho le hobe feela, o teng feela hore bontša libe tsa rona? Che; molao o boetse o teng ho re tataisetsa tseleng ea bophelo, bo fumanoang ho Jesu feela. Sena ke seo thuto ea ’nete e tlamehang ho ba sona, ho re lebisa tseleng ea bophelo, ea tumelo, ea mohau, le ea ho mamela Kreste. Ke ka hona bekeng ena re tlang ho ithuta karolo ea molao tabeng ena eohle ea thuto ea Bokreste. Ha re etsa joalo, ha re shebeng seo molao, leha o keke oa re pholosa, o ka re rutang sona ka tumelo, mohau, le ka lerato la Molimo oa rona bathong ba oeleng.