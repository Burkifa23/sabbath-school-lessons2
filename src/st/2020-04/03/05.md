---
title:  Ho Fufuleloa Ha Baboloki ba Molao
date:  14/10/2020
---

Ho na le melemo e mengata e tlisoang ke ho boloka molao oa Molimmo, joalokaha ho bonahala hantle bathong bao a ba hlohonolofalitseng. Joshua o ile a latela molao oa Molimo hantle ’me o ile a etella pele sechaba sa Iseraele hantle. Nako le nako, Morena o ile a bolella Iseraele hore ebang e boloka molao, e tla atleha.

`Bala 2 Likronike 31:20, 21. Mabaka a mabeli a maholo a entseng hore Esekiase a atlehe ke afe?`

Ho sa natsoe hore na re ithutela kae, re tlameha ho toboketsa bohlokoa ba ho mamela. Leha ho le joalo, barutoana ba rona ha se lihole. Ho se hokae, ba tla elelloa ’nete e bohloko ea hore, batho ba bang b’a mamela, ba lerato, b’a tšepahala. Empa hole joalo — eng? Le bona ba oeloa ke koluoa. Re hlalosa taba ee joang? Taba ke hore, re ka se khone. Re phela lefatšeng la sebe, la bokhopo, lefatšeng leo ntoa e kholoa e kupang, ’me bohle re tla qaphaletsoa ke eona.

`Ke sefe so litemana tse latelang li re rutang sona malebana le potso e kholo? Mareka6:25–27; Jobo 1, 2; 2 Bakor.11:23–29.`

Ha ho potang, batho ba batle ba tšepahalag, ba bolokang molao, ha b’a ka ba lula ba atlehile, bonyane ho ea kamoo lefatše le kalang katlelo kateng. ’Me le mona, re ka nna ra fumana karolo ea karabo ea potso e thata ena, potso eo ho hlakileng hore ha re leka ho ruta bohlokoa ba ho boloka molao, re tlang ho e botsoa. Hantle re bolelang ka “ho atleha”? mopesalema o itseng? “ho lula mathuleng a ntlo ea Molimo oa ka ke ea ho rata ho fetisisa ho lula litenteng tsa bakhopo” (Lipes. 84:10). Ha ho potang hore, ho ea ka lefatše, le bona ba tšepahallang Molimo ba mo mamelang ha ba lule ba “atleha” bonyana ha ha joale. Re etsetsa barutoana

`Bala Baheberu 11:13–16. Litemana tse li re thusa joang ho utloisisa hore na hobaneng ba tepahalang le bona ntse ba sotleha bophelong boo?`