---
title:  Ho Rata le Ho Tšaba Molimo
date:  11/10/2020
---

Buka ea Deuterenoma e fupere mantsoe a Moshe a ho qetela pele ho moloko o mocha, oo eleng oona o tla kena lefatšeng la pallo. Empa pele ba kena, o na le mantsoe le litaelo tse hlakileng bakeng sa bona.

`Bala Deuterenoma 31:9–13. Ho bolelang ho tšaba Molimo?`

Molimo o ne a na le sepheo malebana le kamoo a fetiselitseng molao oa hae Iseraeleng. O entse matsapa ohle hore melao ea hae e se lebaloe. Ka mokhoa ona, Molimo ke tichere e nang le mamello. O oa ruta o oa pheta o romela baporofeta le ho sebelisa bahlanka ba hae ho fetisa molaetsa o hae. ’Me sena o se entse hangata feela. Ruri, na boholo ba Testamente ea Khale ha bo bue ka Molimo ea sebeletsang ho ruta batho ba hae tsela ea bophelo?

Ela hloko kamoo Moshe a tobokelitseng bohlokoa ba hore meloko e tlang e ithute melao ena kateng litemaneng tsena. Moshe o ho hlalosa e le mothati o ntlha-li-peli. Taba ea pele, bana ba tla ithuta molao e be ba “ithuta ho tšaba Jehova Molimo oa hao” (Deut. 31:13).

Taba ea pele, b’a utloa, e be, ba ithuta ho tšaba Molimo. Ke hore, ho ithuta molao hore tšabo ha se ntho e tlang ho itlela fela-feela tjena. Mothati oa ho tšaba Molimo o tlameha ho ithutoa. Moshe o bontša ha tsebo le tšabo e le methati, eseng likamano tse itlelang hang-hang.

Hape, ho “tšaba Molimo” ho bolelang ha batho ba boetse ba bolelloa hore “u tla rata Morena Molimo oa hau ka pelo ea hau eohle, le ka moea oa hau oohle, le ka matla a hau oohle” (Deut. 6:5)? Mohlomong re ho bapisa le kamoo ngoana le ho tšaba ntate ea hlomphehang, ntate ea bontšang lerato ka hore o bolela seo a se buoang, o buoa seo a se bolelang. Ha u na le nate ea joalo, ha u etsa phoso, ka ’nete o khola litholoana tsa ketso eo. E, re ka mo rata, ebile re tlamehile ho rata le ho tšaba Molimo ka nako e le ’ngoe, ha re tseba ka Molimo haholo, re mo tšaba haholo, hobane re tla bona kamoo a halalelang le kamoo a lokileng kateng, le kamoo re leng baetsalibe re leng litšila kateng, le kamoo eleng ka mohau— molemo o sa re lokeleng—re sa timetsoeng.

`U utloisisa e ka ho rata le ho tšaba Molimo ka nako e le ’ngoe o bolelang?`