---
title:  Jesu, Mohlala Oa Rona
date:  15/10/2020
---

Jesu Kreste, mora oa Molimo, o phetse bophelo ba motho ba ho mamela ho Ntate ho tsoileng matsoho, ho boloka molao oa Molimo ho senang sekoli. O entse sena eseng feela hore a nke sekheo sa rona feela, eleng seo a neng a le sona, empa le mohlala bakeng sa rona, eleng seo a neng a boetse a le sona.

`Bala litemana tse latelang: Luka 2:51, 52; Bafil. 2:8; Bahe. 5:8; Johanne8:28, 29. Ke joang li re hopotsang ho mamela ha Kreste bophelong bohle ba hae?`

Mohlomong Johanne o e behile hantle ha a re: “Ea bolelang hore o lutse ho oona, e ka khona a tsamaee ka mokhoa oo le eena Jesu a tsamaileng ka oona” (1 Johanne2:6). Ha re tsepamisa mahlo a rona bophelong ba Kreste le bosebeletsing ba hae lefatšeng, ho bonolo ho bona kamoo a khotsofalitseng ntate ka ho mamela ha hae. Kreste o fetse a phetha boporofeta, ’me o ile a phahamisa molao oa Molimo bophelong ba hae. Joalokaha Molimo a bolelletse Moshe ho ngola molao oa hae hore e be paki ho Iseraele, Kreste e bile paki e phelang ea ho barutuoa ba hae, baapostola, baetsalibe le bahalaleli. Joale, ho e na le ho phela ka sehlopha sa melao e lokelang ho lateloa, re na le mohlala oa Jesu, motho oa nama le mali, hore re mo etsise. Re le litichere, ke mohlala ofe o betere ho feta oa kamoo Jesu a mametseng Ntate oo re ka o fang barutoana ba rona?

“Tumelo-’motoana ho Kreste e tlosang batho tšoanelong ea bona ea ho mamela Molimo ha se tumelo ho hang, empa khopolo-taba. ‘Le bolokehile ke mohau, ka tumelo.’ Empa ‘tumelo ha e se na mesebetsi e shoele.’ Baefese 2:8; Jakobo 2:17. Jesu pele a tla lefatšeng o ile a itjoetsa, ‘Ho etsa se ratoang ke uena, Molimo oa ka ke sona seo ke se rtang, molao oa hau o ngoliloe pelong eaka.’ Lipesaleme 40:8. Hape pele a nyolohela leholimong o ile a phatlalatsa, ‘Ke bolokile melao ea Ntate, ‘me ke lutse leratong la Hae.’ Johanne 15:10. Mangolo a re, ‘Moo re lemohang hore re tseba Molimo, ke ha re boloka litaelo tsa oona. . . . Ea bolelang hore o lutse ho oona, e ka khona a tamee ka mokhoa oo le eena Jesu a tsamaileng ka oona.’ 1 Johanne2:3–6.”—Ellen G. White, Katamelo ho Kreste, leq. 61.

`Ke sefe seo u ka se etsang ho ka latela mohlala oa Kreste betere likarolong tsohle tsa bphelo ba hau, hore u be tichere e betere le ho ba bang? Leha e le ntho’e kang kea khale, eo seng re e tloaetse, ke hobang ha seo re se etsang—liketso tsa rona—li hoelehetsa ho feta seo re buoang?`