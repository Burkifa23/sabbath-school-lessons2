---
title:  Nako ea Makatsoa
date:  13/12/2020
---

Na u se u kile oa ipotsa hore na hobaneng Molimo A khethile ho re fa tlhaloso tsa tlholeho tse peli tse ’nyallanang khaolong tse peli tsa pele tsa Genese Genese 1 e hlalosa beke ea tlholeho le meeka ea lefatše le holang nakong eo le fuoang sebopeho ho bile ho e ba le bophelo, tse qetellang ka popo ea monna le mosali ka tsatsi la botšelela. Joale Adama ke eena ea ka sebaeng, sohle se hlalosoa se le teng bakeng sa hae le mosali: serapa, linoko, liphoofolo, ehlile, le eena mosali. Tlholeho e tebile haholo bakeng sa tlhaloso e le ’ngoe feela. Ea pele, re ithuta ka ’Mopi ea matla, ea bohlale, oa seqapi ea nang le leihlo la botle bo senang sekoli. E be re kopana le Molimo oa likamano, ea batlang batho ba hlokomelane le ho ratana, ba etse joalo le ho tlholeho.

`Bala Genese 1 le 2 e be u nahana ka kamoo Sabatha ea pele (Gen. 2:1–3) e hokahanang le pale ea pele ea tlholeho le ho ea pele tlhalosong ea bobeli ea tlholeho. Liqeto tsa hau li u thusa joang ho utloisisa seo tlhohonolofatso le ho e etsa e halalela tse etsoang ke Molimo, haele hantle li ka bolela’ng?`

Nahana u le Adama kapa Eva Sabatheng seo sa pele. Ke letsatsi la hau la pele u phela, la pele le molekane oa hau, la pele le Molimo. Letsatsi la thuto e le ka ’nete! U qala u ithuta ka Molimo o ka etsang botle bo tjena. U oa makala ha u bona tlou, o sa re mahlo tloha! U se u bona senqanqane, e ’ngoe le e ’ngoe e ikhethile. U oa bonya ha u bona bohlanya ba thuhlo kapa jirafe. O thotse ke ho hlolloa ha u bona mebala-bala e mengata le libopeho, le ho hlolloa ke ho nyallana ha melumo; u qalella ho kenella le uena tlholehong ena.

Ha ho kamoo Sabatha sa pele se ka be se fetile feela ntle le letho ho Adama le Eva. E n’e le monyetla o entsoeng ke Molimo hore ba behe maikutlo ’Moping a bona le seo A se hlōtseng. E n’e le nako ea bona ea ho sala ba hloletsoe.

`Etsa lethathomo la menyetla e fapaneng ea thuto eo Adama le Eva ba tlamehang ba bile le eona Sabatheng seo sa pele. E meng ea menyetla ee eo mohlomong e ka sebetsang le kajeno, leha e ba e se joalo hantle? E ka holisa Sabatha ea hao joang?`