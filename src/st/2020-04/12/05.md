---
title:  Nako ea Ho Fumana Teka-tekano
date:  16/12/2020
---

Jesu O ile a hlompha le ho phahamisa molao oa Molimo (Matt. 5:17, 18). Empa Jesu O boetse a qholotsa baetapele ba bolumeli ka kamoo ba neng ba toloka molao kateng. Ha ho qholotso eo A ileng A e etsa e tšosang ho feta eo A ileng a e etsa ka liphetoho tsa ho boloka Sabatha. Lisinagoge ha lia ka tsa hloleha ho etsa Sabatha monyetla oa ho ithuta—Torah e ne baloa le ho tolokoa ntle le phoso. Empa, Jesu O ile A re qatso! Qatso! Hanyenyane ka thuto ea hae ea tsatsi la Sabatha ho balateli ba hae.

`Bala Mattheu 12:1–13 le Luka 13:10–17. Ke sefe seo Jesu A neng a se ruta batho ba nakong ea hae, le rona kajeno, ka liketsahalo tsee?`

Ntoa tse neng li pota-potile pholiso eo Jesu A e entseng ka Sabatha li ile tsa isa ngangisanong ea bohlokoa ea semoea mabapi le tlhaho ea sebe, lebaka la Sabatha, likamano lipakeng tsa Jesu le Ntate, le tlhaho ea matla a Jesu. Kelello ea Jesu Sabatheng e akaretsoa hantle temaneng ea rona ea khopoloo ea beke ena: “Jesu A re ho bona, ‘Sabatha e entsoe ka baka la motho, motho ha a etsoa ka baka la Sabatha. Ha ho le joalo, Mora motho ke Morena le oa Sabatha. (Mareka 2:27, 28). O ne A batla ho toboketsa hore Sabatha ha e ea lokela ho ba moroalo, e “entsoe” (hlōtsoe) e le monyetla o ikhethang bakeng sa hore batho ba ithute semelo sa Molimo O entseng Sabatha ba ithute ka ho ba le maiphihlelo ka ho hlompha tlholeho ea hae.

Ka ho etsa ntho tse tlisang lipotso, Jesu o ile a qobella barutuoa ba hae, baetapele ba Bajude, matšoele ho nahana ka Mangolo ka botebo le ka se boleloang ke tumelo ea bona le Molimo oa bona. Ho bonolo ho rona ho tšoaseha melaong le litloaelong tse ka ’nang tsa se ke tsa ba mpe hakaalo, empa tse qetellang li fetoha sehloohlolo ka bo tsona, ho e-na le ho isa sehloohlolong—’me sehloohlolo seo e tlameha ho ba tsebo ea semelo sa Molimo oo re o sebeletsang. ’Me sena, ka hona, se lebisa ho mameleng ho tšepahalang ho ipapisitseng le tšepo ea rona ho lokeng ha Kreste.

`Poloko ea hau ea Sabatha eona? U e fetotse letsatsi la se ke oa etsa ena le ena, ho e na le ho ba nako ea ho phomola ho Morena e le ka ’nete le ho mo tseba betere? Haeba ho joalo, u ka etsa’ng ho chencha hore u fumane seo Morena a batlang se fumane ho eona?`