---
title:  Nako ea Setsoalle
date:  17/12/2020
---

Jesu O ile a etsetsa barutuoa ba hae mohlala oa ho ea synagogeng beke le beke. Ba ile ba tsoela pele joalo kamora hore A tsohe bafung, hantle joaloka balateli ba bang ba Jesu. Synagoge e ile ea fetoha e ’ngoe ea libaka tse kholo tseo barutuoa ba ka botsang lipotso ka tsoho, ’me Sabatha e ile ea fana ka monyetla o moholo oa hore ba kopane ba ithute ’moho. Hape, hakere Jesu e n’e le Mesia oa Moheberu, Mesia ea porofetiloeng Testamenteng ea Khale, e neng e baloa Sabatha e ’ngoe le e ’ngoe ka synagogeng. Ke sebaka sefe se betere, seo balumeli ba neng ba e na le sona ho phahamisa Jesu ho feta synagogeng, haholo holo ha ba ne ba pakela Bajude le bohle ba “tšabang Molimo” (Liketso 13:16, 26)?

`Sheba litemana tse latelang. Li re bolell’ang malebana le kamoo balateli ba Jesu ba pakileng seterateng? Ha u bala litemana tsena, nahana ka sebaka seo ba neng ba buoa ho sona, eo ba neng ba buoa le eena, se ileng sa buuoa, le hore na lithholoana e bile life Liketso 13:14–45; Liketso 16:13, 14; Liketso 17:1–5; Liketso 18:4.`

Bopaki ba baapostola e n’e le ba motho ka mong bo buoa ka mangolo. Paulosi o ile a hlalosa histori ea Iseraele, ho tloha ka “bo ntat’a rona” (Liketso 13:17) Egepeta, a latela histori ea bona ho tloha ha ba kena Kanana ho isa nakong ea Baahloli, Marena, ho isa ho Davida, eleng moo a tlohang ho ea ho Jesu. Paulosi le ba bang ba boetse ba bontša kamoo maiphihlelo a bona ka bo mong le kutloisiso li neng li utloahala ha ba sheba Mangolo. Ba ile ba fana ka tlhahiso-leseling, eaba b’a botsana b’a ngangisana. Ho tsoaka mangolo le bopaki ba motho ka mong tse entsoeng ka ho rera, ho ruta le ho buisana ho ne ho le matla. Joalokaha mangolo a bontša, ba bang ba baetapele ba selumeli ba ne ba le mōna ho barutuoa ka baka la matla ao ba neng ba e na le oona holima batho, Bajude le balichaba.

Kereke ea Baleti ba Bolokang Letsatsi la Bosupa, e na le histori e matla le eona, ea bopaki bo khothatsang le tlhaloso ea Mangolo ka ho shomaela le ho ruta. Ho kopanya Sabatha sekolo le se halalelang (ho shomaela) le kopano tse ling tsa Sabatha (mohlala, kopano ea bacha) e fana ka thuto e matla khumamelong ea Masala. Le ha sena se lokela ho tlatsetsoa ka maiphihlelo a mang a rutang, se bohlokoa bakeng sa maiphihlelo a thuto ea Sabatha.