---
title:  'Sabatha: Ho ba le Maiphihlelo le Ho PhelaSemelo sa Molimo'
date:  12/12/2020
---

### Bakeng sa Thuto ea Beke ena Bala
Genese 1, 2; Exoda. 16:14–29; Esa. 58:1–14; Matt. 12:1–13; Luka 13:10–17.

> <p>Temana ea Khopolo</p>
> “Jesu A re ho bona, ‘Sabatha e entsoe ka baka la motho, motho ha a etsoa ka baka la Sabatha. Ha ho le joalo, Mora motho ke Morena le oa Sabatha’” (Mareka 2:27, 28).

Jodie e n’e le eena Mosala thutong eo ba e etsang, ’me khetho ea hae ea ho se ee ho tse ling tsa likopano tsa boithabiso tse etsoang ka Sabatha e ile ea etsa hore tumelo ea hae e tsebahale. Ka tsatsi le leng e mong oa metsoalle ea hae, Gayle, a mo letsetsa. Monna oa Gayle o ne a tlo ba sieo beke tse tšeletseng, eaba o botsa Judie hore na a ka thabela ho ba le eena ma-Labohlano ao kaofela, kaha o ne a tseba hore Jodie “ha a etse letho” ka Labohlano mantsiboea.

Ba ile ba ja ’moho malabohlano a mane a latelang, ba bapala ’mino, ba arolelana ka maiphihlelo a bona a Bokreste, ba natefeloa ke ho ba ’moho. Bekeng ea bohlano, Gayle a bolella Judie hore o ne a le teropong a reka eaba o sheba nako. Kannete, taba tse monate, a nahana joalo. Sabatha e se e le haufi. A phakisa a lemoha hore hona le seo a bileng le maiphelo ka sona malabohlanong ana ao baa qetileng ’moho. O ne a hotse, a ithutile haholo ka Molimo, ’me tumelo ea hae e tebile ho feta. Sabatha ebile monyetla oa thuto le kholo ea hae e le motho.

Ke pale e thahaselling malebana le kamoo re ka nkang Sabatha kateng, eseng feela tsatsi la phomolo, empa e le mokhoa oa ho ruta hape.

_*Ithute Thuto ea Beke ena ho lokisetsa Sabatha sa, 19 Tsitoe._