---
title:  Mahlo a Jehova
date:  18/10/2020
---

Porofesa ea Junivesithi ea Oxford o tlile ka thuto ea hore, ha ho letho, lefatšeng le sohle se re pota-potileng leo eleng ’nete. Re mpa re le lipopae tse iketselitsoeng kae kae ka likhomphuta ke ntho tse matla ho re feta. Le ha thuto ena e thahasellisa, e tlisa potso ea bohlokoa-hlokoa: hantle-ntle ’nete ea ntho e teng ke efe?

Hona le khonahalo ea likarolo tse peli tse pharaletseng, lehaeba ke e le ’ngoe feela e utloahalang. Ea pele ke hore maholimo le lefatše, le tsohle tse ho tsona, ’moho le rona, li joalo feela. Ha ho letho le li qapileng, ha ho letho le li entseng. Limpa li le teng. Ke ’nete e joalo. Ha ho Molimo, ha ho melimo, ha ho letho le halalelang. ’Nete empa e le teng feela, e teng ka tlhaho. Joalokaha sebui se seng s ile sa cho lemong tse 2,500 tse fetileng, (taba ena ha e ncha), ho na le liathomo le lephaka feela.” Liborene tse ling li bona ha ntho’e matla ohle (kapa lintho) li hlotse maholimo le lefatse. Sena ka nnete se batla se utloahala, se etsa kelello hoo feta maikutlo a hore li teng feela, ha ho tlhaloso e ka etsoang. Ntlha-kemo e kenyeletsa lefatše la tlhaho, lefatše la “liathomo le lephaka,” empa ha e felle moo feela. E supa ’neteng e batlang e pharaletse, e tebileng, e nang le likaroloana tse ngata ho feta ea ba latolang boteng ba Molimo eo re atisang ho e utloa kajeno.

`Ke sefe seo litemana tse latelang li re bolellang sona ka maikutlo a fanoeng thutong ea kajeno? Lipes. 53:1, Lipro. 15:3, Johanne3:16, Esa. 45:21, Luka 1:26–35.`

Khubu ea thuto eohle ea Bokreste ke ’nete, eseng ea Molimo feela, empa ea mofuta oa Molimo oo aleng oona, Molimo oa motho ka mong ea re ratang ea buisanang le rona. Ke Molimo oa mehlolo, eo, leha a sebelisa melao ea tlhaho, a sa sitisoeng ke melao eo, Molimo ea ka fetang melao eo h’a batla (joaloka moo moroetsana a emotseng Jesu). Thuto ea kutloisiso ena e bohlokoa mehleng ea rona ka lebaka la bongata ba barutehi ba rona, (ka phoso).

`Nahana ka kamoo liborene tsa ba reng Molimo ha a eo li leng notlehileng kateng papisong le tsa Bibele, tseo (joaloka ho boletsoe kaholimo) li kenyeletsang lefatše la tlhaho empa e sa notloa ke melao eo. Hobaneng, qetellong, liborene tsa Bibele, li tla ka tlhaloso e utloahalang ho feta tsa hore Molimo ha a eo?`