---
title:  Molao oa Molimo
date:  22/10/2020
---

Lilemong tse fetileng, mane France, sechaba se ne se ngangisana ka taba ea kahlolo ea lefu: e felisoe? Ba neng ba re e felisoe ba ile ba atamela sengoli sa Lefora se tummeng se bitsoang Michel Foucault ba mokopa a ba ngolle tomane e fanang ka maikutlo a bona. Leha ho le joalo, seo a ileng a se etsa, ebile ho buella, eseng feela ho felisa kahlolo ea lefu, empa ho felisa literonko tsohle ho lokolloe batšoaruoa. Hobaneng? Hobane ho ea ka Michel Foucault maoala ohle a boitšoaro e ne le ntho tse iqapetsoeng ke batho, maikutlo a batho a fanoeng ke ba nang le matla holima bongata bo se nang matla. Ka hona, ntho tsena tsa boitšoaro e n’e se tsa ’nete.

Leha maikutlo a hae a ne a tsoile lekoteng hakaalo, seo re se bonang mona ke litholoana tse utloahala tsa bothata boo ka ’nete bo seng bocha. Moshe o ile a sebetsa le eona lilemo Iseraeleng koana likete-kete tse fetileng tsa lilemo.. “ ‘Le seke ra etsa kamoo re etsang kateng, mona kajeno, ha e mong le e mong a etsa seo a lekanyang hore se lokile’ ” (Deut. 12:8; sheba le Baahloli 17:6, Lipro. 12:15). Leha ho le joalo, ebang re sa etse se nepahetseng mahlong a rona feela—ke hore, rona ka borona ha rea loka, ha re halalele, ha re na ponahaletso e lekaneng ea ho tseba se nepahetseng—joale re ka tseba joang boitšoaro bo nepahetseng? Karabo, ho hoa hlaka hore Morena ea re bopileng o re file le sebetsa sa boitšoaro seo re ka phelang ka sona. Mohlomong mahlo a rona a ka se se nepe hantle, empa a Molimo a lutse a nepa.

`Ke sefe so litemana tsee li re rutang sona ka boitsoaro? Deut. 6:5, Mareka 12:29–31, Tsen.14:12.`

Haeba re tla etsa topollo khubu ea liborene tsa rona tsa lefatše, ka hona (joalokaha re bone bekeng e fetileng) molao oa Molimo, melao e leshome, e tlameha ho ba khubu le eona. Ho feta mona, re lopollotsoe haese sebeng, seo eleng tlolo ea molao (Baro. 3:20)? Evangeli ha e utloahale ka ntle ho molao oa Molimo, eleng le leng la mabaka ao re tsebang hore molao o ntse o tlama le kajeno, ho sa natsoe ho sitoa ho re pholosa ha oona. (Ke ka hona re hlokang evangeli). Ka hona, thuto eohle ea Baleti ba Bolokang Letsatsi la Bsupa e tlameha ho toboketsa seo Ellen White a se bitsitseng “ho se fele hoa molao” (The Great Controversy, leq. 63), ho kenyeletsang Sabatha. Haeba thuto e tla thusa ho khutlisa setšoantšo sa Molimo ho rona ka hohle hohle bophelong bona, ka hona, molao oa Molimo o tlameha ho phahamisoa nthong e ’ngoe le e ’ngoe, leseling la mohlala oa Kreste, e le leano la boitšoaro le re bontšang se felang se nepahetse mahlong a Molimo.