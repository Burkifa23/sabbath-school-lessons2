---
title:  Potso ea Leibniz
date:  19/10/2020
---

Lilemong tse ngata tse fetileng, senahani le sengoli sa Le-German se bitsoang Gottfried Wilhelm Leibniz se ile sa botsa hore potso ea mantlha e teng e ka bang ea motheo ke efe: “Hobaneng ho e na le letho ho e-na le hore ho se be letho?”

`Litemana tse latelang li arabela potso ea Leibniz joang? Gen. 1:1; Johanne1:1–4; Exoda. 20:8–11; Tsen.14:6, 7; Jobo 12:7–10.`

Hoa thahasellisa kamoo Bibele e nkang Molimo A le teng. Genese 1:1 ha e qale ka lethathamo la mabaka a utloahalang (leha a le mangata hakaalo) a hore Molimo o teng. E nka a le teng (sheba le Exoda. 3:13, 14), le ho tloha qalong feela, Molimo e le mohloli, Bibele le linnete tsohle tse bontšitsoeng maqepheng a eona li’a pepesoa.

Thuto ea tlholeho ke motheo oa thuto efe kapa efe ea Bokreste. Sohle seo re se lumelang re le Bakreste, sohle se itsetlehile holima thuto ea tlholeho ea matsatsi a tšeletseng. Bibele ha e ea qala ka seteitemente sa tšoarelo ea libe, kapa ka molao, kapa ka sefapano, kapa tsoho bafung, kapa ho tla labobeli.

Che, e qalile ka polelo ea Molimo e le mohloli, hobane ha ho le e le ’ngoe ea lithuto tsena kaofela e ka utlohalang ntle le ’nete ea Molimoo e le mohloli oa rona.Hape, liborene tsa Bibele li tlameha ho toboketsa bohlokoa ba thuto ea tlholeho. Ho etsa joalo, ho ba bohlokoahlokoa, hobane thuto e tobane le tlhaselo e matla tlasa lebitso la saense. Ivolushene e reng lefatše le thomehile libilione-billione tsa fetileng tsa lilemo ho tloha mafoforetsaneng, tsohle ka tšohanyetso—e atlehile ho tlosa tumelo ea limilione-millione tsa batho Bibeleng. Ho thata ho ka nahana ka thuto e hlakileng ho feta ea Bibele le tumelong ea Bokreste. Ke ka hona taba ea hore ivolushene e ka etsoa hore e nyallane le lithuto tsa Bibele tsa tlholeho e leng kotsi le hoo feta ho se lumele hore Molimo o teng. E ka se etsahale, ntle le hore ho etsoe setšehisa ka Bibele le tumelo ea Bokreste ka moka.

`Molimo o re kopa ho nka letsatsi le leng bekeng le eena, ho hopola tlholeho ea matsatsi a tšeletseng, ha kope sena bakeng sa thuto e ’ngoe haese ena feela. See se lokela ho re bolell’ang mabapi le kamoo thuto ee ea liborene tsa Bokreste e leng bohlokoa ebile e le motheo kateng?`