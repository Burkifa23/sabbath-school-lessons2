---
title:  Liborene tsa Bibele
date:  20/10/2020
---

Joalokaha ho boletsoe selelekeleng, kaofela ha re shebe lefatše re sa nke lehlakore. Mohlala, motho ea sa lumeleng hore Molimo o teng o bona mookoli sebakeng e be u iponela mohlolo oa tlhaho feela. Ha o na moelelo oa letho ntle le hore batho ba o fe moelelo. Ho fapana le sena, motho ea o shebang ka liborene tsa Bibele, h’a iponele mohlolo oa tlhaho feela, hore ke khanya e kopaneng le metsi feela, empa tiisetso eo Molimo a boelang a e etsa ea hore a keke a hlola a timetsa lefatše ka metsi hape (Gen. 9:13–16). “Molimo o bontsa boholo le mosa oa hae o moholohali bathong ba hae ba liphoso ka pontšo ea mookoli o motle marung e le letšoao la selekane sa hae le batho. . . . ee n’e le sepheo sa Molimo hore joloka bana ba tlang kamora meloko e meng re botse se boleloang ke mookoli, batsoali ba bona ba ne ba tlameha ho pheta pale ea moroallo oa metsi, ba ba bolelle ea matla ohle o oo behile holimo e le tiisetso ea hore le ka mohla metsi a ka se hlole a senya lefatše.”—Ellen G. White, Patriarchs and Prophets, leq. 106. Ho Baleti ba Bolokang Letsatsi la Bosupa, Bibele e sala e le khubu ea tumelo ea rona. E ruta tsela ea ho sheba lintho ka liborene ‘sefe,’eo re tlamehang ho e sebelisa ho sheba le ho utloisisa lefatše, leo e ka bang sebaka se nyahamisang se thata. Mangolo a re fa mohlala ho re thusa ho utloisisa maemong ao re iphumanang ho oona betere, ao re lulang re le karolo ea oona, ’me re lula re ferekanngoa le ho hlolloa ke oona.

`Ke nnete li fe tse fumanehang temaneng tse latelang tse ka re thusang ho utloisisa bonnete ba seo re ba seo re leng ka hara sona? Baef. 6:12; Mareka13:7; Baro. 5:8; Baro. 8:28; Moeklesia 9:5; Tsen.20:5, 6.`

Re le Baleti ba Masala, re tlameha ho mamela lithuto tsa Bibele e le ka nnete, hobane ke tsona tse re senolelang Molimo, li re senolela ntho tse ngata ka lefatše tseo re neng re keke ra li tseba ka borona. Ka hona, thuto eohle ea Bokreste e tlameha ho thomeha Lentsoeng la Molimo, ’me thuto e khahlanong le sena e tlameha ho lahleloa matjoing.

`Tse ling tsa lithuto tsa Bibele tse sa nyallaneng le se rutoang ke batho ke life? Phapang ee e lokela ho re rutang malebana le hore re itsetlehe Lentsoeng la Molimo ka botsepehi?`