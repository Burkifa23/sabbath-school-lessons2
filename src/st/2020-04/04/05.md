---
title:  Khumamela Mopholosi
date:  21/10/2020
---

Leha Mangolo a le bohlokoa hakaalo tumelong ea rona, lithuto ha li itlele li le ling, haholoholo Testamenteng e Ncha. Li lutse li e tla le khafetsa li keke tsa arohanngoa, thuto ea pholoso. Sena ke hobane, haele hantle, lefatšeng le oetseng la sebe le lefu, tlholeho ha e ea lekana. Rea phela, rea sotleha, rea loana (kaofela ha rona), e be joale? Rea shoa, re qetella re sa fapana le litopo tsa liphoofolo tse rapaletseng ka thoko ho tsela. Taba eo e kholo hakae? Ka hona, re na le thuto ea topollo, e leng bohlokoa hlokoa liboreneng tsa rona tsa lefatše—’me sena se bolela hore re na le Kreste ea thakhistoeng a ba a tsoha bafung e le khubu ea sohle seo re se lumelang.

`Bala Johanne1:1–14. Ke sefe seo litemana tsee li re bolella’ng sona malebana le hore Jesu ke mang u re etselitse’ng?`

Talima hape molaetsaa oa lenyeloi la pele: “Hape, ka bona lenyeloi le leng le fofang mahareng a leholimo, le tšoere evangeli ea kamehla le mehla ho e bolella ba ahileng lefatšeng, le lichaba tsohle, le mefuta eohle, le lichaba tsohle, le lipuo tsohle—La re ka lentsoe le phahamileng: tšabang Molimo, isang khanya ho oona, ’me le khumamele ea entseng maholimo le lefatše, le leoatle, le liliba tsa metsi.” (Tsen.14:6, 7). Ela hloko hore “evageli ea kamehla le mehla” e hokahana hantle le Molimo e le mohloli. ’Me ha re elelloa hore Molimo o re bopileng ke eena Molimo, eo, a tlileng ka nama ho jara kotlo ea libe tsa rona—ha ho makatse hore e be re bitselitsoe ho mo khumamela. Karabo e ’ngoe ke efe eo re ka fanang ka eona ha re lemoha seo Molimo oa rona o leng sona?

Ka lebaka lena, Kreste ea thakhisitsoeng o tlameha ho lula e le khubu ea seo re se rutang— thuto eo, haele hantle, e tlamehang ho kenyeletsa ho tla labobeli, hobane ho tla la pele hoa Kreste ha ho re tlisetse karabo tsohle, ha e sa tšoaselletsoe le ea hotla labobeli, ha ho joalo? Motho a ka etsa khang, a ipapisitse le mangolo, hore ho tla la pele le labobeli hoa Kreste ke karolo tse peli tsa ntho e le ’ngoe—leano la topollo.

`Tsepamisa maikutlo haholo tabeng e bontšitsoeng ho Johanne 1, ea hore ea entseng tsohle “tse entsoeng” (Johanne1:3) ke eena ea ileng a re shoela sefapanong. Ke hobaneng ka tlhaho khumamelo e tlameha ho ba karabo ea rona e kholo-kholo?`