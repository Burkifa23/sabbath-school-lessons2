---
title:  Lelapa
date:  03/10/2020
---

### Bakeng sa Thuto ea Beke ena Bala
Gen. 3:1–15, 2 Bakor.4:6, Luka 1:26–38, Matt. 1:18–24, Baef. 4:15, 1 Johanne3:18, Deuterenoma 6.

> <p>Temana ea Khopolo</p>
> “Mora oa ka, mamela thuto ea ntatao, u se seke oa furalla taeo ea ’mao” (Liproverbia 1:8).

Re le batho, re lula re ithuta. Haele hantle, bophelo ka bo bona ke sekolo. “Ho qala lilemong tse tlase, batsepahalang Iseraeleng ba ne ba ikhathaletsa ho tsotella thuto ea bacha. Morena o ne a laetse ho tloha bongoaneng, bana ba rutoe ka molemo le boholo ba hae, haholo-holo joalokaha li bontšoa molaong oa hae, le historing ea Iseraele. Pina le thapelo le lithuto tse tsoang Mangolong li ne li tlameha ho monyoa ke likelello tse bulehileng. Bo ntate le bo ’m’e n’e ba tlameha ho rut aba na ba bona hore molao oa Molimo o senola semelo sa hae, le hore ha ba itokisetsa ho amohela metheo ea molao lipelong tsa bona, setšoantšo sa Molimo se ne se tempeloa likelellong le moeeng oa bona. Boholo ba lithuto bo ne bo etsoa ka molomo; empa bacha ba ne ba boetse ba ithuta ho bala lingoloa tsa Seheberu; ’me lirolo tsa Testamente ea Khale li ne phuthulloa hore ba ithute.”—Ellen G. White, The Desire of Ages, leq. 69.

Boholo ba histori ea motho, thuto e ne e etsahala ka lapeng haholo, haholo-holo lilemong tse tlase. Bibele e reng ka thuto ka lapeng, ’me ke metheo efe re ka inkelang eona bakeng sa rona, ho sa natsoe hore na maemo a malapa a rona ke afe?