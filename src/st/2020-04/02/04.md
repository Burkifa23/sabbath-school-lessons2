---
title:  Ho Buisana
date:  06/10/2020
---

Ha e le hantle, thuto maemog ohle ke puisano. Tichere ke eena ea nang le tsebo, bohlale, leseli, linnete, eng kapa eng, ho fetisetsa morutoaneng. Motho ea nang le tsebo e ngata o tlameha ho tseba ho e fetisetsa ho ba bang; ho seng joalo, tsebo eo e thusa kang, bonyane ha re ipapisitse le ho ruta? Leha ho le joalo, boemong bo bong, ho ba le tsebo e ntle ea ho ruta ha se ho tseba ho busana feela. Ntho’e ‘ngoe e bohlokoa ketsong ena ke ho aha likamano. “Tichere ea sebele e ka fetisetsa barutoana ba eona mpho tse ’maloa tsa bohlokoa-hlokoa joaloka setsoalle sa hae. Ho joalo ho banna le basali, le hore na ke bacha le bana ba bakae, bao re ka ba utloisisang feela ha re ka ba fa kutloelo bohloko; ’me re lokela ho ba utloisisa hantle hore re ba tsoele molemo.”—Ellen G. White, Education, leq. 212.

Ka mantsoe a mang, thuto e ntle e sebetsa maikutlong le mothong ka kakaretso. Tabeng ea lelapa e le sekolo, taba e bohlokoa-hlokoa. Likamano tse ntle li tlameha ho ahoa lipakeng tsa tichere le morutoana. Likamano li etsoa le ho ahoa ka ho buisana. Ha Bakreste ba sa buisane le Molimo, ka ho bala Lentsoe kapa thapelo, likamano tsa bona le Molimo lia tapa. Malapa a hloka tataiso e halalelang hore a hole mohaung le tsebong ea Kreste.

`Bala litemana tse latelang. Ke sefe seo re ka ithutang sona ho tsona malebana le ho aha likamano tse matla ka malapeng? (kapa likamano life kapa li fe tseo re ka bang le tsona)? Lipes. 37:7–9; Lipro. 10:31, 32; Lipro. 27:17; Baef. 4:15; 1 Johanne3:18; Tite 3:1, 2; Jakobo 4:11.`

Ho nka nako re jala peo e nepahetseng ea puisano hahona lokisetsa litho tsa lelapa likamano tsa motho ka mong le Kreste feela, empa ho tla thusa le ho matlafatsa likamano tsa motho le litho tsa lelapa. Ho tla bula likhoro tsa lipuisano tseo u tla thabela hore e be li teng hang hore bana bafilele lilemongtsaleshome le metso leho ba batho babaholo. Le haebau sena bana, metheo e fumanoang litemaneng tsena e ka sebetsa mefuteng eohle ea likamano.

`Nahana hape, ka hore na hobaneng ese feela seo re se buoang se bohlokoa, empa kamoo re se buoang. Ke sefe seo u ithutileng sona maemong ao tsela eo u buoang ntho kateng se ileng sa senya sohle sohle seo u se buileng, le ha seo u neng u se buile se ne se nepahetse?`