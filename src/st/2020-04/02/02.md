---
title:  Lelapa La Pele
date:  04/10/2020
---

Ha rea fuoa leseli le batsi—ha ho letho, kannete—maqepheng a qalang a mangolo le bontšang mofuta oa thuto ea lelapa e neng e le teng maqalong a nalane ea batho, le ha re ka ba le bonnete ba hore e ne le ka lapeng moo thuto e neng e etsahalla kateng mehleng eo. “Leano la thuto le thakhotsoeng Edeneng khubu ea lona e ne e le lelapa. Adama e ne e le ‘mora oa Molimo’ (Luka 3:38), bana bana ba ne ba fumana lithuto ho tsoa ho ntate oa bona. Ha ho buuoa nnete, hona e n’e le sekolo sa lelapa.”—Ellen G. White, Education, leq. 33. Leha re sa tsebe hantle se neng se rutoa, re ka ba le bonnete ba hore se ne se ikamahantse le meeka ea tlholeho, le hore, kamora sebe, leano la topollo.

`Ke sefe seo litemana tse latelang li se rutang, hape ke hobaneng ha see se tlameha e ne e le karolo ea thuto eo Adama le Eva ba ileng ba e fetisetsa baneng ba bona? Genese 1–2, Gen. 3:1–15, 2 Bakor.4:6, Luka 10:27, Baga.3:11, Tsen.22:12.`

“Leano la thuto le thakhotsoeng qalehong ea lefatše le ne le tlameha ho ba ’motlolo bakeng sa batho ka ho sa feleng. ’Motlolo oa sekolo o ileng oa thakholoa Edeneng, lehaeng la batsoali ba rona ba pele, metheo ea oona e ile ea thehoa teng.”—Ellen G. White, Education, leq. 20.

Thuto ea Bokreste ke boikitlaetso ba ho ruta malapa le litho lithuto, khumamelo, litaelo, setsoalle, boevangeli, le bosebeletsi. Lapeng ke moo o sebeletsang litho tsa lelapa ka lerato le litšepiso tsa Molimo. Ke moo Jesu A qalang ho hlahisoa baneng e le Morena, motsoalle le mopholosi oa bona, le moo Bibele e nkoang e le Lentsoe la Molimo. Lapeng ke moo u bontšang likamano tse ntle le ntate oa rona ea maholimong li leng ka teng.

Ho Genese 4:1–4, re na le Kaine le Abele ba tlisang likabelo tsa bona ho Morena. Re ka etsa qeto ea hore ba tlameha ba ne ba ithutile bohlokoa ba likabelo lithutong tsa ka lapeng malebana le leano la topollo. Ehlile, joalokaha pale e bontša, ha se kamehla thuto e ntle e tlisang litholoana tseo motho a li lebeletseng.

`Ho sa natsoe maemo a lelapa, ke lintho life tseo u ka li etsang hore e be tikoloho eo ’nete e rutoang le ho pheloa teng?`