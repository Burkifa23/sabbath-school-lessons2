---
title:  Ngoana Jesu
date:  05/10/2020
---

Mangolo a re fa bohashananyana mabapi le bongoana ba Jesu. Boholo ba lemo tsena bo sala e le sephiri. Leha ho le joalo, re fuoe leseli ka limelo tsa batsoali ba hae ba lefatšeng, Maria le Josefa, ’me seo re ithutang sona ka bona se ka thusa ho re hlalosetsa se itseng ka bongoana ba hae le thuto ea ha e sale ngoana.

**Ke sefe seo litemana tse latelang li re rutang son aka Maria le Josefa, ’me ke joang li ka re fang leseli malebana le kamoo Jesu a ileng a rutoa kateng ke batsoali ba hae?**

`Luka 1:26–38`

`Luka 1:46–55`

`Matt. 1:18–24`

Litemaneng tsena re ka bona hore Maria le Josefa e ne e le Bajuda ba tšepahalang, ba tsetselela ho phela ba ikamahantse le litaelo le melao ea Molimo. ’Me ehlile, ha Morena a tla ho bona a ba bolella se tla etsahala ka bona, ba ile ba etsa sohle seo ba neng ba se laetsoe ka botšepehi.

“Ngoana Jesu h’a ka a fumana thuto ka masinagogeng le likolong. ’M’ae e bile tichere ea hae ea pele ea motho. Ho tsoa molomong oa hae le lingoloeng tsa baporofeta, o ile a ithuta ka ntho tsa leholimo. Mantsoe ao a ileng aa bolella Iseraele hantle, joale o ile aa utla ho tsoa molomong oa ‘m’ae. Nakong eo a phurusetsang ho tloha bongoaneng a kena bocheng, h’a a ka a batlana le sekolo sa litichere. O ne asa hloke thuto e tsoang moo; hobane Molimo e ne e le tichere ea hae.”—Ellen G. White, The Desire of Ages, leq. 70.

Ha ho potang e ne e le litichere tse ntle tse tšepahalang ngoaneng, empa, joaloka ha pale ena ho Luka 2:41–50 e bontša, ho ne ho e na le se sengata seo ba sa se utloisiseng ka mora’ bona, hobane Jesu o ne a e na le tsebo le bohlale tseo a neng a li rutoa ke Molimo feela.

`Bala hape qotsulo ea Ellen G. White e kaholimo. Re arubetsa likelello tsa rona ka seo a se ngotseng moo mabapi le seo a ithutileng sona mangoleng a ‘m’ae joang, mantsoe ao eena ka boeena a ileng aa buoa? See se re bolell’ang ka lerato la Molimo le makatsang? Rona, libopuoa tse oeleng tse khenathetseng libe re tlameha ho arabela joang?`