---
title:  ተጨማሪ ሀሳብ
date:  18/12/2020
---

የዘመና ምኞት መጽሐፍ: “ሰንበት” በሚል የቀረበውን ምዕራፍ  ከገጽ 276- 285 ያንብቡ።

“ለአይሁዶች ከተሰጡት መመሪያዎች ሁሉ እንደ ሰንበት በአካባቢያቸው ከነበሩት ሕዝቦች የተለየ እንዲሆኑ ያደረጋቸው የለም። የእግዚአብሔር እቅድ ሰንበትን በማክበር አይሁዶች እርሱን አምላኪ መሆናቸው እንዲታወቅ ነበር። ዕቅዱ ሰንበት የእስራኤል ልጆች ከጣዖት አምልኮ ተላቅቀው ከእውነተኛው አምላክ ጋር ግንኙነት እንደነበራቸው ምልክት እንዲሆን ነበር። ነገር ግን ሰንበትን በቅድስና ለማክበር ሰዎች የተቀደሱ መሆን አለባቸው። በኃይማኖት የክርስቶስ ጽድቅ ተካፋይ መሆን አለባቸው። “የሰንበትን ቀን አስብ ትቀድሰው ዘንድ” የሚለው ትእዛዝ ለእሥራኤላውያን በተሰጠ ጊዜ አምላክ በተጨማሪ “ቅዱስ ወገን ትሆኑኛላችሁ” አላቸው (ዘፀ. 20:8; 22:31)። በዚህ ሁኔታ ብቻ ነበር ሰንበት እስራኤላውያን እግዚአብሔርን አምላኪ መሆናቸውን ለይቶ የሚያሳውቃቸው” የዘመናት ምኞት: ገጽ 278-279።)

“ስለዚህ ሰንበት እኛን ለመቀደስ የሚቻለው የክርስቶስ ኃይል ምልክት ነው… ሰንበት የክርስቶስ የመቀደሱ ኃይል ምልክት እንደ መሆኑ መጠን በክርስቶስ አማካይነት የእግዚአብሔር የእስራኤላውያን ወገን ለሚሆኑ ሁሉ ተሰጥቶአል” (የዘመናት ምኞት: ገጽ 285)

**የመወያያ ጥያቄዎች**

`1. ብዙውን ጊዜ ሰባተኛ ቀን አድቬንቲስቶች በሰንበት ያልተፈቀደውን ነገር ምን እንደሆነ በማሰላሰል ጊዜ ያጠፋሉ። ሰንበት ጠባቂዎች በዚህ ትምህርት ውስጥ በተብራሩት እሳቤዎች ላይ እንዲያተኩሩ እና ሰንበትን እንደ ትምህርታዊ ልምምድ እንዲወስዱ የሚያደርጉ ጥያቄዎች ያዘጋጁ። ለምሳሌ “ስለ እግዚአብሔር ባህሪ ይበልጥ እማር ዘንድ በሰንበት ምን ማድረግ እችላለሁ?”`

`2.ከላይ በኤለን ኋይት የቀረቡትን ሀሳቦች ልብ ይበሉ። ሰንበት ጠባቂዎች በማኅበረሰቡ ተለይተው እንዲታዩ የሚያደርጋቸው ሰንበትን የመጠበቃቸው ልምድ አይደለም። “የክርስቶስ ጽድቅ ተካፋዮች” እና “ቅዱሳን” ምን ዓይነት ስብዕና አላቸው? የሚለው ነው። ይህ ከሰንበት ጋር ምን ዓይነት ግንኙነት አለው?`

`3.የሰንበት ልምዳችሁን በየትኞቹ መንገዶች ማበልጸግ ትችላላችሁ? በቀጣዮቹ 12 ወራት በሰንበት ሊያተኩሩባቸው የሚፈልጓቸውን ሦስት ግቦች ይለዩ።`