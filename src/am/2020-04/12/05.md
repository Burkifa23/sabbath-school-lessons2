---
title:  ሚዛናዊ የሆነው ነገር የሚገኝበት ጊዜ
date:  16/12/2020
---

የሱስ አምላካዊውን ሕግ ያከብርና ይጠብቅ ነበር (ማቴ. 5:17-18)። የሕጉን አተረጓጎም ተከትሎ የሱስ የኃይማኖት መሪዎችን ተጋጥሞአል። ሰንበትን ለመጠበቅ ከመምረጥ ውጪ አንደኛውም ትምህርቱ በዚህ ሕግ ላይ ተግዳሮት አልነበረውም። በሰንበት በየምኩራቡ ቶራ ተነብቦ ሲያበቃ ትርጉም ይቀርብ ነበር። ምኩራቦች በየሰንበቱ ይህን ዕድል ለሕዝቡ ከመስጠት ታቅበው አያውቁም። ጸሐፍት እና ፈሪሳውያን የሕጉን ፊደል ቢያውቁም ነገር ግን የሱስ ተከታዮቹን አብልጦ በእርሱ ሰንበት ቀን ያስተምራቸው ነበር።

`ጥቅሶቹን ያንብቡ: ማቴ. 12:1-13; ሉቃ. 13:10-17። የሱስ በእርሱ ዘመን ለነበሩ ሕዝቦች የሚያስተምረው ምን ነበር? ዛሬ እኛንስ?`

የሱስ በሰንበት መፈወሱን ተከትሎ የተነሱ ውዝግቦች--ስለ ኃጢአት ተፈጥሮ; ሰንበት ስለ ተሰጠበት ምክንያት; በየሱስ እና በአባቱ መካከል ስላለው ግንኙነት እንዲሁም ስለ የሱስ ሥልጣን ተፈጥሮ--አስፈላጊ ነጥቦች የተዳሰሱበት መንፈሳዊ ሙግቶች እንዲደረጉ መንስኤ ሆኖ ነበር።

የሱስ ስለ ሰንበት ያለው አመለካከት በሣምንቱ ጥናት መሪ ጥቅስ አጠር ብሎ ቀርቦአል: “ደግሞም እንዲህ አላቸው ሰንበት ለሰው ተፈጠረ እንጂ ሰው ለሰንበት አልተፈጠረም። ስለዚህ የሰው ልጅ የሰንበት ጌታዋ ነው” (ማር. 2:27)። ሰንበት እንደ ሸክም ሊታይ እንደማይገባ አጽንኦት ሊሰጥ ፈልጎአል። ሰንበት የተፈጠረው ሰዎች ለፍጥረቱ ዋጋ የሚሰጡበት ተሞክሮ ውስጥ እያለፉ ስለ እግዚአብሔር ባህሪ የሚማሩበት ልዩ ዕድል እንዲያገኙ ነው።

የሱስ የፈጸመው የፈውስ ድርጊት ጥያቄ እንዲያስነሣ በማድረግ--ደቀ መዛሙርቱ; የአይሁድ መሪዎች እንዲሁም የተሰበሰበው ሕዝብ ስለ አምላካዊው ቃል; ስለ እምነታቸው ብሎም ስለ እግዚአብሔር አምላክ በጥልቀት እንዲያስቡ ገፋፋቸው። ማናችንም ብንሆን በራሳቸው መጥፎ ሊሆኑ በማይችሉ ሕግጋትና ደንቦች በቀላሉ ልንተበተብ እንችላለን። ሆኖም ስለምናገለግለው አምላክ ዕውቀት ሲኖረን፤ ይህ ዕውቀት ለዚህ ችግር መፍትሔ የሚሆን ፍጻሜ ይዞ ይመጣል። ይህም ክርስቶስ ለእኛ ባደረገው የጽድቅ ሥራ ላይ ታምነን እርሱን በታማኝነት ወደ መታዘዝ ይመራናል።

`የእርስዎ ሰንበት አጠባበቅ ምን ይመስላል? በጌታ የሚያርፉበትና እርሱን በተሻለ የሚያውቁበት እውነተኛ ጊዜ ከማድረግ ይልቅ ይህን አታድርግ; ያን አታድርግ ወደሚለው ለውጠውት ይሆን? እንዲያ ከሆነ፤ እግዚአብሔር በዚህ ዕለት ካቀደልዎ የበለጠውን ማግኘት ይችሉ ዘንድ እንዴት መቀየር ይችላሉ የሚችሉት እንዴት ነው?`