---
title:  'ሰንበት: ፈጣሪ አምላክን የምንለማመድበት እና ፈቃዱን የምንኖርበት'
date:  12/12/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ 1, 2; ዘጸ. 16:14–29; ኢሳ. 58:1–14; ማቴ. 12:1–13; ሉቃ 13:10–17.

> <p>የሣምንቱ ጥናት መሪ ጥቅስ</p>
> “ደግሞም እንዲህ  አላቸው ሰንበት ለሰው ተፈጠረ እንጂ ሰው ለሰንበት አልተፈጠረም:: ስለዚህ የሰው ልጅ የሰንበት ጌታዋ ነው” (ማር. 2:27)

ጁዲ ከሁለተኛ ዲግሪ መርኀ ግብር ተማሪዎች መሃል ብቸኛዋ አድቬንቲስት ናት። በሰንበት ዕለት በሚደረጉ አንዳንድ ማኅበራዊ ዝግጅቶች ላይ ላለመገኘት መምረጧ እምነቷ ጎልቶ እንዲታይ መንስኤ ሆኖአል።

አንድ ቀን ከጓደኞቿ አንዷ የሆነችው ጌይል ወደ ቤቷ ጠራቻት። ጌይል ባለቤቷ ለቀጣዮቹ ስድስት ሣምንታት በሥራ ምክንያት ስለማይኖር ቀጣዮቹን ስድስት አርብ ምሽቶች ከእርሷ ጋር እንድትሆን እንደምትፈልግ ነገረቻት። ምክንያቱም ጁዲ በእነዚህ ጊዜያቶች ምንም ነገር እንደማታደርግ ጌይል ታውቅ ነበር።

ለቀጣዮቹ አራት አርብ ምሽቶች አብረው ይበሉ; ሙዚቃ ያዳምጡ እንዲሁም የክርስትና ተሞክሮአቸውን ይጋሩ ነበር--ብቻ በአጠቃላይ በአብሮነት ጊዜያቸው ደስተኞች ነበሩ። አምስተኛው ሣምንት መጨረሻ ላይ ጌይል አንዳንድ ነገሮች እየገዛች መሆኑን ለጁዲ ነገረቻትና ሰዓቷን ተመለከተች። ውይ አምላኬ! ሰንበት ተቃርቦአል ብላ አሰበች። ባለፉት አራት አርብ ምሽቶች በክርስትና ተሞክሮዋ አንድ አዲስ ነገር እንደ ተለማመደች በድንገት ተገነዘበች። በእምነቷ በማደጓና ስለ አምላኳ ተጨማሪ ነገሮችን በመማሯ እምነቷ ላይ መተማመን አግኝታለች። ሰንበት ለትምህርት እና ለግል ዕድገት ትልቅ አስተዋፅኦ ነበረው።  			  ሰንበትን እንደ እረፍት ቀን ብቻ ሳይሆን እንደ ትምህርት መቅሰሚያ ዕለት አድርገን እንዴት ማሰብ እንዳለብን የሚያስታውሰን ይህ ታሪክ በእርግጥም መሳጭ ነው።