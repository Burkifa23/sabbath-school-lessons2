---
title:  ተጨማሪ ሀሳብ
date:  13/11/2020
---

“ልብ ከሁሉም ነገር በላይ እጅግ አታላይ እና ክፉ ነው። የሥነ ኃይማኖት ፕሮፌሰሮች እምነታቸውን አስመልክቶ ራሳቸውን በቅርብ ለመመርመር ፈቃደኞች አይደሉም። በመሆኑም ብዙዎች ሐሰተኛ ተስፋ ላይ መመካታቸው አስፈሪ ሐቅ ነው። አንዳንዶች ከዓመታት አስቀድሞ በነበራቸው አሮጌ ተሞክሮ ላይ ይተማመናሉ። ሁሉም የየዕለት ተሞክሮ ሊኖረው የግድ እንደመሆኑ፤ የልባቸውን ጓዳ የሚመረምሩበት ጊዜ ሲመጣ ከዛሬው የሚዛመድ አንዳች ነገር እንደሌላቸው ይመለከታሉ። የቀደመው የእውነት ኪዳን እንደሚያድናቸው አድርገው የሚያስቡ ይመስላሉ። ሆኖም እግዚአብሔር የሚጠላቸው እነዚያ ኃጢአቶች በቁጥጥር ስር ሲውሉ፤ የሱስ በልብዎ ጓዳ ውስጥ ገብቶ ከእርስዎ ጋር እራት ይበላል። ይህ ሲሆን ከየሱስ መለኮታዊ ብርታት ያገኛሉ፤ በእርሱም ያድጋሉ። በጌታ የሱስ ክርስቶስ ድል የሚሰጠን እግዚአብሔር አምላክ የተባረከ ይሁን ብለው በድል አድራጊነት ይናገራሉ።

በለብታ ህይወት የሚኖሩ የሥነ ኃይማኖት ፕሮፌሰሮች ጭራሹኑ ስሙን ባያነሱ ይበልጥ ለጌታ አስደሳች በሆነ ነበር። ለየሱስ ታማኝ ተከታይ ለሚሆኑ የማያባራ ሸክም ሆነው ይቀጥላሉ። ለማያምኑ የመሰናከያ እንቅፋት በመሆናቸው ክፉ መናፍስት ይከብሩባቸዋል። በጠማማው መንገዳቸው በእግዚአብሔር መላእክት ይሳለቃሉ። እንዲህ ያለው አካሄድ በአገር ውስጥም ሆነ በውጭ ላለው አምላካዊ ሥራ መርገም ነው። በከንፈራቸው ወደ እግዚአብሔር ይቀርባሉ ልባቸው ግን ሩቅ ነው”—Ellen G. White, Spiritual Gifts, vol. 2, p. 227.

**የመወያያ ጥያቄዎች**

`1.የሐሰተኛ አምልኮ ሥረ መሰረት የልብ ችግር መሆኑን በማር. 7: 1-13 ተምረናል። አምልኮአችን ከልባችን ካልፈለቀ በቀር እግዚአብሔር የከንፈራችንን አይመለከትም። ወንጌል እና የሱስ ስለ እኛ የመሞቱ ታሪክ በእውነት እግዚአብሔርን የሚወዱ ልቦችን ለመክፈት ብርቱ መንገድ የሆነው ለምንድን ነው?`

`2.እግዚአብሔርን “በንፈስ እና በእውነት” በማምለክ ጽንሰ ሀሳብ ዙሪያ ጠለቅ ያለ ምልከታ ያድርጉ። አንዱን አድርጎ ሌላውን መተው ይቻላል? ወይስ እውነተኛ አምልኮ ሁለቱንም ይጠይቃል? እንዲያ ከሆነ--ለምን?`

`3.እርግጥ ነው--እግዚአብሔርን በእውነት ለማምለክ ልባችን ቀናውን ጎዳና መከተል አለበት። ግን ይህ ምን ማለት ነው? ለጌታ አምልኮ ማቅረብ ከመቻልዎ አስቀድሞ ሕይወትዎ ፍጹም በሆነ ሥርዓት ከእርሱ ጋር ሙሉ ለሙሉ እስኪተሳሰር መጠበቅ ይኖርቦታል? በሌላ በኩል አምልኮ ማለትም እውነተኛ አምልኮ ልብዎ ከእግዚአብሔር ጋር በትክክል እንዲገናኝ ሊረዳ የሚችለው እንዴት ነው?`