---
title: አምልኮ በሥርዓተ ትምህርት ውስጥ
date:  07/11/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዳን. 3; ራእ. 14:6–12; መዝ. 78:1–17; ዮሐ. 4:7–26; 1ዜና. 16:1–36; ማር. 7:1–13።

> <p>የሣምንቱ ጥናት መሪ ጥቅስ</p>
> “ለስሙ የሚገባውን ክብር ለእግዚአብሔር ስጡ፤ መባ ይዛችሁ በፊቱ ቅረቡ፤ በቅድስናውም ክብር ለእግዚአብሔር ስገዱ” (1ዜና 16: 29)::

ሰው በኃጢአት ቢወድቅም አምልኮ የሰብዓዊው ማንነት ክፍል ነው; የሰብዓዊው ተፈጥሮ አካል ነው። እኛ እንደ ሰው ከእግዚአብሔር ከተሰጠን ነፃነት የተነሳ ጌታን እንድናመልክ መፈጠራችን ጥርጥር የለውም። እርሱን እንወደዋለን አምልኮ እንደሚገባውም እናውቃለን። እንዲህ ዓይነቱ አምልኮ ሰዎች በኃጢአት; በሞት እና ውድመት ባልተበከለው ተፈጥሮ መሃል እግዚአብሔርን በቀጥታ ይገናኙ በነበረበት; ከውድቀት አስቀድሞ በነበረው ዓለም እጅግ ቀላል እንደ ነበር ለማሰብ አያዳግትም። የወደቀውን ዓለም ብቻ ለምናውቅ ለእኛ ይህን ማሰብ ቀላል ሊሆን አይችልም። ለእኛ ተፈጥሮአዊ የሆነውና ማንነታችን የሚሻው አምልኮ ዛሬም ውስጣችን መኖሩ እሙን ቢሆንም፤ ነገር ግን በዚህ ዓለም እንደ ሆነው ማንኛውም ነገር በኃጢአት የተጠማዘዘና የተዛባ ሆኗል። ይህ ማለት እኛ እንደ አምልኮ አቅራቢነታችን መጨረሻችን ላልተገቡ ነገሮች መስገድ፤ ወይም ጌታ እንዲመለክ ካስቀመጠው መንገድ ያፈነገጠ ሊሆን ይችላል (ማር. 7:1-13; ኤር. 7:4)።

በመሆኑም አምልኮ የክርስትና ተሞክሮ ማዕከላዊ አካል እንደመሆኑ፤ ክርስቲያናዊው ሥርዓተ ትምህርት የዚህ ሣምንት ጥናታችን ርዕሰ ጉዳይ ከሆነው የአምልኮ ጥያቄ ጋር መጎዳኘት ይኖርበታል።