---
title:  እነርሱም በተራቸው ለልጆቻቸው እንዲነግሩ ነው
date:  09/11/2020
---

የብሉይ ኪዳኑ መጽሐፈ መዝሙር ውሎ አድሮ በጥንት እስራኤል ኃይማኖታዊ ህይወት የሚጫወተው ሚና ነበረው። በአምልኮ ጊዜ፤ በተለይ እስራኤላውያን ቁልፍ የነበረውን የአንድነት አምልኮ በሚያደርጉበት ወቅት ከመጽሐፉ ክፍል ቃል በቃል ደግመው እንዲሉ ከመደረጋቸው በተጨማሪ በሙዚቃ መሣሪያ እየታጀቡ ይዘምሩትም ነበር። እስራኤል እንደ አንድ ማኅበረሰብ ይንቀሳቀስና ያመልክ ነበር። መጽሐፈ መዝሙር በመሠረቱ በሥነ ግጥም መድብሎች እና በመዝሙር ግጥሞች የተዋቀረ ሥራ ነው። የዕብራይስጥ ቃል የሆነው--ቴሂሊየም “የምስጋና መዝሙሮች” የሚል ፍቺ አለው። እግዚአብሔርን ለማመስገን ስንዘምር ምንም አደረግን ምን ጌታን እያመለክን ነው።

`ጥቅሶቹን ያንብቡ: መዝ. 78:1-17። በዚህ ስፍራ የምናገኘው መሰረታዊ መልእክት ምንድን ነው? ከአጠቃላዩ ሥርዓተ ትምህርትና አምልኮ ጥያቄ ጋር እንዴት ይጣጣማል?`

በመዝሙር 78 ላይ በቀረበው መልእክት አንድ የሆነ ቁርጠኝነት እንመለከታለን። አሳፍ በቁ. 2 “ከጥንት የነበረን ዕንቆቅልሽ” እንዴት ለሌሎች ማካፈል እንዳለብን ይጠቅሳል። ዕንቆቅልሽ የተሰኘው ቃል “ተምሳሌት”; “ምስጢር” ወይም “ጣፋጭ ጥንታዊ እውነቶች” በሚል ፍቺ ጥቅም ላይ የዋለበት ሁኔታም አለ። እዚህ ላይ የምናገኘው ዋናው ነጥብ የእስራኤል ሥርዓተ ትምህርት የቱንም ዓይነት ሌሎች ነጥቦች ቢያካትትም፤ ጌታ ከተመረጠው ሕዝብ ጋር ስለ ነበረው ግንኙነት ለልጆች ማስተማርን ያካተተ ነበር።

`ጥቅሶቹን ያንብቡ: መዝ. 78:6-17። ልጆቻቸውን ማስተማር የነበረባቸው ዓይነተኛ ትምህርቶች ምን ነበሩ? የሥርዓተ ትምህርቱ የመጨረሻ ግብ ምን ነበር?`

`ልጆች በእግዚአብሔር ስለ መታመንና ትእዛዛቱን ስለ መጠበቅ መማራቸው በጥቅሶቹ ከተመለከተው የሥርዓተ ትምህርቱ ግቦች መካከል አንዱ ነው። እንደ ራእ. 14:12 ያሉ ጥቅሶች ይህን ተመሳሳይ ጽንሰ ሀሳብ እንዴት ሊያንጸባርቁልን ይችላሉ።`