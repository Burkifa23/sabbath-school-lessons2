---
title:  ሁላችንም አንድ የምናመልከው ነገር አለ
date:  08/11/2020
---

በመጀመሪያ በእግዚአብሔር አምላክ ተሸምኖ በውስጣችን ጓዳ የተሸሸገ አንድ ነገር ለመኖሩ ጥርጥር የለውም። ነገር ግን በማንኛውም ነገር ላይ እንደሆነው፤ ይህ አምልኮ ናፋቂ ማንነት በኃጢአት ተሸፈነ። ያኔ መጀመሪያ ላይ አምልኮአችን ይቀርብ የነበረው አምልኮ ለሚገባው ጌታችንና ፈጣሪያችን ለሆነው ለእርሱ ብቻ መሆኑ እሙን ነው። ነገር ግን ከውድቀት አንስቶ ይህ ሁሉ በከፍተኛ ሁኔታ ተለወጠ።

እርግጥ ነው ምንም ይሁን ምን--ሁላችንም የምናመልከው አለን። ይህ ዛሬን ጨምሮ በረጅሙ የሰብዓዊው ፍጡር ታሪክ ሰዎች አምልኮ የሚያደርጉበትን መንስኤ ለመግለጽ ይረዳል። በጥንታዊቷ ግብፅ አንዳንዶች ለፈርዖኖች አምልኮ ያቀርቡ የነበረ ሲሆን የሌሎች አገር ሕዝቦች ደግሞ በዓሣ ቅርጽ ለተሠራ ሐውልት; ብዙ ራሶች ለነበሩት አማልክት እና ለመሳሰሉት ይሰግዱ ነበር። ከዚህ በተጨማሪ ፀሐይን; ጨረቃንና ከዋክብትን የሚያመልኩ ሕዝቦችም ነበሩ።

ዛሬ በእንቁራሪት ቅርጽ ለተሰየመ ሐውልት (የማርያምን ሳንጨምር) አጎንብሶ ለመስገድ ብዙዎች የሚገኙበት ዘመነኝነት የሚፈቅድላቸው አይመስልም። ነገር ግን ይህ ማለት ዓለማውያንን ጨምሮ ሰዎች የሚያመልኩት ነገር የላቸውም ማለት አይደለም። ገንዘብ; ወሲብ; ራሳቸውን; የሙዚቃ ኮከቦችን; የፊልም አክተሮችን; ፖለቲከኞችን--ያመልካሉ። ልባችንን ያነሆለለው; አትኩሮታችንን የገዛውና ራሳችንን አሳልፈን የሰጠነው ማንኛውም ነገር--እርሱ የምናመልከው ነው። ዓለማዊው ፀሐፊ ዴቪድ ፎስተር እንደሚሉት: የተሳሳተውን ነገር ካመለካችሁ “በቁማችሁ ይሰለቅጣችኋል”

`የዳን. 3 ታሪክ ስለ እውነተኛ አምልኮ አስፈላጊነት ምን ያስተምረናል?`

ሦስቱ የአይሁድ ወንዶች ልጆች ሁለተኛውን ትእዛዝ (ዘፀ. 20:4-6) እግዚአብሔር በተናገረው መሰረት አጽንኦት ሰጥተው ተግብረውታል። ለነገሩ ግድያን; ስርቆትንና የመሳሰሉትን የሚከለክለው የዐሥርቱ ትእዛዛት አካል አይደል? አምልኮ--ማለትም እውተኛ አምልኮ በእጅጉ አስፈላጊ እንደመሆኑ ክርስቶስ ከመገለጡ አስቀድሞ ባሉት የመጨረሻዎቹ ቀናት የሁሉም ነገር ማዕከል የሚሆንበትን ቅርጽ እየያዘ በመምጣት ዓይነተኛ ርዕሰ ጉዳይ ይሆናል። ስለሆነም ክርስቲያናዊው ሥርዓተ ትምህርት መላውን የአምልኮ ጥያቄ ማካተቱ የግድ ይሆናል: አምልኮ ምንድን ነው? እንዴት እንተገብረዋለን? ለምን አስፈለገ? ማንን እናመልካለን?

`ጥቅሶቹን ያንብቡ: ራእ. 14:6-12። ክርስቶስ ዳግም ከመገለጡ አስቀድሞ ባሉት የቀውስ ወቅቶች የአምልኮ ጥያቄ ምን ያህል ወሳኝ ሊሆን እንደሚችል አስመልክቶ ጥቅሶቹ ምን ያስተምሩናል?`