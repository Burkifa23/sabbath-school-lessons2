---
title:  የቅድስና ውበት
date:  11/11/2020
---

`ጥቅሶቹን ያንብቡ: 1ዜና 16:1-36። ትዕይንቱን በዐይነ ህሊናዎ ለመሳል ይሞክሩ። በክብር የተሞላ እና አስፈሪ ወይስ ደስታና ሐሤት የተንጸባረቀበት ድባብ? የእነዚህ የሁለቱም ጥምረት ሊሆን የሚችለው በምን መንገድ ነው? አምልኮን እንዴት ማስተማር፤ አልፎ ተርፎም መለማመድ እንዳለብን አስመልክቶ ከዚህ ትዕይንት ምን መማር እንችላለን?`

እግዚአብሔር በጥንት እስራኤላውያን መሃል ያደረበትና ለሕዝቡ የደኅንነት እቅድ የተገለጠበት የአምልኮ ስፍራ የመገናኛው ድንኳን ነበር። የአምልኮና የአምልኮ አስተምህሮ አስኳል--በመገናኛው ድንኳን አገልግሎት ወደፊት የሚመጣውን ያመላክት የነበረው የሱስ እና አምላካዊው የደኅንነት እቅድ መሆን ይኖርበታል። እግዚአብሔር ምስጋና እና አምልኮ እንዲገባው መንስዔ ሊሆን የሚችል ምንም ዓይነት በጎ ነገር ቢያደርግልንም እንኳ--የዘላለማዊ ህይወት ተስፋን ያሰነቀን በእያንዳንዳችን ምትክ መሥዋዕት ከሆነበት የመስቀል ላይ ሞቱ ውጪ ምንም ማለት አይደለም። በተጨማሪ ጥቅሶቹ የያዙትን “ወንጌላዊ” ግፊት ልብ ይሏል: ዓለም ሁሉ ስለ የስራኤል አምልክ መማር ነበረበት።

`“ለስሙ የሚገባውን ክብር ለእግዚአብሔር ስጡ፤ መባ ይዛችሁ በፊቱ ቅረቡ፤ በቅድስናውም ክብር ለእግዚአብሔር ስገዱ” (1ዜና 16: 29)። “በቅድስናውም ክብር” የተሰኙት ቃላት ምን ዓይነት ፍቺ ይኖራቸዋል?`

ኃጢአት ምን ያህል አስቀያሚ; አውዳሚና አዋራጅ አንደሆነ አሰብ ያድርጉ። ደግሞም የእስራኤል አጎራባች ሕዝቦች ዛሬ እኛ ለማሰብ እንኳ የሚያዳግተንን ሁሉንም ዓይነት አጸያፊ ድርጊቶች ጨምሮ ህፃናትን መሥዋእት አድርጎ እስከ ማቅረብ የዘቀጠ ክፉ  			  እና ዘግናኝ ድርጊት ይፈጽሙ ነበር። እነዚህ ነገሮች ድርጊቶቹን ይፈጽሙ የነበሩ ሰዎችን ማንነት በጉልህ ማንጸባረቃቸው እሙን ነው።

በተቃራኒው የጥንቷ እስራኤል ዙሪያዋን ከከበቧት ክፉ ልማዶች የተለዩ ቅዱስ ሕዝብ ያላት አገር መሆን ነበረባት። የእግዚአብሔር ሕዝቦች በልባቸውም ሆነ በአእምሮአቸው ቅዱስ መሆን ነበረባቸው። ይህ ደግሞ አምልኮአቸው በእግዚአብሔር ፊት ትርጉም ያለውና ውበት የተላበሰ የመሆኑ መንስኤ ነበር። በማጭበርበርና ምልጃ የመጠየቅ ቅሌት የተዘፈቁና ልባቸው ከጌታ የራቀ ሕዝቦችን የብሉይ ኪዳን ነቢያት በተደጋጋሚ አምርረው ሲወቅሱና ሲገስጹ ኖረዋል።