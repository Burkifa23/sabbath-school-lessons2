---
title: አብን መግለጥ (የቀጠለ…)
date:  26/10/2020
---

ዮሐንስ ልብን በሚነካው የወንጌል መግቢያ መልእክቱ (ዮሐ. 1:1-18) የሱስ ዘላለማዊ “ቃል” ነው ሲል ይሞግታል። ዮሐንስ በድፍረት የተሞሉና የአጽናፈ ሰማያት ስፋትና ጥልቀት ያላቸውን አገላለጾች ተጠቀመ እንጂ፤ ሲፈራ ሲቸር ወይም ዉሱን አድርጎ እነዚህን መንገዶች ተጠቅሞ የሱስን አልገለጸውም። ዓለም ከመፈጠሩ አስቀድሞ; እንደውም ከዘላም አንስቶ የሱስ ነበር። የፍጥረትን ሥራ ያከናወነው የሱስ (ዮሐ. 1: 2-3) ወደ ዓለም የመጣው ቃል እንደ መሆኑ እርሱ “ለሰው ሁሉ ብርሃን ሰጪ” ነበር (ዮሐ. 1:9)።

`እንደ ዮሐንስ ገለጻ፤ የክርስቶስ ሰብዓዊውን አካል መውሰድ ምን ዓይነት ውጤት አስከተለ? እንደ ቃልነቱ ምን ዓይነት ብርሃን አመጣ? ይህን ለማድረግ የሚያስችሉ ምን ዓይነት ብቃቶች ነበሩት? ዮሐ. 1:14;18።`

“ምድር በብርቱ ድቅድቅ ጨለማ ተውጣ በነበረበት ወቅት ብርሃን ፈነጠቀ… “ሰብዓዊው ዘር አንድ ብቻ ተስፋ ነበረው… ዓለም ዳግመኛ የእግዚአብሔርን ማንነት ዕውቀት እንዲያገኝ ማድረግ ነበር።

“ክርስቶስ ይህን ዕውቀት በሰብዓዊው ልብ ሊያድስ መጣ። እግዚአብሔርን እናውቀዋለን የሚሉ ስለ እርሱ ያቀረቡትን ሐሰተኛ አስተምህሮ እርቃኑን ለማስቀረት; የሕጉን ተፈጥሮ ለመግለጥ እና የቅድስናን ውበት በራሱ ባህሪ ለመግለጥ ወደዚህ ምድር መጣ።”—Education, p. 82.

`የሱስ ራሱ “‘እኔን ያየ አብን አይቶአል’ ” (ዮሐ. 14:9) በማለት ይናገራል። የሱስ ይህን አባባል ጥቅም ላይ ያዋለበት መቼት ምን ነበር? ለምን እንዲህ አለ? (ዮሐ. 14:1-14)`

የፊልጶስን የተሳሳተ አነጋገር ተከትሎ ብዙውን ጊዜ እርሱን ለመተቸት እንፈተናለን (ዮሐ. 14:8)። ምንም እንኳ ይህ ደቀ መዝሙር ከየሱስ ጋር ለዓመታት የዘለቀ ቅርበት ያለው ህብረት ቢመሰርትም--የሱስ የአብን ባህሪ ለማሳየት ሥጋ ለብሶ የመምጣቱን መሰረታዊ ነጥብ ግን ስቶ ነበር። ከጌታና መምህሩ ተማሪዎች መካከል አንዱ የሆነው፤ እንዲህ ዓይነቱን ስህተት መሥራቱ ምናልባት ለዛሬዎቹ መምህራን-አያችሁት! የሚል ዓይነት ምቾት ቢጤ ይሰጥ ይሆናል። ሆኖም ይህ የፊልጶስ አነጋገር የወንጌል አካል እንዲሆን የተደረገበት ምክንያት፤ እርሱን እንድንተችበት ሳይሆን ራሳችንን የምንመረምርበት ዕድል እንድናገኝ ሊሆን ይችላል። ለምን ያህል ጊዜ ከየሱስ ጋር ተጉዘናል? ከፊልጶስ ይልቅ የሱስን በተሻለ አስተውለነዋል? “‘እኔን ያየ አብን አይቶአል’ ”