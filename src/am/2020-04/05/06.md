---
title:  የታላቁ መምህር የመጀመሪያዎቹ ተማሪዎች
date:  29/10/2020
---

በአንድ ወቅት እዚህ ግባ ከማይባል አነስተኛ ከተማ ወጣ ብሎ በሚገኝ አካባቢ መጠነኛ የበግ መንጋ ያግዱ የነበሩ እፍኝ የማይሞሉ ተራ እረኞች የዘወትር ኃላፊነታቸውን በመወጣት ላይ ነበሩ። ታዲያ በአንድ ወቅት; ፍጹም ባልጠበቁት ሁኔታ ድንገት መላእክት አስደናቂና እጹብ ድንቅ የሆነ የምሥራች ይዘው በመገስገስ፤ የዓለም ቁጥር አንድ የሆነውን ምርጥ ሰበር ዜና አበሰሯቸው! በመላእክቱ መገለጥና ሰናይ ብሥራት ጉልበት ያገኙት እረኞች፤ ይህን ስለ እርሱ የተነገረለትን ህፃን ፍለጋ ለመንቀሳቀስ ጊዜ አልወሰደባቸውም ነበር።

`ከእረኞቹ መሃል ቆመው ወደ ግርግሙ እየተመለከቱ አድርገው ራስዎን በዐይነ ህሊናዎ ይሳሉ። ምን ይታዮታል? ሉቃ. 2:8-20።`

የታላቁ መምህር የመጀመሪያ ተማሪዎች የሆኑትን--ዮሴፍ; ማርያም እና እነዚያን የበግ እረኞች ማድነቃችን የግድ ይሆናል። ከመጠን በላይ ራስን ዝቅ በማድረግና ፍጹም በሆነ ትህትና የተገለጠው ይህ የሱስ የተወለደበት ሁናቴ፤ እግዚአብሔር በዚህ ህፃን ማንነት ከሰብዓዊው ፍጡር ጋር አንድ ስለ ሆነበት ሥጋ የመልበሱ አስደናቂ ክስተት የሚሰጠው አንዳች ፍንጭ የለም። ሆኖም እነዚህ የመጀመሪያ ተማሪዎቹ በራእዮች; ሕልሞች እንዲሁም የመላእክት መገለጦች አማካይነት ከየሱስ መወለድ ውጪያዊ እይታ ባሻገር መመልከት ችለው ነበር። እረኞች ስለዚህ ሕፃን ማንነት ማለትም እርሱ “‘ መድኅን… ጌታ ክርስቶስ’ ” (ሉቃ. 2:11; 2:17)መሆኑን ለሌሎች አካፍለው ነበር።

`ከምሥራቅ የመጡት ጠቢባን ስለ የሱስ መወለድ የምሥራች የሰጡት ምላሽ ምን ይመስላል? የሄሮድስስ? ማቴ. 2:1-12`

ታላቁ መምህር ገና የመጀመሪያውን ምሳሌያዊ ንግግር ከመናገሩ ወይም ታምራት ከማድረጉ አስቀድሞ የእኛን አምልኮ ለመቀበል የተገባው ነው። ለምን ቢባል-በማንነቱ የተነሳ! በቀጣዮቹ የየሱስ የማስተማር አገልግሎት በሙላት ሐሴት ማድረግ ከተፈለገ፤ እነዚህ የቀደሙ ተማሪዎቹ--ጠቢባን ለታላቁ መምህር ያቀረቡትን አምልኮ  በአንድ ላይ ማካተት ይኖርብናል። ለአስተምህሮዎቹ ልዩ አንድናቆት ያለን--እርሱ ከጠቢብ መምህርም የላቀ ምርጥ ነው። እርሱ ከሰው ልጆች ጋር አብሮ ለመኖር የመጣ አምላክ ነው። ለክርስቶስ ስግደት ማቅረብ እና እርሱን ማምለክ የከርስቲያናዊው ሥርአተ ትምህርት ጥልቅ መሰረት ነው።

ከምሥራቅ ከመጡ ጠቢባን; እረኞች እና መላእክት ጋር በአንድነት አዲስ የተወለደውን ንጉሥ ይኸውም ክርስቶስን እንድናመልክና፤ በህፃኑ የሱስ ውስጥ በተጨባጭ የቀረበውን ራሱን አግዚአብሔርን እንድናይ ተጠርተናል።

`የየሱስ ሥጋ መልበስ ከእግዚአብሔር ባህሪ አኳያ ያለውን አንደምታ ለማሰብ ይሞክሩ። ልንገነዘብ ከምንችለው በላይ የሆነው የአጽናፈ ዓለም ፈጣሪ አምላክ ሰብዓዊውን ሥጋ በመልበስ “ራሱን ዝቅ አደረገ”; እንደ የሱስ ኖረ; የኃጢአታችንን ቅጣት ራሱ ተሸክሞ በመስቀል ላይ ሞተ። ታዲያ ይህ የምሥራች መሆን የቻለው እንዴት ነው?`