---
title: ተጨማሪ ሀሳብ
date:  30/10/2020
---

Read Ellen G. White, “The Teacher Sent From God,” pp.  73–83, in Education. “የሁሉም እውነተኛ ሥርዓተ ትምህርት የሥራው ማዕከል ከእግዚአብሔር የተላከው መምህር ነው። አዳኙ ከሺ ስምንት መቶ ዓመታት በፊት የዛሬውን ሥራ መሰረት ሲጥል የሚከተሉትን ቃላት ተናግሮ ነበር: “‘ የመጀመሪያውም የመጨረሻውም እኔ ነኝ፤ እኔ ሕያው ነኝ’ “‘አልፋና ኦሜጋ; የመጀመሪያውና የመጨረሻው እኔ ነኝ’” (ራእ. 1:17-18; 21:6)። “ከእንዲህ ያለው መለኮታዊ ሥርዓተ ትምህርት ዕድል እና መምህር አብሮነት አፈንግጦ ሌላ ከመሻት--ከጥበብ ውጪ ጥበበኛ ለመሆን ከመፈለግ--እውነትን እየካዱ እውነተኛ ለመሆን ከመጣር--ከብርሃን ውጪ ብርሃን ከመፈለግ; ያለ ህይወት--በህይወት ለመኖር ከማሰብ; ፊትን ከሕይወት ምንጭ እየመለሱ ውሃ መያዝ ከማይችል የሚያፈስ ማጠራቀሚያ ውሃን ከመሻት የከፋ ምን ከንቱነት አለ! “ጌታ ዛሬም እንዲህ ሲል ይጋብዘናል: ‘ማንም የተጠማ ቢኖር ወደ እኔ ይምጣና ይጠጣ፤ በእኔ የሚያምን መጽሐፍ እንዳለ የሕይወት ውሃ ምንጭ ከውስጡ ይፈልቃል።’ ‘እኔ ከምሰጠው ውሃ የሚጠጣ ግን ከቶ አይጠማም፤ እኔ የምሰጠው  			  ውሃ በውስጡ የሚፈልቅ የዘላለም ሕይወት ውሃ ምንጭ ይሆናል’ (ዮሐ. 7:37-38; 4:14)” —Ellen G. White, Education, p. 83. “ውድ መምህር… “ለሥራዎ ለሚያደርጉት ከፍተኛ ዝግጅት፤ የመምህራን አለቃ የተጠቀመባቸውን-ህይወት; ዘዴና ብልሃት ወደ ተሞሉት ቃላት አመላክትዎታለሁ። እርሱን በአጽንኦት ይመለከቱ ዘንድ አቀርብልዎታለሁ። ለእርስዎ እውነተኛውና ተስማሚው እርሱ ነውና። የመለኮታዊው መምህር መንፈስ የልብዎን ማኅደር ብሎም መላው ህይወትዎን እርስቱ ያደርግ ዘንድ ወደ እርሱ መመልከትዎንም ሆነ በእርሱ ውስጥ መኖርዎን አያቋርጡ።

“‘የጌታን ክብር እንደ መስታወት እያንጸባረቅን የእርሱን መልክ እንድንመስል ከክብር ወደ ክብር እንለወጣለን’” (2ቆሮ. 3:18)። “ይህ በተማሪዎችዎ ላይ ሥልጣን የሚያገኙበት ምስጢር ነው። እርሱን ያንጸባርቁ”—Education, p. 282.

**የመወያያ ጥያቄዎች**

`1.ሰብዓዊውን ሥጋ ከለበሰው ታላቁ መምህር የመማርን ጽንሰ ሀሳብ ከልባቸው ለሚቀበሉ ክርስቲያን መምህራን እና ተማሪዎች ምን ዓይነት እሴቶች እና ተግባራት ይበልጥ ጠቃሚ ይሆናሉ?`

`2.የእግዚአብሔር ባህሪ ሥጋ በለበሰው የሱስ እንደተንጸባረቀ ሁሉ ክርስቲያን ወላጆች እና መምህራንም ይህን የማሳየት ኃይል የሚሆናቸውን ከፍ ያለ ማንነት ተላብሰዋል። በዚህ ከፍ ያለ ደረጃ መሰረት መንቀሳቀስ ሳይሆንልን ሲቀር ምን ማድረግ አለብን?`

`3.በሐሙስ ጥናት መጨረሻ ላይ በቀረበው ጥያቄ ዙሪያ ተወያዩ። የየሱስ መወለድ; ምድራዊ ህይወት እና ሞት ስለ እግዚአብሔር ባህሪ ምን ያስተምረናል? በተለይ ብርቱ ፈተና በገጠመን ጊዜ ይህ መጽናኛችን መሆን የሚገባው ለምንድን ነው?`