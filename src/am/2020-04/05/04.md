---
title: የታላቁን መምህር አእምሮ ማንበብ
date:  27/10/2020
---

`ጳውሎስ ለፊልጵስዩስ ሰዎች ሲጽፍ በዚያ ስለነበረው ክርስቲያን ማኅበረሰብ ያሳሰበውና በልቡ ውስጥ የነበረው ነገር ምን ነበር? ፊልጵ. 2:1–4; 4:2-3።`

በመላው የመጽሐፍ ቅዱስ ገጾች ከሚገኙ እጅግ ጥልቀት ያላቸው መልእክቶች አንዱ ፊልጵ. 2:1-11 ሲሆን፤ መልእክቱ ክርስቶስ አስቀድሞ ስለ መኖሩ; ስለ መለኮትነቱ; ሥጋ ስለ መልበሱ; ሰው ስለ መሆኑ እንዲሁም የመስቀል ላይ ሞትን ስለ መቀበሉ ጥሩ አድርጎ ያብራራል። የሱስ ከሰማያ ሰማያት ወደ ምድር ወርዶ እስከ ቀራኒዮ የሄደበትን ረጅሙንና አስቸጋሪውን ጉዞ ያብራራል (ፊልጵ. 2:5-8)። እንዲሁም መላው ዩኒቨርስ ለእርሱ ስግደት ያቀርብ ዘንድ ምን ያህል አብ ከፍ ከፍ እንዳደረገውም ይገልጻል (ፊልጵ. 2:9-11)። በእነዚህ ቁጥሮች አያሌ አስደናቂ እውነቶች ታጭቀው ቀርበዋል።

`ጳውሎስ እንዴት ነበር ፊልጵ. 2:5-11 ያስተዋወቀው? ሐዋርያው ከሚያሞግሳቸውና ከሚያከብራቸው--በየሱስ ህይወት ገቢራዊ የሆኑ ክስተቶች መሃል፤ አማኞች በህይወታቸው እንዲያንጸባርቋቸው ተስፋ የሚያደርጋቸው የትኞቹን ይመስሎታል? (ፊልጵ. 2:6-11)።`

የክርክር ሀሳብ ሊያነሱ የሚችሉ አንዳንድ የፊልጵስዩስ አማኞች ከየሱስ እና ሥጋ ከመልበሱ--ትምህርት ይወስዳሉ ብሎ ጳውሎስ ተስፋ አድርጎአል። የሱስ ሰብዓዊውን አካል መልበስ ከቻለና “የባሪያን መልክ ይዞ በሰውም አምሳል ተገኝቶ” እስከ መስቀል ሞት ራሱን አሳልፎ ከሰጠ--ለፍቅር ሲባል ምን ያህል አንዱ ለሌላው ራሱን ማስገዛት ይኖርበታል?

ከታላቁ መምህር ከየሱስ ብዙ የምንማረው ነገር መኖሩን እንድናስታውስ ተነግሮናል። በምድራዊ አገልግሎቱ ከሚያካፍለን መልእክቶቹ; ከታምራቶቹና ለሌሎች ከነበረው በጎ ምላሾቹ ትምህርት እናገኛለን። የሰማይን ክብር በከብት በረት ለመለወጥ ፈቃደኛ የነበረውንና እጅግ አድርጎ ራሱን ዝቅ ያደረገውን ህይወት በመኖር፤ ከሌሎች ጋር ላለን ግንኙነት እርሱን ምሳሌያችን የማድረግ ብርቱ ምኞት ሊያድርብን ይችላል። (ምንኛ ታላቅ ትምህርት ነው!)

በተቃራኒው፤ ዓለም ራሳችንን ከፍ ከፍ እንድናደርግና ባገኘነው ስኬት እንድንኩራራ አጥብቆ ይጋብዘናል። ሆኖም ከቤተልሔሙ የከብት ግርግም ብሎም ከጌታና መምህሩ የምንማረው ትምህርት ግን ከዚህ የተለየ ነው። የእግዚአብሔር ታላቅ ሥራ ውጤት የሆነው ሥነ ትምህርት እና የደኅንነት እቅድ ክንዋኔ የሚያገኘው ራሳችንን በማመጻደቅ ሳይሆን በእግዚአብሔር ፊት ትሁታን ሆነን ስንገኝና ሌሎችን ስናገለግል ነው።

`ራስዎን በትህትና ዝቅ አድርገው ከርስቶስን በብርቱ ለሌሎች የሚያንጸባርቁበትን ዕድል እንዳያገኙ ፈታኝ የሆነቦት ነገር ምንድን ነው?`