---
title:  ቤተሰብ
date:  03/10/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 3:1–15; 2ቆሮ. 4:6; ሉቃ. 1:26–38; ማቴ. 1:18–24; ኤፌ. 4:15; 1ዮሐ. 3:18; ዘዳ. 6።

> <p>የሣምንቱ ጥናት መሪ ጥቅስ</p>
> “ልጄ ሆይ፤ የአባትህን ምክር አድምጥ፤ የእናትህንም ትምህርት አትተው” (ምሳ. 1:8)::

እንደ ሰብዓዊ ፍጡርነታችን እኛ ሁሌም ተማሪዎች ነን። ደግሞስ፤ ሕይወት በራሷ ትምህርት ቤት ናት ይባል የለ?  “ከጥንት ዘመን ጀምሮ ለእግዚአብሔር ታማኝ የነበሩ እስራኤላውያን ስለ ወጣቶች ትምህርት ብዙ ጥንቃቄ ያደርጉ ነበር።  በሕግጋቱ እንደ ተገለጸውበተለይምና በእስራኤልምታሪክ እንደታየው ሁሉ ልጆች ከሕጻንነታቸው ጀምሮ ስለ እርሱ ደግነትና ታላቅነት እንዲማሩ አምላክ መመሪያ ሰጥቶ ነበር። መዝሙር ጸሎትና በቅዱሳት መጻሕፍት ላይ የተመሠረቱ ትምህርቶች ለታዳጊ አእምሮ እንደሚስማሙ ሆነው ይቀርቡ ነበር። የእግዚአብሔር ሕግ የአምላክ ባሕርይ መግለጫ እንደሆነና የሕግንም መርሆዎች በልቦናቸው ሲቀበሉ በአእምሮአቸውና በልቦናቸው የእግዚአብር ምሳሌ እንደሚቀረጽባቸው ወላጆች ለልጆቻቸው የማስተማር ኃላፊነት ነበረባቸው። አብዛኛው ትምህርት ይሰጥ የነበረው በቃል ነበር። ሆኖም ወጣቶች የዕብራይስጥ ጽሑፎችን ንባብ ይማሩ ነበር። እንዲሁም የብሉይ ኪዳን ጥቅል ብራናዎች መማሪያቸው ነበሩ።” (የዘመናት ምኞት ገጽ 53።)

በአመዛኙ የሰብዓዊው ፍጡር ታሪክ፤ ትምህርት መቅሰሚያ ስፍራ ቤት ነው--በተለይ በመጀመሪያዎቹ ዓመታት። ለመሆኑ መጽሐፍ ቅዱስ በቤት ውስጥ ስለሚቀሰም ትምህርት ምን ይላል? ቤተሰባችን የቱንም ዓይነት ሁኔታ ላይ ሊገኝ ቢችል እንኳ ለራሳችን ልንወስድ የምንችላቸው መርኅዎች ምንድን ናቸው?