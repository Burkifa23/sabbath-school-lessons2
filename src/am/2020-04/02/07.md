---
title:  ተጨማሪ ሀሳብ
date:  09/10/2020
---

Read Ellen G. White, “Preparation,” pp. 275–282 in Education; “Cooperation,” pp. 283–286 in Education; “Discipline,” pp. 287–297 in Education. “ልጅ ለቀደሙት ብሎም ለቀጣዮቹ ዓመታት የሚወስዳቸው ሥልጠናዎች ኃላፊነት በአባቶች እና በእናቶች ጫንቃ ላይ የሚያርፍ እንደመሆኑ--አፋጣኝ; ጥንቃቄ የተሞላበትና ጥብቅ ዝግጅት ማድረግ ይጠበቅባቸዋል። ባልና ሚስት እባት እና እናት ለመሆን የሚያስችላቸውን ኃላፊነት ከመውሰዳቸው አስቀድሞ ከአካላዊ  ዕድገት ሕግጋት ጋር ሊተዋወቁ ይገባል… የሥነ አእምሮ ዕድገት ብሎም የሥነ ምግባር አስተምህሮ ሕግጋትን ማስተዋል ይኖርባቸዋል።”—Ellen G. White, Education, p. 276.

“የትብብር ሥራ በራሳቸው--በእናት እና አባት አማካይነት በቤት ውስጥ ህይወት ሊጀምር ይገባል። ወላጆች ልጆቻቸውን በማሰልጠን ረገድ የጋራ ኃላፊነት ያለባቸው ሲሆን፤ ይህ በአንድነት የሚተገብሩት የዘወትር ጥረት ሊሆን ይገባል። እርስ በርስ መደጋገፍ የሚያስችላቸውን እርዳታ ከእርሱ እየሻቱ ራሳቸውን ለእግዚአብሔር የሚያስገዙ ይሁኑ። ይህን ሥልጠና የሚሰጡ ወላጆች መምህሩን የሚተቹ ዓይነት ሆነው አይገኙም። ይልቁንም የልጆቻቸው ፍላጎት እና ትምህርት ቤቱ ከሚጠይቀው ቅን ምልከታ አኳያ--የሚቻለውን ያህል በማካፈል ኃላፊነታቸውን እንደተወጡ ሆኖ ይሰማቸዋል።”—Ellen G. White, Education, p. 283.

**የመወያያ ጥያቄዎች**

`1.ልጆች ኖሩን ወይም አልኖሩን የሁላችንም ህልውና በቤተሰባዊ ዘውግ እና የእርስ በርስ ቁርኝት የተሳሰረ ነው። እርስዎ በሚኖሩበት አካባቢም ሆነ በሌላ ስፍራ ከሌሎች ጋር መስተጋብር በመፍጠር ወይም ከዚያም አለፍ ብሎ ለመመስከር ሊረዳዎ የሚችል ምን ዓይነት ትምህርት ከዚህ ሣምንት ጥናት ማግኘት ችለዋል?`

`2.ሥነ ትምህርትን እንደ መልካም ነገር የመመልከት ዝንባሌ አለን (ደግሞስ ሥነ ትምህርትን ማን ሊቃወም ይችላል?)። ነገር ግን ይህ ሁሌም እንደ ተጠበቀው ይሆናል? ሥነ ትምህርት አሉታዊ ወደ ሆነ ሁናቴ እንዲቀለበስና አስከፊ ውጤት እንዲከተል መንስኤ የሆኑ ምን ዓይነት ምሳሌዎች ይኖራሉ? ሥነ ትምህርትን መልካም መሣሪያ ማድረግ እንችል ዘንድ ከእነዚህ አሉታዊ ምሳሌዎች ምን መማር እንችላለን?`

`3.በረቡዕ ጥናታችን እንደተጠቀሰው ሁላችንም ቅዱሱን የመምረጥ ነፃነት ተሰጥቶናል። ልጆች ውሎ አድሮ ለአካለ መጠን ሲደርሱ ብሎም ወደ ጉልምስና ሲያመሩ፤ በልጅነት ዕድሜአቸው ስለ እግዚአብሔር አምላክ የተማሯቸውን ትምህርቶች በገዛ ምርጫቸው ያጸናሉ። እኛ ሁላችንም ወላጆች ሆንን ወይም ማንኛውም ለሌሎች ምስክር ለመሆንና ወንጌልን ለማስተማር ምኞት ያለው ሁሉ፤ ወሳኝ የሆነውን ይህን የመምረጥ ነፃነት እውነታ ሁሌም በአእምሮው መያዝ የለበት ይሆን?`