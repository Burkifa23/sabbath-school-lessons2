---
title:  የመጀመሪያው ቤተሰብ
date:  04/10/2020
---

ምንም እንኳ በእነዚያ የቀደሙ የሰብዓዊ ፍጡራን ቀናት ታሪኮች፤ ከቤተሰብ የተገኙት የትምህርት ትሩፋት የነበራቸውን መአዛ የሚገልጹ ዝርዝር ሀሳቦችን መጽሐፍ ቅዱስ ባያቀርብልንም--ቤተሰባዊው ትምህርት ቤተሰባዊውን መዋቅር ተከትሎ ለመጀመሩ ግን እርግጠኞች መሆን እንችላለን።

`“በኤደን የተመሰረተው ሥርዓተ ትምህርት ቤተሰብን ያማከለ ነበር። አዳም ‘የእግዚአብሔር ልጅ’ (ሉቃ. 3:38) ነበር። የልዑል ልጆች መመሪያዎችን የሚቀበሉት ከገዛ አባታቸው ነበር። ይህ የእነርሱ ቤተሰብ--እውነተኛ የቤተሰባዊ ትምህርት ቤት ዐውድ ነበረው።”—Ellen G. White, Education, p. 33. በዚያን ወቅት ይሰጥ ስለነበረው ትምህርት በትክክል ባናውቅም፤ እጹብ ድንቅና አስገራሚ ስለሆነው የፍጥረት ሥራ እና የኃጢአትን መግባት ተከትሎ ስለ ወጣው የደህንነት እቅድ ሊሆን እንደሚችል ግን እርግጠኞች መሆን እንችላለን። የሚከተሉት ጥቅሶች አዳምና ሔዋን ለልጆቻቸው ያካፈሏው ትምህርቶች አካል ሊሆኑ የሚችሉበት ምክንያቱ ምንድን ነው? ከጥቅሶቹ ምን እንማራለን? ዘፍ. 1–2; 3:1–15; 2ቆሮ. 4:6; ሉቃ. 10:27; ገላ. 3:11; ራእ. 22:12።`

“በዓለም የመጀመሪዎቹ ቀናት ላይ የተቋቋመው ሥርዓተ ትምህርት ከዚያ ቀጥሎ ለሚመጡት ዘመናት ሁሉ ለሰብዓዊው ፍጡር በምሳሌነት እንዲያገለግል ሆኖ የተቀረጸ ነበር። መርኅዎቹን እንዲያንጸባርቅ ሆኖ የተነደፈው ይህ ሥርዓተ ትምህርት የመጀመሪዎቹ ወላጆቻችን መኖሪያ በነበረው የኤደን አትክልት ስፍራ ተቋቋመ።”— Ellen G. White, Education, p. 20.

ክርስቲያናዊው ሥነ ትምህርት--ነገረ መለኮት; ሥነ አምልኮ; ስለ አምላካዊው መመሪያዎች ምንነት; ስለ አማኞች ኅብረት; ወንጌልን ስለ ማሰራጨት እና አገልግሎት ስለ መስጠት--ቤተሰብንና አባላቱን ለማስተማር የሚደረግ ቁርጠኝነት ነው። ቤት--ስለ እግዚአብሔር ፍቅርና የተስፋ ቃል ለቤተሰብ አባላት አገልግሎት  የሚሰጥበት መድረክ ነው። ህፃናት--የሱስን እንደ ጌታቸው; አዳኛቸውና ወዳጃቸው የሚተዋወቁበትና መጽሐፍ ቅዱስ እንደ እግዚአብሔር ቃል የከበረ ዋጋ የሚሰጥበት ስፍራ ነው። ቤተሰብ ከሰማያዊው አባታችን ጋር የሚኖረን ጤናማ ግንኙነት ምን ሊመስል እንደሚችል በምሳሌነት የምንመለከትበት ዓይነተኛ ተቋም ነው።

ቃየን እና አቤል መሥዋዕቶቻቸውን ይዘው በእግዚአብሔር ፊት ቀረቡ (ዘፍ. 4:1-4)። ወንድማማቾቹ መሥዋዕት የማቅረብን ትርጉምና አስፈላጊነት ከደኅንነት እቅድ ዐውድ ከወላጆቻቸው ለመማራቸው እርግጠኞች መሆን እንችላለን። ሆኖም መልካም ትምህርት ሁሌም ተስፋ የተደረገውን ውጤት ይዞ ሊመጣ እንደማይችል ከታሪኩ መመልከት ይቻላል።

`የቤትዎ ሁኔታ የቱንም ዓይነት ገጽታ ሊይዝ ቢችል እንኳ፤ የእውነት አስተምህሮ የሚቀርብበትና በተጨባጭ የሚኖርበት ስፍራ ይሆን ዘንድ ምን ዓይነት ምርጫ ሊያደርጉ ይችላሉ?`