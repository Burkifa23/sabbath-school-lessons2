---
title:  የስህተት ባለሙያዎች
date:  01/12/2020
---

ዓለማችን ለእግዚአብሔር ክብር የማይሰጡ አያሌ የጥበብ ሥራዎችና ፍልስፍናዎች እንዳሏት እናውቃለን። ክርስቲያኖች በእንዲህ ያለው ድንኳን ሥር ማደር የለባቸውም ሲሉ አያሌዎች ይሞግታሉ። በንግድ ዘርፍ የተሰማሩ ሰባተኛ ቀን የዳግም ምጽአቱ ተጠባባቂ ክርስቲያኖች የንግድ ተቋሞቻቸው ስለሚሰጧቸው አገልግሎቶች ቆም ብለው ማሰብ ይኖርባቸዋል።

`ልናስወግዳቸው የሚገቡ ነገሮችን አስመልክቶ 1ጢሞቴ. 6 መመሪያዎች እና በቂ ማብራሪያዎች ይሰጠናል። ጳውሎስ በቁ. 9 እና 10 ምን ከማሳደድ መቆጠብ እንዳለብን ይነግረናል?`

`ቀሪውን 1ጢሞቴ. 6 ምዕራፍ ያንብቡ። ጳውሎስ ያቀረባቸው ቁልፍ ነገሮች ምንድን ናቸው?`

ጳውሎስ በ1ጢሞቴ. 6:20 “በውሸት ዕውቀት ከተባለ ፍልስፍና” እንዴት መጠንቀቅ እንዳለብን የተናገረውን ልብ ይሏል። ምንም እንኳ ጽንሰ ሀሳቡን ለየት ካለ ዐውድ ቢያቀርበውም ተቀባይነት ያለው መርኅ ነው። በዘመናችን ብቻ ሳይሆን በረጅሙ  ሰብዓዊ ታሪክ ጭልጥ ያሉ ስህተቶች ቢሆኑም፤ ነገር ግን በስፋት ስለተሰራጩ መረጃዎች; አስተምህሮዎችና እምነቶች አሰብ ያድርጉ። እንደ እውነቱ ከሆነ ሰዎች የስህተት ባለሙያዎች ሊሆኑ ይችላሉ ቢባል ማጋነን አይሆንም።

በጥልቅ ማሰብ ይችላሉ የሚባሉ ብልህ ሰዎች ለ2ሺ ዓመታት ገደማ ምድር በዩኒቨርስ ፍጹም አማካይ ስፍራ ላይ የማትንቀሳቀስ ሆኖ የተተከለች--ከዋክብትና ፕላኔቶች የሚዞሯት አድርገው ያስቡ ነበር። ምንም እንኳ ይህ መላ ምታቸው በሁሉም ረገድ የተሳሳተ ቢሆንም ነገር ግን እምነታቸውን የሚደግፍ በጣም የተወሳሰበ የሒሳብና ሣይንስ ቀመር ነበራቸው። ስለሆነም እነዚህ ሰዎች የስህተት ባለሙያዎች ናቸው ማለት እንችላለን። አስተምህሮውም በትክክል “በውሸት ዕውቀት የተባለ ፍልስፍና” ነው።

`ለምሳሌ ህይወት ያለ ፈጣሪ እና ያለ አንዳች ዓላማ እንደ እንደ አጋጣሚ ከቢሊዮን ዓመታት በፊት መጀመሩን የባዮሎጂካል ሣይንስ ይተነብያል። በተመሳሳይ በዚህ አስተምህሮ ላይ መሰረት ያደረጉ አስገራሚ ብዛት ያላቸው ውስብስብ ሣይንሳዊ የምርምር ጽሑፎች ቀርበዋል። ሰዎች እንዴት የስህት ባለሙያዎች መሆን እንደሚችሉ አስመልክቶ ከዚህ ምን ዓይነት ትምህርቶች ማግኘት እንችላለን? ይህ ግንዛቤ በአጠቃላይ ክርስቲያናዊው ሥርዓተ ትምህርት ላይ፤ በከፊል ደግሞ የሣይንስ አስተምህሮ ላይ ተጽእኖ የሚያደርገው እንዴት ነው?`