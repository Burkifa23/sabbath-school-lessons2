---
title:  የተቀደሰ ውበት
date:  30/11/2020
---

**“በተቀደሰ ውበት ለእግዚአብሔር ስገዱ፤ ምድርም ሁሉ በፊቱ ተንቀጥቀጡ” (መዝ. 96:9) ።**

`ለመሆኑ “የተቀደሰ ውበት” የሚለውን ሀረግ ጽንሰ ሀሳብ የምናስተውለው እንዴት ነው? ይህ ለክርስቲያን ምን ዓይነት ትርጉም አለው? በምናስተምረው ሥነ ጥበብ እና አዘውትሮ በማይነጠለው ውበት ላይ ተጽእኖ ማሳደር የሚችለው እንዴት ነው?`

ምንም እንኳ “ቁንጅና እንደ ተመልካቹ ነው” ቢባልም፤ ሲጀመር ቁንጅናን ማየት የቻለውን ዐይን የፈጠረውን መዘንጋት የለብንም (ምሳ. 20:12)። ደግሞም ራሱን ፍጥረትን እንዳናመልክ ጥንቃቄ ማድረግ ይኖርብናል (የትናንቱ ጥናታችን)። ከፍጥረት ውበት ስለ እግዚአብሔር--ብሎም ይህ አምላክ ስለ ውበት ስላለው ፍቅር መማር እንችላለን። የወደቀችው ዓለማችን ዛሬም ውበቷ መንጸባረቁን ቢቀጥልም፤ ከውድቀት አስቀድሞ የነበራት ማማር ምን ሊመስል እንደሚችል ማን መገመት ይችላል? ይህ ደግሞ በእርግጥም እግዚአብሔር የውበት አምላክ መሆኑን ያስተምረናል።

የሥነ ጥበብ እና ሣይንስ ጥናት ወደ እግዚአብሔር ባህሪ እና ልብ ሊስበን ይችላል-ይገባልም። እኛ የራሱ የእግዚአብሔር ሥነ ጥበባዊ ሥራው ውጤት እና የሣይንስ ክስተት አካል በመሆናችን፤ በተጨማሪ በክርስቶስ ውስጥ ስላለን ማንነት አብልጠን መማር እንችላለን።

“እግዚአብሔር ምድራችንን ባስጌጠባቸው ቀለል ያሉ ውበቶች--ልጆቹ የእርሱን ሥራዎች እንዲያደንቁና እንዲደሰቱባቸው ይፈልጋል። እርሱ ውበት ወዳድ አምላክ ቢሆንም፤ ከውጪያዊ መስህብ በላቀ በባህሪ ውበት ይማረካል። አበቦች እንደተላበሱት የተረጋጋ ግርማ፤ ንጽህናን እና ያልተወሳሰበ ስብእናን ያለማ ዘንድ ይተባል።”—Ellen G. White, Steps to Christ, p. 85.

`ጥቅሱን ያንብቡ: ዘፍ. 3:6። ውበት ብቻውን የግድ መልካም ወይም ቅዱስ ሊሆን እንደማይችል አስመልክቶ ይህ ምን ያስተምረናል? ምሳ. 6:25; 31:30።`

እግዚአብሔር የሚሠራውን በተቃራኒ እያመሳቀለ ተገቢ ባልሆነ መንገድ ጥቅም ላይ የሚያውል ጠላት አለን። ለነገሩ ያ ውበት እና የውበት ጽንሰ ሀሳብ በእኛው ላይ በተቃራኒ ቢውል እምብዛም የሚገርም አይሆንም። በመሆኑም በተለይ በሥነ ጥበቡ መስክ፤ ውበት የተላበሰ ሁሉ የግድ መልካም ወይም ቅዱስ አለመሆኑን ማስተዋል እንችል ዘንድ መጽሐፍ ቅዱስ መር ክርስቲያናዊ ሥነ ትምህርት ሊረዳን ይገባል።

`ውበት ቢላበሱም ነገር ግን የግድ ቅዱስ ወይም መልካም ያልሆኑ ነገሮች የትኞቹ ናቸው? ወይም እንደ ሁኔታው ቅድስና የጎደላቸው ወይም መጥፎ መሆን የሚችሉ ውብ ነገሮች ምንድን ናቸው? እነዚህን ልዩነቶች ነቅሰን ለማውጣት ምን ዓይነት መስፈርቶች ጥቅም ላይ ማዋል እንችላለን?`