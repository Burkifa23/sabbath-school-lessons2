---
title: ክርስቲያናዊው ሥነ ትምህርት በሥነ ጥበባት እና ሣይንስ ዘርፍ
date:  28/11/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ሮሜ. 1:18– 21; መዝ. 19:1–6; 96:9; ዘፍ. 3:6; 1ጢሞቴ. 6; ምሳ. 1; ኢዮ. 38።

> <p>የሣምንቱ ጥናት መሪ ጥቅስ</p>
> “ሰማያት የእግዚአብሔርን ክብር ይናገራሉ፤ የሰማይም ጠፈር የእጁን ሥራ ያውጃሉ” (መዝ. 19: 1)::

ሥነ ትምህርት የሥነ ጥበባት እና ሣይንስ ዘርፎችንም ያካትታል። ሥነ ጥበባትን እና ሣይንስን ከመጽሐፍ ቅዱስ ዐውድ የመማራችንና ማስተማራችን አንደምታው ምንድን ነው? ለምሳሌ ከዘመናዊው ሕክምና ወይም የሥነ-ጥበባት ታሪክ ገጽታ ተዛምዶ ያላቸውን የተመረጡ የመጽሐፍ ቅዱስ ጥቅሶች እያቀረብን ነው? ይህን በማድረግ ተግባራዊው ትምህርታችን ውስብስብ የሆነችውን ዓለማችንን ከፈጠረው አስደናቂ አምላካዊ ኃይል ጋር ዝምድና የሚፈጥርበትን መንገድ ማመቻቸት እንችላለን። ነገር ግን በመማሪያ መጽሐፍ ውስጥ እንዲካተት የሚደረግ አነስተኛ መጠን ያለው የደኅንነትና መቤዠት አምላካዊ ቃል--የእውነተኛው ትምህርት ቅምሻ ከመሆን አይዘልም።

እንዲህ ዓይነቱ ትምህርት በትክክል እንዲሠራ ከተፈለገ ከሰብዓዊው ፍጡር እስከ ሞሎኪውላር ባዮሎጂ የዘለቀ እያንዳንዱን ተግሳጽ የሚጠቁም አምላካዊ ቃል ያስፈልገናል። ይህ ካልሆነ--የእግዚአብሔርን ታላቅነት; ሉዓአላዊ ፈጣሪነቱንና ዓለምን ጠብቆ መያዙን ለማየት የሚሳነን እንሆናለን። እግዚአብሔር የፍጥረት ሥራውን ምሉዕ እና ዓላማ መር አድርጎ መመልከቱን ስንማር፤ አንዳንድ ተግሳጽ ነክ ጽንሰ ሀሳቦች እንዴት ትምህርት ላይ መዋል እንደሚኖርባቸው መረዳት እንጀምራለን።

በዚህ ሣምንት ጥናታችን ሥነ ጥበባትን እና ሣይንስን ከክርስትና እና ዓለማዊ ዐውድ እንዴት ማስተማር እንደምንችል የቀረቡ አንዳንድ መርኅዎችን እንመለከታለን።