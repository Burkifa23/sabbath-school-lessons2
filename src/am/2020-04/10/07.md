---
title:  ተጨማሪ ሀሳብ
date:  04/12/2020
---

አያሌ ትክክል ነገሮችን አቅፎ የያዘው ሣይንስ፤ ሥረ መሰረት ላይ ሲመጣ የተሳሳተ አመለካከት እንዲያራምድ መንስኤ የሆኑ ሁለት ምክንያቶች ያሉ ሲሆን: የመጀመሪያው ስለ ተፈጥሮአዊው ዓለም ጥናት የሚያደርገው ሣይንስ መልሱን ለማግኘት ወደ ተፈጥሮ ብቻ አለማማተሩ ነው። ሁለተኛው: የተፈጥሮ ሕግጋት ያለ ተለዋዋጭ ባህሪ ጸንተው መኖር አለባቸው ብሎ ማመኑ ነው። ሆኖም ወደ ሥረ መሰረቱ ስንመጣ እነዚህ ሁለቱም ስህተት ሆነው እናገኛቸዋለን። ለተፈጥሮአዊው ክስተት ተፈጥሮአዊ መንስኤ የሚለውን የመጀመሪያውን ነጥብ እንውሰድ። ይህ አካሄድ ሂዩሪኬን በመባል የሚታወቀውን ከባሕር ላይ የሚነሳ ዐውሎ ነፋስ ከመነሾው ለማግኘት ቢሠራም፤ ነገር ግን “በመጀመሪያ እግዚአብሔር ሰማያትንና ምድርን ፈጠረ” (ዘፍ. 1:1) ብሎ ለሚጀምረው ሥረ መሰረት ከንቱ ከመሆንም ያለፈ ነው። ልዕለ ተፈጥሮ ስለ ሥረ መሰረት የሚናገረውን የሚክድ ሣይንስ፤ ሙሉ ለሙሉ ልዕለ ተፈጥሮ ስለነበሩት ሥረ መሰረቶች እንዴት ማስተማር ይችላል?

የተፈጥሮ ኢ-ተለዋዋጭነት? ይህ ጽንሰ ሀሳብ ትርጉም የሚሰጥ ቢመስልም፤ ከሮሜ. 5:12 አኳያ ግን የሚሠራ አይመስልም: “ስለዚህ ኃጢአት በአንድ ሰው በኩል ወደ ዓለም እንደ ገባ ሁሉ; ሞትም በኃጢአት በኩል ገብቶአል፤ በዚሁ መንገድ ሞት ወደ ሰዎች ሁሉ መጣ፤ ምክንያቱም ሁሉም ኃጢአት ሠርተዋል።” ጥቅሱ የተፈጥሮአዊው አካባቢያዊ ሁኔታ እንደ ሥረ መሰረቱ አለመቀጠሉንና በዓይነቱ ዛሬ ሣይንስ ከሚለው ፍጹም የተለየ መሆኑን ያሳያል። ሞት የማያውቀው ዓለም ዛሬ እያጠናነው ካለው ዓለም ፍጹም የተለየ እንደመሆኑ፤ ፈጽሞ ያልነበሩ ነገሮችን አቆራኝቶ መገመት ወደ ስህተት ይመራል።

የሣይንስ ሥረ መሰረት አረዳዱ የተሳሳተ የሆነው ሁለቱን ወሳኝ የፍጥረት ገጽታዎች ስለሚክድ ነው: ከበስተ ኋላ ያለውን ልዕለ ኃያል ማንነት እና የፍጥረት ሥረ መሰረት አሁን ካለው ጋር ፍጹም የተለያየ መሆኑን።

**የመወያያ ጥያቄዎች**

`1.በውበት ጥያቄ ዙሪያ ተነጋገሩ። ለመሆኑ ውበት ምንድን ነው? እንዴት እንገልጸዋለን? አንድ ክርስቲያን ክርስቲያን ካልሆነ ሰው በተለየ ውበትን ሊገልጽና ሊያስተውል የሚችለው እንዴት ነው?`

`2.ክርስቶስ ፈር ቀዳጅ የምርምር ሥራው ካሳ የሚያስገኝለት የሣይንስ ሊቅ ሆኖ ወደ ምድር መምጣት ይችል ነበር። ወደር የማይገኝለት ዝና ያተረፈ የሙዚቃ ቀማሪ ሆኖ መገለጥም ይቻለው ነበር። እርሱ ግን ራሱን ትሁት አድርጎ በዕደ ጥበብ ሙያ ሠለጠነ። የፍጥረት ሥራ አካል ቢሆንም፤ እንደ ማንኛውም ተራ ሰው ሥልጠና ወስዶ በታዛዥነት ሥራውን አከናወነ። በየትኛውም የትምህርት ወይም የሙያ ጉዞ ልናልፍ ብንችልም--ይህ ምን ዓይነት ብርታት ይሰጠናል?`

`3.ምንም እንኳ እያንዳንዱ ክርስቲያን በየትምርት ቤቱ እንዲያስተምር ባይጠራም፤ ክርስቲያኖች አውቀውም ሆነ ፍጹም ሳያስቡት በቃልም ሆነ በተግባር ሁሌም መምህራን መሆን ይችላሉ። ከዚህ አኳያ እንደ ክርስቶስ ተማሪነታቸው እና የዓለም መምህርነታቸው ክርስቲያኖች ሊያዳብሩ የሚገባ ልምዶች ምንድን ናቸው?`