---
title:  ተጨማሪ ሀሳብ
date:  16/10/2020
---

“የፍጥረትና የቤዛነት መሰረት የሆነው ፍቅር የእውነተኛ ሥነ  ትምህርት መሰረት ነው። ይህ እግዚአብሔር የሕይወት መመሪያ አድርጎ በሰጠን ሕግ ግልጽ ሆኖ ቀርቦአል። የመጀመሪያውና ታላቁ ትእዛዝ እንዲህ ይላል: ‘ጌታ አምላክህን በፍጹም ልብህ; በፍጹም ነፍስህ; በፍጹም ኀይልህና በፍጹም ሐሳብህ ውደድ፤ ባልጀራህንም እንደ ራስህ ውደድ’ (ሉቃ. 10:27)። የማይወሰነውንና ሁሉን የሚያውቀውን አምላክ በፍጹም ልብ; ነፍስ; ኀይልና ሐሳብ መውደድ ማለት እያንዳንዱን ሰብዓዊ አቅም በከፍተኛ ደረጃ ማጎልበት ነው። የቀደመውን አምላካዊ አምሳል--በአካል; በአእምሮ እንዲሁም በነፍስ ውስጥ ማኖር ነው።

“ሁለተኛውም ትእዛዝ የመጀመሪያውን ይመስላል--‘ጎረቤትህን እንደ ራስህ ውደድ’ (ማቴ. 22:39)። የፍቅር ሕግ አካል; አእምሮ እና ነፍስ ለእግዚአብሔር እና ለባልንጀራችን አገልግሎት እንዲሰጥ ጥሪ ያቀርባል። ይህ አገልግሎት እኛን ለሌሎች በረከት ከማድረግ ባሻገር ለገዛ ራሳችንም ታላቅ በረከት ያስገኝልናል። ከራስ ወዳድነት የጸዳ ስብእና የሁሉም እውነተኛ እድገትና ግስጋሴ መሰረት ነው። ስስት የማያውቀውን አገልግሎት በመስጠታችን አካላችንን; አእምሮአችንንና ነፍሳችንን በከፍተኛ ደረጃ እናበለጽጋለን። የመለኮታዊው ባህሪ ተጋሪነታችን እያደር በሙላት እያደገ ይሄዳል። ሰማይን በልባችን በመቀበላችን እነሆ ለሰማይ ገጣሚዎች ሆነናል”—Ellen G. White, Education, p. 16.

**የመወያያ ጥያቄዎች**

`1.እንደ ጥንት እስራኤላውያን ሁሉ እኛም ዛሬ እግዚአብሔርን እንወደዋለን; እንፈራውማለን (ማቴ. 22:37; ራእ. 14:7)። እነዚህን ሁለቱን እንዴት በአንድ ጊዜ ማድረግ እንደምንችል ተወያዩ። ደግሞም ይህን ጥያቄ መልሱ: እነዚህ ሁለት ትእዛዞች እርስ በርስ የማይጣረሱት ለምንድን ነው?`

`2.ደረጃ ወይም መለኪያ በማስቀመጥና ደንብ በማውጣት መካከል ያለው ልዩነት ምንድን ነው? ከእርስዎ ተሞክሮ አኳያ ቤተ ክርስቲያንን የሚያሳስባት በአማኝ ማኅበረሰብ መሃል ከፍ ያለውን ደረጃ ወይም ሥነ ሥርዓት ማስቀመጥ ነው ወይስ በማኅበረሰቧ መሃል ህብረት ለመፍጠር የሚያስችሉ ደንቦች ማውጣት?`

`3.የእግዚአብሔርን ሕግ መታዘዝ አስፈላጊ በመሆኑ እና በተመሳሳይ ይኸው መታዘዛችንን ማሳየታችን የመዳናችን ምንጭ ባለመሆኑ መካከል ያለውን ትክክለኛ ሚዛን መጠበቅ የምንችለው እንዴት ነው? 4.መዝ. 119 ያንብቡ። በዚህ ምዕራፍ--መታዘዝ; ነጻነት; ሕጎች; ደንቦችና ትእዛዞች ምን ያህል ጊዜ እንደ ተጠቀሱ ልብ ይበሉ። የመዝሙር 119 ጸሐፊ ሰለነዚህ ርዕሰ ጉዳዮች ሊያስተላልፍልን የፈለገው መልእክት ምንድን ነው?`