---
title:  በእርስዎ ላይ ምስክር የሆነው
date:  12/10/2020
---

ሙሴ የመሞቻው ጊዜ ሲቃረብ ከኋላው ትቶት ስለሚሄደው ሁናቴ በቂ ግንዛቤ ነበረው። እርሱ ከሞተ በኋላ እስራኤላውያን የተስፋይቱ ምድር ወደ ሆነችው ከነዓን እንደሚገቡ ያውቅ ነበር። እነዚህ ሕዝቦች ለረጅም ዘመናት ተስፋ ሲያደርጉ ወደ ኖሩት መዳረሻቸው ሲደርሱ የአመጻ ተግባር እንዲሚፈጽሙም እንዲሁ በሚገባ ይረዳ ነበር።

`ጥቅሶቹን ያንብቡ: ዘዳ. 31:14-27። ሙሴ ከመሞቱ አስቀድሞ ምን ዓይነት ዝግጅቶች አድርጎ ነበር? እርሱን አብልጠው ያሳሰቡት ጉዳዮች ምን ነበሩ? እነዚህን ጉዳዮች እንዴት ይገልጻቸዋል?`

እዚህ ላይ የቀረበው የሙሴ ሁኔታ ሌላው መምህር ተተክቶ የሚገባበትን ሁኔታ እያመቻቸ የሚመስል ድምፀት ያለው ይመስላል። እርሱ በክፍል ውስጥ እያለ ተማሪዎቹ በፊቱ አጓጉል ጸባይ ያሳዩት እንደነበር ያውቃል። ሰለዚህ እርሱ በማይኖርበት ወቅት ተማሪዎቹ እንደማይረብሹ አድርጎ በማሰብ ራሱን ማሞኘት አልፈለገም። የእግዚአብሔርን የምስክሩን ኪዳን ታቦት ተሸክመው ከቦታ ቦታ ይዘዋወሩ የነበሩ ሌዋውያን፤ የሕጉ መጽሐፍ በእነርሱ ላይ “ምስክር” ሆኖ በዚያ ይኖር ዘንድ ከምስክሩ ኪዳን ታቦት አጠገብ እንዲያስቀምጡት ሙሴ አዞአቸው ነበር። ሙሴ የተጠቀመበትን የትምህርት ዕቅድ ሰነድ እንደው በዋዛ እርሱን ለሚተካው መምህር እያስተላለፈ አልነበረም--ይልቁንም በምስክር አስተላለፈው! ሙሴ ስለ ሕጉ መጽሐፍ ሲናገር የሰዎችን ልብ ለመገሰጽ የሚያስችል ሕያው ኃይል እንዳለው አድርጎ ያቀርበዋል።

`በእነርሱ ላይ “ምስክር ሆኖ” በዚያ እንዲኖር ስለ ተደረገው ሕግ አሰብ ያድርጉ። ይህን ጽንሰ ሀሳብ ከአዲስ ኪዳን አኳያ እንዴት እናስተውለዋለን? ሮሜ 3:19-23--ይመልከቱ። ጸጋ እንደሚያስፈልገን ሕጉ እንዴት ያመለክተናል?`

ጌታ ለሙሴ ያስተማረውን መዝሙር በጽሑፍ እንዲያሰፍር እግዚአብሔር ሙሴን እንዳዘዘው በዘዳ. 31 እንመለከታለን። ከዚያም “ስለ እኔ ምስክር ይሆንባቸው ዘንድ” (ቁ. 19) በሚል በተጠቀሰው መሰረት እነሆ ሙሴ መዝሙሩን ለእስራኤል ልጆች አስተማረ። በዚህም መልካም አርአያ የሆኑት አምላካዊ መመሪያዎች በድጋሚ ቀርበው እንመለከታለን። መዝሙር በሚዘመርበት ጊዜ በቀላሉ አንዱ ለሌላው እያካፈለ ወደ ብዙዎች ሊዛመት ይችላል። መዝሙር ምስክር ሲሆን ሰዎች ወደ ራሳቸው እንዲመለከቱና ስለ ራሳቸው ምን እንደሚል እንዲያጤኑ ያስችላቸዋል።

`እግዚአብሔር በሚሰጠን በሙሉ ኃይላችን ትእዛዛቱን ለመፈጸም ባለን ምኞት እንኳ--ሕጉ በምን ዓይነት መንገዶች በእኛ ላይ “ምስክር ሆኖ” ይሠራል? ወንጌል በሕይወታችን እንደሚያስፈልገን አስመልክቶ ይህ ምስክር ምን ያስተምረናል?`