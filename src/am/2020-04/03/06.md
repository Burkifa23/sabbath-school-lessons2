---
title:  የሱስ ምሳሌያችን
date:  15/10/2020
---

የሱስ ክርስቶስ የእግዚአብሔር ልጅ፤ አባቱን ፍጹም በመታዘዝ ብቸኛውን ሰብዓዊ ህይወት ኖረ፤ የእግዚአብሔርን ሕግ ፍጹም አድርጎ ጠበቀ። እርሱ ይህን ያደረገው የእኛ ቤዛ ለመሆን ብቻ ሳይሆን ምሳሌያችን መሆኑንም ለማሳየት ነው።

`ጥቅሶቹን ያንብቡ: ሉቃ. 2:51-52; ፊልጵ. 2:8; ዕብ. 5:8; ዮሐ. 8:28-29። ክርስቶስ ህይወቱን ሙሉ ታዛዥ ሆኖ መኖሩን ጥቅሶቹ እንዴት ያስታውሱናል?`

ምናልባት ዮሐንስ በዚህ ዙሪያ ስለ እርሱ የተናገረው እንደ ምርጥ አባባል ሊወሰድ ይችላል: “ማንም በእርሱ እኖራለሁ የሚል; ኢየሱስ እንደ ተመላለሰ ሊመላለስ ይገባዋል” (1ዮሐ. 2:6)። ዐይኖቻችንን በክርስቶስ ህይወትና በምድር አገልግሎቱ ላይ ስንተክል፤ በመታዘዙ ምን ያህል አብን እንዳስደሰተ ለመመልከት ብዙ አንቸገርም። ክርስቶስ ትንቢቶችን ወደ ፍጻሜ አምጥቶአል፤ ህይወቱን ሙሉ አምላካዊውን ሕግጋትም ጠብቆአል።

ሕጉ ለእስራኤላውያን ምስክር ይሆን ዘንድ ሙሴ አምላካዊውን ሕግ እንዲጽፍ እግዚአብሔር እንደነገረው ሁሉ፤ በተመሳሳይ ክርስቶስ--ለሐዋርያት; ለኃጢአተኞችና ለቅዱሳን ህያው ምሳሌና ምስክር ነበር። አሁን ግን ከሕግ ስብስብ ይልቅ እንከተለው ዘንድ እነሆ ሰብዓዊ ሥጋና ደም የለበሰው የሱስ ምሳሌያችን አለን። እንደ መምህራን፤ ከየሱስ እና እርሱ አብን እንዴት እንደታዘዘ ከሚያሳየው ምሳሌ ሌላ ምን የተሻለ ነገር ለተማሪዎቻችን ማቅረብ እንችላለን?

“ሰዎች እግዚአብሔርን መታዘዝ ካለባቸው ግዴታ ነጻ የሚያደርግ እምነት ተብዬ-የእውነት መሰረት የሌለው እምነት ነው። ‘በእምነት በጸጋ ድናችኋልና’ ‘እንዲሁም ሥራ የሌለው እምነት በራሱ የሞተ ነው’ (ኤፌ. 2:8; ያዕ. 2:17)። የሱስ ወደ ምድር ከመምጣቱ አስቀድሞ ‘አምላኬ ሆይ ፈቃድህን ላደርግ እሻለሁ ሕግህም በልቤ ውስጥ አለ’ (መዝ. 40:8) ሲል ስለ ራሱ ተናግሮ ነበር። ደግሞም ወደ ሰማይ ከመመለሱ በፊት ‘የአባቴን ትእዛዝ’ ጠብቄአለሁ ሲል አወጀ (ዮሐ. 15:10)። እላካዊው እላካዊው ቃል እንዲህ ይላል ‘ትእዛዙን ብንፈጽም እርሱን ማወቃችንን በዚህ እርግጠኞች እንሆናለን… ማንም በእርሱ እኖራለሁ የሚል፣ ኢየሱስ እንደ ተመላለሰ ሊመላለስ ይገባዋል’ (1ዮሐ. 2፡3-6) —Ellen G. White, Steps to Christ, p. 61.

`ለገዛ ራስዎ ህይወትም ሆነ ለሌሎች የተሻለ መምህር ይሆኑ ዘንድ የሱስን በሁሉም የህይወትዎ ክፍል ምሳሌ አድርገው ለመከተል አብልጠው ሊያደርጉ የሚገባው ነገር ምንድን ነው? ምንም እንኳ የተለመደ አባባል ቢሆንም--ድርጊታችን ከምንናገረው በላይ መናገር የሚችለው ለምንድን ነው?`