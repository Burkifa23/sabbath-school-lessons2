---
title:  የስኬትና ብልጽግና ባለቤት መሆን ይችሉ ዘንድ
date:  13/10/2020
---

`የእግዚአብሔርን ሕግ ማወቅና መታዘዝ ተከትሎ የተገኙ ሌሎች ውጤቶች በመላው የመጽሐፍ ቅዱስ ገጾች ቀርበው እንመለከታለን። ጥቅሶቹን ያንብቡ: ኢያ. 1:7-8። ጌታ ለኢያሱ ምን እያለው ነበር? በዚህ ስፍራ የምናገኛቸውን መርኅዎች ዛሬ ጥቅም ላይ የምናውላቸው እንዴት ነው?`

ኢያሱ ከነዓን ለመግባት ጥቂት ሲቀረው ጌታ እንዲህ ሲል ነገረው: “አይዞህ፤ ብቻ አንተ በርታ፤ ባርያዬ ሙሴ የሰጠህን ትእዛዝ ሁሉ በጥንቃቄ ጠብቅ፤ በምትሄድበትም ሁሉ እንዲሳካልህ ወደ ቀኝም ወደ ግራም አትበል” (ኢያ. 1:7)። ይህ መታዘዝን ተከትሎ ከሚገኙ ውጤቶች አንዱ ሆኖ የቀረበ የስኬት ጽንሰ ሀሳብ፤ ዛሬ ስኬት በዓለማችን ከሚለካበት መንገድ በተቃራኒ የተቀመጠ ይመስላል። ዛሬ ብዙዎች እንደሚያምኑት እንደ ሰኬት ምልክት ሆነው የሚቀርቡት--አዳዲስ ሀሳቦችና የፈጠራ ሥራዎችን ማመንጨት እንዲሁም ራስን መቻልና በራስ ሀሳብ መመራት ናቸው። በአንድ የግል የሥራ ዘርፍ ስኬታማ ለመሆን--ብቃት እና ኪሳራ ሊመጣ ቢችል እንኳ ያን ለመቀበል ዝግጁ ወኔ ይጠይቃል። ሆኖም ስኬት በአምላካዊው ዐይን ከዚህ የተለዩ የእሴት ስብስቦችን ይዞአል።

`ጥቅሶቹን ያንብቡ: ራእ. 12:17; 14:12; ሮሜ 1:5; 16:26; ያዕ. 2:10–12። ጥቅሶቹ ዛሬ የእግዚአብሔርን ትእዛዝ መጠበቅ እንዳለብን አስመልክቶ ምን ይነግሩናል? ምንም እንኳ የዳንነው የእግዚአብሔርን ትእዛዛት በመጠበቃችን ባይሆንም፤ ዛሬም ትእዛዛቱን መጠበቃችን አስፈላጊ የሆነው ለምንድን ነው?`

ብሉይ ኪዳን; አዲስ ኪዳን; አሮጌው ኪዳን; አዲሱ ኪዳን--የቱንም ዓይነት አንደምታ ሊኖራቸው ቢችልም እንደ መጽሐፍ ቅዱስ አማኝ ክርስቲያንነታችን የእግዚአብሔርን ሕግ እንድንታዘዝ ተጠርተናል። ሕጉን መተላለፍ ወይም በሌላ አነጋገር ኃጢአት መሥራት የሚያመራው ወደ ህመም; ሥቃይና ዘላለማዊ ሞት ብቻ ነው። የእግዚአብሔርን ሕግ የመጣስ ውጤት የሆነውን የኃጢአት ውጤት-ለራሳቸው ያልተማሩ ወይም ያልተገነዘቡ ከቶ ሊኖሩ ይችላሉ? የጥንት እስራኤላውያን የእግዚአብሔርን ሕግ ሲጠብቁ (ምንም እንኳ ጸጋ ቢያስፈልጋቸውም) ብልጽግና ከማግኘታቸው አኳያ፤ የዛሬውም የእኛ ሁኔታ ከእነርሱ የተለየ አይደለም። ስለዚህ የክርስቲያናዊ ትምህርት አካል የሆነውን የእግዚአብሔር ሕግ፤ በእምነት ከመኖርና በአምላካዊው ጸጋ ከመታመን ዓይነተኛ ፍቺ አኳያ እንደ ማዕከላዊ ክፍል ልንጠብቀው ይገባል።

`ኃጢአት ካስከተለው መዘዝ አኳያ የግል ተሞክሮዎ ምን ይመስላል? ምናልባት ሌሎች በተመሳሳይ ስህተቶች እንዳይወድቁ ሊያካፍሉ የሚችሉት ምን ዓይነት ትምህርት ተማሩ?`