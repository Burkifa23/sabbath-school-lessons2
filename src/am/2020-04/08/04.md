---
title:  ሙሴ እና ነቢያት
date:  17/11/2020
---

`ጥቅሶቹን ያንብቡ: 2ጢሞቴ. 3:14-17። በክርስቲያናዊ ሥነ ትምህርት ዙሪያ መጽሐፍ ቅዱስ ስለሚኖረው ሚና ጥቅሶቹ ምን ይነግሩናል?`

የመጽሐፍ ቅዱስ የመጀመሪያው ክፍል የሆነው ቶራ አያሌ ሕግጋት ማቀፉን ተከትሎ አንዳንዴ “ሕጉ” በሚል ፍቺ ይታወቃል። ነገር ግን እንደ እውነቱ ከሆነ ቶራ “ማስተማር” ወይም “ማስታወቅ” የሚል ትርጓሜ ይዞአል። ይህ ማስተዋል ከእግዚአብሔር መልካም ጸጋዎች አኳያ ለመመላለስ ሕጎችና ደንቦች ብለን በመጥራት ልንከተላቸው ከሚገቡትና ብዙዎች በመጽሐፍ ቅዱስ የተቀመጠውን “ሕግ” ከሚያስቡት በብዙ የተለየ ነው። ሕጉ በመጀመሪያ የተሰጠበት ዓላማ እንደ  			  ቀደመው ህይወትን በስኬትና በሰላም እንኖር ዘንድ ከእግዚአብሔር ጋር ባለን ኪዳን ማስተማሪያ ሰነድ ሆኖ እንዲያገለግል ነው።

የሚቀጥሉት የዕብራውያኑ መጽሐፍ ቅዱስ ሁለት ክፍሎች የእግዚአብሔር ሕዝቦች ይህን የመማሪያ ሰነድ ምን ያህል በሚገባ መማር እንዳለባቸው; እንደ ተማሩትና እንደኖሩበት አስመልክቶ የነቢያቱን ዘገባ ይዞአል። ቀሪው የብሉይ ኪዳን ክፍል (በዕብራውያኑ “ጽሑፎች” ተብሎ የሚጠራው) በስኬታማ እና አነስተኛ ስኬታማ መምህራንና ተማሪዎች ምሳሌ የተሞላ ነው--የትምህርት ተሞክሮአቸው እንዳለ ሆኖ። በትምህርታቸው ስኬት ያገኙ ምሳሌዎች ሆነው በእነዚህ መጻሕፍት የቀረቡት: አስቴር; ሩት; ዳንኤል እና ኢዮብ ናቸው። አራቱ የኢዮብ ጓደኞች ደግሞ ውድቀት ከጎበኛቸው መሃል ይመደባሉ። እርግጥ ነው--ምንም እንኳ መጽሐፈ መዝሙር የመዝሙር መጽሐፍ ቢሆንም ቢያንስ ሦስት ትምህርታዊ መዝሙሮች አሉት: መዝ. 1; መዝ. 37 እና መዝ. 73።

በአዲስ ኪዳን የምናገኛቸው የወንጌል መልእክቶች ለትምህርታዊ ዓላማ በታሰቡ ሰነዶች የታጨቁ ናቸው--በተለይ የየሱስ ምሳሌዎች። አብዛኞቹ የጳውሎስ ደብዳቤዎች ወንጌልን በብርቱ በማወጅ ይጀምሩና መቋጫቸው ግን ስለ ክርስቲያኖች የየዕለት ኑሮ ተግባራዊ ትምህርት የሚሰጥ መማሪያ ሰነድ ይሆናል። የራእይ መጽሐፍ ትምህርት ነክ በሆኑ ሰነዶች የተሞላ ነው። ለአብነት ያህል የወደፊቷን የክርስቶስ ቤተ ክርስቲያን ሁኔታ የያዘውን የታሸገ ጥቅል መክፈት የሚችለው የእግዚአብሔር በግ; ታላቁ መምህር የሱስ ብቻ እንደሆነ በመጽሐፉ ተገልጾአል (ራእ. 5:1-5)።

`አንዳንዶች በሙሴ ዘመን የነበሩት የማስተማሪያ ሰነዶች በሙሉ በእኛ ዘመን ሊሠሩ አይችሉም ብለው ሲናገሩ ሊደመጡ ይችላሉ። ይህ ደግሞ ትክክል ነው። ነገሥታትን አስመልክቶ በዘዳ. 17:14-20 የተሰጠው መመሪያ ለንጉሥነት የሚመረጥ ሰው ስለሚያልፍባቸው መስፈርቶች ግልጽ መመሪያዎች አስቀምጧል። እርግጥ ነው ዛሬ በቤተ ክርስቲያን ምንም ዓይነት ንጉሥ አንሾምም። በቅዱሳት መጻሕፍት ውስጥ የሚገኙትን እነዚህን ማስተማሪያዎች በሙሉ በተገቢው መንገድ ተግባራዊ ለማድረግ ቁርጠኝነት የሚኖረን እንዴት ነው?`