---
title:  ትምህርት በቀደመችው ቤተ
date:  19/11/2020
---

በመጽሐፍ ቅዱስ ከምናገኛቸው የሥነ ትምህርት አስደናቂ መርኅዎች አንዱ ታላቁ መምህር የሱስ ተማሪዎቹን ደቀ መዛሙርት ተለይቷአቸው ሊሄድ የተዘጋጀበት ወቅት ነው። ለሦስት ዓመት ተኩል አብሮአቸው የቆየ ሲሆን፤ ይህ አብሮነቱ ዛሬ የሁለተኛ ደረጃ ወይም የኮሌጅ ትምህርት ከሚወስደው ጊዜ ጋር ተመሳሳይ ሊሆን እንደሚችል መገመት ይቻላል። ከሁለቱ አንደኛውን ያጠናቀቀ፤ እንደ ግለሰቡ ሁኔታ ተማሪው ነገሮችን በራሱ ለመምራት ዝግጁ ነው ተብሎ ይታሰባል።

ነገር ግን ለተከታዮቹ የተሻለውን ያውቅ የነበረው የሱስ በመንፈስ ቅዱስ የማስተማር አደራ ቀጣይነት ያለውን ትምህርት አበረከተላቸው። ያ ለየሱስ ተከታዮች በቋሚነት የተሰጠ ትምህርት ሰጭ (በግሪክኛው ጰራቅሊጦስ) አስተማሪ; በሌላ ስፍራ መምህር; የሚመራ ወይም አጽናኝ ተብሎ ተጠቅሶአል (ዮሐ. 14:16-17)። የእውነት መንፈስ  በሚል ማንነት ተገልጾአል። መንፈስ ቅዱስ በአስተማሪነት ተለይቶ ባይቀመጥም ነገር ግን የመንፈስ ቅዱስ ሥራ በእርግጥም አስተማሪ ነው--በተለይ እውነትን በመፈለግ እና በማግኘት ረገድ ወሳኝ ሚና አለው።

`ጥቅሶቹን ያንብቡ: 1ቆሮ. 2:1-16። ጳውሎስ ከሥነ ትምህርት ዐውድ የሚናገረው በጣም አስፈላጊ ነገር ምንድን ነው?`

በቆሮንቶስ ያለችውን ቤተ ክርስቲያን በማስታወስ የሚጀምረው ጳውሎስ በቀዳሚነት ወደ እነርሱ በመጣ ጊዜ ከየሱስ ክርስቶስ እና ከተሰቀለው በቀር ሌላ አንዳችም ነገር እንዳልነገራቸው በመጥቀስ ይጀምራል--ወንጌልን ከማወጅ ውጪ ሌላ ጥበብ የሌለበት (1ቆሮ. 2:2)። ነገር ግን ያ የነገሩ መጨረሻ አልነበረም (1ቆሮ. 2:6) ምክንያቱም እነዚህ አዲስ ክርስቲያኖች አንዴ ከበሰሉ በኋላ ሐዋርያው ዓለም ከመፈጠሩ አስቀድሞ በእግዚአብሔር ተሰውሮ የነበረውን አምላካዊ ጥበብ ምስጢር (1ቆሮ. 2:7) ጥልቅ ነገር እንኳ ሳይቀር (1ቆሮ. 2:10) ሊያስተምራቸው ተመልሶ ይመጣል። መንፈስ ቅዱስ ከሚማረው ልብ ጋር ጥምረት በሚፈጥርበት ጊዜ ሁሉም በእግዚአብሔር መንፈስ ቅዱስ ምሪት ያጠናሉ።

ጥናቱ ምን ያህል ጥልቀት ይኖረዋል? ትምህርቱ በመንፈስ ለተመሩት ሰዎች ምን ያህል ግልጽ ይሆናል? ምዕራፉ ከነቢዩ ኢሳይያስ በተወሰደ ጥቅስ ይደመደማል: “የእግዚአብሔርን መንፈስ የተረዳ; አማካሪውስ ሆኖ ያስተማረው ማነው?” (ኢሳ. 40:13)። ነቢዩ ለነበረበት ዘመን ተራ ሕዝብ ከተናገረው ድምፀት አኳያ--ያንን ማንም ማድረግ አይችልም እንደሚል ይጠበቃል። ነገር ግን ጳውሎስ በመደምደሚያ ላይ የክርስቶስ አእምሮ እንዳለን በመጥቀስ ባሰፈረው ሀሳብ ያንን ግንዛቤ አርሞታል። ይህም በመንፈስ ቅዱስ የተሞሉ ክርስቲያኖች የእግዚአብሔርን አእምሮ እንኳ ከማንበብ እንደማይገቱና ማንኛውም የመማርና የመረዳት መጠን (1ቆሮ. 2:10-13) የጽድቅን መንገድ ለማወቅ አስፈላጊ እንደሆነ ያሳያል።