---
title: ክርስቲያናዊ ሥርዓተ ትምህርት እና መቤዠት
date:  14/11/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 1:26-27; ኢሳ. 11:1–9; 2ጢሞቴ. 3:14–17; 1ነገሥ. 4:29–34; ዮሐ. 14:17; 1ቆሮ. 2:1–16።

> <p>የሣምንቱ ጥናት መሪ ጥቅስ</p>
> “ቅዱሳት መጻሕፍት ሁሉ የእግዚአብሔር መንፈስ ያለባቸው ናቸው፤ ለማስተማር; ለመገሠጽ; ለማቅናት; በጽድቅ መንገድ ለመምከር ይጠቅማሉ” (2ጢሞቴ. 3:16)::

መጽሐፍ ቅዱስ ረጅም ዘመናት ያስቆጠረውን የእግዚአብሔርን እና የሕዝቡን ታሪክ ይነግረናል። በእርግጥ አንዳንዴ ዝብርቅርቁ የወጣ ዓይነት የፍቅር ታሪክ ሊመስል ይችላል--ቢያንስ ለጊዜው። ወይም ውለው አድረው ልብ እንደ ገዙ አመጸኛ ልጆች እና አባት ታሪክ ሊታይ ይችላል።

ሌላው ከመጽሐፍ ቅዱስ ታሪክ የምናገኘው; ለዚህ ሣምንት ጥናታችን የሚውለው መሪ ሀሳብ--አስተማሪውና ተማሪዎቹ ብለን ሰይመነዋል። ተማሪዎቹ በተደጋጋሚ በፈተና ቢወድቁም፤ እርሱ ግን በመጨረሻ ቢያንስ አንዳንዶች እስኪገባቸው በትዕግሥትና በተደጋጋሚ ትምህርቱን ከመግለጽና ከማብራራት ወደ ኋላ አላለም። የመጽሐፍ ቅዱስ ታሪክ እኛ ጠንቅቀን ከምናውቃቸው ከገዛ ራሳችን ሰብዓዊ ታሪኮች የተለየ አይደለም--ከአንድ ጉዳይ በቀር። የእግዚአብሔር እና የሕዝቦቹ ታሪክ የታለመለትን ግብ የመምታቱና የፍጻሜው መልካምነት የተረጋገጠ ነው። ለሕዝቦቹ የተቸረው መለኮታዊ ጸጋ የዚህን ውጤት የተረጋገጠ ያደርገዋል። በዚህ ግንኙነት ዙሪያ ሰብዓዊው ፍጡር የሚኖረው ኃላፊነት አዘውትሮ በስህተት የተስተዋለ ሲሆን፤ እንደውም እንደ ሸክም ለሚያስቡት ስጋት ሆኖ ኖሮአል። ነገር ግን፤ የመጽሐፍ ቅዱስ ታሪክ እግዚአብሔርን እና የእርሱን ፈቃድ እናውቅ ዘንድ የቀረበልን ግብዣ ነው። እርግጥ ነው፤ እግዚአብሔርን ማወቅ መማር--ለጸጋው የምንሰጠው ተቀዳሚ ምላሽ ነው። የእንዲህ ያለው ጸጋ ባለቤት የምንሆነው ጉዳዩን ስንማርና ስናውቅ  			  እንደመሆኑ፤ የክርስትና ሥርዓተ ትምህርት ይህን ጸጋ የትምህርቱ አስኳል አድርጎ ካላስተማረን ታዲያ ምኑን ሥርዓተ ትምህርት ሆነው?