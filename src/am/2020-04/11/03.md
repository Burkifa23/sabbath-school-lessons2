---
title:  ሥራ እና ተፈጥሮ
date:  07/12/2020
---

ሥራ የሕይወት ተግባር ከማከናወን ጋር የተቆራኘ ነው። የኮምፒውተር ቁልፍ ከመነካካት ጋር ብቻ ተዛምዶ ያላቸው የአእምሮ ብቃት የሚጠይቁ ሥራዎችን የሚሠሩ ሰዎችም ቢሆኑ እንኳ፤ አነሰም በዛም በጉልበት ሥራ ውስጥ ማለፋቸው አይቀሬ ነው።

**እጅ የሥራ ተምሳሌት ሆኖ የቀረበባቸው የሚከተሉት ጥቅሶች ስለ ሥራ ምን ያስተምሩናል?**

`ዘዳ. 16:15`

`መክ. 9:10`

`ምሳ. 21:25`

`ኤር. 1:16`

እርካታ እና ደስታ ማግኘት እንችል ዘንድ እግዚአብሔር በእጆቻችን የምንሠራቸውን ሥራዎች ሰጥቶናል (ምሳ. 10:4; 12:14)። በሥነ ልቦናው ዘርፍ “ግላዊ ብቃት”-እያንዳንዱ ሰው በሕይወቱ ውስጥ ትርጉም ያለው ነገር የማከናወን ችሎታ አለው የሚለውን እምነት ይገልጻል። ግላዊ ብቃት የሚያድገው “ይህን ማድረግ እችላለሁ!” እያሉ በተደጋጋሚ በመናገር ሳይሆን፤ ግላዊ ብቃትን ሊያጎለብት የሚችልን ነገር በማድረግ ብቻ ነው።

“የእጆቻችን ሥራ” እግዚአብሔር እኛን የባረከበት መንገድ (መዝ. 90:17) በመሆኑ ትርጉም ያለው ህይወት እንድንኖር ይፈቅድልናል። የእግዚአብሔር የመጨረሻው ዓላማ ሌሎች “በእጆቻችን ሥራ” ይባረኩ ዘንድ ነው። ጳውሎስ በእርግጥም ይህን መርኅ ተከትሎ ኖሮአል።

“እነዚህ እጆቼ ለእኔና ከእኔ ጋር ላሉት በሚያስፈልገን ነገር እንዳገለገሉን እናንተ ራሳችሁ ታውቃላችሁ። በጉልበታችን ደክመን ችግረኞችን መርዳት እንዳለብን ባደረግሁት ሁሉ አሳይቻችኋለሁ፤ ‘ከሚቀበል ይልቅ የሚሰጥ ብፁዕ ነው’ ያለውን የጌታ የኢየሱስን ቃል እናስታውስ” (ሐዋ. 20:34-35)። የነህምያ ቀለል ያለ ጸሎት የእኛም ሊሆን ይገባል: “እኔ ግን አሁንም እጄን አበርታ ስል ጸለይኩ” (ነህ. 6:9)።

`ስለ ሥራዎ ያለዎት አመለካከት ምን ይመስላል? በምን ዓይነት መንገድ ተጠቅመው ሥራዎን ይበልጥ ለሌሎች በረከት ማድረግ ይችላሉ?`