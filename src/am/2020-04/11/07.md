---
title:  ተጨማሪ ሀሳብ
date:  11/12/2020
---

ዘፍ. 3; መክ. 2:18–23; ኤፌ. 6:5–8; የኃይማኖት አባቶች እና ነቢያት ከተሰኘው መጽሐፍ ከገጽ: 45-58 “ፈተናና ውድቀት” በሚል ርዕስ የቀረበውን ጽሑፍ ያንብቡ።

ለመሆኑ ሥራ--እርግማን ነው ወይስ በረከት? ሥራ የኃጢአትን እርግማን ተከትሎ የመጣ ይመስላል (ዘፍ. 3:17)። ነገር ግን መልእክቱን በጥንቃቄ ስናነብ የተረገመው ሥራ ሳይሆን ምድሪቱ ሆና እናገኛታለን። እግዚአብሔር ሥራን እንደ በረከት መስጠቱን ኤለን ኋይት እንደሚከተለው ትገልጻለች: “ከዚያን ጊዜ አንስቶ የሰው ልጅ ዕጣ ፈንታ የሆነው የልፋትና የጥረት ህይወት በዚያ መልኩ እውን የተደረገው ከፍቅር አኳያ ነው። ሰብዓዊው ፍጡር ለሠራው ኃጢአት እራሱን የማነጽ እና የመቆጣጠር ልምድ እንዲያዳብር; እራሱን ለመግዛት በሚያደርገው ትግል ተፈጥሮአዊ ምኞቱ ላይም ሆነ ስሜቱ ላይ ለከት እንዲኖረው የተጣለበት የሥነ ምግባር ማረቂያ መንገድ ነው። የልፋትና የጥረት ህይወት የሰው ልጅ ከውድቀት እና ከኃጢአት ውርደት እንዲያገግም የቀረበለት የታላቁ አምላክ ዕቅድ አንድ አካል ነው። (የኃይማኖት አባቶች እና ነቢያት: ገጽ 55)። ምናልባት--ከድግግሞሽ; ከሥራ ብዛት ወይም ሥራ በህይወታችን ሊኖረው ከሚገባው ሚና በላይ ዋጋ በመስጠት እንደ እርግማን ቆጥረነው ይሆን? በየትኛውም ሁኔታ ላይ ልንገኝ ብንችልም እንኳ ሥራን በተገቢው አተያይ ማስቀመጥ መማር ይኖርብናል።

**የመወያያ ጥያቄዎች**

`1.ጥቅሶቹን ያንብቡ: መክ. 2:18-24። ሰሎሞን በተመሳሳይ የመጽሐፍ ቅዱስ ክፍል ሥራን--በረከት እና እርግማን አድርጎ እንዴት ሊመለከት ቻለ? ለሥራችን ያለን አመለካከት ምን ዓይነት ልዩነት እንደሚፈጥር አስመልክቶ በጥቅሱ የቀረቡ ፍንጮች ምን ይመስላሉ?`

`2.ቤተሰባችንን የምንከባከበው በምንሠራው ሥራ አማካይነት መሆኑ እሙን ነው። አዎንታዊውን የሥራ አመለካከት ለቤተሰባችን የምናስተላልፈው እንዴት ነው?`

`3.እጅግ በጣም ጥሩ ሥራ በመሥራት እና በሥራ ሱስ በመጠመድ መሃል ያለውን መስመር መገንዘብ መልካም ነው። ያንን መስመር እንዳናልፍ መጠበቅ የምንችለው እንዴት ነው? መክ. 2:23። ጳውሎስ እንዲህ ሲል በግልጽ ይናገራል: “ከእናንተ ጋር በነበርንበት ጊዜ; ሊሠራ የማይወድ አይብላ ብለን ይህን ትእዛዝ ሰጥተናችሁ ነበር” (2ተሰ. 3:10)። እርግጥ ነው ይህ መርኅ ትልቅ ትርጉም ይሰጣል። አባባሉ የማይተገበርባቸው ምን ዓይነት ምሳሌዎች ማቅረብ ይቻላል? መቼም ቢሆን ሊሟገቱት ወይም ጥያቄ ውስጥ ሊከቱት ከማይቻል ከዚህ ሕግ ጋር ላለመቃረናችን እርጠኞች መሆን ያለብን ለምንድን ነው?`