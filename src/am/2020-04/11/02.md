---
title:  ፈርጀ ብዙው ሥራ
date:  06/12/2020
---

**“ለሰዎች; በሕይወት እያሉ ደስ ከመሰኘትና መልካምን ነገር ከማድረግ የተሻለ ነገር እንደሌለ ዐወቅሁ። ሰው ሁሉ ይበላና ይጠጣ ዘንድ; በሚደክምበትም ሁሉ ርካታን ያገኝ ዘንድ ይህ የእግዚአብሔር ችሮታ ነው።” (ምሳ. 3:12-13)።**

“ሥራ” የተሰኘው ቃል ብዙ ትርጉሞች አሉት: ሌማቱን ሙሉ ገበታውንም የተትረፈረፈ ለማድረግ; የፍጆታ ክፍያዎቻችንን ለመክፈል እና ለችግር ጊዜ የሚሆን አነስተኛ ገንዘብ ለመቆጠብ--የመሳሰሉ። ሥራ ማጣት ከእጅ ወደ አፍ ሠርቶ ከመግባትም በላቀ የከፋ ነው።

ሥራ አንድን ሰው ጥሩ ስሜት እንዲሰማው ሊያደርግ ይችላል። “ምን እያደረክ ነው?” በሚል ለሚቀርብ የተለመደ ጥያቄ--ሥራ ሁሉን ሊያግባባ የሚችል መልስ የሚሰጥበት መንገድ ነው። አብዛኞቹ በጡረታ ዘመን ያሉ ሰዎች እስከ ቻሉ ድረስ በበጎ ፈቃደኝነትም ሆነ በክፍያ መለስተኛ ሥራ መሥራታቸውን ይቀጥላሉ። በሥራ ገበታ ላይ መሆን ማለዳ የመነሣት ዕድል ይፈጥራል። ለታዳጊው ወጣት ሥራ በመስጠት በውስጡ ኃላፊነት የመወጣት ተነሳሽነት ይፍጠሩ።

`ጥቅሶቹን ያንብቡ: ዘፍ. 3:19። የመልእክቱ ዐውድ ምንድን ነው? ስለ ሌላኛው የሥራ ገጽታስ ምን ይነግረናል?`

ከውድቀት አስቀድሞ የተሰጠው ሥራ በድንገት ከውድቀት በኋላ ተለወጠ። ስለ ሌላው ዓይነት የሥራ ጎን አንዳንድ መረጃዎች እንደሚከተለው ቀርበዋል። ለአንዳንዶች ሥራ ማለት የሞቱ ዕለት የሚያከትም የማያስደስት የዕለት ከዕለት መማሰን ብቻ ነው። ጤናቸው ሳይታወክ አንድ ቀን ጡረታ እንደሚወጡ ተስፋ እያደረጉ የሚንቁትን  ሥራ እየሠሩ የሚኖሩም አሉ። ሌሎች ደግሞ ሥራን የህልውናቸው መሠረት እና የዙሪያ ማንነታቸው መገለጫ ምንጭ አድርገው ከመውሰዳቸው የተነሳ መላው ሕይወታቸውን ሳይቀር እስከ መቆጣጠር ሊደርስ ይችላል። እንደነዚህ ዓይነቶቹ ሰዎች ከሥራቸው ሲርቁ የጭንቀት ወይም ግራ የመጋባት ስሜት ስለሚሰማቸው ምን ማድረግ እንዳለባቸው ወይም ወዴት እንደሚሄዱ እንኳ አያውቁም። የጡረታ ጊዜአቸው ሲደርስ አካላዊ እና ሥነ ልቦናዊ ቀውስ ሊገጥማቸው ብሎም ያለ ጊዜአቸው ሊሞቱ ይችላሉ።

ክርስቲያኖች የእግዚአብሔርን መንገድ ተከትለው እንዴት መሥራት እንዳለባቸው መማር ይኖርባቸዋል። ሥራ ከኢኮኖሚያዊ ፍላጎት የላቀ ነው። ሰው ባለ ሥራ ከመሆን በላይ ነው። በትክክል እንደሚስተዋለው የአንድ ሰው የሕይወት ሥራ ከጌታ ጋር ያለው ግንኙነት መገለጫ; የአገልግሎት ጎዳና ነው። ከመምህሩ ሥራ አንዱ የተማሪዎችን ችሎታ እና ተሰጥኦ ዓለም ከሚያሻው ነገር ጋር በማገናኘት ማገዝ ነው።

`ሥራዎ ምንድን ነው? ማለትም--ህይወትዎን ምን እየሠሩበት ነው? በሥራዎ ጌታን በተሻለ ማክበር የሚችሉት እንዴ ነው?`