---
title:  ሥራ እና መጋቢነት
date:  10/12/2020
---

“እጅህ የሚያገኘውን ሥራ ሁሉ በሙሉ ኃይልህ ሥራው” (መክ. 9:10)። በጣም ብልህ የሆኑ ሰዎች መጋቢነትን የተመለከቱትን እነዚህን ምክረ ቃላት በእያንዳንዱ የሕይወት ፈርጅ ጥቅም ላይ ያውላሉ።

በክርስቲያን መጋቢነት ላይ አስተያየት እንዲሰጥ ሲጠየቅ፤ ብዙዎች ከክርስቲያናዊው የገንዘብ አያያዝ ኃላፊነት ጋር ያቆራኙታል። ምንም እንኳ ገንዘብ የመጋቢነት አስፈላጊ ገጽታ ቢሆንም፤ በገንዘብ ብቻ እንዲወሰን ማድረግ ነገሩን በጣም አጥብቦ ማየት ይሆናል። በድርጅታዊ ጽንሰ ሀሳብ መሰረት መጋቢነት--ሁሉንም ተጨባጭ ሐብቶች ማበልጸግ እና በአግባቡ ሥራ ላይ የማዋል የአስተዳደራዊው ኃላፊነት ነው። በቤተ ክርስቲያን እግዚአብሔር እኛን በምን ዓይነት ሐብቶች ባርኮናል? እያንዳንዱ ሰው በፈጣሪ የተቸረው ስጦታ እንዳለው ጴጥሮስ በግልጽ በመጥቀስ፤ ይህን ስጦታ የተቀበሉትን ክርስቲያኖችን “ቅዱሳን ካህናት” (1ጴጥ. 2:5) ሲል ይጠራቸዋል። እነዚህ ወገኖች እግዚአብሔር በሰጣቸው ስጦታዎች ሁሉ--ማለትም በገንዘባቸው; በጊዜአቸው; በጉልበታቸው; በመክሊታቸው እና በሌሎች ጭምር ለጌታ ኃላፊነት ያለባቸው ናቸው።

`ጥቅሶቹን ያንብቡ: መክ. 9:10 እና ቆሮ. 10:31። እንዴት መሥራት እንዳለብን እና ሰዎች እንዲሠሩ እንዴት ማስተማር እንዳለብን አስመልክቶ በጥቅሶቹ ምን ዓይነት መልእክት እናገኛለን?`

በዛሬው ጊዜ በሕይወታችን ከሚያጋጥሙን የተለመዱ ዕንቅፋቶች አንዱ--አንደኛውን ነገር ነጥሎ በተለየ ዘርፍ ወይም ክፍል የመቀላቀል አዝማሚያ ነው። የሥራ ህይወት; የቤተሰብ ህይወት; መንፈሳዊ ህይወት እንዲሁም ትርፍ ጊዜ የሚባሉ ነገሮች አሉ። እነዚህን የህይወት ፈርጆች ሊያስተሳስር የሚችል በመጠኑም ቢሆን አነስተኛ ወይም ምንም ፍላጎት ባለመኖሩ፤ ለመነጣጠል የሚደረግ አካሄድ በአንዳንድ ሁኔታዎች የሚመረጥ ሊመስል ይችላል። ለአብነት ያህል ሥራን ቤት ይዞ መምጣት በቤተሰብ ኃላፊነት ላይ ጣልቃ መግባት ስለሚያስከትል መልካም አይሆንም። እንዲሁም ትርፍ ጊዜአችን--ከእግዚአብሔር ጋር የምናሳልፈውን ጊዜ ሊቀንስብን አይገባም። ሆኖም እንዲህ ዓይቱ ገደብ መንፈሳዊ ህይወታችን በመላው እኛነታችን ሊጫወት በሚገባው ሚና ዙሪያ ጥቅም ላይ መዋል የለበትም። የክርስቲያን ሥራ ከኀብረት ባሻገር በሚያገኘው ዕድገት ከእግዚአብሔር ጋር ይሠራል። ሥራ አምላካዊውን ሕልዎት የምንለማመድበት አንዱ መንገድ ነው። መንፈሳዊ ህይወታችንን በአንድ ጎራ ሰቅዘን እግዚአብሔርን በአንድ ቀን; በአንድ ሠዓት; ወይም ይባስ ብሎ በአንድ  የተወሰነ የአኗኗር ሁኔታ ብቻ መወሰን ጌታ በእነዚህ ሌሎች ክፍሎች የሚኖረውን መገኘት መቃወም ነው።

`እነሆ ሁለት ጥያቄዎች: በመጀመሪያ መንፈሳዊ ህይወትዎን በአንድ የተወሰነ ሁኔታ ብቻ ገድበው እንደሆነ ራስዎን ይጠይቁ። በመቀጠል፤ ይህን አድርገው ከሆነ መንፈሳዊነት በሚያደርጓቸው ነገሮች ሁሉ እንዲነግሥ መፍቀድ እንዴት መማር ይችላሉ?`