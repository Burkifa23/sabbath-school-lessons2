---
title:  ሥልጣንን መናቅ
date:  01/10/2020
---

አንዳንዶች በክፍል “የተማሪ ተፈጥሮ” አላቸው። እጅግ በጣም ጥሩ ውጤት ለማምጣት እንደ ነገሩ ማጥናት ለእነርሱ በቂ ነው። ገጾችንም ሆነ ምዕራፎችን እንደ ዋዛ “ፉት” ይሏቸዋል። ዕውቀታቸው እንደ ሙጫ ነው። ክርስቶስን መሰረት ያደረገው ትምህርታችን ራሳቸውን ለዚህ ለሚመድቡ እኩል ዕድል የሚሰጥ ተሞክሮ እንደሆነ 2ጴጥ 1 እና 2 ያረጋግጥልናል።

በ2ጴጥ. ምዕ 1 የቀረቡት የማበረታቻ ቃላት በ2ጴጥ ምዕ 2 ከቀረበው ጽኑ ማስጠንቀቂያ ጋር ይቃረናል።

`ጥቅሶቹን ያንብቡ: 2ጴጥ. 2:1-17። በዚህ ስፍራ ሐዋርያው የተጠቀማቸው ቃላት ምን ያህል ጉልበት ያላቸው ግሳጼዎች ናቸው? ከዚህ ጽኑ ማስጠንቀቂያና ግሳጼ መሃል እንዴት ያለ ታላቅ የተስፋ ቃል ተሰጥቶናል?`

ጴጥሮስ በቁ. 10 መልእክቱ ሥልጣንን ስለሚንቁ መጻፉን ልብ ይሏል። ለዘመናችን ተጨባጭ ክስተት ለሆነው ለዚህ ጉዳይ እንዴት ያለ ጽኑ ግሳጼ ቀርቦአል! እኛ እንደ ቤተ ክርስቲያን አካልነታችን ለመንፈሳዊ መሪዎቻችን ልዩ ግምትና አክብሮት መስጠት ይጠበቅብናል (ዕብ. 13:7; 17; 24)። ቢያንስ እነርሱ ራሳቸው ለጌታ ታማኝ በሆኑት መጠን እኛም እንድንታዘዛቸውና እንድንገዛላቸው ተጠርተናል።

ጴጥሮስ ካሰፈረው ከዚህ ጥብቅ ግሳጼ ጎን ለጎን ልብ የሚነኩ መጽናኛ ቃላቶችንም ይቸራል (ቁ. 9)። ምንም እንኳ እግዚአብሔር ዐመጻ የመረጡትን ምን ማድረግ እንዳለበት ቢያውቅም “በእውነት እያመለኩት የሚኖሩትን ከፈተና እንዴት እንደሚያድናቸው ያውቃል” ሲል ሐዋርያው ይነግረናል። የክርስቲያናዊው ትምህርታችን አንዱ ክፍል ፈተናን ስለማስወገድ ብቻ ሳይሆን እግዚአብሔር ሊጠብቀን እንዲሁም እርዳታና ጥበቃ ሊያደርግልን የሚችልባቸውን አያሌ መንገዶች የሚያስተምረን ብሎም “የስህተት ትምህርት በስውር” (2ጴጥ. 2:1) ከሚያስገቡ የሚያስጠነቅቀን አይደል?

ምንም እንኳ አዳምና ሔዋን በሥልጣን ላይ ንቀት አሳይተዋል ብሎ አንድ ሰው መናገር ባይችልም--በስተመጨረሻ ያንን ሥልጣን ለመታዘዝ አለመምረጣቸው ግን እሙን ነው። የጥንዶቹን መተላለፍ በጣም የከፋ ያደረገው፤ ስለ እነርሱ መልካም ሲል ብዙ ያደረገው እግዚአብሔር ራሱ የነገራቸውን በግዴለሽነት መመልከታቸው ነበር።

`በሥልጣን ዙሪያ የሚነሱ ጉዳዮች በቤተ ክርስቲያን ወይም በቤተሰብ ብቻ ሳይወሰን በአጠቃላይ በህይወትዎ ብርቱ ስፍራ ይኑረው። ሥልጣንን አስመልክቶ--በአግባቡ ኃላፊነትን መወጣት እና በአግባቡ ራስን መሥዋዕት አድርጎ መስጠት አስፈላጊ የሆነው ለምንድን ነው? መልስዎን በሰንበት ትምህርት ጥናት ይዘው ለመቅረብ ይሞክሩ።`