---
title:  ሥነ ትምህርት በኤደን ገነት
date:  26/09/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 2:7– 23; ዘፍ. 3:1–6; 2ጴጥ. 1:3–11; 2ጴጥ. 2:1–17; ዕብ. 13:7; 17; 24።

> <p>የሣምንቱ ጥናት መሪ ጥቅስ</p>
> “እነሆ እግዚአብሔር  በኀይሉ ከፍ ከፍ ብሎአል፤ እንደ እርሱስ ያለ አስተማሪ ማን ነው?” ኢዮብ 36:22

አብዛኞቹ የመጽሐፍ ቅዱስ ተማሪዎች የመጀመሪያዎቹን የዘፍጥረት መጽሐፍ ሦስት ምዕራፎች እና የታሪኩን ተዋናዮች ያውቋቸዋል--እግዚአብሔር; አዳም; ሔዋን; መላእክት እና እባብ። ስፍራው “ኤደን” በሚል ስያሜ የሚታወቀው ውብ የአትክልት ቦታ ነው። ታሪኩ ተከታታይነት ያላቸውን አመክኖአዊ ክስተቶች እግር በእግር የሚከተል ይመስላል። እግዚአብሔር ይፈጥራል። ለአዳምና ሔዋን ትእዛዝ ይሰጣል። አዳምና ሔዋን ኃጢአት ይሠራሉ። አዳምና ሔዋን ከኤደን ይባረራሉ። የዘፍጥረት መጽሐፍን የመጀመሪያዎቹን ምዕራፎች በተለይ በሥነ ትምህርት መነጽር ስንከታተል--በገጸ ባህሪያቱ; በክስተቱ መነሻ ቦታ ወይም መቼት እና በታሪኩ ዙሪያ ጥልቅ የዕውቀት ዐይን ምልከታና ግንዛቤ የሚሹ ዐውዶች እንዳሉ እናስተውላለን። “በምድር ጅማሮ የተቋቋመው ሥርዓተ ትምህርት ለመጪዎቹ ጊዜያቶች ለሰብዓዊው ፍጡር ምሣሌ እንዲሆን የተሰጠ ነበር። መርኅዎችን ፍንትው አድርጎ የሚያሳየውና አርአያ የሆነው ትምህርት ቤት፤ የመጀመሪያዎቹ ወላጆቻችን መኖሪያ በነበረው በኤደን ተቋቋመ። የኤደን የአትክልት ስፍራ የመማሪያ ክፍል ሲሆን ተፈጥሮ መማሪያ መጽሐፍ; ፈጣሪ ራሱ መምህር--የሰብዓዊው ቤተሰብ የሆኑት ወላጆች ደግሞ ተማሪዎች ነበሩ።”—Ellen G. White, Education, p. 20.

ጌታ የዚህ የመጀመሪያ ትምህርት ቤት መሥራች; ርዕሰ መምህርና መምህር ነበር። ሆኖም እንደምናውቀው፤ ውሎ አድሮ አዳምና ሔዋን ሌላ መምህር በመምረጣቸው የተሳሳተውን ትምህርት ቀሰሙ። ከዚያስ ምን ተከተለ? ለምን? ከዚህ የቀደመ የሥነ-			 ትምህርት መግለጫ ዛሬ ምን ዓይነት እገዛ ሊሰጠን የሚችል ትምህርት መውሰድ እንችላለን?