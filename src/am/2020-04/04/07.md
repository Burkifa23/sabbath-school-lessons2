---
title:  ተጨማሪ ሀሳብ
date:  23/10/2020
---

“የሥነ ትምህርት እውነተኛ ዓላማ የእግዚአብሔርን አምሳል በነፍስ ውስጥ ማስቀመጥ ነው።”—የኃይማኖት አባቶችና ነቢያት: ክፍል 2: ገጽ 259።  ይህን ጽንሰ ሀሳብ በአእምሮአችን እንደ ያዝን--ክርስትና ዓለምን የሚመለከትበት ጽኑ መንገድ ለአድቬንቲስት ሥነ ትምህርት አስፈላጊ የሆነበትን ምክንያት ማየት እንችላለን። ቀደም ብለን እንደ ተመለከትነው ሥነ ትምህርት በራሱ አንዳች በጎ ብለን ልንጠራው የምንችለውን ነገር አጠቃሎ አልያዘም። ሰዎች ከመጽሐፍ ቅዱሳዊው ጽንሰ ሀሳብ በተቃራኒ ያሉ አመለካከቶችን በሚያራምዱ; እጅግ ከፍ ባሉና በመጠቁ የትምህርትና ዕውቀት ዘርፎች ሊያልፉ ይችላሉ። እንደ ሰባተኛ ቀን አድቬንቲስት፤ የሥነ ትምህርት  			  ሥርዓታችን የክርስትና እምነት ዓለምን ከሚያይበት መነጽር አኳያ የተዋቀረ መሆን አለበት የምንለው ከዚህ የተነሳ ነው። ይህ ማለት እንደ ሳይንስ; ታሪክ; ግብረገብ; ባህል እና የመሳሰሉት አጠቃላይ የትምህርት ዘርፎች በተቃራኒ ሳይሆን ከዚህ አኳያ ለተማሪው ይቀርባሉ። ቀደም ብሎ እንደተጠቀሰው--ነገር ግን ለመድገም ያህል: ገለልተኛ አመለካከት የሚባል አቋም የለም። ማንም ቢሆን ህይወትንም ሆነ እውነትን የሚመለከተው ዓለምን አጣርቶ በሚያይበት በገዛ ራሱ መነጽር ነው። እርግጥ ነው-ይህ መነጽር በሥርዓት የተቀረጸ; ምክንያታዊና አሳማኝ ሊሆን ወይም ላይሆን ይችላል። ስለዚህ መጽሐፍ ቅዱስ ዓለምን የሚያይበት መንገድ ለሰባተኛ ቀን አድቬንቲስት ሥርዓተ ትምህርት እጅግ አስፈላጊና መሰረት ነው።

**የመወያያ ጥያቄዎች**

`1.ከታሪክ አኳያ በአጠቃላዩ የትምህርት ሥርዓት ላይ ውድመት የደረሰበት ዘመን ብለው የሚያስቡትና በምሳሌ ሊያቀርቡ የሚችሉት የትኛውን ነው? የት አካባቢ? ምን ዓይነት ትምህርት ለተማሪዎች ቀረበ? ከዚያ ምን እንማራለን? የትምህርት ሥርዓታችንን ከእነዚህ አውዳሚ ተጽእኖዎች እንዴት መከላከልና መጠበቅ እንችላለን?`

`2.በዚህ ሣምንት ክርስትና ዓለምን የሚመለከትባቸውን አንዳንድ ቁልፍ ነጥቦች ማለትም--የእግዚአብሔር ሕልዎት; ሥነ ፍጥረት; መጽሐፍ ቅዱስ; የደኅንነት ዕቅድ እንዲሁም የእግዚአብሔርን ሕግ ለመቃኘት ሞክረናል። ክርስትና ዓለምን የሚመለከትበት መነጽር የተሟላ ቀመር ይኖረው ዘንድ ምን ዓይነት ተጨማሪ ወሳኝ ባህሪያት መካተት ይኖርባቸዋል?`

`3.የዐሥራ ስምንተኛው ክፍለ ዘመን ፈላስፋና ተመራማሪ የነበረ አንድ ግለሰብ እንዲህ ብሎ ነበር: “ህሊና! ህሊና! አንቺ መለኮታዊ ባህሪ; አንቺ የአላዋቂውና የታሰረው አእምሮ ያልተገደብሽ መሪ; አንቺ ብልህ እና ነፃ; ለሰው ልጅ የአምላኩን አምሳል ያጎናጸፍሽ--የመልካም እና የክፉ አስተማማኝ ዳኛ።” ከፈላስፋው ሀሳብ አኳያ ትክክለኛው የቱ ነው? የተሳሳተውስ?`

`4.ይህን የኤለን ኋይት ጽሑፍ እንደ ገና ይመልከቱ: “የሥነ ትምህርት እውነተኛ ዓላማ የእግዚአብሔርን አምሳል በነፍስ ውስጥ ማስቀመጥ ነው” ይህ ምን ማለት ነው? የአድቬንቲስት ሥርዓተ ትምህርት ዓለም ሥነ ትምህርትን ከሚመለከትበት መነጽር ለምን የተለየ ሊሆን እንደሚገባ ይህ እንዴት ያሳየናል?`