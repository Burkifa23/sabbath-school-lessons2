---
title:  መጽሐፍ ቅዱስ ዓለምን የሚያይበት መንገድ
date:  20/10/2020
---

በመግቢያው ላይ እንደ ተጠቀሰው አንዳችንም ብንሆን ዓለምን ገለልተኛ አቋም ይዘን አንመለከታትም። ለምሳሌ በዝግመተ ለውጥ የሚያምን ሰው በሰማዩ ላይ ቀስተ ደመና ወጥቶ ቢመለከት በቀጥታ የሚያያይዘው ከተፈጥሮአዊ ክስተት አኳያ ብቻ ነው። ሰው  			  ሊሰጠው ከወሰነው ትርጉም ውጪ ሌላ ፍቺ የለውም። በተቃራኒው ጉዳዩን መጽሐፍ ቅዱስ ዓለምን ከሚያይበት መንገድ አኳያ የሚመለከት ሰው--የሚያየው በውሃ እና ብርሃን መካከል የተፈጠረውን መስተጋብር ማለትም ተፈጥሮአዊውን ክስተት ብቻ ሳይሆን፤ እግዚአብሔር ምድርን ዳግመኛ በውሃ እንደማያጠፋት የገባውን ኪዳን ጭምር ነው (ዘፍ. 9:13-16)። “ርኅሩኁ አምላክ በኃጢአት ለወደቀው ሰብዓዊ ፍጡር ካለው አዘኔታና ፍቅር የተነሳ ክብሩን ወደጎን ትቶ ከሰው ጋር ቃል ኪዳን ገባ። ለቃል ኪዳኑ ማሰሪያ እንደ ምልክት አድርጎ ውብ የሆነውን ቀስተ ደመና አቆመ! ጌታ እንደተናገረው-ቀስተ ደመናውን በተመለከተ ጊዜ፤ ቃል ኪዳኑን ያስታውሳል። … አንዱ ትውልድ አልፎ ሌላው በተተካ ቁጥር ልጆች ሰማይን ያሰመረውን የውቡን ቀስተ ደመና ምንነት ወላጆቻቸውን ሲጠይቁ፤ ያን የቀደመ የጥፋት ውሃ ታሪክና የእግዚአብሔርን ቃል ኪዳን ይተርኩላቸዋል። ይህም መለኮታዊውን ፍቅር ከአንዱ ትውልድ ወደ ሌላው የሚመሰክርና ሰዎች በእግዚአብሔር ላይ ያላቸውን እምነት የሚያጠነክር ይሆናል።” (የኃይማኖት አባቶች እና ነቢያት ገጸ: 111)

መጽሐፍ ቅዱስ ለሰባተኛ ቀን አድቬንቲስቶች ጽኑ የእምነታቸው መሰረታዊ መልእክት ነው። እጅግ ተስፋ አስቆራጭና ውስብስብ ሊሆን የሚችለውን ዓለም እንዴት ባለ ማጣሪያ መመልከትና መረዳት እንዳለብን ያስተምረናል። መጽሐፍ ቅዱስ ብዙውን ጊዜ ግራ ስለሚያጋባን ራሳችን የምንገኝበትን ተጨባጭ ሁኔታ በተሻለ እንድናስተውል የሚረዳንን ንድፍ ይሰጠናል::

`የምንገኝበትን ተጨባጭ ሁናቴ በተሻለ ማስተዋል እንድንችል የሚረዱን ምን ዓይነት እውነቶች በሚከተሉት ጥቅሶች ውስጥ ይገኛሉ? ኤፌ. 6:12; ማር. 13:7; ሮሜ 5:8; ሮሜ 8:28; መክ. 9:5; ራእ. 20:5-6።`

እንደ ሰባተኛው ቀን የዳግም ምጽአቱ ተጠባባቂነታችን--እግዚአብሔር ለሰው ልጆች የገለጠውን እውነት ይኸውም የመጽሐፍ ቅዱስ ትምህርቶችን አጥብቀን መያዝ አለብን። ምክንያቱም እርሱ ስለ ዓለም የቀረቡትን እነዚህን እጅግ ብዙ ነገሮች ባይገልጥልን ኖሮ በራሳችን ልናውቃቸው ወይም ልንረዳቸው ባልቻልን ነበር። ስለዚህ ሁሉም ክርስቲያናዊ ሥርዓተ ትምህርቶች በእግዚአብሔር ቃል ላይ የተመሰረቱ ሊሆን ይገባል። ይህን የሚቃረን ማንኛውም አስተምህሮ ውድቅ መሆን አለበት።

`ሰዎች ከሚያምኑባቸው ሌሎች እምነቶች ጋር የሚቃረኑ አንዳንድ የመጽሐፍ ቅዱስ ትምህርቶች የትኞቹ ናቸው? የእግዚአብሔርን ቃል በታማኝነት አጥብቆ መያዝ ምን ያህል አስፈላጊ እንደሆነ አስመልክቶ ይህ ልዩነት ምን ሊያስተምረን ይገባል?`