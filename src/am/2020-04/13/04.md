---
title:  በዚያ ጊዜ ግን እናውቃለን
date:  22/12/2020
---

“ሰማይ ትምህርት ቤት--ዩኒቨርስ የጥናት መስክ ሲሆን መምህሩ ደግሞ ወሰን የሌለው አምላክ ነው። የዚህ ትምህርት ቤት ቅርንጫፍ በኤደን ተቋቁሞ ነበር። የደኅንነት እቅድ ግቡን እንደ መታ ሁሉ ሥነ ትምህርትም ዳግም በኤደን ገነት ይቀጥላል።”— Ellen G. White, Education, p. 301.

እንደ ማንኛውም ሰው እርስዎም ብዙ ጥያቄዎች ሊኖሮት ይችላል--ኃጢአት ለምን ኖረ? ሥቃይ; ህመም; ሞት ለምን ተከተሰተ?--የሚል። ስለ ተፈጥሮአዊው ዓለም እና በወስጡ ስለያዘው ምስጢርም እንዲሁ አያሌ ጥያቄዎች አሉን። በሣይንሱ መስክ የታየው አስደናቂ ግስጋሴ ዓለምን ብሎም በአጠቃላይ ዩኒቨርስን በጥልቅ ለመረዳት እንድንችል ቢረዳንም፤ አሁንም ከእኛ አስተሳሰብ በላይ የሆኑ ብዙ; ብዙ ነገሮች አሉ።

በጣም ቀላል ከሆኑት የሕይወት ቅርጾች--ከአናታችን በላይ እስከተሰየመው ሰማይ; ከሰብ-አቶሚክ ቅንጣት በአጽናፈ ሰማያት እስከተዘረጉት ከዋክብት እያማተርን፤ እጅግ ከተወሳሰቡና ከአእምሮአችን በላይ ከሆኑ ጥልቅ እውነታዎች ጋር እየተጋፈጥን ለማጥናት እንጥራለን--በዚህችው በምድር ላይ ባለችን እንደ ጥላ ውልብ ብላ የምታልፍ ዕድሜ!

በሌላ በኩል፤ እንደ ልባችን ጥናት ለማድረግ የሚያስችለን በዓመታት ያልተገደበ ዘላለማዊነት ባለቤት ስንሆን፤ መጠነ ሰፊ ምስጢሮችን ማስተዋላችን ጥርጥር የለውም።

**ይህ አሳዛኝ የኃጢአት ምዕራፍ ተደምድሞ ሥቃይና ሞት ካበቃ በኋላ ስለምንማራቸው ነገሮች ጥቅሶቹ ምን ይነግሩናል?**

`1ቆሮ. 13:12`

`1ቆሮ. 4:5`

አሁን የተሰወሩብንን ነገሮች የምናስተውልበት ክህሎት እንደሚሰጠን የተስፋ ቃል ተሰጥቶናል። ዛሬ በጣም አስቸጋሪ የሚመስሉንን በድግዝግዝ የምናያቸውን ነገሮችን አንዴ አይተን ማስተዋል መቻላችን በእጅጉ አስደናቂ ተስፋ ነው። ለዚህ በጎነቱ እግዚአብሔርን ከማመስገን ሌላ ምን እንላለን?! አሁን ለእኛ ቁልፉ ነገር-እምነታችንን አጥብቀን መያዝ; በእግዚአብሔር የተስፋ ቃል መታመን; ባገኘነው የብርሃን መጠን መመላለስ እና እስከ መጨረሻው በጽናት መዝለቅ ነው: “ኃይልን በሚሰጠኝ በእርሱ ሁሉን ማድረግ እችላለሁ” (ፊልጵ. 4:13)።

`በልብዎ ውስጥ የሚመላለሰው ጥያቄ የትኛው ነው? አሁን ለመረዳት የሚከብዶት ነገሮች ምንድን ናቸው? በሚረዷቸው ነገሮች ላይ በእግዚአብሔር መታመን መማርዎ--አሁን ለማያስተውሏቸው ነገሮች እንዴት ሊረዱዎት ይችላሉ?`