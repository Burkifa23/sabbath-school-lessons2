---
title: ተጨማሪ ሀሳብ
date:  25/12/2020
---

Read Ellen G. White, “The School of the Hereafter,” pp. 301–309 in Education; “The Controversy Ended,” pp. 662–678, in The Great Controversy.

“በዚህ ምድር አብልጦ የሚያስፈራን አንበሳ ከበግ ጋር ይሰማራል። በአዲሲቱ ምድር ያለው ማንኛውም ነገር በሰላምና ስምምነት የተሞላ ይሆናል። የአዲሲቱ ምድር ዛፎች መጉበጥ የማያውቀው፣ ቀጥ ያለ ቅርጽ የተላበሱና ግዙፍ ናቸው።

“በምድራዊ ቤታችን ያለው ውብ ነገር ሁሉ--ታዋቂ አርቲስት በሥዕሉ ሊገልጽ የማይችለውን ወይም ሟች አንደበት የማያብራራውን እንደ መስታወት የጠራ ወንዝ እና አረንጓዴ መስኮች፣ የሚወዛወዙ ዛፎች እና ህያው ምንጮች፣ አንጸባራቂዋን ከተማ እና ነጭ መጎናጸፊያ የለበሱ ዘማሪያን ያሉበትን--ሰማያዊ ቤታችንን ያስታውሰን። ሰማይ ማንኛውም ብሩህ ህሊና ሊገምት ከሚችለው በላይ መሆኑን ሳይዘነጉ፤ የዳኑትን መኖሪያ በምናብዎ ለመሳል ይሞክሩ።”—Ellen G. White, Heaven, pp. 133, 134.

“ክርስቶስ በአባቱ ቤት መኖሪያ ሊያዘጋጅችላቸው እንደሚሄድ ለደቀ መዛሙርቱ አረጋግጦላቸዋል። የክርስቶስን አስተምህሮ ቃል አምነው የተቀበሉ ሰማያዊውን መኖሪያ አስመልክቶ ሙሉ ለሙሉ አላዋቂ አይሆኑም… ጻድቃን የሚያገኙትን ሽልማት ሰብዓዊው ቋንቋ መግለጽ አይቻለውም። በዐይኖቻው ለሚያዩት ብቻ ወለል ብሎ የሚታይና የተገለጠ ይሆናል። የአምላካዊውን ገነት ክብርና ሞገስ የትኛውም ውሱን አእምሮ ሊያስተውል አይችልም።”—Ellen G. White, The Great Controversy, pp. 674, 675.

**የመወያያ ጥያቄዎች**

`1.በእሁድ ጥናታችን በፓስካል እሳቤ መሰረት ዘላለማዊው ነገር ይዞት የሚመጣው ነገር ስለማያሳስባቸው ሰዎች ተወያዩ። ሰዎች እንዲህ ዓይነት መሰረተ ቢስ አመለካከት የሚኖራቸው ለምንድን ነው?`

`2.የዘላለማዊ ህይወት ተስፋ ለእምነታችን እጅግ ወሳኝ በሆነበት ምክንያት ዙሪያ ተወያዩ። ያለ ዘላለማዊ ህይወት ምንም የሌለን ከንቱ የሆንነው ለምንድን ነው?`

`3.በተፈጥሮአዊው ዓለም ውስጥ ስለሚገኙት ሁሉም ዓይነት አስደናቂ ምስጢሮች አሰብ ያድርጉ። በሥነ ሕይወት (ባዮሎጂ)፣ ሥነ ምድር (ጂኦሎጂ)፣ ስነ ፈለክ፣ የቁስ አካልና ኃይል ጥናት (ፊዚክስ)፣ ወይም ፍጥረትን ሁሉ ለመለየት የሚታወቅበት ብልሃት (ኬሚስትሪ)-በሁሉም መስኮች ሰዎች መጀመሪያ ካሰቡት ይልቅ ሁሉም ነገር ይበልጥ ውስብስብ ይሆንባቸዋል። ለምሳሌ ሳይንቲስቶች ስለ “ቀላል የህይወት አፈጣጠር” መናገር ትተዋል። ምክንያቱም ቀላል የተባለውን ነገር ጫፍ ለመያዝ ሲሞከር እጅግ ውስብስ ባህሪ ተገልጦ ይወጣል። እያንዳንዱ አዲስ ስኬት እና ግኝት መልስ ከመሆን ይልቅ አብልጦ ጥያቄዎችን የሚያጭር ብቻ ይመስላል። ከዚህ በኋላ ባለው ትምህርት ቤት ምን ያህል እንደምንማር መገንዘብ እንችል ዘንድ እነዚህ ሁሉ እንዴት ሊረዱን ይችላሉ?`