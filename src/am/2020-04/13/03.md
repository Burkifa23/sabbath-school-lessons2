---
title:  አዲስ ፍጥረት
date:  21/12/2020
---

`“እንባን ሁሉ ከዐይናቸው ያብሳል፤ ከእንግዲህ ወዲህ ሞት ወይም ሐዘን ወይም ልቅሶ ወይም ሥቃይ አይኖርም፤ የቀደመው ሥርዓት ልፎአልና” (ራእ. 21:4)። ሞት; ሐዘን እና ሥቃይ የተወገደበት አዲሱ ተፈጥሮአችን ከዚህ ዓለም ምን ያህል የተለየ ሊሆን እንደሚችል ይህ ምን ይነግረናል?`

አንድ ክርስቲያን በየሱስ ክርስቶስ ስለሚገኘው የወንጌል ተስፋ ቃል ከባልጀራው ጋር እየተነጋገረ ነበረ። ግለሰቡ ግን አሉታዊ ምላሽ ሰጠው። “ዘላለማዊ ህይወት--ነው ያልከው?” አለው እየተንቀጠቀጠ። “እንዴት ያለ ዘግናኝ አስተሳሰብ ነው! የምድሩ 70 እና 80 ዓመት ክፋት ከበቂ በላይ ነው። ይህን ሁኔታ ወደ ዘላለማዊነት ለመለጠጥ ማን ሊፈልግ ይችላል? ወደ ፍጹም ገሐነምነት ይለወጣል” የዘላለም ሕይወት ተስፋ አሁን የሚስተዋለውን ምድራዊ ሕይወት እንዳለ ይዞ እንደሚቀጥል አድርጎ ግለሰቡ ከመሳቱ በቀር በእርግጥም የተናገረው ውሃ የሚቋጥር ነው። ደግሞስ ያን ማን ይፈልጋል? ይልቁንም ከላይ የቀረበው ጥቅስ እንደሚለው-የቀድሞው ሥርዓት አልፎአል፤ ሁሉም ነገር አዲስ ይሆናል!

**የምንጎናጸፈውን አዲስ ማንነት አስመልክቶ የሚከተሉት ጥቅሶች ምን ይነግሩናል?**

`2ጴጥ. 3:10–13`

`ራእ. 21:1–6`

`በዚህ ሁሉ ውስጥ ለእኛ አስፈላጊ የሆነው ጥያቄ: የዚህ አዲስ ፍጥረት ባለቤት ለመሆን ምን ይጠበቅብናል? እዚያ እንዴት እንደርሳለን? የዚያ አካል ለመሆናችን እንዴት እርግጠኞች መሆን እንችላለን? እግዚአብሔር በየሱስ አማካይነት ቃል የገባልን ሕይወት ተካፋዮች እንዳንሆን መሰናክል የሆኑብን ነገሮች ካሉ ምንድን ናቸው?`