---
title:  የሞቱ ሰዎች ዕጣ ፈንታ
date:  20/12/2020
---

ባሊዝ ፓስካል በመባል የሚታወቅ በ1600ዎቹ የነበረ ፈረንሳዊ ጸሐፊ አብልጦ ስለ ሰብዓዊው ፍጡር ይብሰለሰል ነበር። ለእርሱ አንድ ነገር ግልጽ ነበር: ሰው የቱንም ያህል ዕድሜ ቢኖር (በዚያን ዘመን የሰው ዕድሜ ያዛሬውን ያህል አለመሆኑን ልብ ይሏል) እና የቱንም ያህል የተደላደለና መልካም ህይወት ቢኖርም (አሁንም የዚያን ዘመኑ ፈታኝና አስቸጋሪ ህይወት ከአሁኑ ጋር እንደማይነጻጸር ያስቡ) ገና በለጋነቱ ወይም ጥቂት ዘግየት ብሎ ይሞታል።

በተጨማሪ ከሞት በኋላ የሚመጣው ነገር ምንም ይሁን ምን--በምድር በሞት ከተደመደመው አጭር ህይወት ጋር ሊነጻጸር የማይችል የትዬለሌ ዘመን ይሆናል። ስለዚህ ለጸሐፊው ፓስካል--የሞቱትን ሰዎች የሚጠብቃቸውን መገንዘብ፤ ሰው ሊደርስበት የሚገባ እጅግ ምክንያታዊና ተገቢ አስተሳሰብ ነው። ሰዎች ከሞቱ በኋላ ሊነሳ ለሚችለው ጥያቄ ምንም ደንታ ሳይሰጣቸው “ሥራ በማጣታቸው ወይም ክብሬን የሚነካ ስድብ ተሰድቤ ይሆናል” ብለው ሲጨነቁና ሲቆዝሙ መመልከቱ በእጀጉ እንደሚያስደንቀው ይናገራል።

ፓስካል የሚያመለክተው ነጥብ ነበረው። መጽሐፍ ቅዱስ ያን ያህል ጊዜ ወስዶ በየሱስ ያሉ ስላገኙት የደኅንነት ኪዳን እና ወደፊት ስለሚጠብቃቸው የተስፋ ቃል መናገሩ በዚህ የተነሳ ነው።

`በመቀጠል የቀረቡትን ጥቅሶች ያንብቡ። በመልእክቶቹ ምን ዓይነት ተስፋ ተሰጥቶአል? ዮሐ. 6:54; ዮሐ. 3:16; 1ዮሐ. 5:13; 1ጢሞቴ. 1:16; ዮሐ. 4:14; ዮሐ. 6:40; ይሁዳ 1:21; ቲቶ. 3:7።`

ዘላለማዊ ህይወት በመስቀሉ ብርሃን ሲታይ ጥልቅ ትርጉም ይሰጣል። የመስቀሉ ብርሃን አብልጦ ትርጉም የሚሰጠው በዘላለማዊው ህይወት ላይ ነው። “የምንኖረውና የምንንቀሳቀሰው; ያለነውም” (ሐዋ. 17:28) በእርሱ--ዩኒቨርስን እና “ዓለማት በፈጠረ” (ዕብ. 1:2) እንደመሆኑ፤ እግዚአብሔር ሰብዓዊውን ሥጋ ለብሶ በዚያ ሥጋ የሞተው… ለምንድን ነው? መንገድ ላይ ተገጭቶ እንደሚበሰብስ ሙት ለመሆን? አዲስ ኪዳን ብቸኛው የዘላለማዊ ህይወት ካሳ ዋስትና ከሆነው የዘላለማዊ ህይወት ተስፋ ጋር ተሳስሮ የሚመጣው ለዚህ ነው። ክፉውን ለማካካስ ሚሊዮንም ሆነ ቢሊዮን ዓመታት በቂ መልካም ጊዜያቶች ላይዙ ይችላሉ። ሁሉንም ነገሮች ሚዛናዊ ማድረግ የሚችለው ዘላለማዊነት ብቻ ነው። ምክንያቱም ውሱን ያልሆነው ወሱን ከሆነው ስለሚልቅ እና ሁሌም በዘላለማዊነት ውስጥ ስለሚኖር ነው። ፓስካል ትክክል ነበር: ምክንያቱም እዚህ ያለው ጊዜአችን ከሚመጣው ጋር ሲነጻረጸር በጣም የተገደበ ነው። ለሚጠብቀን ዘላለማዊነት አለመዘጋጀት ምንኛ መጃጃል ነው!

`ከሞት በኋላ ለሚሆነው ነገር ፍጹም ደንታ ስለማይሰጠው ሰው ምን ይላሉ? ግለሰቡ የያዘውን ጤናማ ያልሆነ አቋም መመልከት ይችል ዘንድ እንዴት ሊረዱት ይችላሉ?`