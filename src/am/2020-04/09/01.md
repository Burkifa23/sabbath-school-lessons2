---
title: ቤተ ክርስቲያን እና ክርስቲያናዊው ሥርዓተ ትምህርት
date:  21/11/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ሉቃ. 10:30– 37; ማቴ. 5:14–16; ሉቃ. 4:18–23; ኤር. 29:13; ማቴ. 7:7, 1 ተሰ. 2:6–8.

> <p>የሣምንቱ ጥናት መሪ ጥቅስ</p>
> “ከእናንተም ሆነ ከሌሎች ከማንም; ከሰው የሚገኝ ክብር አልፈለግንም:: የክርስቶስ ሐዋርያት እንደ መሆናችን መጠን ሸክም በሆንባችሁ ነበር፤ ነገር ግን እናት ልጅዋን እንደምትንከባከብ እኛም በመካከላችሁ በየዋህነት ተመላለስን:: የእግዚአብሔርን ወንጌል ብቻ ሳይሆን ሕይወታችንን ጭምር ልናካፍላችሁ ደስ እስከሚለን ድረስ ወደድናችሁ፤ ምክንያቱም እናንተ በእኛ ዘንድ ተወዳጆች ነበራችሁ (1ተሰ. 2:6-8)::

ታማኞች በቤተ አምልኮ; በመኖሪያ ቤት እንዲሁም በየአብያተ ክርስቲያናቱ እግዚአብሔርን ለማምለክ በአንድነት ይሰበሰቡ ከነበረበት ከቀደመችው ቤተ ክርስቲያን መቆርቆር ዘመን አንስቶ፤ በቅዱሳት መጻሕፍት ጥናቶቻቸው እና በአምልኮአቸው እግዚአብሔርን ለማወቅና ፈቃዱን በሕይወታቸው ለመረዳት ይናፍቁ የነበሩ ሕዝቦችን መጽሐፍ ቅዱስ ገልጦ ያሳየናል። ሰዎች ስለ እግዚአብሔር ያላቸው ዕውቀት ይበለጽግና እርሱ ለሕይወታቸው ያለውን ፈቃድ ማየት ይችሉ ዘንድ--ቤተ ክርስቲያን ጥልቀትና አግባብነት ያላቸው ውይይቶች ሊካሄድባት የሚገባ ስፍራ መሆኗን መጽሐፍ ቅዱስ በተደጋጋሚ ይገልጽልናል።

አንዳንድ ጊዜ ጥያቄዎችን ለመጠየቅ እንፈራለን። ሆኖም ጥያቄዎች የእግዚአብሔር ሕዝቦች ስለሚያመልኩት አምላክ ግልጽ ግንዛቤ ለማዳበር እንደሚረዳቸው በተደጋጋሚ በመጽሐፍ ቅዱስ ቀርቦ እናገኛለን። በተመሳሳይ--ሰዎች ቃል ኪዳኖቻቸውን ዳግመኛ ለማጤን ዕድል የሚፈጥሩላቸው ታሪኮች በመላው የመጽሐፍ ቅዱስ መልእክቶች ጥቅም ላይ ውለዋል። በተለይ ደግሞ የሱስ ከደቀ መዛሙርቱ እና ከተከታዮቹ ጋር በእንዲህ ያለው ትምህርት ላይ ትኩረት ያደርግ ነበር።

ቤተ ክርስቲያን ለመማሪያ ስፍራነት የምትውል ከሆነ እውነተኛ ውይይት መካሄድ የሚችልበትን ምህዳር መፍጠር ይኖርባታል። “የጥያቄ መጥፎ የለውም” ተብሎ በተደጋጋሚ በትምህርት ቤት እንደተነገረን--እያንዳንዱ ሰው በጸጋ; እግዚአብሔርን በማስተዋል እና እርሱ ለሕይወቱ ባለው ዕቅድ ያድግ ዘንድ፤ ቤተ ክርስቲያን ሰላማዊ ከባቢ ሁኔታ መፍጠር ይኖርባታል።