---
title:  ተጨማሪ ሀሳብ
date:  27/11/2020
---

“ሕዝቡ ስለ ዓለማዊ ትልቅነት የነበራቸውን ተስፋ ክርስቶስ  ቀጨው። ክርስቶስ በተራራው ላይ በሰበከው ስብከት በተሳሳተ ትምህርት ምክንያት የተፈጸመውን ድርጊት ሁሉ ለማፈራረስና አድማጮቹ ስለ እርሱ መንግሥትና ስለ ራሱ ባሕርይ ትክክለኛ ግንዛቤ እንዲኖራቸው ለማድረግ አሰበ። ሆኖም ሕዝቡን ስለ ስህተታቸው በቀጥታ አልዘለፋቸውም። የዓለም ሰቆቃ መንስኤው ኃጢአት መሆኑን ቢያውቅም፤ የሕዝቡን ጉስቁልና አስከፊነት እንደ ሥዕል አድርጎ አላሳያቸውም። እነርሱ ከሚያውቁት እጅግ በጣም ስለ ተሻለ ነገር አስተማራቸው። ስለ እግዚአብሔር መንግሥት የነበራቸውን አስተሳሰብ ሳያንቋሽሽ ስለዚህ መንግሥት ምንነት ራሳቸው አስበው እንዲደርሱበት በመተው ወደዚያ መንግሥት የሚገባበትን ሁኔታ ነገራቸው። የሱስ ያስተማረው እውነት ያን ጊዜ ይከተለው ለነበረው ሕዝብ አስፈላጊ የነበረውን ያህል ዛሬም ለእኛ አስፈላጊ ነው። እኛም እንደ እነርሱ የእግዚአብሔር መንግሥት በምን መርሖች ላይ እንደ ተመሰረተ መማር ያስፈልገናል።” የዘመናት ምኞት: ገጽ 297-298።)

**የመወያያ ጥያቄዎች**

`1.ሮበርት ሉዊስ ስቲቨንሰን የተወለደው በ1850 በስኮትላንድ ኤዲበርግ ነበር። ታዲያ አንድ ምሽት ላይ ሞግዚቱ ልታስተኛው አልጋውን እያሰናዳች እያለ ልቡን የመሰጠውን ትዕይነት በመስኮት ተመለከተ። በዚያን ዘመን የዛሬው ኤሌክትሪክ ገና ባለመፈልሰፉ ምሽት ላይ ለመንገዱ ብርሃን የሚሰጡት በምሰሶዎች ላይ የተተከሉ የናፍጣ ኩራዞች ነበሩ። ለሥራው የተመደበው ባለሙያ እያንዳንዱ ምሰሶ ላይ እየወጣ ኩራዙን መለኮስ ነበረበት። ስቲቨንስ እየተመለከተ ባለው ነገር አብልጦ እየተፍነከነከ ሞግዚቱን ጠርቶ “ጨለማውን በብርሃን ጸዳል የሚለኩሰውን ያንን ሰው ተመልከቺ!” አላት። ለማኅበረሰብዎ ብርሃን እና ፍቅር ያመጡ ዘንድ እግዚአብሔር የሰጦት ሚና ምንድን ነው? በዚህ ጉዳይ እርግጠኛ ካልሆኑ ከቤተ ክርስቲያን አባላት ጋር ቁጭ ብላችሁ ልታከናወኑ በምትችሏቸው ነገሮች ዙሪያ ተወያዩ።`

`2.ቤተ ክርስቲያን ወደ ዓለም ትደርስ ዘንድ ከእግዚአብሔር ጋር ጥምረት መፍጠር ካለባት፤ የየሱስን ቃላት እና አገልግሎት አጥብቀን መያዝ ይኖርብናል። እግዚአብሔር ሥጋ ለብሶ ከእኛ ጋር በምድራችን ሊኖር; ሊታገል; ሊስቅና ሊያለቅስ የመጣበት ዋና ምክንያት--በዙሪያችን ላሉ ጥንቃቄ እንድናደርግ መጠራታችንን ያሳስበናል። ይህን የሚያደርጉት እንዴት ነው? ይህን ሥራ ለማገዝ ይረዳ ዘንድ የጉባዔአችሁን ወጣቶች የተልዕኮው አካል ማድረግ የምትሉት እንዴት ነው?`

`3.እኛ እንደ ሰባተኛ ቀን የዳግም ምጽአቱ ተጠባባቂ ሕዝብ--የተሰጡንን አስደናቂ እውነቶች ለሌሎች በማስተማር ረገድ ስላለብን ኃላፊነት አሰብ ያድርጉ። አጥቢያ ቤተ ክርስቲያን እነዚህን እውነቶች ለሌሎች በማስተማር ቁልፍ ሚና ሊኖራት የሚችለው እንዴት ነው? በተመሳሳይ በዚህ ዙሪያ ጠንከር ያሉ ጥያቄዎችን ከሚጠይቁ ጋር እውነትን ለመወያየት ቤተ ክርስቲያን ደኅንነቱ የተጠበቀ ስፍራ መሆን የምትችለው እንዴት ነው? ጥልቀት ያላቸው ወሳኝ ጥያቄዎች የሚነሱበት ከባቢ ሁኔታን ለመፍጠር ምን ማድረግ ይችላሉ? 4.በሚኖሩበት ማኅበረሰብ ስለሚስተዋሉ ጭፍን ፍረጃዎች ተነጋገሩ። ሰዎች ከእንዲህ ዓይነቱ ሁናቴ ተላቅቀው መጽሐፍ ቅዱሳዊውን አስተምህሮ ይከተሉ ዘንድ ቤተ ክርስቲያንዎ ትምህርት የምትሰጥባቸው መንገዶች ምን ይመስላሉ?`