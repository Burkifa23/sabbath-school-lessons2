---
title: ሕይወታችንን ማጋራት
date:  26/11/2020
---

`ጥቅሶቹን ያንብቡ: 1ተሰ. 2:6-8። በትምህርት ቤት እና በቤተ ክርስቲያን ማንጸባረቅ ስለምንችለውና ስላለብን ነገር ምን እያለ ነው?`

ማኅበረሰባዊው ዘውግ እየደረሰበት ያለውን መፈራረስ እየተጋፈጥን እና ቤተ ክርስቲያን መጽሐፍ ቅዱስን የተረዳችበት መንገድ ይበልጥ ትርጉም የማይሰጥ የሆነበት ዘመን ውስጥ እንገኛለን። “ሁለት ወይም ሦስት ሆነው በስሜ በሚሰበሰቡበት መካከል በዚያ እገኛለሁና” ማቴ. 18:20 በማለት ጥቅሱ በሚሰጠው ማሳሰቢያ መሰረት ቤተ ክርስቲያን እና ማኅበረሰብ ቀዳሚውን ቅርጽ የያዙት በአማኞች መኖሪያ ቤት ውስጥ መሆኑን አዲስ ኪዳን ያሳየናል። ሕብረተሰቡ አነስተኛ ቁጥር በነበራቸው ቡድኖች እየተዳበለ; የሚጸልየው; የሚዘምረው; የጌታ ራት ሥነ ስርዓት የሚያካሂደው; የሚማረው እና የየሱስን ቃል አንዱ ለሌላው የሚያጋራው በዚህ ስፍራ ነበር። እነዚህ አነስተኛ ቁጥር የነበራቸው በኅብረት አምልኮ ያደርጉ የነበሩ ቡድኖች የመጀመሪያዎቹ የቤተ ክርስቲያን ትምህርት ቤቶችም ነበሩ። አዳዲስ አባላት የሱስን መሰረት ካደረገው መጽሐፍ ቅዱስ እና አዲስ ህይወት ጋር ትውውቅ ያደርጉ የነበረው በዚሁ ስፍራ ነበር። ጳውሎስ: “በአእምሮአችሁ መታደስ ተለወጡ እንጂ ይህን ዓለም አትምሰሉ” (ሮሜ 12:2) ሲል የጻፋቸው መልእክቶች ቤተ ክርስቲያን ለሥነ ትምህርት የሥራ ዘርፍ ልዩ ትኩረት መስጠቷን ይጠቁማል።

አነስተኛ ቁጥር ባላቸው ቡድኖች መሃል ወንጌል ምን ያህል ምርጥ በሆነ መንገድ መሥራት እንደሚችል እነዚህ የመጀመሪያ አማኞች ብዙም ሳይቆዩ መረዳት ችለው ነበር። በማኅበረሰቡ መሀል ድምጻችንን ከፍ አድርገን ለመዘመር; በጸሎት ለመትጋት; ለሌሎች ይበልጥ ለመጠንቀቅና ርኅራኄ ለማድረግ በቂ ምክንያት አለን። ሌሎች ስለ እግዚአብሔር መልካምነት ሲናገሩ ስንሰማ; እርሱ ለእኛም ምን ያህል በጎ እንደሆነ እንረዳለን። ሰዎች እያደረጉ ስላለው ፍልሚያ እና ስለሚደርስባቸው የጉዳት መጠን ስንሰማ ደግሞ; እግዚአብሔር በገዛ ሕይወታችን ውስጥ እያደረገ ያለው የፈውስ  			  መጠን ይታወቀናል፤ የጸጋው እና የፈውስ መሣሪያዎቹ ለመሆን የሚያስችለንን መታደስ ውስጣችን ይለማመዳል።

በዛሬው ምንባብ አምላካዊው ወንጌል ሁሉም ነገር ማለትም: የመስቀሉ ኃይል; የጌታ ትንሣኤ; የዳግም ምጽአቱ የተስፋ ቃል መሆኑን ጳውሎስ አጽንኦት ሰጥቶ ሲናገር እንመለከታለን። በምድር ከአጽናፍ እስከ አጽናፍ አንዳችም መልካም የምስራች ባልነበረበት ወቅት ጳውሎስ የየሱስን ታሪክ በብርቱ ታማኝነትና ቁርጠኝነት ያካፍል ዘንድ እነሆ መላውን ህይወቱን ለዚህ ተግዳሮት አዋለ።

የወንጌል መልእክት ምርጥ በሆነ መንገድ የሚስተዋለውም ሆነ ምርጥ ተሞክሮ መሆን የሚችለው መንፈሳዊውን ህይወት ለሌላው በማጋራት እንደሆነ ጳውሎስ ጠቆም ያደርገናል። ሕይወታችን መጽሐፍ ቅዱሳዊውን የጸጋውን መልእክት ማሳየት አለማሳየቱን የሚከታተሉ ሰዎች በቅርባችን መኖራቸውን ፈጽሞ መዘንጋት የለብንም።

`ስለ መንፈሳዊው ህይወትዎ በጥልቀት አሰብ ያድርጉና: በዙሪያዬ ላሉ ወገኖች ምን ዓይነት ምስክር ነኝ? ብለው ራስዎን ይጠይቁ።`