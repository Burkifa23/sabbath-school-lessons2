---
title: ብርሃን ሆነን እንድንኖር መጠራታችን
date:  23/11/2020
---

በማንኛውም በምንመለከተው ነገር ምድራችን በራሷ እየተዟዟረች ብርሃኑን በጨለማ እየለወጠች ያለች ትመስላለች። እኛም ብንሆን በዚህ አስቸጋሪና ፈታኝ ዓለም ተሞክሮአችን አብልጦ ለቤታችን ከቀረበው ጨለማ ጋር እንፋለማለን። ከበሽታ ጋር በምናደርገው ግብግብ; የምንወደውን የቤተሰብ አባል ስንነጠቅ በሚገጥመን ሐዘንና ልብ መሰበር; ቤተሰብ በመለያየትና በፍቺ ሲፈርስ; በማኅበረሰባችንና በባህላችን እየተስተዋሉ ላሉ መጠነ ሰፊ ክፋቶች ትርጉም ለመስጠት ስንዋትት--በእርግጥም ይህ ሕይወት የሚያስከትለውን ሥቃይ እናስተውላለን።

ሆኖም በዚህ የግብረገብ ኪሳራና መንፈሳዊ ጽልመት ገጽታ; በዚህ ውጪያዊና ውስጣዊ ሁካታ መሃል፤ ወደ እያንዳንዳችን የሚፈሱትን የየሱስ ቃላት እንሰማለን። “እናንተ የዓለም ብርሃን ናችሁ፤ በተራራ ላይ ያለች ከተማ ልትደበቅ አትችልም፤ ሰዎችም መብራት አብርተው ከዕንቅብ ሥር አያስቀምጡትም፤ በቤት ውስጥ ላሉት ሁሉ እንዲበራ በመቅረዝ ላይ ያስቀምጡታል እንጂ። እንዲሁም ሰዎች መልካሙን ሥራችሁን አይተው በሰማይ ያለውን አባታችሁን እንዲያከብሩ ብርሃናችሁ በሰዎች ፊት ይብራ” (ማቴ. 5:14-16)።

`እንዴት መኖር እንዳለብንና እንደ ክርስቲያን በሌሎች ላይ በምናደርገው ተጽእኖ ወገኖች እግዚአብሔርን መመልከት እንዲችሉ ማድረግ የምንችለው እንዴት ነው?`

በዚያን ቀን; በሞቃታማው የገሊላ ባሕር ዳርቻ ተቀምጠው የነበሩት የየሱስ አድማጮች እነዚህን ቃላት እንዴት ነበር ያስተዋሏቸው? የእርሱን ቃላት የሰሙ ሁሉ ስለ ብርሃን እና ጨለማ አንድም ሳይቀር ተገንዝበው ነበር። በእርግጠኝነት አያሌ በጨለማ የተዋጡ የሚፈሯቸው ነገሮች ነበሯቸው። የጦር መሣሪያ እስከ አፍንጫቸው በታጠቁ ሮማውያን ቅኝ ግዛት ስር ይተዳደሩ የነበሩ እነዚህ ሕዝቦች ስልክ; ኮምፒውተር እና ኢንተርኔት ባይኖራቸውም በብዙ መንገድ ብቃት ነበራቸው-አልፎ አልፎ የዘግናኝ ድርጊት ሰለባ መሆናቸው እንዳለ ሆኖ። በኮረብታ ላይ ከተሰበሰበው ሕዝብ መሃል ችግር ፈጣሪ ካለ በፍጥነት የሚቀጡ፤ አለፍ ሲልም በሮማውያን መስቀል እርቃን የሚሰቅሉ ሮማውያን በየቦታው ነበሩ። ታዲያ በዚህ ስፍራ ሕዝቡ ብርሃን ሆኖ ይመላለስ ዘንድ የሱስ ጥሪ እያቀረበ ነበር። ምሕረት እንዲያደርጉ; ልባቸው ንጹህ እንዲሆን እና ሰላም የሚያወርዱ እንዲሆኑ። በመሆኑም ክርስቲያናዊው ሥርዓተ ትምህርት ተማሪዎቻችን ለዓለም ብርሃን የሚሆኑበትን; እግዚአብሔር ለሌሎች ያለውን መልካምነት ገልጦ የማሳየቱን ተጨባጭ እውነታ ምርጫቸውና ውሳኔአቸው የሚያደርጉበትን--ሥርዓተ ትምህርቱ ማካተቱ የግድ ይሆናል።

`ስለ እግዚአብሔር ተጨባጭ ማንነትና መልካምነት ለሌሎች ልንጠቅስ የምንችልባቸው መንገዶች የትኞቹ ናቸው?`