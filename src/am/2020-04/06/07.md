---
title:  ተጨማሪ ሀሳብ
date:  06/11/2020
---

Read Ellen G. White, “The Test of Discipleship,” pp. 57–65,  in Steps to Christ. ለታላቁ መምህር እውነተኛ ምላሽ ስንሰጥ “አምላካዊውን አምሳል ለመላበስ; መንፈሱን እስትንፋሳችን ለማድረግ; ፈቃዱን ለማድረግና እርሱን ለማስደሰት እንናፍቃለን።”-(Steps to Christ, p. 58). ከየሱስ ክርስቶስ ጋር ስንሆን ፈቃዱን በማድረጋችን “ደስታ እናገኛለን”--(Steps to Christ, p. 59)። ለበለጠ ግንዛቤ ከመጽሐፍ ቅዱስ ማቴ. ምዕ.  5-7 ይመልከቱ። ይህ ታላቁ መምህር ተማሪዎቹ እንዲያውቁ ከፈለጋቸው የማጠቃለያ ሀሳቦች አንዱ የሆነውና ሊመሰርት የመጣው መንግሥት ዋና መንፈስ የሆነው የተራራው ላይ ስብከቱ ነው።

**የመወያያ ጥያቄዎች**

`1.እግዚአብሔር ለአዳም እና ሔዋን እንዲሁም ለያዕቆብ የነገረውን እነሆ የሱስ ደግሞ ለእኛ ነገረን። ማንነታችንንና ወዴት እያመራን እንደሆነ ከግምት በማስገባት ጥልቅ ከሆነው የልባችን መናፈቅ ጋር ግንኙነት እየፈጠረ ያስደምመናል (ለበርጤሜዎስ እንዳደረገው)። ይህን ብርሃን ተጠቅመን ልጆቻችንንም ሆነ ሌሎችን እንዴት መጽሐፍ ቅዱስ ማስተማር እንዳለብን አሰብ ያድርጉ። መሃከለኛውን መስመር ከያዘው መጽሐፍ ቅዱሳዊ አስተምህሮ እና በአስገዳጁ መካከል ያለው ልዩነት ምንድን ነው? በሰዎች ሕይወት ተጨባጭ ልዩነት ማምጣት የሚችለውስ የትኛው ነው?`

`2.በሕይወት ጉዞዎ አሁን በሚገኙበት ሁኔታ ዙሪያ የሚነሳ ጥያቄ ፍጹም ግላዊ እንደሆነ ተጠብቆ እንዲኖር ይፈልጋሉ ወይስ ለሚያምኗቸው ማጋራት ጠቃሚ እንደሆነ ያምናሉ? ቤተ ክርስቲያን የክርስቶስ አካል ናት (1ቆሮ. 12:27) የሚለው ጽንሰ ሀሳብ ከሌሎች ጋር በሚደረግ መነጋገር እርስዎ አንዳች ነገር እንዲያውቁ ክርስቶስ የሚፈልግባቸው መንገዶች አንዱ መሆን የሚችለው እንዴት ነው?`

`3.በሐሙስ ጥናታችን እንደ ተማርነው በርጤሜዎስ ዐይኖቹ በርተውለት ማየት እንደ ቻለና ከአካላዊ (እና መንፈሳዊ) ዕውርነቱ እንደ ተላቀቀ ወደ የሩሳሌም ይጓዝ የነበረውን የሱስ ተከትሎት ሄደ። በዚህ ጎዳና ስለ ታላቁ መምህር ጥበብ በየቀኑ ይሰማ ነበር። አሁን አምላካዊውን አምሳል ለመላበስ; መንፈሱን እስትንፋሱ ለማድረግና ፈቃዱን ለመፈጸም እንደናፈቀ ለመገመት እንችላለን። በተራራው ስብከት እንደተጠቀሰውና ወደ ክርስቶስ የሚያደርስ መንገድ በሚለው መጽሐፍ እንደተወሳው አንድ ሰው አምላካዊውን ፈቃድ በመፈጸም “ደስታ” የሚያገኘው እንዴት ነው?`

`4.በሐሙስ ጥናት መጨረሻ ክፍል በቀረበው ጥያቄ ዙሪያ ጥቂት ቆይታ ያድርጉ። በመልካምና በክፉ መካከል ያለውን ልዩነት መለየት መማር የምንችለው እንዴት ነው? መልካም የሆነውን እና ክፉ የሆነውን እንዴት ተንትነን ማቅረብ እንችላለን? ምናልባት ይህ ዕውቀት ኖሮን የምናደርገው--ላይ ላዩን ካለው ዕውቀት ይልቅ ይበልጥ አስፈላጊ የሆነው ለምንድን ነው?`