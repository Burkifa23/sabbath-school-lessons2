---
title: ተጨማሪ ትምህርቶች ከታላቁ መምህር
date:  31/10/2020
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 3:1–11; ሮሜ 5:11–19; ዘፍ. 28:10–17; ዮሐ. 1:1–14; ማቴ. 15:21–28; ማር. 10:46–52።

> <p>የሣምንቱ ጥናት መሪ ጥቅስ</p>
> “ኢየሱስም ‘ሂድ እምነትህ አድኖሃል’ አለው፤ ወዲያውም ዐይኑ በራለት፤ በመንገድም ኢየሱስን ተከትሎት ሄደ” (ማር. 10:52)።

ከእኛ መሃል በራሱ ሐፍረት ተሰምቶት የማያውቅ ማን ነው? ትውስ ሲሉን የሚዘገንኑን; ለማሰብ እንኳ የሚያስጨንቁንን ነገሮች ከእኛ መሃል ያላደረገና-ስለ ጉዳዩ ሌሎች ማወቃቸው ሲታሰብ ደግሞ ያልተሸበርን ስንቶቻችን ነን? ከሞላ ጎደል ሁላችንም በዚህ ውስጥ አልፈናል ቢባል ማጋነን አይሆንም።

አዳምና ሔዋን ከተከለከለው ፍሬ ከበሉ በኋላ የነበራቸው ስሜት ምን ይመስል እንደ ነበር በዐይነ ህሊናዎ ለመሳል ይሞክሩ፤ ወይም ያዕቆብ አባቱን አታልሎ ለወንድሙ ይገባ የነበረውን ምርቃት ከወሰደ በኋላ የኤሳውን ቁጣ ፈርቶ የኮበለለበትን ታሪክ ያገናዝቡ። ለመሆኑ ያዕቆብ እንቅልፍ በዐይኑ ዞሮ ይሆን? ያቺ--እጅ ከፍንጅ “ስታመነዝር ተያዘች” (ዮሐ. 8:4) የተባለችውን ሴት ሁኔታም እንዲሁ አሰብ ያድርጉ። ዳዊት በመዝ. 32 ያሰፈረው ግልጥ ኑዛዜ በእንዲህ ያለው አሳዛኝ ሁናቴ ውስጥ ማለፍ ምን ሊመስል እንደሚችል ያሳየናል።

ወንጌል ዩኒቨርስ አቀፍ--የክርስቶስ ሞት ደግሞ ለመላው ሰብዓዊ ዘር የሆነበት አንዱ ምክንያት ይኸው ነው። አንዳችን ከሌላው ጋር ያለን ልዩነት የቱንም ያህል የሰፋ ወይም የጠበበ ሊሆን ቢችል እንኳ በእርግጠኝነት አንድ ነገር ያስተሳስረናል-ኃጢአተኝነታችን! ስለዚህ እውነተኛ ክርስቲያናዊ ሥርዓተ ትምህርት ከንቱና ጸለምተኛ ከሆነው ሁናቴ በተቃራኒ እኛን ወደ ብቸኛው መፍትሔ የሚያመላክት ሊሆን ይገባል።  			  በዚህ ሣምንት--ብቸኛ መፍትሔአችን በሆነው ታላቁ መምህራችን ዙሪያ ምልከታ እናደርጋለን።