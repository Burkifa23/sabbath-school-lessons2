---
title:  ረቢ የሱስ
date:  03/11/2020
---

በአዲስ ኪዳን ከሚጀምሩ ምዕራፎች ሁሉ ከዚህ ጥቅስ በላይ ዝና ያተረፈ የለም: “በመጀመሪያ ቃል ነበረ፤ ቃልም ከእግዚአብሔር ጋር ነበረ፤ ቃልም እግዚአብሔር ነበረ” (ዮሐ. 1:1)። በዚህ ሳያበቃ፤ ዮሐ. ምዕ. 1 ወደ ሌላኛው አይረሴ ጥቅስ ይወስዶታል: “ቃልም ሥጋ ሆነ፤ በመካከላችንም አደረ፤ እኛም ጸጋንና እውነትን ተሞልቶ ከአባቱ ዘንድ የመጣውን የአንድያ ልጅን ክብር አየን” (ዮሐ. 1:14)።

`ጥቅሶቹን ያንብቡ: ዮሐ. 1:1-14)። የሱስ ማን እንደነበርና ምን ያደርግ እንደ ነበረ አስመልክቶ ጥቅሶቹ ምን ይነግሩናል? ከታላቅ መምህርነቱ ምሳሌ አኳያስ?`

አዳምና ሔዋንን በኤደን ገነት; ያዕቆብን ደግሞ ጭልጥ ባለ ምድረ በዳ ላይ ያናገረው ያው አምላክ አሁን ደግሞ ሰብዓዊውን አካል ለብሶ ታየ። እግዚአብሔር እንደሚለው አዲስ ኪዳን የሱስ በአካል የተገለጠበት መንገድ ነበር። በየሱስ አማካይነት ስለ እግዚአብሔር ፈቃድና መንገድ መማር እንችላለን። ምክንያቱም የሱስ እግዚአብሔር ነበር። በኢየሩሳሌም የነበሩ የኃይማኖት መሪዎች ሳይቀሩ ስለ መጥምቁ ዮሐንስ የተለየ ጥርጣሬ እንዳደረባቸውና ይህ አጥብቆ ሊደመጥ የሚገባው ሰባኪ በእርግጥም የተለየ ሊሆን ይችላል ብለው ማሰባቸውን በማውሳት ምዕራፉ ይቀጥላል። ዮሐንስ ግን ከእርሱ ለላቀው መንገድ እየጠረገ ነበር። መጥምቁ ዮሐንስ “የጫማውን ማሰሪያ ለመፍታት እንኳ የማልበቃ” (ዮሐ. 1:27) ብሎ የሚገልጸው አስደናቂና ልዩ የሆነው እርሱ የሚገለትበት ጊዜ ተቃርቦ ነበር።

በቀጣዩ ቀን የሱስን ተመለከተውና “የእግዚአብሔር ልጅ” መሆኑን በይፋ ዐወጀ። ያን ዕለት እንዲሁም በማግስቱ “የእግዚአብሔር በግ” ሲል የሱስን ጠራው። ደግሞም ከመጥምቁ ዮሐንስ ደቀ መዛሙርት መካከል ሁለቱ የሱስን ለመከተል በራሳቸው ወሰኑ። ምን ይፈልጉ እንደሆነ የሱስ ሲጠይቃቸው “ረቢ” (መምህር) ብለው ሲጠሩት እንመለከታለን (ዮሐ. 1:38)።

የሱስ በዚያን ወቅት ረቢ; መምህር የነበረ ሲሆን ነገር ግን እንደ እርሱ ያለ ሰብዓዊ  			  መምህር ታይቶም; ተሰምቶም አይታወቅም። ምክንያቱም እርሱ እግዚአብሔር በመሆኑ ነው። በሌላ አነጋገር እግዚአብሔር ሰው ሆኖ; ሰብዓዊውን ሥጋ ለብሶ ወረደና በዚህ አካሉ እንደ ረቢ; መምህር አገልግሎት ሰጠ። ከዚህ አኳያ ኤለን ኋይት “ዓለም አይቶት የማያውቀው ታላቅ መምህር”—Signs of the Times, June 10, 1886. ብላ ብትጠራው ብዙ አይገርምም። ምክንያቱም እርሱ እግዚአብሔር ነውና!

`የየሱስን ማንነት ከግምት ውስጥ በማስገባት--መንፈሳዊ እውነቶችን ለማስተማር የተሻሉ መንገዶችን ከእርሱ መማር ተገቢ የሆነው ለምንድን ነው? ለማስተማር--የምንናገረው ነገር ብቻ ሳይሆን የምናደርገውም አስፈላጊ መሆኑን አስመልክቶ ከየሱስ ምን መማር እንችላለን?`