---
title:  Att spela Gud
date:  30/01/2021
---

> <p>Nyckeltext</p>
> ”Se, detta är vår Gud, den räddare vi hoppades på. Detta är Herren som vi hoppades på, låt oss jubla av glädje, han kom till vår räddning” (Jes. 25:9).

### Veckans Huvudtexter
Jes. 13; 14; 24–27.

”Efter att en pastor hade hållit en inträngande predikan om högmod väntade en kvinna som lyssnat på honom och berättade att hon plågades och ville bekänna en stor synd. Pastorn frågade vad det var för synd.

Hon svarade: ’Högmodets synd, för jag satt en timme framför spegeln för några dagar sedan och beundrade min skönhet.’

’Jaså’, svarade pastorn. ’Det var inte en högmodets synd utan en fantasins synd’ ” (C. E. MaCartney, sammanställt av Paul Lee Tan, Encyclopedia of 7700 Illustrations: Signs of the Times, s. 1100).

Ända sedan synden uppstod i en mäktig ängels hjärta har högmodet inte respekterat verklighetens gränser (varken hos änglar eller hos människor). Ingenstans verkar detta problem vara värre än hos dem som omhuldar ett andligt högmod, en mycket sorglig egenskap hos varelser som är så fördärvade att deras frälsning bara kan finnas i någon annans gärning för dem.

Den här veckan ska vi bland annat se på högmodets och självupphöjelsens ursprung, de två ursynderna.