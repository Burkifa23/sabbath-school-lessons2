---
title:  Sions slutgiltiga seger 
date:  04/02/2021
---

Efter förutsägelserna mot enskilda nationer i Jes. 13–23 beskriver Jes. 24–27 i världsomfattande skala den slutgiltiga segern över Guds fiender och befrielsen av hans folk.

`Varför liknar Jesajas beskrivning av jordens ödeläggelse (Jes. 24) Johannes beskrivning av händelser i samband med de tusen åren efter Jesus andra ankomst (Upp. 20)?`

I Jes. 13–14 gäller vissa delar av profetian om det bokstavliga Babylon även senare makter, och ”kungen av Babylon” representerar mänskliga härskare bakom vilka Satan själv finns. Budskapet att Babylon har fallit (Jes. 21:9) kan upprepas i en senare tid (Upp. 14:8; 18:2, FB, nuB), och Satan utplånas slutgiltigt efter Kristus andra ankomst (Upp. 20:10). Det bokstavliga Babylons förstörelse var en dom på ”Herrens dag” (Jes. 13:6, 9), men en annan ”Herrens dag kommer, den stora och fruktansvärda” (Joel 2:31; Mal. 4:5; jfr Sef. 1:7).

På ett liknande sätt går profetens syn i Jes. 24 igenom omständigheter som är kända från den tid då ” månen [skall] blygas och solen blekna, ty nu är Herren Sebaot konung på Sions berg och i Jerusalem” (Jes. 24:23). Utan tvekan tänkte Jesaja att synen gällde det Jerusalem han kände till, men Uppenbarelseboken förklarar att den faktiskt går i uppfyllelse i det nya Jerusalem (Upp. 21:2). ”Och staden behövde varken sol eller måne för att få ljus, ty Guds härlighet lyser över den, och Lammet är dess lampa” (Upp. 21:23).

`Ska Gud verkligen förgöra de onda?`

Se på Jes. 28:21 där Guds förstörande gärning är ”underlig”. Den är underlig för honom, eftersom han inte vill det men det blir ändå en gärning, eller handling. Det är sant att synden för med sig självförstörelsens säd (Jak. 1:15). Men eftersom Gud har den yttersta makten över liv och död och bestämmer tid, plats och tillvägagångssätt för den slutgiltiga förstörelsen (Upp. 20) är det meningslöst att hävda att han gör slut på synden på ett passivt sätt genom att helt enkelt låta orsak och verkan få sina naturliga konsekvenser.

`Vad vi ser i Jes. 24–27 ser vi också återspeglat i hela Bibeln: oavsett lidande, smärta och förödelse nu kommer Guds godhet till slut att segra över ondskan. Vad är därför det enda vi kan göra om vi själva vill få del av den slutgiltiga segern? Ords. 3:5–7; Rom. 10:9.`