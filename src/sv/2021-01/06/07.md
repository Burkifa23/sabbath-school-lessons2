---
title:  Studiehjälp
date:  05/02/2021
---

”Frågan uppstår: Hur sker det då? Blir vi frälsta genom att uppfylla vissa kriterier? Vi kommer aldrig till Kristus genom att uppfylla olika kriterier. Så om vi kommer till Kristus, vilka villkor måste då uppfyllas? Villkoret är att vi har en levande tro, och genom den gör vi helt och hållet anspråk på en korsfäst och uppstånden Frälsares blod. När vi gör det utför vi rättfärdighetens gärningar. Men när Gud kallar syndaren i vår värld och inbjuder honom finns där inga villkor. Han dras av Kristus inbjudan, och nu behöver han bara svara på den kallelsen för att komma till Gud. Syndaren kommer, och när han kommer lägger Gud i hans sinne bilden av Kristus som har korsfästs på Golgotas kors. Då finns där en kärlek bortom allt som han kan föreställa sig, och han griper tag i den” (Ellen White: Manuscript Releases, vol. 6, s. 32).

**Samtalsstart**

När förstod du att du var frälst? Vad var det som fick Guds nåd att beröra dig och sjunka in hos dig? Berätta gärna för gruppen.

**Förbön**

Dela med er om områden i era liv där ni önskar kunna förtrösta mer på Guds nåd. Be för varandra.

**Sammanfattning**

Jesaja såg att efter Assyrien skulle Babylon erövra Juda. Han såg också hur övermänskliga härskare i den här världens mörker (Ef. 6:12) verkar genom Guds mänskliga fiender och arrogant spelar Gud. Men trots det skulle Herren definitivt segra och föra in evig frid på vår plågade planet.

**Samtalsfrågor**

`Se på citatet av Ellen White ovan; läs det i samband med onsdagens studium. Vad säger hon oss här? Lägg märke till det hon säger om båda delarna av den kristna vandringen: tro och sedan gärningar. Vilken skillnad gör hon mellan dem?`

`Varför är högmod och arrogans så farliga synder? Varför är de så svåra att bli av med? På vilket sätt kan det vara en effektiv kur mot högmod och arrogans att stanna vid korset och vad det står för (det enda sättet för alla att rädda sig)?`

`Ser Jesaja något hopp för folket eller andra nationer? Se t.ex. Jes. 25:3, 6; 26:9 (jfr Upp.19:9).`