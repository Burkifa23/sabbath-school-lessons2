---
title:  Att tjäna och att rädda
date:  20/02/2021
---

> <p>Nyckeltext</p>
> ”Detta är min tjänare som jag ger kraft, min utvalde som jag har kär. Jag låter min ande komma över honom, han skall föra ut rätten till folken” (Jes. 42:1).

### Veckans Huvudtexter
Jes. 41; 42:1–7; 44:26–45:6; 49:1–12.

”Många anser att det är en stor förmån att få besöka platserna där Jesus vistades när han var på jorden. De vill vandra på vägarna där han gick och betrakta det som han älskade att vara nära när han undervisade. De vill se höjderna och dalarna som han så ofta betraktade. Allt det ser de som en förmån. Men vi behöver inte resa till Nasaret, Kapernaum eller Betania för att vandra där Jesus gick. Vi finner hans fotspår vid sjuksängen, i de fattigas eländiga bostäder, på de överfyllda gatorna i de stora städerna, på alla de platser där det finns människor som behöver hjälp. Vi vandrar i Jesus fotspår när vi gör det som han gjorde på jorden” (Ellen White: Messias, s. 596)

Jesaja talade om en Herrens tjänare med ett liknande nådens uppdrag: ”Det knäckta strået bryter han inte av, den tynande lågan släcker han inte … Du skall öppna de blindas ögon och befria de fångna ur fängelset, ur fängelsehålan dem som sitter i mörkret” (Jes. 42:3, 7).

Låt oss se på denne tjänare. Vem är han, och vad gör han?