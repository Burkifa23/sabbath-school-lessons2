---
title:  Studiehjälp
date:  26/02/2021
---

Läs Ellen Whites beskrivning av Jesus helande- och undervisningsverksamhet: ”I Kapernaum” i Messias, s. 223–232).

”I själavinnande arbete behövs stor taktfullhet och vishet. Frälsaren undertryckte aldrig sanningen utan uttryckte den alltid i kärlek. I sina kontakter med andra utövade han största taktfullhet och var alltid vänlig och omtänksam. Han var aldrig hård, talade aldrig i onödan allvarliga ord, orsakade aldrig onödig smärta för någon känslig människa. Han censurerade inte mänsklig svaghet. Utan fruktan talade han emot hyckleri, otro och ondska, men det fanns tårar i hans röst när han gav sina skarpa tillrättavisningar. Han gjorde aldrig sanningen hård utan visade alltid en djup mildhet mot människorna. Varje människa var dyrbar i hans ögon. Han uppförde sig med gudomlig dignitet men böjde sig alltid ner i mildaste medlidande och hänsyn till varje medlem i Guds familj. I dem alla såg han människor som han fått i uppdrag att frälsa” (Ellen White: Gospel Workers, s. 117).

**Samtalsstart**

Jesaja talar om Jesus som den tjänande Messias. Ge ett exempel på en bibeltext eller en bibelberättelse som utmärker sig särskilt för dig när det gäller att vara en tjänande kristen. Varför?

**Förbön**

Be för en särskild person eller en grupp människor som lever under någon form av förtryck och som behöver få tröst och upprättelse. Det kan vara människor som är förföljda för sin tro, papperslösa flyktingar, personer som lever i en destruktiv relation eller något liknande.

**Sammanfattning**

Befrielse förutsätter en Befriare. Guds tjänarnation befriades av två befriare: Kyros, som släppte fångarna fria från den babyloniska fångenskapen, och en inte namngiven Tjänare, vars identitet som Messias så småningom uppenbaras. Denne Tjänare återupprättar rättvisan och leder dem som överlevt tillbaka till Gud.

**Samtalsfrågor**

`Läs i studiegruppen i citatet från Ellen White ovan vad hon skrev om hur Kristus tjänade andra. Samtala om principerna här, och också om hur er egen församling återspeglar de principerna.`

`Känner du något ”knäckt strå” eller någon ”tynande låga” (Jes. 42:3)? Hur kan du hjälpa denna person utan att ”bryta” eller ”släcka” honom/henne? På vilka sätt kan du leda sådana människor till Herren? Vad kan du rent praktiskt göra för dem så att de får hjälp på sin väg mot helande?`

`Argumentet att Jesajas bok har olika författare härstammar från premissen att man inte kan förutsäga framtiden som Jesaja gjorde. Vad är det grundläggande problemet med detta argument, och varför måste vi som kristna helt förkasta premissen?`