---
title:  Icke namngiven enskild tjänare 
date:  22/02/2021
---

`Vilken roll och karaktär har Herrens icke namngivne tjänare som Gud väljer och som han ger sin Ande? Jes. 42:1–7.`

Välj det bästa svaret eller svaren:

1. Han skaffar nationerna rätt.

2. Han uppnår sina mål stilla och milt men framgångsrikt.

3. Han är en lärare.

4. Han är ett förbund mellan Gud och folket.

5. Han ger ljus/hopp genom att hela de blinda och befria de tillfångatagna.

6. Allt ovanstående.

`Vad finns det för likheter mellan denne tjänares roll och karaktär jämfört med ”en gren … ur Jishajs avhuggna stam” (Jes. 11) som Herrens Ande också vilar över?`

Som i Jes. 42 agerar härskaren som kommer från Davids hus och som nämns i Jes. 11 i harmoni med Gud, skaffar rätt och befrielse för de förtryckta, och ger människor vishet och kunskap om Gud. Vi har funnit att detta ”skott” och denna ”gren” av Jishaj är Messias, det gudomliga barnet i Jes. 9:6, 7, som också kommer med ”fredens välsignelser utan gräns för Davids tron och hans rike”, med ”rätt och rättfärdighet” (Jes. 9:7). Tjänaren i Jes. 42 är alldeles uppenbart Messias.

`Hur identifierar Nya testamentet tjänaren som nämns i Jes. 42:1–7 och som ger rättfärdighet? Matt. 12:15 –21.`

Matt. 12 citerar Jes. 42 och tillämpar avsnittet på den stilla helande verksamheten som utfördes av Jesus, Guds älskade Son, som han har kär (Jes. 42:1; Matt. 3:16, 17; 17:5). Det är han vars verksamhet återupprättar Guds förbundsrelation med hans folk (Jes. 42:6; Dan. 9:27).

Jesus och hans lärjungar gav upprättelse åt folket genom att befria dem från lidande, okunskap om Gud och onda andars fångenskap som Satans förtryck orsakat (Luk. 10:19). Sedan dog Jesus för att bekräfta det ”nya förbundet” (Matt. 26:28) och skaffa rätt för världen genom att kasta ut Satan, främlingen som tillskansat sig positionen som ”denna världens härskare” (Joh. 12:31–33).

`Se på Jes. 42:1–4, beskrivningen av Kristus. Ta tid för att reflektera över hans liv. Vilka specifika egenskaper hos hans verksamhet uppfyllde denna profetia på ett så tydligt sätt? Vad kan vi lära oss om tjänst för andra?`