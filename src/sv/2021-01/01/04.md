---
title:  Behovet av förlåtelse 
date:  29/12/2020
---

`Läs Jes. 1:18. Gå igenom versen ett antal gånger och skriv ner vad du tror Herren säger (läs även verserna runt omkring för att få hela sammanhanget).`

Gud har gett starka bevis för att judeerna, de anklagade, är skyldiga till brott mot avtalet (Jes. 1:2–15). Han har tidigare vädjat till dem om förändring (Jes. 1:16, 17). Denna vädjan antyder att det finns hopp. För varför mana en brottsling som förtjänar avrättning att förändra sitt liv? Hur skulle en dödsdömd fånge kunna ”stöd[ja] den förtryckte. För[a] den faderlöses talan, skaffa änkan rätt”? Men när Gud säger: ”Låt oss gå till rätta med varandra” (Jes. 1:18) kan vi se att han fortfarande försöker resonera med sitt folk, få dem att ångra sig och vända sig från sina onda vägar, oavsett hur fördärvade de blivit.

Herren säger till dem: era scharlakansröda synder kan bli vita som snö. Varför är synderna röda? Därför att rött är ”blodets” (blodskuldens) färg på folkets händer (Jes. 1:15). Däremot är vitt renhetens färg, frånvaron av blodskuld. Här ger Gud dem en chans. Det här är den sortens språkbruk som kung David använde när han ropade till Gud om förlåtelse för sin synd med Batseba och mordet på hennes man (läs Ps. 51:7, 14). I Jes. 1:18 är Guds argument ett erbjudande om förlåtelse för hans folk.

`På vilket sätt fungerar Guds erbjudande om förlåtelse som argument för dem för att de ska vända om? Jämför Jes. 1:18 och 44:22.`

Nu ser vi syftet med Guds skarpa varningsord till sitt folk. Syftet med dem är inte att förkasta hans folk utan för att föra dem tillbaka till honom. Hans erbjudande av förlåtelse är det mäktiga argumentet som stöder hans vädjan till folket att rena sig själva moraliskt (Jes. 1:16, 17). Hans förlåtelse gör det möjligt för dem att förvandlas genom hans kraft. Här ser vi ”det nya förbundets” frön som förutsägs profetiskt i Jer. 31:31–34, där förlåtelse är grunden för det nya hjärtats relation med Gud. Vi börjar ”i det röda” med en skuld som vi aldrig kan återbetala. Från den ödmjuka ställningen där vi erkänner vårt behov av förlåtelse blir vi redo att ta emot allt som Gud har att ge.