---
title:  Studiehjälp
date:  01/01/2021
---

Ellen White skrev i samband med Jes. 1:4: ”Det folk som bekände sig till Gud hade skilt sig från honom och förlorat sin visdom och förvrängt sin förståelse. De kunde inte se längre bort, för de hade glömt att de hade renats från sina gamla synder. De rörde sig rastlöst och osäkert i mörkret och ur sina tankar försökte de utplåna minnen av frihet, trygghet och lycka som de hade i sitt tidigare tillstånd. De kastade sig in i allehanda arroganta, riskfyllda dåraktigheter, gjorde motstånd mot Guds försyn och fördjupade den skuld som redan låg över dem. De lyssnade till Satans utmaningar mot Guds karaktär och representerade Gud som om han saknade nåd och förlåtelse” (The SDA Bible Commentary, vol. 4, s. 1137).

**Samtalsstart**

Vi vet att Gud förlåter oss när vi felar. Men ibland kan vi ändå inte släppa våra misstag. De plågar oss i våra tankar. Varför är det så? Hur kan vi lära oss att helt tro på att Gud förlåter oss?

**Förbön**

Tacka Gud för att han är mer villig att förlåta än vad vi är att be om förlåtelse.

**Sammanfattning**

När Guds folk glömmer honom och tar hans välsignelser för givna påminner han dem om deras ansvar för sitt förbund med honom. Nådefullt pekar han på deras tillstånd, varnar dem för de destruktiva konsekvenserna av att hans beskydd förkastas och manar dem att låta honom hela och rena dem.

**Samtalsfrågor**

`Hur kan du ”rena” dig själv? Vad innebär det? (Se Fil. 2:12, 13.)`

`Hur tillägnade, utökade och tillämpade Jesus kärlekssången om vingården? Matt. 21:33–45; Mark. 12:1–12; Luk. 20:9–19. Vad kan vi som adventister lära oss av den berättelsen?`

`Vad är relationen mellan den förlåtelse Gud ger och den förvandling han genomför i våra liv? Vilket kommer först, förvandlingen och sedan förlåtelsen, eller förlåtelsen och sedan förvandlingen? Varför är det viktigt att veta vilket som kommer först?`

`I citatet ovan säger Ellen White att folket ställde sig mot ”Guds försyn”. Vad betyder det?`