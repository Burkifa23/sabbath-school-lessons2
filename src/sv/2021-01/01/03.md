---
title:  Förfallen ritualism 
date:  28/12/2020
---

`Läs Jes. 1:10. Varför tror du att Jesaja använde bilden av Sodom och Gomorra? Vad var Herrens poäng?`

`Läs Jes. 1:11–15. Vad säger Herren till folket här? Varför förkastade han sitt folks tillbedjan?`

Samma händer som offrade och lyftes upp i bön var blodiga, alltså skyldiga till våld och förtryck av andra (Jes. 1:15; 58:3, 4). Genom att behandla andra som tillhörde förbundsgemenskapen illa visade de förakt för alla israeliters Beskyddare. Synder mot andra människor var synder mot Herren.

Naturligtvis har Gud själv instiftat den rituella gudstjänstordningen (3 Mos. 1–16) och bestämt att Jerusalems tempel var den rätta platsen för den (1 Kung. 8:10, 11). Men ritualerna var avsedda att fungera i sammanhang med Guds förbund med sitt folk. Det var Guds förbund med Israel som gjorde det möjligt för honom att bo bland dem i helgedomen/templet. Därmed var ritualerna och bönerna som utfördes där giltiga endast om de uttryckte trohet till honom och hans förbund. De som offrade utan att ångra sina orättfärdiga handlingar mot andra medlemmar i förbundsgemenskapen utförde rituella lögner. Därför var deras offer inte giltiga – de var synder! Deras rituella handlingar sade att de var lojala, men deras beteende visade att de hade brutit mot förbundet.

`Läs Jes. 1:16, 17. Vad befaller Herren sitt folk att göra? På vilket sätt är dessa verser i detta sammanhang paralleller till vad Jesus sade i Matt. 23:23–28? Vilket budskap finner vi där för oss själva idag med tanke på det sammanhang där de gavs?`