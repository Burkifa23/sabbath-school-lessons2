---
title:  Identitetskris
date:  26/12/2020
---

> <p>Nyckeltext</p>
> ”Låt oss gå till rätta med varandra, säger Herren. När era synder är scharlakansröda, kan de då bli vita som snö? När de är röda som purpur, kan de då bli vita som ull?” (Jes. 1:18).

### Veckans Huvudtexter
Jes. 1:1–9; 1:10–17; 1:18; 1:19–31; 5:1–7.

Borttappad i bortglömdhetens land. Om du besöker Irland och kör på en smal landsväg mellan häckarna kan du finna att vägen är blockerad av en hjord med kor på väg hem efter en knaprig måltid. Även om ingen herde finns där med dem kommer de hem till sin ägares ladugård. De kan vägen och vet vem de tillhör.

Om en liten pojke tappar bort sin mamma på ett varuhus och ropar ”Jag har tappat bort min mamma!” vet han kanske inte var exakt han är eller var hans mamma är, men mitt i folkhavet av mammor som går genom varuhuset vet han att bara en av mammorna är hans.

Sorgligt nog glömde judeerna, till skillnad från de irländska korna (för att inte tala om den lille borttappade pojken), att de tillhörde sin Herre, sin himmelske Herre. Därmed förlorade de sin sanna identitet som förbundsfolk. ”Barn har jag fostrat och vårdat, men nu har de brutit med mig. Oxen känner sin husbonde och åsnan sin herres krubba, men Israel känner inte sin herre, mitt folk har inget förstånd” (Jes. 1:2, 3).

Den här veckan ska vi se på Guds verk för att återupprätta sitt folk åt sig själv.