---
title:  Ledarskapskris
date:  02/01/2021
---

> <p>Nyckeltext</p>
> ”Det år då kung Ussia dog såg jag Herren. Han satt på en hög och upphöjd tron, och hans mantelsläp fyllde templet” (Jes. 6:1).

### Veckans Huvudtexter
Jes. 6:1–4; 6:5–7; 6:8; 6:9–13.

”När en av Konfucius lärjungar frågade honom vad ett bra styre bestod av svarade han: ’Tillräckligt med mat, tillräckligt med vapen, och det vanliga folkets förtroende.’

’Men’, frågade lärjungen, ’om du inte hade tillgång till en av dessa tre, vad skulle du välja bort?’

’Vapen’, sade Konfucius.

Hans lärjunge var envis: ’Och om du tvingades till att klara dig utan en av de återstående, vad skulle du välja bort?’

Konfucius svarade: ’Mat. För sedan gammalt har hungern varit alla människors lott, men ett folk som inte längre litar på sina härskare är verkligen förlorat’ ” (Michael P. Green, red.: 1500 Illustrations for Biblical Preaching, Grand Rapids, Mich.: Baker Books, 1989, s. 215).

Folk vill verkligen ha ett starkt, tillförlitligt ledarskap. När en soldat ville skriva kontrakt för ytterligare en tjänsteperiod frågade rekryteraren i armén honom varför han ville fortsätta. ”Jag har prövat på det civila”, svarade han, ”men där är det ingen som tar ansvar”.

Den här veckan ska vi se på Judas ledarskapskris och dess sorgliga följder.