---
title:  Nationernas längtan
date:  13/03/2021
---

> <p>Nyckeltext</p>
> ”Folken skall vandra mot ditt ljus, kungar mot glansen av din soluppgång” (Jes. 60:3).

### Veckans Huvudtexter
Jes. 59; 59:15–21; 60:1, 2; 61; 61:2.

”Vi behöver hämta lärdom i Kristus skola. Inget annat än hans rättfärdighet kan ge oss någon av välsignelserna från nådens förbund. Vi har länge önskat och försökt få dessa välsignelser men har inte fått dem eftersom vi har hållit fast vid tanken att det är något vi kan göra för att bli värdiga att få dem. Vi har inte sett bort från oss själva och trott att Jesus är en levande Frälsare. Vi får inte tänka att vår egen nåd och våra meriter räddar oss. Kristus nåd är vårt enda hopp om frälsning. Genom sin profet lovar Herren: ’Må den gudlöse överge sin väg, den ondskefulle sina planer. Må han vända om till Herren, så skall han förbarma sig över honom, vända om till vår Gud, som alltid vill förlåta’ (Jes. 55:7). Vi måste tro enbart på löftet och inte acceptera känsla som tro. När vi helt förtröstar på Gud, när vi lutar oss mot Jesus förtjänster som en Frälsare som förlåter synder, får vi all den hjälp vi kan önska” (Ellen White: Faith and Works, s. 36).

Den här veckan kan vi se mer av denna stora sanning som den uppenbaras i profetens Jesajas skrifter.