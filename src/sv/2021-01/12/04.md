---
title:  En universell vädjan 
date:  16/03/2021
---

`Vad handlar Jes. 60:1, 2 om? Vilken princip gäller här och genom hela Bibeln? Vilket hopp ger det?`

I Jes. 60:1, 2 får vi se hur Gud befriar sitt folk efter fångenskapen. Berättelsen uttrycks med bilder av hur Gud skapade ljuset ur mörkret och den pekar framåt mot en slutgiltig uppfyllelse i frälsning genom Kristus.

`Till vems ljus kommer nationerna och kungarna i Jes. 60:3?`

I hebreiskan är personen i texten feminin, singular (se även Jes. 60:1, 2). Det är troligen ”Sion”, personifierad som kvinna, som nämns mot slutet av föregående kapitel (Jes. 59:20). Alltså ska jordens folk, som är täckta av mörker, komma till Sion. De ska dras av Guds härlighets ljus som strålar över henne (Jes. 60:2). ”Sion är kallad till att träda in i ljuset som är hennes och sedan observera och reagera på nationerna när de samlas till samma ljus” (J. Alec Motyer: The Prophecy of Isaiah: An Introduction and Commentary, s. 494). Även om Sion är Jerusalem så är betoningen mer på folket än på stadens fysiska läge.

Resten av Jes. 60 utvecklar temat från verserna 1–3: världens folk dras till Jerusalem, som är välsignat p.g.a. Guds härliga närvaro där.

`På vilket sätt liknar denna profetia Guds förbudslöfte till Abraham? 1 Mos. 12:2, 3. Säger de samma sak?`

Gud hade ett universellt syfte när han utvalde Abraham och hans ättlingar: genom Abraham skulle alla släkten på jorden bli välsignade (1 Mos. 12:3; 18:18; 22:18). Guds förbund med Abraham var ytterst avsett att vara ett förbund med hela mänskligheten genom Abraham. Han och hans ättlingar skulle vara Guds uppenbarelsekanal till världen.

Jesaja försökte leda folket tillbaka till deras forntida, universella öde. Som den sanne Gudens representanter skulle de inte bara ansvara för sig själva utan också för världen. De skulle välkomna främlingar som söker Gud (se även Jes. 56:3–8), för hans ”hus skall kallas ett bönens hus för alla folk” (Jes. 56:7).

`Hur förstår du Adventistsamfundets roll i detta sammanhang? Hur ser du din personliga roll?`