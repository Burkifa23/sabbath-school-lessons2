---
title:  Studiehjälp
date:  19/03/2021
---

Läs Ellen White: Det var mycket gott, s. 338–340, samt s. 209–215 i Messias.

”Jesus stod framför folket som en levande uttolkare av profetiorna om sig själv. När han förklarade orden som han hade läst talade han om att Messias skulle hjälpa de förtryckta, befria fångarna och vara en läkare för de sjuka. Han skulle ge de blinda syn och uppenbara sanningens ljus för världen. Hans kraftfulla uppträdande och den sällsamma makten som hans ord hade grep åhörarna med en kraft som de aldrig tidigare hade upplevt. Det gudomliga inflytandet bröt ner varje barriär. Liksom Mose såg de den Osynlige. Deras sinnen påverkades av den helige Ande, och de svarade ’Amen’ med övertygelse och lovprisade Herren” (Ellen White: Messias, s. 210).

”I den här tiden, alldeles innan Kristus kommer tillbaka på himlens moln, ska det utföras ett verk som liknar det som Johannes döparen utförde. Gud kallar på människor som kommer att förbereda ett folk som består på Herrens stora dag. Budskapet som föregick Kristus offentliga arbete var: Omvänd er, tullindrivare och syndare; omvänd er, fariseer och saddukeer, ’Omvänd er. Himmelriket är nära.’ Som ett folk som tror att Kristus snart ska komma tillbaka har vi ett budskap att bära – ’bered dig att möta din Gud!’ (Amos 4:12)” (Ellen White: Gospel Workers, s. 55).

**Samtalsstart**

När tycker du att någon ska förlåtas utan villkor, och när bör förlåtelsen följas av konsekvenser/straff?

**Förbön**

Tacka Gud för alla gånger han har visat dig nåd och/eller för vad han en dag vill göra för oss. Ge konkreta exempel.

**Sammanfattning**

Gud renar ett orent samhälle genom att ta bort de upproriska och återupprätta dem som vänder sig bort från synder som skilt dem från honom. På grund av de välsignelser Guds närvaro ger, dras människor från andra folk till Gud och hans folk så att även de kan njuta av tiden av Guds nåd som förkunnas och förverkligas av Messias.

**Samtalsfrågor**

`En adventistpastor konstaterade eftertänksamt att hans främsta problem i arbetet är församlingsmedlemmar som inte vill släppa in vem som helst i gemenskapen. Hur tänker vi kring vem som kan accepteras som medlem eller ej? Hur motiverar vi detta?`