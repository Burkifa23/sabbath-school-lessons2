---
title:  Jordens återfödelse
date:  20/03/2021
---

> <p>Nyckeltext</p>
> ”Nu skapar jag en ny himmel och en ny jord. Det som varit skall man inte mer minnas, inte längre tänka på” (Jes. 65:17).

### Veckans Huvudtexter
Jes. 65:17–25; 66:1–19; 66:19–21; 66:21; 66:22–24.

Efter att ha läst en bok i astronomi vägrade en 12 år gammal pojke en dag att gå till skolan. Hans mamma tog honom till husläkaren som frågade: ”Billy, vad är problemet? Varför vill du inte längre gå till skolan?”

”Jo, doktorn”, svarade pojken, ”jag läste i en bok om astronomi att solen en dag kommer att slockna och allt liv på jorden ska försvinna. Jag ser ingen poäng med att göra något om allting ändå ska dö.”

Mamman ropade upprört: ”Det är inte ditt problem!” Det är inte ditt problem!”

Doktorn log och sade: ”Men Billy, du behöver inte bekymra dig, för när det väl händer kommer vi alla att ha dött för länge sedan.”

En del av problemet är just det: sist och slutligen dör vi alla i vilket fall som helst.

Lyckligtvis behöver inte vår existens sluta med döden. Tvärtom har vi erbjudits liv, evigt liv, i en nyskapad värld.