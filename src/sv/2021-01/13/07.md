---
title:  Studiehjälp
date:  26/03/2021
---

Läs om jordens slutgiltiga rening från synden i ”Konfliktens slut” i Ellen Whites bok Från mörker till ljus, s. 570–583.

”Efterhand som åren i evigheten förflyter kommer de att skänka en ständigt rikare och härligare uppenbarelse av Gud och Kristus. Allt eftersom kunskapen växer kommer också kärleken, vördnaden och lyckan att öka. Ju mer människor lär sig om Gud, desto större blir deras beundran för hans karaktär. När Jesus öppnar återlösningens rika skatter för dem och de börjar förstå Guds ofattbara insatser i den stora striden mot Satan, kommer de återlösta att fyllas av en ännu innerligare hängivenhet. Med större jubel slår de på guldharporna, och tiotusen gånger tiotusen och tusen gånger tusen röster förenar sig och växer till en mäktig lovsångskör.

”Och allt skapat i himlen och på jorden och under jorden och på havet och allt som finns i dem hörde jag säga: ’Honom som sitter på tronen, honom och Lammet tillhör lovsången och äran och härligheten och makten i evigheters evigheter’ ” (Upp. 5:13).

Den stora striden är slut. Synd och syndare finns inte längre. Hela världsalltet är rent. Samstämmighet och glädje går som pulsslag genom hela den väldiga skapelsen. Från honom som skapade allt flyter liv, ljus och glädje ut genom världsalltets oändliga rymder. Allting, från den minsta atom till den största värld, organisk eller oorganisk, förkunnar i fullkomlig skönhet och glädje att Gud är kärlek” (Ellen White: Från mörker till ljus, s. 583).

**Samtalsstart**

Vad ser du fram emot när det gäller framtiden? Vad känns skrämmande?

**Förbön**

Tacka Gud för det som har varit till uppmuntran för dig i den här veckans studium.

**Sammanfattning**

Jesaja presenterar en vision med en häpnadsväckande omfattning. Gud inte bara renar och återupprättar sin församling av troende utan utökar dess gränser till att omfatta alla nationer. Till slut leder återskapandet av hans församling till återskapandet av jorden, där hans närvaro kommer att vara hans folks yttersta tröst.

**Samtalsfrågor**

`Varför är löftet om en ny himmel och en ny jord så grundläggande för den kristna tron? Vilken skillnad gör löftet för dig i vardagen?`

`Läs 2 Pet. 3:10–14. Vilka likheter finns det mellan dessa verser och tankarna i Jes. 66?`