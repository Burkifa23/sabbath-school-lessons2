---
title:  Nådefull Skapare 
date:  17/02/2021
---

`Hur utvecklar Jes. 40 teman om Guds nåd och makt?`

I hela detta kapitel är Guds nåd och makt sammanflätade (se nedan) och även sammanblandade, eftersom de båda är nödvändiga för att Gud ska rädda sitt folk. Han vill rädda dem, eftersom han är nådig; han kan rädda dem eftersom han är mäktig.

Nåd (Jes. 40:1–5): tröst, Herrens ankomst som befriare

Makt (Jes. 40:3–8): härlighet, beständighet kontra mänsklig svaghet

Nåd (Jes. 40:9–11): goda nyheter om befrielse, Herde för sitt folk

Makt (Jes. 40:12–26): ojämförbar Skapare

Nåd (Jes. 40:27–31): som Skaparen ger han de svaga kraft

Efter att ha introducerat Guds makt genom att beskriva hans härlighet och beständighet (Jes. 40:3–8) ger Jesaja en mer detaljerad beskrivning av hans makt och överlägsna vishet som får jorden och det jordiska att verka ringa (Jes. 40:12–17). Jesajas stil här bygger på retoriska frågor och livliga analogier som syftar på jorden och dess delar, och den liknar därför Guds svar till Job (Job 38–41).

`Vad är svaret på Jesajas retoriska fråga i 40:18: ”Med vem vill ni jämföra Gud?”?`

För Jesaja, liksom för Job, är det outtalade svaret: ingen. Gud kan inte jämföras med någon. Men i sin fråga tar Jesaja med sig ett svar som många forntida folk antydde genom sina handlingar, nämligen att Gud är lik en avgud (Jes. 40:19, 20).

Jesaja svarar på detta. Redan att använda en avgud som likhet till Gud ser dåraktigt ut, men bara för att försäkra sig om att människorna fattade poängen utvecklar han beskrivningen av Guds unikhet och för in det oemotsägliga argumentet att Gud är den helige Skaparen (Jes. 40:21–26).

`Hur visar vers 27 människors attityd mot Jesajas budskap? Hur kan vi ibland ge uttryck för samma attityd?`

Syftet med Guds budskap är att trösta dem som behöver det! Likt Job har deras lidande gjort dem förvirrade och missmodiga när det gäller Guds karaktär.

`Se på dagens texter. De talar inte bara om Guds nåd och makt utan också om att han är Skaparen. Varför är denna sanning så viktig att förstå? Hur bidrar sabbaten, varje vecka, till denna viktiga poäng?`