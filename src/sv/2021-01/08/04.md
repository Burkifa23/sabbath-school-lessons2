---
title:  Evangelisationens födelse 
date:  16/02/2021
---

`Vilken sorts händelse beskrivs i Jes. 40:9–11?`

Senare i Jesaja visar sig en manlig budbärare som bär goda nyheter för Jerusalem (Jes. 41:27; 52:7). Men budbäraren i Jes. 40:9 som förkunnar ”Er Gud kommer” är feminin i hebreiskan.

I Ps. 68:7 prisar David Gud som ”ger de ensamma ett hem och de fångna frihet och lycka”. Här gäller orden uttåget från Egyptens slaveri, men Jesaja använder samma tanke för att syfta på det kommande ”uttåget”, återkomsten från den babyloniska fångenskapen.

Nya testamentet tillämpar Jes. 40:3–5 på Johannes döparen, som förberedde vägen för Kristus, det eviga Ordet, som blev Herrens närvaro i mänsklig gestalt bland hans folk (Joh. 1:14).

Redan före Johannes hade andra talat om de goda nyheterna om Frälsarens ankomst. Bland de första finner vi Symeon och Hanna, som mötte barnet Jesus när han fördes till templet (Luk. 2:25–38). Likt Jesajas budbärare var det en man och en kvinna. Symeon såg fram emot Messias som Israels tröst (Luk. 2:25, 26).

I ljuset av Jesajas profetia verkar det inte som en tillfällighet att profetissan Hanna var den första som offentligt, vid tempelberget, för Jerusalems invånare, meddelade att Herren hade kommit: ”Just i den stunden kom hon fram, och hon tackade och prisade Gud och talade om barnet för alla som väntade på Jerusalems befrielse” (Luk. 2:38). Detta var den kristna evangelisationens födelse, som vi känner den: förkunnelse av evangelium, de goda nyheterna att Jesus Kristus hade kommit med frälsningen. Senare anförtrodde Kristus åt en annan kvinna, Maria från Magdala, de första nyheterna om hans segerrika uppståndelse (Joh. 20:17, 18). Den bekräftade att hans evangeliska uppdrag på jorden var fullbordad. Människan är som gräset, men Guds Ord som blev människa är evigt (se Jes. 40:6–8)!

`Se på Jes. 40:11. Vilken sorts bild presenteras här? Skriv ner för dig själv hur du personligen har upplevt Herren som herde. Varför är det bra att påminna dig själv om hur Herren har lett dig?`