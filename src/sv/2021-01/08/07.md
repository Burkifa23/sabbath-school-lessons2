---
title:  Studiehjälp
date:  19/02/2021
---

Läs Ellen White: ”Se er Gud!” i Från makt till maktlöshet, s. 212–218.

”På Jesajas tid var mänsklighetens andliga förståelse förmörkad på grund av att man missuppfattat Gud. Under lång tid hade Satan försökt leda människor till att se på sin Skapare som om han var upphovsmannen till synd och lidande och död. De som han hade lyckats bedra på detta sätt tyckte att Gud var hård och krävande. De betraktade honom som någon som höll vakt för att skarpt kunna gå till rätta med syndaren och fördöma honom. De trodde att Gud var ovillig att ta emot honom så länge det fanns någon giltig ursäkt för att inte hjälpa honom.

Ärkebedragaren hade get en oriktig beskrivning av kärlekens lag som styr himlen. Han hade beskrivit den som en inskränkning av människors lycka, ett tungt ok som de skulle vara glada över att slippa. Han förklarade att dess föreskrifter inte gick att lyda, och att bestraffningarna för överträdelse användes godtyckligt” (Ellen White: Från makt till maktlöshet, s. 212).

**Samtalsstart**

I studiet läser vi hur Israels folk inte behövde en avgud som föremål för sin tillbedjan, eftersom Guds närvaro fanns mitt ibland dem. Berätta om hur Guds närvaro är påtaglig för dig! Finns det något konkret som hjälpt dig bli mer medveten om Guds närvaro?

**Förbön**

Gud lovar att trösta sitt folk. Be för något ”lidande” i ditt eller en annan persons liv där Guds nåd och tröst behövs!

**Sammanfattning**

Genom Jesaja tröstade Gud dem som lidit. Deras bekymmers tid var över och Gud skulle återvända till dem. I stället för att vara missmodiga och förvirrade kunde de förtrösta på att Gud skulle använda sin skaparmakt till deras fördel.

**Samtalsfrågor**

`Sammanfatta med egna ord budskapet i Jes. 40:12–31. Skriv ner det på ett modernt språk, med moderna vetenskapliga upptäckter som visar ännu mer grafiskt Guds oerhörda makt. Dela med dig av din sammanfattning i studiegruppen.`

`På vilket sätt talar Jesajas beskrivning av Guds Ords beständighet kontra det mänskliga livets bräcklighet (Jes. 40:6–8) till dig om fruktan för döden? Hur relaterar det till hoppet om uppståndelsen? (Job 19:25–27; Dan. 12:2; 1 Kor. 15:51–57; 1 Thess. 4:13–18)?`

`Hur kan vi, om vi tar till oss Jes. 40:12–31, bli botade från högmod och arrogans?`