---
title:  ”Trösta mitt folk”
date:  13/02/2021
---

> <p>Nyckeltext</p>
> ”Gå upp på ett högt berg med ditt glädjebud, Sion, ropa ut ditt glädjebud med hög röst, Jerusalem. Ropa, var inte rädd, säg till Judas städer: Er Gud kommer!” (Jes. 40:9).

### Veckans Huvudtexter
Jes. 40:1, 2; 40:3–8; 40:9–11; 40:12–31.

Andra världskriget hade slutat 1945 när en japansk soldat vid namn Shoini Yokoi gömde sig i djungeln på ön Guam. Amerikanska flygplan släppte ner flygblad som förkunnade fred, men Yokoi trodde att det var ett trick. Som lojal soldat till kejsaren hade han svurit att aldrig ge upp. Då han inte hade någon kontakt med civilisationen levde han på vad han fann i djungeln, en synnerligen mager, hård tillvaro.

År 1972, 27 år efter andra världskrigets slut, hittade några jägare Yokoi när han fiskade, och först då fick han veta att budskapet om fred varit sant. De övriga i hans folk hade njutit av freden i årtionden, men han hade uthärdat årtionden av ensamhet och stress (Roy Gane: Altar Call, Berrien Springs, Mich.: Diadem, 1999, s. 304, modifierat).

Flera århundraden tidigare hade Gud genom profeten Jesaja meddelat att tiden för hans folks stress och lidande verkligen var över: ”Trösta, trösta mitt folk, säger er Gud. Ge nytt mod åt Jerusalem, kungör att hennes träldom är över, att hennes skuld är sonad, att Herren straffat henne dubbelt för alla hennes synder” (Jes. 40:1, 2).

Låt oss se vad det betyder.