---
title:  Studiehjälp
date:  29/01/2021
---

”En jordisk far älskar sin son. Han ser in i sitt lilla barns ansikte och oroar sig när han tänker på livets faror. Han längtar efter att kunna skydda sin son mot Satans makt och vill bevara honom från frestelse och kamp. Gud överlämnade sin enfödde Son till en ännu bittrare strid och en ännu mer fruktansvärd risk. Han gjorde det för att livets väg skulle öppnas i trygghet för våra barn. ’Detta är kärleken’ (1 Joh. 4:10)” (Ellen White: Messias, s. 40).

”Kristus var den som gick med på att uppfylla villkoren som var nödvändiga för människans frälsning. Ingen ängel, ingen människa var tillräcklig för det stora verk som skulle genomföras. Människosonen ensam måste lyftas upp; för bara en oändlig natur kunde åta sig frälsningens process. Kristus lät sig kopplas till de illojala och syndiga, ta del av människans natur, ge sitt eget blod och göra sig själv till ett syndoffer. I himlens råd mättes människans skuld, vreden mot synden uppskattades, och ändå meddelade Kristus sitt beslut att ta på sig ansvaret för att uppfylla villkoren varigenom hopp skulle kunna ges det fallna människosläktet” (Ellen White: The Signs of the Times, 5 mars 1896).

**Samtalsstart**

Är det lättare att höra den heliga Andens röst som manar till omvändelse när vi hamnar i livets mörka dalar än när livet flyter på och allt är solsken och gröna ängar?

**Förbön**

Be om fred i världens konfliktområden och frid i våra egna liv.

**Sammanfattning**

Jesajas namn betyder ”Jahves frälsning”. På hans tid lovade Gud resten av sitt kvarvarande folk frälsning från förtrycket som skulle komma över dem som resultat av det nationella avfallet. Denna profetia om hopp finner sin yttersta uppfyllelse i Jesus, vars namn betyder ”Herren räddar”.

**Samtalsfrågor**

`Som vi såg i Jes. 11 presenterade Herren Kristus båda ankomster i en bild. Detta kan förklara, åtminstone delvis, varför vissa människor som tillhörde Kristus eget folk inte tog emot honom vid hans första ankomst. De förväntade sig ju att han skulle göra sådant som inte ska ske förrän vid hans andra ankomst. Vad säger detta oss om hur viktigt det är att vi har rätt förståelse av Kristus ankomster? Hur kan felaktiga uppfattningar, t.ex. om hans andra ankomst, göra människor mottagliga för Satans bedrägerier i den sista tiden? (Se Ellen White: Från mörker till ljus, kap. 39).`