---
title:  Ett barn för oss 
date:  25/01/2021
---

Här har vi den tredje speciella födelsen i Jesajas bok. Den kommer efter beskrivningen av Immanuels och Maher shalal hash bas födelse.

`Vad är det som är speciellt kring barnet i dessa verser? Jes. 9:6, 7.`

Lägg märke till att denne befriare har flera namn/epitet som beskriver honom på olika sätt. I det forntida Mellanöstern hade kungar och gudomligheter många namn för att visa sin storhet.

Han är ”underbar” (nuB), precis som en ängel från Herren beskrev sitt eget namn för Simsons far som ”underbart” (Dom. 13:18, nuB; samma hebreiska rot) och sedan steg upp till himlen i lågan från offret på Manoachs altare (Dom. 13:20). Därmed pekade han fram mot Jesus offer av sig själv mer än tusen år senare.

Han sägs vara gudomlig, ”Mäktig Gud” (nuB), och evig Skapare, ”Evig Fader” (nuB). (Se Luk. 3:38: ”… Adam, son till Gud”).

Han är en kung av Davids dynasti; hans rike och fred ska vara för evigt.

`Utifrån dessa attribut, vem endast kan detta barn vara? Se Luk. 2:8–14.`

Det finns de som har försökt identifiera honom med kung Hiskia, men beskrivningen överskrider alla vanliga människor. Den stämmer bara på en: Jesus Kristus, Guds Son och Skaparen (Joh. 1:1–3, 14; Kol. 1:15–17; 2:9; Heb. 1:2), som föddes åt oss för att rädda oss och ge oss frid. Han har fått all makt i himlen och på jorden, och han är alltid med oss (Matt. 28:18–20). Medan han behöll sin gudomlighet blev han också människa för all tid och kan alltid förstå våra svagheter (Heb. 4:15). ”Ty ett barn har fötts, en son är oss given” … för alltid!

”När Kristus kom till vår värld var Satan redo och satte sig emot varje centimeter av framgång på hans stig från krubban till Golgotha. Satan hade anklagat Gud för att kräva självförnekelse av änglarna när han inte själv visste någonting om vad det innebar och när han inte själv gjorde några självuppoffringar för andra. Detta var en anklagelse som Satan riktade mot Gud i himlen. Efter att den onde utvisats från himlen utmanade han ständigt Herren med krav på tjänster som han inte skulle ha utfört. Kristus kom till världen för att bemöta dessa falska anklagelser och för att uppenbara Fadern” (Ellen White: Selected Messages, bok. 1, s. 406, 407).

`Vad säger detta citat oss om Guds karaktär?`

`TISDAGEN DEN 26 JANUARI`