---
title:  Rot och gren i ett 
date:  27/01/2021
---

`Vem är ”grenen” som ”skall växa ur Jishajs avhuggna stam” i Jes. 11:1? Se även Sak. 3:8; 6:12.`

Jes. 11:1 plockar upp bilden av ett avhugget träd från 10:33, 34. ”Jishajs avhuggna stam” representerar tanken att Davids (Jishajs sons) dynasti skulle mista sin makt (Dan. 4:10–17, 20–26). Men en ”gren” skulle växa ur den uppenbarligen dömda ”stammen”, dvs. en härskare från Davids ätt.

`Varför kallas den nya härskaren från Davids släkt för ”Jishajs rot” (Jes. 11:10)? Hur ska det förstås? Upp. 22:16.`

Beskrivningen stämmer bara på Jesus Kristus, som är både ”Davids rot och hans ättling” (Upp. 22:16). Kristus kom från Davids ätt (Luk. 3:23–31), som härstammade från Adam. Adam var i sin tur ”son till Gud” (Luk. 3:38) i bemärkelsen att Kristus hade skapat honom (se Joh. 1:1–3, 14). Alltså är Kristus Davids förfader likaväl som hans ättling!

`På vilka sätt upphäver den nye härskaren från Davids släkt de onda effekterna av synd och avfall? Jes. 11.`

Han tänker och agerar i harmoni med Herren, dömer rätt, straffar de onda och inför fred. När han tar över ska Herren föra tillbaka, återupprätta och ena en trogen rest av Israel och Juda (jfr Jes. 10:20–22). Det ska finnas en stark, enad monarki som på kung Davids tid. Den monarkin slog filisteerna och andra folk. Men den nye Härskaren ska bli större än David i och med att han ska återupprätta fred inom själva skapelsen: rovdjuren ska inte längre jaga, och de ska leva i fred med sitt tidigare byte (Jes. 11:6–9).

`Talar Jes. 11 bara om Kristus första ankomst, bara om hans andra ankomst, eller båda två? Se på profetian och markera vilka ställen som talar om vilken ankomst.`

I Jes. 11 presenteras Jesus båda ankomster som en bild. De binds samman eftersom de är två delar av en helhet, som två sidor av en jämn plan. För att frälsningsplanen ska fullföljas förutsätter den de båda ankomsterna: den första som redan har inträffat, och den andra som vi väntar på som uppfyllelsen av allt vårt hopp som kristna.

`Vad fullföljde Kristus vid sin första ankomst? Varför ger det oss en sådan förvissning om hans andra ankomst? Vad är syftet med den första ankomsten om den inte resulterar i den andra?`