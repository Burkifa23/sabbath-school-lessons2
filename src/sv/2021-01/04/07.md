---
title:  Studiehjälp
date:  22/01/2021
---

Läs i Från mörker till ljus: ”Spiritismen”, s. 474–482.

”På hebréernas tid var det några som, i likhet med spiritisterna i vår tid, påstod att de hade förbindelse med de döda. Men de andar som talar genom ’andebesvärjare’ var besökare från andra världar och förklaras av Bibeln vara ’onda andar’ (jfr. 4 Mos. 25:1–3; Ps. 106:28; Jes. 8:19; 1 Kor. 10:20; Upp. 16:14). Att sätta sig i förbindelse med andevärlden var en styggelse i Herrens ögon och belades med dödsstraff (3 Mos. 19:31; 20:27). Vår tid betraktar uttrycket trolldom med förakt. Påståendet att människor kan få kontakt med onda andar betraktas som lögner från en mörk tidsålder. Men spiritismen har hundratusentals, ja, miljoner anhängare. Den har tagit sig in i vetenskapliga kretsar, trängt in i kyrkosamfunden och fått ett välvilligt mottagande i lagstiftande församlingar, ja, till och med vid furstliga hov. Detta gigantiska bedrägeri är ingenting annat än ett återupplivande i ny förklädnad av den trolldomskonst och de andebesvärjelser som fördömdes och förbjöds i forntiden” (Ellen White: Från mörker till ljus, s. 478).

**Samtalsstart**

Har du gått vilse någon gång? Vet du varför? Hur hittade du rätt igen?

**Förbön**

Be i små grupper om två eller tre personer om Guds beskydd mot det ockulta som vi kan möta i vardagen.

**Sammanfattning**

Genom Jesajas handlingar, familj och ord gav Gud budskapet om varning och hopp: Den enda säkra vägen är att förtrösta på att Gud vet vad han gör. Han har både kärlek och makt att leda, skydda och ta hand om dem som tillåter det. För dem som vänder sig till andra makter finns det bara elände.

**Samtalsfrågor**

`Samtala om temat spiritism som den dyker upp i filmer, böcker, TV och populärkultur. Om inget kan göras för att stoppa detta, hur kan vi göra andra uppmärksamma på farorna för det som många uppfattar som ofarliga företeelser och inget annat? Varför är rätt förståelse av tillståndet i döden så viktigt för att vi ska skyddas från dessa bedrägerier?`

`Läs Jes. 8:20. Återge det versen säger med egna ord. Låt olika personer i studiegruppen läsa sina versioner högt. Vad säger Herren oss här?`

`Fundera över tanken att vi ska älska och frukta Gud på en och samma gång. På vilka sätt härstammar vår kärlek från denna fruktan? Eller härstammar vår fruktan från kärleken? Samtala om detta.`