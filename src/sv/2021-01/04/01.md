---
title:  Den hårda vägen
date:  16/01/2021
---

> <p>Nyckeltext</p>
> ”Jag vill vänta på Herren, som döljer sitt ansikte för Jakobs folk, och sätta mitt hopp till honom” (Jes. 8:17).

### Veckans Huvudtexter
Jes. 7:14–16; 7:17–25; 8:1–10; 8:11–15; 8:16–22.

I en brinnande byggnad i Harlem i New York balanserade en blind flicka i ett fönster på fjärde våningen. Brandmännen hade börjat bli desperata. De kunde inte få in stegbilen bland byggnaderna, och de kunde inte få henne att hoppa ner till ett nät, eftersom hon naturligtvis inte kunde se.

”Till slut kom hennes far och ropade genom en megafon att det fanns ett nät där och att hon måste hoppa på hans befallning. Flickan hoppade och var så totalt avslappnad att hon inte bröt något ben eller sträckte någon muskel i ett fall från fjärde våningen. Eftersom hon helt litade på sin far när hon hörde hans röst gjorde hon det man sade var bäst” (Michael P. Green, red.: 1500 Illustrations for Biblical Preaching, s. 135).

På samma sätt gav Gud kraftfulla bevis för att han ville sina barns bästa, men de förkastade den mjuka vägen som han först presenterade för dem. Därför fick han tala till dem med dunder och flod i stället.

Vad kan vi idag lära oss av deras misstag?