---
title:  Förutsedda konsekvenser 
date:  18/01/2021
---

`Läs verserna ovan. Vad säger Herren ska hända med landet? Varför blev det så?`

”Inbjudan efter inbjudan sändes till det felande Israel för att det skulle återvända till sitt förbund med Herren. Profeternas vädjanden var kärleksfulla, och när de stod inför folket och allvarligt uppmanade dem till ånger och reformation, bar deras ord frukt till Guds ära” (Ellen White: Från makt till maktlöshet, s. 221).

För Achas, mannen med mer fruktan än tro, var de goda nyheterna från Gud att Syrien och Israel skulle utplånas. De dåliga nyheterna var att Assyrien, den allierade och ”vän” som han valt till sin hjälp, skulle visa sig vara en långt farligare fiende än vad Syrien och Israel hade varit. Genom att avvisa Guds fritt erbjudna befrielse var Achas nu garanterat slagen. Om han tänkte att hans värld höll på att rasa samman nu så skulle allting bli ännu värre!

”Det är bättre att ty sig till Herren än att lita på mäktiga män” (Ps. 118:9). Hur kunde Achas lita på att Tiglath-Pileser III skulle vara nöjd med att inta länderna i norr och respektera Juda? Assyriska skrifter, som de assyriska kungarnas annaler, vittnar om att deras längtan efter makt var omöjlig att tillfredsställa.

`Läs 2 Kung. 16:10–18 och 2 Krön. 28:20–25. Vad hände med Achas? Hur är hans ageranden i linje med det vi redan vet om honom? Vilken andlig princip ser vi verksam här?`

2 Krön. 28:20–25 sammanfattar kraftfullt vad det resulterade i att Achas bad Assyrien om hjälp i stället för att lita på Herren.

`Vår naturliga benägenhet är att lita på det vi kan se, känna, smaka och vidröra. Läs 2 Kor. 4:18. Vad säger den versen oss? Hur kan vi tillämpa dess budskap på våra egna liv? Vilken skillnad gör det för oss om vi gör den tillämpningen?`