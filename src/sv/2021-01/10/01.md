---
title:  Att göra det otänkbara
date:  27/02/2021
---

> <p>Nyckeltext</p>
> ”Han blev pinad för våra brott, sargad för våra synder, han tuktades för att vi skulle helas, hans sår gav oss bot” (Jes. 53:5).

### Veckans Huvudtexter
Jes. 50:4–10; 52:13–53:12; 53:3–9; 53:10–12.

Lough Fook, en kinesisk kristen, greps av medlidande med sina landsmän som blivit slavar i sydamerikanska gruvor. Han ville ge dem evangeliets hopp, men hur skulle han kunna komma till dem? Hans lösning blev att sälja sig själv som slav för en femårsperiod. Han transporterades till Demerara, där han arbetade i gruvor och berättade om Jesus för sina arbetskamrater.

Lough Fook dog, men inte förrän 200 människor hade befriats från hopplöshet genom att de tagit emot Jesus som sin Frälsare.

Vilken häpnadsväckande självuppoffring för andras bästa! Vilket exempel!

Genom att göra det otänkbara nådde även Jesus de onådda. Genom att han ödmjukt ”antog en tjänares gestalt” (Fil. 2:7) befriade han dig och mig och hela världen som sjunkit ned i och gått förlorad i syndens avgrund.

Den här veckan ska vi se på denna oerhörda händelse som förutsagts hundratals år i förväg.