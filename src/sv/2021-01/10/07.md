---
title:  Studiehjälp
date:  05/03/2021
---

”Kristus bar våra synder i sin egen kropp på träpålen … Vad måste synden vara, om ingen dödlig människa kan försona den? Vad måste dess förbannelse vara om bara Gud kunde få slut på den? Kristus kors vittnar för varje människa att syndens lön är döden … Ack, måste det finnas någon förhäxande kraft som håller i de moraliska känslorna och förhärdar dem mot Guds Andes intryck?” (Ellen White: Our High Calling, s. 44).

”Guds styrande lag måste förhärligas genom Guds ende Sons död. Kristus bar skulden för världens synder. Vår rätt finns endast i Guds Sons människoblivande och död. Han kunde lida, eftersom han upprätthölls av gudomen. Han kunde härda ut, eftersom han var utan varje fläck av illojalitet eller synd. Kristus segrade för människans skull genom att så bära det rättmätiga straffet. Han säkerställde evigt liv åt människorna, medan han upphöjde lagen och gjorde den hedervärd” (Ellen White: Selected Messages, bok 1, s. 302).

**Samtalsstart**

Läs berättelsen om Lough Fook i inledningen och samtala om vilka känslor den väcker hos er.

**Förbön**

Varför inte be tillsammans om att veckans rubrik ska uppfyllas i och genom era liv.

**Sammanfattning**

Efter att ha berättat om Guds Befriares födelse, identitet och verksamhet visar Jesaja till slut den högsta tragedin som ger oss hopp: för att nå, rädda och hela förlorade människor, oss medräknade, bär Guds Tjänare frivilligt vårt lidande och straff.

**Samtalsfrågor**

`Jes. 53:7–9 stiger ner i avgrunden: Tjänarens död och begravning. Hur många saker finns det i denna text som gick i uppfyllelse i slutet av Jesus liv? Matt. 26:57–27:60; Mark. 14:53–15:46; Luk. 22:54–23:53; Joh. 18:12–19:42.`

`Se på det senare citatet av Ellen White om hur Kristus död förhärligade lagen. Vad menar hon med det? Hur förstår vi hans död som bevis för lagens beständighet?`