---
title:  Ett erbjudande om förvandlande återupprättelse 
date:  04/03/2021
---

`Vad betyder det att Tjänarens liv är ”ett skuldoffer” (Jes. 53:10)?`

Det hebreiska ordet för ”skuldoffer” (3 Mos. 5:14–6:7; 7:1–7) syftade på försoning för avsiktliga missgärningar mot andra människor (3 Mos. 6:2, 3). Sådana synder nämndes av Jesaja (Jes. 1–3; 10:1, 2; 58). Syndaren måste också återlämna till den drabbade vad han tagit, plus ett skadestånd, innan han offrade för att få förlåtelse från Gud (3 Mos. 6:4–7; jfr Matt. 5:23, 24). I fall av oavsiktligt missbruk av någonting som tillhör Gud skulle det rättas till inför honom (3 Mos. 5:16).

Nu kan vi förstå Jes. 40:2, där Gud tröstar sitt tillfångatagna folk genom att tala om för dem att de betalat tillräckligt för sina synder.

Men efter gottgörelsen måste det till ett offer. Vi finner det här i Jes. 53: Guds tjänare, i stället för en bock, leds likt ett lamm till slakt (Jes. 53:7) för folket som gått vilse (Jes. 53:6).

Fastän ”han blev utestängd från de levandes land” (Jes. 53:8; jfr Dan. 9:26) och helt utgiven i det offer som tänder hoppets låga åt oss, kommer Tjänaren fram från döden, från ett land utan återvändo, för att bli upphöjd, se sina ”ättlingar” och få ett långt liv (Jes. 53:10–12).

`Se på följande texter. På vilka sätt återspeglar de var och en samma grundläggande budskap som Jes. 53?`

`Ps. 32:1, 2`

`Rom. 5:8`

`Gal. 2:16`

`Fil. 3:9`

`Heb. 2:9`

`1 Pet. 2:24`

`Om någon bad dig sammanfatta de goda nyheterna från Jes. 52:13–53:12 i ett enda stycke, vad skulle du skriva?`