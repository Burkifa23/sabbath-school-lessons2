---
title:  Assyriernas nederlag
date:  06/02/2021
---

> <p>Nyckeltext</p>
> ”Herre Sebaot, Israels Gud, du som tronar på keruberna, du ensam är Gud och råder över alla riken på jorden. Du har gjort himmel och jord” (Jes. 37:16).

### Veckans Huvudtexter
Jes. 36-39.

”En mager man går barfota med sina två söner. En annan familj har lastat sina tillhörigheter i en oxkärra som dras av en ynklig oxe. En man leder oxen medan två kvinnor sitter i vagnen. De mindre lyckligt lottade har ingen vagn så de bär sina ägodelar på sina axlar.

Soldaterna finns överallt. En murbräcka slår mot stadsporten. Bågskyttar högst uppe på belägringstornet skjuter på dem som försvarar murarna. Det pågår en hektisk strid.

Vi spolar framåt. En kung sitter majestätiskt på sin tron och tar emot byte och fångar. Vissa fångar närmar sig honom med uppräckta händer och ber om nåd. Andra böjer knä eller hukar sig. Beskrivningar av dessa scener med kungen börjar med orden: ’Sanherib, världens kung, kung av Assyrien’ och fortsätter med uttryck som ’satt på nemedu-tronen och bytet från staden Lakish lades framför honom för beskådande’ ” (John Malcolm Russell: The Writing on the Wall, Winona Lake, Indiana: Eisenbrauns, 1999, s. 137, 138).

Denna serie bilder som en gång dekorerade väggarna i Sanheribs ”Palats utan like” finns nu på British Museum, och vilken berättelse de har att berätta om Gud folks svårigheter!