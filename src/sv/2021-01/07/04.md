---
title:  Omskakad men inte övergiven 
date:  09/02/2021
---

`Hur påverkade ravshakehs skickliga retorik Hiskia och hans tjänstemän? 2 Kung. 18:37–19:4; Jes. 36:21–37:4.`

Hiskia var grundlig omskakad, och med förtvivlad klagan vände han sig till Gud och sökte ödmjukt Jesajas förbön, profeten som hans far hade ignorerat.

`Hur uppmuntrade Gud Hiskia? Jes. 37:5–7.`

Budskapet var kort, men det räckte. Gud var på sitt folks sida. Jesaja förutsade att Sanherib skulle höra ett rykte som skulle avleda honom från att anfalla Juda. Detta gick genast i uppfyllelse.

För tillfället var Sanherib frustrerad, men i ett längre perspektiv gav han inte upp. Han sände ett hotfullt budskap till Hiskia: ”Låt inte din Gud, som du sätter din lit till, förleda dig att tro att Jerusalem skall slippa falla i händerna på den assyriske kungen ... De folk som mina fäder förgjorde … blev de räddade av sina gudar?” (Jes. 37:10, 12; se även 2 Krön. 32:17).

Den här gången gick Hiskia direkt till templet och bredde ut brevet inför härskarornas Herre ”som tronar på keruberna” (Jes. 37:14–16).

`På vilket sätt identifierade Hiskias bön det som stod på spel i Jerusalems kris? Jes. 37:15–20.`

Sanherib hade uttryckligen attackerat Hiskias starkaste försvar: hans tro på Gud. I stället för att ge sig vädjade Hiskia till Gud att visa vem han är, ”så att alla riken på jorden får veta att du ensam är Herren” (Jes. 37:20).

`Be medan du läser Hiskias bön (Jes. 37:15–20). Vilka aspekter hos Gud koncentrerar han sig på? Vilken princip kan vi se i denna bön, och hur kan de ge oss uppmuntran och kraft att förbli trogna i våra personliga kriser?`