---
title:  Studiehjälp
date:  12/02/2021
---

”Det var endast genom Guds direkta ingripande som skuggan på soluret kunde förmås att gå tio steg tillbaka. För Hiskia skulle det vara tecknet på att Herren hade hört hans bön. Därför ’ropade profeten Jesaja till HERREN, och han lät skuggan gå tillbaka tio steg som den redan hade gått på Ahas trappa’ (2 Kung. 20:8–11)” (Ellen White: Från makt till maktlöshet: s. 232, 233).

”Besöket av dessa sändebud från en härskare i ett avlägset land gav Hiskia ett tillfälle att prisa den levande Guden. Hur lätt skulle det inte ha varit för honom att berätta för dem om Gud som uppehåller allt skapat, och att det var genom hans nåd som Hiskias eget liv hade sparats när allt annat hopp hade flytt! …

Men stolthet och fåfänga intog Hiskias hjärta. I självupphöjelse visade han sändebudens giriga ögon de skatter som Gud hade berikat sitt folk med. Kungen ’visade sändebuden sin skattkammare, sitt silver och guld, sina kryddor, sin dyrbara olja och hela sitt vaneförråd och allt som fanns i hans förrådshus. Det fanns ingenting i Hiskias hus eller något annat i hans ägo som han inte visade dem’ (Jes. 39:2). Detta gjorde han inte för att ära Gud, utan för att framhäva sig själv inför de främmande furstarna” (Ellen White: Från makt till maktlöshet, s. 234).

**Samtalsstart**

När har hoppet sinat och Gud gripit in och räddat en situation? Berätta om något du har varit med om eller om något som du har hört talas om som har berört dig.

**Förbön**

Herre, hjälp oss att ta vara på de tillfällen som ges oss att ge dig äran för det goda i våra liv.

**Sammanfattning**

Som svar på en trogen kungs bön räddade Gud sitt folk och visade vem han är: Israels allsmäktige Kung som har kontroll över jordens öde. Han inte bara förstör dem som vill förstöra hans folk, utan han ger också tillfällen till andra, hur ”babyloniska” de än är, att bli hans folk.

**Samtalsfrågor**

`På vilket sätt liknar Satan den assyriske ravshakeh? Talar han sanning när han säger att du har syndat (Sak. 3:1)? Hur svarar Gud? Se Sak. 3:2–5. Vad är vårt enda hopp mot dessa anklagelser? Rom. 8:1.`

`Upphör Satan med sina anklagelser när du fått förlåtelse? Se Upp. 12:10. När du fått förlåtelse och Satan fortsätter att säga att du tillhör honom på grund av din synd, hurdan är då hans anklagelse? Se 5 Mos. 19:16–21 (lagen om lögner, falska vittnen).`