---
title:  Studiehjälp
date:  15/01/2021
---

” ’Man ska ge honom namnet Immanuel … Gud med oss’ (Matt. 1:23). Ljuset från ’kunskapen om Guds härlighet’ visar sig i Kristus ansikte (2 Kor. 4:6). Herren, Jesus Kristus, var ett med Fadern från evighet. Han var ’Guds avbild’, avbilden av hans storhet och härlighet, ’utstrålningen av Guds härlighet’ (2 Kor. 4:4; Heb. 1:3). Han kom till den här världen för att uppenbara den härligheten. Han kom till vår jord som är förmörkad av synden för att uppenbara Guds kärleks ljus, han kom för att bli ’Gud med oss’. Därför profeterades det också om honom att ’man ska ge honom namnet Immanuel’ ” (Ellen White: Messias, s. 18).

”Det hade varit bra för kungadömet Juda om Ahas hade tagit emot dessa ord som ett budskap från himlen. Men han valde att stödja sig på en mänsklig arm och sökte hjälp hos hedningarna. I förtvivlan sände han bud till Tiglad-Pileser, Assyriens kung: ’Jag är din tjänare och din son. Dra hit och rädda mig från Arams kung och från Israels kung, för de har överfallit mig’ (2 Kung. 16:7). Hans begäran åtföljdes av en dyrbar gåva från kungens skattkammare och från Herrens hus” (Ellen White: Från makt till maktlöshet, s. 223).

**Samtalsstart**

Berätta för varandra om något tillfälle då ni har upplevt att Gud har varit med er på ett särskilt sätt.

**Förbön**

Be att Gud ska stärka er tro så att ni litar på att han är med er även när det känns och verkar som om han är långt borta.

**Sammanfattning**

Gud ledde den trolöse kung Achas till omständigheter där han måste fatta ett svårt beslut: tro eller inte tro, det är frågan. Även om Herren erbjöd honom vilket tecken som helst som hans fantasi kunde skapa vägrade han att låta Gud visa ett skäl till att han skulle tro. I stället valde han sin ”vän”, kungen av Assyrien.

**Samtalsfrågor**

`När du ska fatta ett beslut, är det då lämpligt att be Gud om ett tecken? Vilka möjliga inneboende faror finns det i att göra det?`

`Det är bra att ha mänsklig hjälp, men hur vet du dess begränsningar?`

`Den ryske författaren Leo Tolstoj skrev till en vän: ”Så snart människan har insett att döden är alltings slut finns det heller ingenting värre än livet.” På vilket sätt besvarar vår kunskap om att ”Gud är med oss” ett sådant konstaterande?`