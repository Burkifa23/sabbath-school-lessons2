---
title:  När din värld rasar samman
date:  09/01/2021
---

> <p>Nyckeltext</p>
> ”Om inte er tro består, skall inte ni bestå” (Jes. 7:9).

### Veckans Huvudtexter
Jes. 7:1–9; 7:10–13; 7:14.

En sabbat efter gudstjänsten körde Connie och Roy in på sin infart hemma. En höna flög ängsligt tvärs över gården framför dem. Någonting var fel. Hönorna skulle vara trygga i sitt hönshus men hade kommit ut. En snabb undersökning visade en tragedi. Beethoven, grannens lilla hund, hade också rymt från sin gård och var nere vid dammen med Daisy i sin mun. Daisy var en vacker ruvhöna med fluffiga vita fjädrar där bak. Connie räddade Daisy, men det var för sent. Hennes dyrbara husdjur, nu med bruten nacke, dog i hennes händer. Hon satt i trädgården, höll den döda fågeln och grät.

Ett annat husdjur var djupt upprört. En stor, vit tupp som hette Waddlesworth såg Connie hålla Daisy och antog att hon dödat henne. Så fort Waddlesworth såg Connie under de kommande veckorna attackerade han henne våldsamt och ansatte henne hårt med sin starka näbb. Ibland är det svårt att hålla reda på vilka som är våra vänner resp. fiender.

Den här veckan ska vi se på en kung i Juda som också hade detta problem, och vi ska försöka förstå varför han gjorde de felaktiga val han gjorde.