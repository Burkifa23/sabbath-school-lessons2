---
title:  Köpa någonting gratis? 
date:  07/03/2021
---

`Läs Jes. 55:1: ”Hör, alla ni som törstar, kom till vattnet! Och ni som inte har pengar, kom och köp säd och ät!” (FB).`

Föreställ dig att du tog med dig mat och ställde dig på en gata i en stor stad och meddelade alla de hungrande och hemlösa: ”Kom, alla ni som inte har pengar, kom, köp och ät!” Hur kan de köpa om de inte har pengar?

Men om du lägger till de ord som Jesaja gjorde: ”även om ni inte har pengar” (Jes. 55:1) blir poängen klarare. Jesaja vädjar till människor att ta emot förlåtelsen (Jes. 55:7) fritt och gratis. Men uttrycket betonar att det som Gud erbjuder sig att tillfredsställa deras behov och önskningar med är värdefullt. Det som behövs för att de ska ta emot det är en sorts transaktion (överföring av något värdefullt). Gud erbjuder dem, fritt, förlåtelse inom ramen för ett återupprättat förbund med sitt folk, men inte därför att den var gratis för honom: han köpte den till ett fruktansvärt pris, sin egen Tjänares blod. Även om den var fri kom den att kosta honom själv mycket.

`Vad var priset för vår frälsning? Se 1 Pet. 1:18, 19.`

`Hur liknar Jesajas sätt att tala om frälsning Nya testamentets? Ef. 2:8, 9.`

Jesaja innesluter Gamla testamentets evangelium, som är detsamma som Nya testamentets. Det fanns ingen ”gammaltestamentlig” frälsning genom gärningar som skulle ersättas av en ”nytestamentlig” frälsning genom nåd. Ända sedan Gud gav Adam och Eva löftet om en Befriare (1 Mos. 3:15) har det bara funnits en väg till frälsning: av nåd, genom tro (Ef. 2:8). ”Guds gåva är evigt liv i Kristus Jesus, vår herre” (Rom. 6:23). Från antikens Gilgamesh som gjorde heroiska insatser i sökandet efter evigt liv till moderna skådespelare som tror på reinkarnation har människor prövat på olika vägar till räddning, som dock alla varit fruktlösa. Det är därför de behöver få veta om Jesus och vad han har gjort för dem på korset.

`Frälsningen är fri i och med att det inte finns någonting vi kan göra för att förtjäna den. Våra gärningar kan aldrig bli goda nog för att rädda oss. Men samtidigt kan den kosta oss allt. Vad menas med det? Se t.ex. Matt. 10:39; Luk. 9:23; 14:26; Fil. 3:8.`