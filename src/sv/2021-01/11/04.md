---
title:  Fastevänner 
date:  09/03/2021
---

`Vad syftar ”fastan” på i Jes. 58:3?`

Detta måste vara fastan på den stora försoningsdagen, den enda fasta Gud befallt (3 Mos. 16:29, 31; 23:27–32). Det bekräftas i Jes. 58:3 av parallelluttrycket ”vi späker oss”, som följer ordvalet i 3 Mos. Att späka sig själv syftade på olika former av självförnekelse, fastan medräknad (jfr Ps. 35:13; Dan. 10:2, 3, 12).

Försoningsdagen ger en förklaring till Guds befallning: ”låt din röst ljuda som en hornstöt” (Jes. 58:1). Denna sorts bockhorn, som kallades shofar, skulle blåsas som en påminnelse tio dagar före försoningsdagen (3 Mos. 23:24). Vidare skulle den vart femtionde år, på försoningsdagen, meddela början av friåret (3 Mos. 25:9, 10; jfr Jes. 27:13).

`Läs Jes. 58:3–7. Vad anklagar Herren dem för? Vad var det för fel med deras ”fasta”?`

Det verkar som om folket förväntade sig att Herren skulle gratulera dem för deras ”fromhet”. Naturligtvis hade de fått det hela bakvänt. Självförnekelsen på försoningsdagen skulle uttrycka deras tacksamhet och lojalitet mot honom på den dag då översteprästen gick inför Gud för att rena helgedomen och därmed dem från synder som de redan fått förlåtelse för (3 Mos. 16; jfr kap. 4). Deras handlingar borde ha gjorts i tacksamhet till den Gud som räddat dem på domens dag, inte för att få Guds bekräftelse på deras ”fromhet” och ”hängivenhet”. Det var ju folkets synder som hade orenat Guds helgedom. Den måste renas med det blod som göts för vad de hade gjort.

`En viktig lärdom i dessa texter pekar på skillnaden mellan att bara vara religiös och att verkligen vara en Kristus efterföljare. Hur ser vi skillnaden där? På vilket sätt möter vi samma fara som dessa som presenteras där, en tro på att våra religiösa riter på något sätt visar att vi verkligen följer Herren och gör det han ber oss att göra?`