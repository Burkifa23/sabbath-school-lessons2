---
title:  Kämpande kärlek
date:  06/03/2021
---

> <p>Nyckeltext</p>
> ”Om du räcker ditt bröd åt den hungrige och mättar den som lider nöd, då skall ljus bryta fram för dig i mörkret, din natt bli strålande dag” (Jes. 58:10).

### Veckans Huvudtexter
Jes. 55:1–7; 55:6–13; 58:1–12; 58:13, 14.

En judisk kantor (gudstjänstledare) och hans fru som bodde i staden Lincoln i Nebraska började få hotfulla och oanständiga telefonsamtal. De upptäckte att de kom från en ledare för en hatisk amerikansk grupp, Ku Klux Klan. Eftersom de visste vem han var kunde de ha polisanmält honom. Men de bestämde sig för någonting mer radikalt. När de fick veta att han var handikappad dök de upp vid hans dörr med en kycklingmiddag! Han blev helt förstummad. Hans hat smälte inför deras kärlek. Paret fortsatte att besöka honom, och en vänskap växte fram. Han funderade t.o.m. på att bli jude.

”Nej, detta är den fasta jag vill se: att du lossar orättfärdiga bojor, sliter sönder okets rep, befriar de förtryckta, krossar alla ok. Dela ditt bröd med den hungrige …” (Jes. 58:6, 7). Ironiskt nog fastade paret i Lincoln genom att dela med sig av sin fest till en hungrig förtryckare och därigenom göra honom fri från hans egna orättfärdiga fördomars band!

Låt oss lära oss mer om denna viktiga andliga princip som den beskrivs av profeten Jesaja.