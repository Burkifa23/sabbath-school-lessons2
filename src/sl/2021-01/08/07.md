---
title:  "Za globlje proučevanje"
date:   19/02/2021
---

V knjigi Preroki in kralji preberi poglavje »Glejte, vaš Bog«.

»V Izaijevih dneh je bilo duhovno spoznanje človeštva potemnjeno zaradi napačnih predstav o Bogu. Satan si je dolgo prizadeval, da bi ljudje imeli svojega Stvarnika za začetnika greha, trpljenja in smrti. Kogar je tako zavedel, si je predstavljal, da je Bog trdosrčen in strog. Imeli so ga za koga, ki komaj čaka, da lahko obtoži in kaznuje ter ne želi sprejeti grešnika tako dolgo, dokler ima upravičen razlog, da mu sme odkloniti pomoč. Vrhovni zapeljivec je zakon ljubezni, po katerem se ravnajo nebesa, predstavil, kakor da omejuje človekovo srečo, kakor težak jarem, in da bodo srečni, če se ga rešijo. Trdil je, da teh predpisov ni mogoče ubogati in da so bile kazni za prestopek samovoljno določene.« /Ellen G. White: Preroki in kralji, str. 192/

**Vprašanja za pogovor**

`1.	S svojimi besedami povzemi sporočilo v Iz 40,12–31. Uporabi sodobne podobe, na primer sodobne znanstvene raziskave, ki še nazorneje kažejo na čudovito Božjo moč. V razredu povej svojo različico besedila.`

`2.	Kako Izaijev opis neminljivosti Božje besede v nasprotju s krhko minljivostjo človeškega življenja (Iz 40,6–8) nagovarja tvoj strah pred smrtjo? Kako naslavlja tvoje upanje na vstajenje? (Job 19,25–27; Dan 12,2; 1 Kor 15,51–57; 1 Tes 4,13–18)`

`3.	Kako se lahko znebimo napuha in prevzetnosti? Iz 40,12–31`

**Povzetek**

`Bog je po Izaiju prinesel tolažbo trpečim. Obdobje stiske se je končalo in Bog se vrača k svojemu ljudstvu. Namesto da je malodušno in zmedeno, lahko zaupa Bogu, da bo svojo ustvarjalno moč uporabil v njegovo korist.`