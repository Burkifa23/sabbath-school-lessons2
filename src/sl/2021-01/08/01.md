---
title:  "»Tolažite moje ljudstvo«"
date:   13/02/2021
---

### Preberi pred proučevanjem
Iz 40

> <p>Ključno besedilo:</p>
> »Idi na visoko goro, o Sion, ki oznanjaš veselo vest, močno povzdigni svoj glas, Jeruzalem, ki oznanjaš veselo vest, povzdigni ga, ne boj se, reci Judovim mestom: ›Glejte, vaš Bog!‹« Iz 40,9

Druga svetovna vojna se je končala leta 1945, toda japonski vojak Shoichi Yokoi se je še vedno skrival v džungli na otoku Guam. Ameriška letala so na zemljo spustila letake, na katerih je pisalo, da je vojne konec, toda Yokoi je menil, da gre za prevaro. Bil je zvest domoljubni vojak v službi svojega cesarja; zaprisegel se je, da se nikdar ne bo predal. Ker z zunanjim svetom ni imel stika, si je prizadeval preživeti s tem, kar je našel v džungli. Živel je težko in s pomanjkanjem zaznamovano življenje.

Leta 1972 – 27 let po koncu druge svetovne vojne – so lovci naleteli na Yokoija, ki je ribaril v bližini. Šele takrat je izvedel, da je bilo sporočilo o miru resnično. Medtem ko so drugi ljudje skoraj tri desetletja uživali mir, je Yokoi leta preživljal v pomanjkanju in naporu. /Roy Gane, Altar Call (Berrien Springs, Mich.: Diadem, 1999), str. 304, prirejeno/

Pred mnogo stoletji je Bog po preroku Izaiju oznanil, da je za njegovo ljudstvo napočil konec obdobja pritiskov in trpljenja: »Tolažite, tolažite moje ljudstvo, govori vaš Bog. Govorite na srce Jeruzalemu in kličite mu, da je dopolnjena njegova vojna služba, da je poravnana njegova krivda, da je dobil dvojno iz Gospodove roke za vse svoje grehe.« (Iz 40,1–2)

Ta teden bomo proučevali o pomenu tega besedila.