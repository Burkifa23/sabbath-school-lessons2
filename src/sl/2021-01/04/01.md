---
title:  "Na težji način"
date:   16/01/2021
---

### Preberi pred proučevanjem
Iz 7,14–25; 8,1–22

> <p>Ključno besedilo:</p>
> »Jaz bom čakal Gospoda, ki skriva svoje obličje pred Jakobovo hišo, in upal bom vanj.« Iz 8,17

Med požarom stavbe v newyorški soseski Harlem je slepa deklica stala ob oknu četrtega nadstropja. Gasilci so izgubljali upanje. Zgradbe so bile postavljene preveč tesno druga ob drugi, da bi vozilo z lestvijo lahko prišlo skozi. Poleg tega gasilcem deklice ni uspelo prepričati, naj skoči v mrežo, ki je ni mogla videti.

»Kočno je prišel njen oče in ji po megafonu dejal, da naj skoči v mrežo na njegov ukaz. Deklica je skočila tako sproščeno, da si ob pristanku ni zlomila niti ene kosti, niti si ni nategnila mišic, čeprav je skočila iz četrtega nadstropja. Ker je popolnoma zaupala očetu, je ob zvoku njegovega glasu naredila to, kar je oče rekel, da je najbolje zanjo.« /Michael P. Green (urednik), 1500 Illustrations for Biblical Preaching, str. 135/

Podobno je Bog ljudem dal mogočne dokaze za to, da si zanje želi le najbolje, vendar so ti zavrnili njegovo nežno prigovarjanje. Zato jim je spregovoril z grmenjem in potopom.

Katerih naukov se lahko naučimo iz njihovih napak?