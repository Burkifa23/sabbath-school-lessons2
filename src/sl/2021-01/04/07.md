---
title:  "Za globlje proučevanje"
date:   22/01/2021
---

V knjigi Veliki spopad med Kristusom in Satanom ali Veliki boj med Kristusom in Satanom preberi poglavje »Zmožnost pokojnih za pogovor z nami«.

»V času Judov so živeli ljudje, ki so kakor današnji spiritisti trdili, da vzdržujejo zvezo z mrtvimi. Toda ›vedeževalni duhovi‹, (Apd 16,16) kakor so imenovani ti obiskovalci z drugega sveta, se v Svetem pismu imenujejo ›duhovi hudičev‹. (4 Mz 25,1-3; Ps 106,28; 1 Kor 10,20; Raz 16,14) Gospod je zvezo s takimi duhovi razglasil za gnusobo in jo prepovedal s smrtno kaznijo. (3 Mz 19,31; 20,27) Že sama beseda ›čaranje‹ danes izziva prezir. Trditev, da ljudje lahko vzpostavijo zvezo s hudobnimi duhovi, se ima za zgodbo temačnega srednjega veka. Toda spiritizem ima na stotine in celo milijone pristašev in je prodrl v znanstvene kroge ter se vtihotapil v cerkve. Sprejet je z naklonjenostjo v zakonodajnih telesih, pa celo na kraljevskih dvorih. To mogočno slepilo je le oživitev čaranja v novi obleki, ki je bilo v starih časih obsojeno in prepovedano.« /Ellen G. White: Veliki spopad med Kristusom in Satanom, str. 354; Veliki boj med Kristusom in Satanom, str. 403/

**Vprašanja za pogovor**

`1.	V razredu se pogovorite o spiritizmu v filmih, knjigah, na televiziji in v popularni kulturi. Če ne moremo narediti ničesar, da bi ga ustavili, razmislimo, kako lahko ljudi opozorimo na nevarnosti, ki se mnogim zdijo zgolj neškodljive oblike razvedrila? Zakaj je svetopisemsko razumevanje stanja mrtvih tako pomembno pri zaščiti pred temi prevarami?`

`2.	S svojimi besedami povej, kaj piše v Iz 8,20. V razredu naj več ljudi poda svojo različico tega besedila. Kaj Gospod želi sporočiti?`

`3.	Znova razmisli o tem, kako se lahko Boga obenem bojimo in ga ljubimo. Na katere načine naša ljubezen izvira iz strahu do Boga? Ali pa je ravno obrnjeno in naš strah izvira iz ljubezni? Pogovorite se o tem.`

**Povzetek**

`Bog je po Izaiju in njegovi družini z besedami in dejanji utrdil opozorilo in upanje: Edina varna pot je zaupati Bogu, ki z ljubeznijo in močjo vodi, ščiti in oskrbuje te, ki ga sprejmejo. Tiste, ki pomoč iščejo pri drugih silah, čaka le malodušje. `