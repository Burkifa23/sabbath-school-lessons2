---
title:  "Delati nepredstavljivo"
date:   27/02/2021
---

### Preberi pred proučevanjem
Iz 50,4–10; 52,13-53,12

> <p>Ključno besedilo:</p>
> »On je bil ranjen zaradi naših prestopkov, je bil potrt zaradi naših krivic; kazen ga je zadela zaradi našega miru in njegove rane so bile nam v ozdravljenje.« Iz 53,5

Kitajski kristjan po imenu Lough Fook je globoko sočustvoval z rojaki, ki so delali kot sužnji v afriških rudnikih. Želel jim je ponuditi upanje evangelija, vendar ni vedel, kako priti do njih. Odločil se je, da se za obdobje petih let proda za sužnja. Pripeljali so ga v Demeraro, tam pa je začel garati v rudnikih in sodelavcem govoriti o Jezusu.

Lough Fook je umrl, toda 200 ljudi se je po njegovem delu rešilo brezupa, ker so Jezusa sprejeli za svojega Zveličarja.

Kako neverjetna žrtev za dobro drugih! Kakšen zgled!

Z neverjetnim dejanjem – tako da je ponižno »prevzel podobo služabnika« (Flp 2,7) – je tudi Jezus dosegel nedosegljivo: tebe in mene ter ves svet, ki je bil pogreznjen in izgubljen v prepadu greha.

Ta teden bomo proučevali o tem neverjetnem dogodku, ki ga je prerok Izaija napovedal stoletja vnaprej.