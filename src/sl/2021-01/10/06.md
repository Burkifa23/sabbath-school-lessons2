---
title: Spravna daritev  
date:   04/03/2021
---

`Kaj pomeni, da je Služabnikovo življenje »daritev za greh«? Iz 53,10`

Hebrejska beseda se navezuje na »spravno daritev«, (3 Mz 5,14 do 6,7; 7,1–7) ki je pokrila namerne pregrehe proti drugim ljudem. (3 Mz 6,2–3) Takšne grehe je poudaril tudi Izaija. (Iz 1 do 3; 10,1–2; 58) Poleg tega je moral grešnik povrniti oškodovanemu, kar mu je odvzel, in temu pristaviti določeno vrednost, preden je daroval daritev za prejem Božjega odpuščanja. (3 Mz 6,4–7; Mt 5,23–24) Ob nenamerni zlorabi Božje lastnine je odškodnina pripadala Bogu. (3 Mz 5,16)

Sedaj lahko bolje razumemo Iz 40,2, kjer Bog tolaži svoje ljudstvo v izgnanstvu in ljudem govori, da so dovolj plačali za svoje grehe.

Toda plačilu odškodnine je morala slediti daritev. Najdemo jo v Iz 53: Božjega Služabnika, ne ovna, kakor ovco peljejo v zakol (Iz 53,7) namesto ljudstva, ki se je obrnilo na svojo pot. (Iz 53,6)

Čeprav je bil Služabnik »odrezan iz dežele živih« in popolnoma izmaličen, ker je bil daritev, ki je ljudem prižgala plamen upanja, je vstal od mrtvih in prišel iz dežele smrti, da bi prejel povišanje, videl »zarod« in podaljšal svoje dni. (Iz 53,10–12)

Razmisli, kako naslednja besedila odsevajo sporočilo Iz 53.

`Ps 32,1–2`

`Rim 5,8`

`Gal 2,16`

`Flp 3,9`

`Heb 2,9`

`1 Pt 2,24`

`Kaj bi odgovoril, če bi te kdo prosil, da mu v kratkem odstavku povzameš dobro novico iz Iz 52,13 do 53,12?`