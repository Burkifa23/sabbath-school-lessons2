---
title:  "Za globlje proučevanje"
date:   05/03/2021
---

»Kristus je nesel naše grehe na svojem telesu na les. … Kolikšen je moral biti greh, če nobeno smrtno bitje ni moglo doseči sprave? Kolikšno je moralo biti njegovo prekletstvo, če ga je lahko odstranil samo Bog? Kristusov križ priča vsem ljudem, da je kazen za greh smrt. … Ali obstaja močna zapeljiva sila, ki zasužnji moralne čute in jih zakrkne za vplive Božjega Duha?« /Ellen G. White, Naš vzvišeni poklic, str. 46/

»Smrt Božjega edinorojenega Sina je poveličala zakon Božje vladavine. Kristus je nosil krivdo greha našega sveta. Svojo zadostnost lahko najdemo edino v učlovečenju in smrti Božjega Sina. Kristus je lahko trpel, ker ga je vzdrževala božanskost. Lahko je zdržal, ker ni bil niti malo omadeževan z nezvestobo ali grehom. Kristus je zmagal v človekovem imenu, tako da je nosil njegovo pravično kazen. Človeštvu je zagotovil večno življenje, poveličal je zakon in ga postavil v čast.« /Ellen G. White, Selected Messages I, str. 302/

**Vprašanja za pogovor**

`1.	Iz 53,7–9 se spusti v globine prepada; govori o Služabnikovi smrti in pokopu. Kateri vidiki tega besedila so se izpolnili na koncu Jezusovega življenja? Mt 26,57 do 27,60; Lk 22,54 do 23,53; Jn 18,12 do 19,42`

`2.	Pozorno preberi zgornji navedek Duha preroštva, ki govori o tem, da je Kristusova smrt poveličala zakon. Kaj je mišljeno s tem? Kako lahko Kristusovo smrt razumemo kot dokaz večnosti zakona?`

**Povzetek**

`Po tem ko je Izaija poslušalce seznanil z rojstvom, izvorom in službo božanskega Rešitelja, je razkril neprimerljivo tragedijo, ki daje upanje: da bi Božji Služabnik dosegel, rešil in ozdravil izgubljene, vključno z nami, je prostovoljno prenašal naše trpljenje in kazen.`