---
title: Kdo bo veroval?  
date:   02/03/2021
---

V Iz 52,13 beremo, da je Božji Služabnik visoko povišan. Toda naslednje besedilo brez vnaprejšnjega opozorila opiše njegov videz, ki je tako iznakažen, da ga ni mogoče prepoznati kot človeka. V Novi zavezi piše, kaj je prispevalo k Jezusovi izmaličeni podobi: bičanje, trnova krona, križanje in predvsem breme greha vsega človeštva. Bog ni načrtoval, da bi greh postal naraven del ljudi; Sinu človekovemu je breme greha dalo nečloveški videz.

Ta spoznanja primerjaj z Jobovo izkušnjo. Job je nenadoma zdrsnil iz okoliščin, v katerih je užival bogastvo, čast in moč, na mesto nesrečneža, ki sedi na pepelnatih tleh in si s črepinjo praska boleče rane. (Job 1 in 2) Sprememba je bila tako velika, da ga sprva niso prepoznali niti njegovi prijatelji. (Job 2,12) Ob vsem tem se lahko vprašamo: Zakaj je Job trpel? Zakaj je moral trpeti Božji Mesija? Noben od njiju si tega ni zaslužil. Oba sta bila nedolžna. Zakaj potem trpljenje?

`Preberi svetopisemska besedila, ki so navedena v zgornjem odlomku, in označi tista, v katerih se pojavi tema trpljenja nedolžnega človeka za krivdo drugega. Katero ključno sporočilo je v tem za nas?`

Razmisli o vprašanjih v Iz 53,1. Ti vprašanji poudarjata, da je težko verovati neverjetnemu, ( Jn 12,37–41) in nas svarita, naj se do konca poročila raje usedemo. Toda iz vprašanj je mogoče razbrati tudi poziv. V tem okviru vzporedje med vprašanjema nakazuje, da se bo Gospodova rama/moč rešitve (Iz 52,10) razodela ljudem, ki verujejo v poročilo. Ali si želiš izkusiti Božjo odrešujočo moč? Potem veruj poročilu.

`Pozorno preberi Iz 53,6 in zapiši sporočilo. Kaj tebi osebno sporočajo te besede? Ali v njih najdeš upanje, kljub preteklim grehom in neuspehom?`