---
title:  "Veličasten Knez miru"
date:   23/01/2021
---

### Preberi pred proučevanjem
Iz 9-12,6; 8,23-12,6 SSP

> <p>Ključno besedilo:</p>
> »Zakaj dete nam je rojeno, sin nam je dan, in vladarstvo pride na njegovo ramo, in njegovo ime se bo imenvalo: Čudoviti, Svetovalec, Močni Bog, Oče večnosti, Knez miru.« Iz 9,6; 9,5 ssp

Dr. Robert Oppenheimer, ki je nadzoroval razvoj prve atomske bombe, se je pojavil pred Kongresnim odborom Združenih držav Amerike. Vprašali so ga, ali obstaja kakršna koli zaščita pred orožjem. ›Zagotovo,‹ je odvrnil veliki fizik.

›In to je…?‹

Dr. Oppenheimer je pogledal občinstvo, ki je v tišini in pričakovanju čakalo njegov odgovor, ter tiho odvrnil: ›Mir.‹« /Paul Lee Tan (urednik), Encyclopedia of 7,700 Illustrations: Signs of the Times (Rockville, Md.: Assurance Publishers, 1985), str. 989/

Za človeštvo je mir izmuzljiv sen. Ocenjujejo, da je na svetu od začetka dokumentirane zgodovine do sedaj mir vladal samo 8 odstotkov tega časa. V tem času je bilo prelomljenih vsaj osem tisoč sporazumov. (Prirejeno po Paul Lee Tan, str. 987.) Po 1. svetovni vojni, ki naj bi končala vse druge vojne, sta bili v petdesetih letih po njej samo dve minuti miru na vsako leto vojne.

Izumitelj dinamita Alfred Nobel je ustanovil nagradni sklad za ljudi, ki si bodo na izreden način prizadevali za mir. (Prirejeno po Paul Lee Tan, str. 988.) Zadnja leta so bili celo nekateri Nobelovi nagrajenci za mir vpleteni v nasilne spore.

Ta teden bomo proučevali o njem, ki edini lahko prinese pravi in trajni mir.