---
title:  "Za globlje proučevanje"
date:   29/01/2021
---

Srce zemeljskega očeta je zaskrbljeno za svojega sina. Ko pogleda v obraz svojega majhnega otroka, zatrepeta ob misli na smrtne nevarnosti. Svojega ljubljenca želi obvarovati pred Satanovo močjo, da ga reši skušnjav in spopadov. Bog pa je poslal svojega edinorojenega Sina spopast se v še silovitejšem boju in z veliko hujšimi nevarnostmi, da bi bila našim otrokom zagotovljena pot življenja. ›V tem je ljubezen.‹ (1 Jn 4,10) Čudite se, nebesa. Osupni, Zemlja!« /Ellen G. White, 2020: Jezusovo življenje, str. 33; Hrepenenje vekov (1994) ali Jezusovo življenje (2011), str. 22/

»Kristus je privolil, da bo zadostil pogojem za človekovo zveličanje. Noben angel ali človek nista bila primerna, da bi opravila to veliko delo. Sam Sin človekov mora biti povzdignjen, ker lahko samo neskončna narava uresniči načrt odrešenja. Kristus je privolil povezati se z nezvestimi in grešnimi ljudmi, prevzeti človeško naravo, preliti kri in ponuditi življenje kot daritev za greh. Na nebeških posvetih sta bili ocenjeni človekova krivda in Božja jeza nad grehom, Kristus pa je razglasil svojo odločitev, da bo odgovornost prevzel nase in zadostil pogojem, da bi se med padlo človeštvo lahko razširilo upanje.« /Ellen G. White: The Signs of the Times, 5. 3. 1896/

**Vprašanja za pogovor**

`1.	Kakor smo videli v Iz 11, je Gospod oba Kristusova prihoda predstavil v enem opisu. To vsaj deloma razloži, zakaj nekateri Judje niso priznali prvega Kristusovega prihoda, saj so pričakovali, da bo naredil to, kar se bo zgodilo samo ob drugem prihodu. Kaj to pove o tem, kako pomembno je pravilno razumeti naravo Kristusovega prihoda? Kako lahko napačno razumevanje drugega Jezusovega prihoda ljudi naredi dovzetne za Satanovo zadnjo veliko prevaro? (V knjigi Veliki spopad med Kristusom in Satanom ali Veliki boj med Kristusom in Satanom preberi 39. poglavje.)`

**Povzetek**

`V dneh preroka Izaija, čigar ime pomeni »Gospodovo zveličanje«, je Bog ostanku obljubil odrešitev od zatiranja, ki jih je doletelo kot posledica narodovega odpadništva. Vrhunec izpolnitve te prerokbe upanja je Jezus, čigar ime pomeni »Gospod je zveličanje«.`