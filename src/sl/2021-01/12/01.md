---
title:  "Hrepenenje narodov"
date:   13/03/2021
---

### Preberi pred proučevanjem
Iz 59; 60,1–2; 61

> <p>Ključno besedilo:</p>
> »Narodi pridejo k tvoji svetlobi in kralji k svitu, ki ti sije.« Iz 60,3

Učiti se moramo v Kristusovi šoli. Samo njegova pravičnost nas lahko upraviči do blagoslovov zaveze milosti. Dolgo smo si želeli in prizadevali dobiti te blagoslove, vendar jih nismo prejeli, ker smo se oklepali zamisli, da lahko s svojo močjo naredimo kaj, kar nas bo naredilo vredne, da bi jih prejeli. Nismo se ozrli proč od sebe in verovali, da je Jezus živi zveličar. Ne smemo misliti, da nas lahko rešijo naše čednosti in zasluge; Kristusova milost je naše edino upanje na zveličanje. Gospod je po svojem preroku obljubil: ›Zapusti naj brezbožnik svoj pot in krivični mož svoje misli in povrni se h Gospodu, in usmilil se ga bo, in k našemu Bogu, ki je bogat v odpuščanju.‹ (Iz 55,7) Verovati moramo tej odkriti obljubi in ne smemo misliti, da vera sestoji iz naših občutkov. Kadar popolnoma zaupamo Bogu in se zanašamo na zasluge Jezusa, našega zveličarja, ki odpušča grehe, bomo prejeli vso pomoč, ki jo želimo.« /Ellen G. White, Faith and Works, str. 36/

Ta teden bomo podrobneje proučili to véliko resnico, kakor je razodeta v spisih preroka Izaija.