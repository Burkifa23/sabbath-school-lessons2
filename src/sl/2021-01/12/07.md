---
title:  "Za globlje proučevanje"
date:   19/03/2021
---

Ellen G. White, Očaki in preroki, str. 283–286; Ellen G. White, Hrepenenje vekov (1994) ali Jezusovo življenje (2011 in 2020), poglavje »Ali ni ta tesarjev sin?«

»Jezus je stal pred ljudstvom kot živi razlagalec prerokovanj, ki se nanašajo nanj. Za razlago prebranega besedila je govoril o Mesiju kot o njem, ki bo pomagal zatiranim, osvobodil ujete, zdravil bolne, vračal slepim vid in svetu razodel luč resnice. Njegov prepričljivi način in čudovita vsebina njegovih besed sta prevzela poslušalce z močjo, ki je niso čutili nikoli prej. Plima božanske moči je podrla sleherno oviro; videli so Nevidnega kakor Mojzes. Ker je njihovo srce ganil Sveti Duh, so odgovorili s prisrčnim ›Amen!‹ in hvalnicami Gospodu.« /Ellen. G. White, 2020: Jezusovo življenje, str. 195; Hrepenenje vekov (1994) ali Jezusovo življenje (2011), str. 162/

»Prihaja dan Gospodovega maščevanja – dan njegove goreče jeze. Kdo bo zdržal dan njegovega prihoda? Ljudje so otrdili svoje srce za delovanje Božjega Duha, toda puščice njegove jeze bodo prebodle mesta, katerih niso mogle prebosti puščice prepričevanja. Bog se ne bo več dolgo ukvarjal z grešnikom. Ali bo lažni pastir tisti dan lahko zaščitil grešnika? Ali bo človek, ki je sledil množici po poti neposlušnosti, opravičen? Mar bodo priljubljenost ali številke prispevale k nedolžnosti? Brezskrbni in ravnodušni ljudje bi morali razmisliti o teh vprašanjih in odgovoriti nanje.« /Ellen G. White, Faith and Works, str. 33/

**Vprašanja za pogovor**

`1.	Neki pastor Krščanske adventistične cerkve je dejal, da je v njegovi službi največja težava izključnost vernikov, ki si ne želijo, da bi se jim pridružili drugi. Kako lahko »kristjani« oznanijo ljubezen, upanje in veselo sporočilo Kristusovega kraljestva vsemu svetu, tako da bodo tudi drugi dobili priložnost odločiti se za Gospoda, preden pride konec, (Mt 24,14) če pa nočejo sprejeti niti teh, ki se potrudijo priti v njihovo cerkev?`

**Povzetek**

`Bog očiščuje nepravično družbo tako, da odstranjuje upornike in obnavlja ostanek, ki se je obrnil od grehov, ki so ga ločevali od Boga. Zaradi blagoslova Božje navzočnosti so ljudje drugih narodov spodbujeni priti k Bogu in njegovemu ljudstvu, da bi tudi oni uživali čas Gospodove milosti, ki ga oznanjuje in izvršuje Mesija.`