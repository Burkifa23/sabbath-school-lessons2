---
title:  "Za globlje proučevanje"
date:   08/01/2021
---

»Krivično ravnanje je postalo tako običajno v vseh družbenih slojih, da so bili redki, ki so ostali zvesti Bogu, pogosto skušani, da bi se razočarali ter se vdali malodušju in obupu. Zdelo se je, da je Božji cilj z Izraelom propadel in bo uporni narod doživel podobno usodo kakor Sodoma in Gomora.

Glede na takšno stanje ni nič presenetljivega, da se je Izaija ustrašil odgovornosti podajanja Božjih opominov in graje Judi, ko je bil poklican v zadnjih letih Uzijevega vladanja. Dobro je vedel, da bo naletel na trdovraten upor. Zavedal se je, da ni zmožen spopasti se z razmerami. Ko je pomislil na trmo in nevero ljudstva, za katero naj bi delal, se mu je njegova naloga zdela brezupna. Ali naj torej v obupu opusti svoje poslanstvo in prepusti Judo malikovanju? Ali naj na zemlji zavladajo bogovi iz Niniv in kljubujejo nebeškemu Bogu?« /Ellen G. White: Preroki in kralji, str. 189/

**Vprašanja za pogovor**

`1.	Kaj bi odgovoril skeptiku ali ateistu, če bi te prosil za dokaz, da Bog nadzoruje dogajanje na svetu?`

`2.	Če Bog nadzoruje dogajanje na svetu, zakaj morajo trpeti tudi nedolžni ljudje? Ali besede iz Iz 1,19–20 pomenijo, da se bodo v sedanjem življenju zvestemu Božjemu ljudstvu dogajale same dobre stvari, upornim pa same slabe? Primerjaj z Job 1 in 2; Ps 37 in 73. Kako lahko svoje razumevanje Božjega značaja uskladimo s slabimi stvarmi, ki se dogajajo ljudem? Ali je to sploh potrebno?`

`3.	Zakaj Iz 6 vsebuje toliko podobnosti z dnevom sprave? Imej v mislih, da je na vsakoletni sodni dan Bog očistil zvesto ljudstvo greha, (3 Mz 16,30) nezveste pa iztrebil. (3 Mz 23,29–30)`

**Povzetek**

`Med negotovostjo, ko je bila človeška oblast izrazito oslabljena, je Izaija prejel osupljivo videnje vrhovnega Poglavarja vesolja. Zavedajoč se svoje nezadostnosti in opogumljen z milostjo, je bil pripravljen nastopiti službo Božjega poslanca v sovražnem svetu.`