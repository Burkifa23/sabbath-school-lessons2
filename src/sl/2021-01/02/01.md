---
title:  "Kriza vodstva"
date:   02/01/2021
---

### Preberi pred proučevanjem
Iz 6

> <p>Ključno besedilo:</p>
> »V letu, ko je umrl kralj Uzija, sem videl Gospoda, sedečega na visokem in vzvišenem prestolu in vlečke njegovega oblačila je bilo polno svetišče.« Iz 6,1

Ko je eden od učencev Konfucija povprašal po sestavinah dobre oblasti, je ta odgovoril: »Dovolj hrane, dovolj orožja in zaupanje navadnih ljudi.«

»Toda,« je nadaljeval učenec, »predpostaviva, da nimava druge izbire, kakor da shajava smo z dvema možnostma. Kateri bi se odpovedal?«

»Orožju,« je odgovoril Konfucij.

Učenec je vztrajal: »Predpostaviva, da bi bil prisiljen obdržati samo eno od preostalih dveh. Kateri bi se odpovedal?«

Konfucij je odvrnil: »Hrani. Lakota je že od starih časov usoda človeštva, ljudstvo pa, ki ne zaupa svojim voditeljem, je zares izgubljeno.« /Michael P. Green (urednik), 1500 Illustrations for Biblical Preaching (Grand Rapids, Mich.: Baker Books, 1989), str. 215/

Resnica je, da ljudje želijo močne in zaupanja vredne voditelje. Ko se je neki vojak ponovno javil na služenje vojaškega roka, ga je vojak, ki je sprejemal vojaške novince, vprašal, zakaj se hoče znova javiti na dolžnost. »Izkusil sem življenje civilista,« je odgovoril, »vendar tam ni nihče glavni.«

Ta teden bomo proučevali o judovski krizi vodstva in o žalostnih posledicah, ki so sledile.