---
title: »Bog z nami«  
date:   14/01/2021
---

Kakor imeni Izaijevih otrok je tudi ime Emanuel imelo svoj pomen. Ime Šeár Jašúb pomeni »ostanek se bo vrnil«, ime Mahér Šalál Haš Baz pomeni »hitro pleni, urno ropaj«, ime Emanuel pa dobesedno pomeni »Bog z nami«. V večini prevodov besedne zveze »Bog z nami« je izpuščeno nekaj pomembnega. Mnoga hebrejska imena nimajo glagola. Tako je tudi z imenom Emanuel, ki mu moramo dodati glagol »biti«, tega v hebrejskem imenu ni. Ime Emanuel se mora torej prevesti z »Bog je z nami«, (Iz 8,10) podobno kakor pri imenu Jezus (Jezus je grška različica hebrejskega imena Jošua oziroma Yehoshua), ki pomeni »Gospod je rešitev«, pri čemer moramo prevodu dodati glagol »biti« (primerjaj z imenom Izaija, ki pomeni »rešitev je Gospod«).

Vendar pri imenu Emanuel ne gre zgolj za abstrakten opis, temveč za obljubo, ki je izpolnjena že sedaj: »Bog je z nami!«

`Kaj pomeni obljuba, da je Bog z nami?`

Nobeno zagotovilo ali tolažba nista močnejša od te obljube. Bog ni obljubil, da njegovo ljudstvo ne bo izkusilo težav in bolečin, temveč da bo vedno z njim. Psalmist pravi: »Tudi ko bi hodil po dolini smrtne sence, ne bojim se zlega, ker ti si z menoj, tvoja šiba in tvoja palica me tolažita.« (Ps 23,4)

»Bog pravi: ›Ko pojdeš skozi vode, bom pri tebi, in preko rek, te ne poplavijo; ko pojdeš skoz ogenj, ne zgoriš in plamen te ne zapali.‹ (Iz 43,2)

Kje je bil Bog, ko so Babilonci tri Danielove tovariše vrgli v gorečo peč? Bil je z njimi. (Dan 3,23–25) Kje je bil Bog, ko se je Jakob vso noč boril z neznancem? V Jakobovem objemu – najbližje kakor je lahko prišel. (1 Mz 32,24–30)

Bog je s svojim ljudstvom tudi v težavah, čeprav se mu morda ne bo prikazal v fizični podobi. Kje je bil, ko je množica obsodila Štefana? ›Stal je na Božji desnici.‹ (Apd 7,55) Ko je bil Jezus vzet v nebesa, je ›sédel na desnico veličastva‹. (Heb 1,3) Zakaj je Jezus med Štefanovim trpljenjem stal? Morris Venden je dejal: ›Jezus tega ni želel opazovati sede.‹«/ Roy Gane, God’s Faulty Heroes (Hagerstown, Md.: Review and Herald Pub. Assn., 1996), str. 66/

`Kaj ti med težkimi preizkušnjami in trpljenjem pomeni obljuba »Bog z nami«? Kako koristno je spoznanje o njegovi navzočnosti? Utemelji svoj odgovor.`