---
title:  "Za globlje proučevanje"
date:   15/01/2021
---

»›Imenovali ga bodo Emanuel ... Bog z nami.‹ (Mt 1,23) ›Svetlo spoznanje Božje slave‹ se je videlo ›na obrazu Kristusa Jezusa‹. (2 Kor 4,6 eku) Gospod Jezus Kristus je eno z Očetom od večnih časov; je podoba Boga, podoba njegove veličine in veličanstva, ›odsvit slave ... njegovega bitja‹. (Heb 1,3) Na naš svet je prišel pokazat to slavo. Prišel je na to od greha pomračeno zemljo razodet luč Božje ljubezni – da bi bil ›Bog z nami‹. Zato je bilo zanj prerokovano, da bo imenovan ›Emanuel‹. (Iz 7,14)« /Ellen G. White, 2020: Jezusovo življenje, str. 11; /Hrepenenje vekov (1994) ali Jezusovo življenje (2011), str 3/

»Dobro bi bilo za Judovo kraljestvo, ko bi Ahaz sprejel to sporočilo kot nebeško. Ker pa se je odločil, da se bo zanesel na meseno ramo, je poiskal pomoč pri poganih. Obupan je poslal sporočilo asirskemu kralju Tiglat Pileserju: ›Hlapec sem tvoj in tvoj sin; pridi gor in me reši iz roke sirskega kralja in iz roke Izraelovega kralja, ki sta se dvignila zoper mene.‹ (2 Kr 16,7) Prošnji je priložil obilno darilo iz kraljeve in tempeljske zakladnice.« /Ellen G. White: Preroki in kralji, str. 202/

**Vprašanja za pogovor**

`1.	Ali je primerno Boga prositi za znamenje, kadar se o čem odločamo? Katere so možne nevarnosti takšnega ravnanja?`

`2.	Kako lahko prepoznamo prednosti in omejitve človeške pomoči?`

`3.	Ruski pisatelj Lev Nikolajevič Tolstoj je v pismu prijatelju zapisal: »Ko človek enkrat spozna, da je smrt konec vsega, potem ni nič hujšega od življenja.« Kako spoznanje, da je »Bog z nami« odgovarja na Tolstojevo izjavo?`

**Povzetek**

`Bog je kralja Ahaza pripeljal v okoliščine, v katerih je moral sprejeti težko odločitev: Ali bo veroval Bogu ali ne? Čeprav mu je Bog dal na voljo izbrati znamenje, pa kralj ni pustil, da mu Bog pokaže razloge za vero. Namesto tega se je »sprijateljil« z asirskim kraljem.`