---
title:  "Novo rojstvo zemlje"
date:   20/03/2021
---

### Preberi pred proučevanjem
Iz 65,17–25; 66

> <p>Ključno besedilo:</p>
> »Zakaj, glej, jaz ustvarjam nova nebesa in novo zemljo, in o prejšnjem ne bo spomina in ne pride več na misel.« Iz 65,17

Potem ko je 12-letni deček prebral neko knjigo o astronomiji, ni hotel iti v šolo. Mati ga je peljala k družinskemu zdravniku. Ta ga je vprašal: »Billy, kaj je narobe? Zakaj se nič več ne želiš učiti ali hoditi v šolo?«

Deček je odvrnil: »Doktor, v knjigi o astronomiji sem prebral, da bo z zemlje izginilo vsakršno življenje, ko bo sonce dogorelo. Ne vidim razloga, zakaj bi kar koli delal, če bo na koncu vse izumrlo.«

Mama je histerično zavpila: »To ni tvoja stvar! To ni tvoja stvar!«

Zdravnik se je nasmehnil in dejal: »Veš, Billy, ni ti treba skrbeti. Ko bo sonce dogorelo, bomo mi že dolgo mrtvi.«

Vendar je tudi to del težave: na koncu bomo vsi tako ali tako umrli.

Na srečo ni nujno, da se naš obstoj konča s smrtjo. Prav nasprotno, ponujena nam je priložnost življenja – večnega življenja – v novo ustvarjenem svetu.