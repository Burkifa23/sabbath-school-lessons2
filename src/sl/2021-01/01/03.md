---
title: Pokvarjeno bogoslužje 
date:   28/12/2020
---

`Zakaj je Izaija omenil Sodomo in Gomoro? Kaj je Gospod želel povedati s tem? Iz 1,10`

`Kaj Gospod govori svojemu ljudstvu v Iz 1,11–15? Zakaj je zavrnil njegovo bogoslužje?`

Iste roke, ki so ponujale daritve in so se dvigovale k Bogu v molitvi, so bile »polne krvi« – krive nasilja in zatiranja drugih. (Iz 1,15; 58,3–4) Judje so z neprimernim ravnanjem z drugimi člani zavezne skupnosti zaničevali Zaščitnika vseh Izraelcev. Grehi proti bližnjim so bili grehi proti Gospodu.

Res je, da je sam Bog ustanovil bogoslužni ustroj (3 Mz 1 do 16) in jeruzalemski tempelj določil kot primeren kraj za to. (1 Kr 8,10–11) Bogoslužni obredi pa so bili namenjeni temu, da se odvijajo v okviru zaveze, ki jo je Bog sklenil s svojim ljudstvom. Prav Božja zaveza z Izraelci je Bogu omogočila v svetišču prebivati med ljudmi. Obredi in molitve, ki so se tam odvijali, so bili veljavni le, če so izražali zvestobo Bogu in njegovi zavezi. Ljudje, ki so prinesli daritev, ne da bi obžalovali nepravično ravnanje z drugimi člani zavezne skupnosti, so opravljali lažne obrede. Tako njihove daritve niso bile samo neveljavne, temveč celo grešne. Iz njihovih obrednih dejanj je bilo možno razbrati, da so zvesti, a njihovo obnašanje je dokazovalo, da so prestopniki zaveze.

`Kaj Bog v Iz 1,16–17 zahteva od svojega ljudstva? Kako se to besedilo sklada z Jezusovimi besedami v Mt 23,23–28? Katero sporočilo lahko v njem najdemo zase, če upoštevamo tudi dano sobesedilo?`