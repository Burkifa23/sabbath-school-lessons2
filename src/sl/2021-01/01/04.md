---
title: Dokaz odpuščanja  
date:   29/12/2020
---

`Večkrat preberi Iz 1,18 in potem napiši, kaj meniš, da Gospod sporoča s temi besedami. Preberi tudi nekaj besedila po njem, da dobiš širšo sliko.`

Bog je podal mogočen dokaz za to, da so Judje krivi prestopanja zaveze, (Iz 1,2–15) zato jih je pozval k spremembi. (Iz 1,16–17) To vabilo namiguje, da obstaja upanje. Navsezadnje, zakaj bi kdo od kriminalca, ki je obsojen na smrt, zahteval, naj spremeni življenje? Kako naj zapornik z oddelka za obsojene na smrt pomaga zatiranemu, zagovarja siroto in brani vdovo? (Iz 1,17) Na podlagi Božjih besed »razložimo si pravdo«, (Iz 1,18) lahko opazimo, da si še vedno prizadeva spametovati svoje ljudstvo in mu pokazati, da se mora spokoriti in se obrniti od hudobnih poti, ne glede na to, kako globoko je zabredlo.

Gospod mu je rekel, da bodo njegovi rdeči grehi postali beli. (Iz 1,18) Zakaj so grehi rdeči? Rdeča je barva krvi, ki prekriva njihove roke. (Iz 1,15) Bela barva pa predstavlja čistost in odsotnost krivde krvi. Bog svojemu ljudstvu ponuja spremembo. Na tem mestu je uporabljen jezik, ki ga je uporabil tudi kralj David, ko je prosil Boga za odpuščanje grehov, ker si je vzel Batsebo in uničil življenje njenega moža. (Ps 51,7.14; 51,9.16 ssp) V Iz 1,18 je Božja pravda v resnici ponudba, s katero ljudstvu sporoča, da mu je pripravljen odpustiti.

`Kako je Božja pripravljenost odpustiti služila kot spodbuda za to, da spremenijo svoj način življenja? Iz 1,18; 44,22`

Sedaj lahko vidimo, zakaj je Bog ljudstvu namenil ostre in svarilne besede. Z njimi ni želel izraziti zavračanja, temveč si je prizadeval ljudstvo pripeljati nazaj k sebi. Njegova ponudba odpuščanja je mogočen dokaz, ki spremlja vabilo ljudstvu, naj se moralno očisti. (Iz 1,16–17) Božje odpuščanje mu je omogočilo, da se po njegovi moči spremeni. Na tem mestu lahko opazimo začetek »nove zaveze«, o kateri je prerokoval prerok Jeremija, (Jer 31,31–34) pri čemer je odpuščanje temelj novega odnosa z Bogom. Začeli smo »v rdečem« in z dolgom, ki ga nikdar ne moremo poplačati. Ponižna drža in zavedanje potrebe po odpuščanju nas pripravita za sprejem vsega, kar nam Bog želi podariti.

`Razmisli o kačinih varljivih besedah: rekla je, da bosta »postala kakor Bog«, če bosta jedla od drevesa. (1 Mz 3,5) Ali v 1 Mz 1,27 ne piše, da sta že bila kakor Bog? Kaj to uči o tem, kako hitro smo lahko prevarani in zakaj sta vera in poslušnost naši edini zaščiti, čeprav smo morda bili deležni najboljše vzgoje, kakor je bilo to v `