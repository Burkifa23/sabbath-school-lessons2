---
title:  "Za globlje proučevanje"
date:   01/01/2021
---

Duh preroštva piše o Iz 1,4: »Ljudje, ki so trdili, da pripadajo Bogu, so se ločili od njega in izgubili svojo modrost ter popačili svoje razumevanje. Niso bili zmožni videti vnaprej, ker so pozabili, da so jim bili njihovi stari grehi odpuščeni. V temi so se pomikali nemirno in negotovo ter si prizadevali iz svojih misli izbrisati spomin na svobodo, zagotovilo in srečo svojega prejšnjega stanja. Podlegli so raznovrstnim predpostavkam in tveganim norostim; postavili so se nasproti Božji previdnosti in še bolj poglobili krivdo, ki je visela nad njimi. Prisluhnili so Satanovim obtožbam proti Božjemu značaju in govorili, da Bog ni niti usmiljen niti odpuščajoč.« /The SDA Bible Commentary IV, str. 1137/

**Vprašanja za pogovor**

`1.	Kako se lahko umijemo in očistimo? (Iz 1,16) Kaj to pomeni? (Flp 2,12–13)`

`2.	Kako je Jezus prilagodil, razširil in uporabil pesem o svojem ljubem glede vinograda? Mt 21,33–45; Mr 12,1–12; Lk 20,9–19. Kateri nauki te zgodbe veljajo tudi za nas?`

`3.	Kakšen je odnos med odpuščanjem, ki nam ga Bog ponuja, in spremembo, ki jo v našem življenju opravi? Kaj se zgodi najprej – sprememba ali odpuščanje? Zakaj je pomembno poznati to zaporedje?`

`4.	V zgornjem navedku Duh preroštva pravi, da so ljudje sebe postavili nasproti »Božji previdnosti«. Kaj to pomeni?`

**Povzetek**

`Kadar Božje ljudstvo pozabi Boga in začne njegove blagoslove jemati kot samoumevne, jih Bog opozori, da so odgovorni izpolniti svoj del zaveze z njim. Z usmiljenjem jim pokaže njihovo stanje in jih posvari pred uničujočimi posledicami zavračanja njegove zaščite ter jim prigovarja, naj mu dovolijo, da jih zaceli in umije.`