---
title:  "Kriza identitete"
date:   26/12/2020
---

### Preberi pred proučevanjem
Iz 1; 5,1–7

 > <p>Ključno besedilo:</p>
> »Pridite vendar, in razložimo si svojo pravdo, pravi Gospod: Če so vaši grehi kakor škrlat, bodo beli kakor sneg, če so rdeči kakor karmezin, bodo beli kakor volna.« Iz 1,18

Izgubljeni v deželi pozabe. Med vožnjo po ozkih irskih podeželskih cestah, obrobljenih z živo mejo, bo vašo pot morda prekrižala čreda krav, ki se bo po slastnem obroku lenobno pomikala proti domu. Čeprav ob njih ne boste videli pastirja, bodo krave našle pot do lastnikovega hleva. Vedele bodo, kam in komu pripadajo.

Kadar se majhen deček izgubi v prodajalni, joče: »Izgubil sem mamo!« Čeprav morda ne bo vedel, kje je sam ali kje je njegova mama, bo med množico mam, ki hodijo med nakupovalnimi policami, prepoznal svojo – edino pravo mamo.

Žalostno je, da so Judje v nasprotju z irskimi kravami in celo z majhnim izgubljenim dečkom pozabili, da pripadajo nebeškemu Gospodu, zato so izgubili svojo pravo identiteto ljudstva zaveze. »Otroke sem vzredil in povišal, oni pa so se uprli zoper mene. Vol pozna svojega gospodarja in osel jasli svojega gospoda, toda Izrael ne pozna, moje ljudstvo ne ume.« (Iz 1,2–3)

Ta teden si bomo ogledali Božje delo, s katerim si prizadeva povrniti ljudstvo k sebi.