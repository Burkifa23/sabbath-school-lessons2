---
title:  "Za globlje proučevanje"
date:   12/02/2021
---

»Samo z neposrednim Božjim delovanjem se je lahko senca vrnila nazaj za deset stopinj. To je bilo znamenje Ezekiju, da je Gospod uslišal njegovo molitev. ›Prerok Izaija je tedaj klical h Gospodu in ta je pomaknil senco na stopnicah, ki se spušča po Aházovem stopnišču, za deset stopinj nazaj.‹ (2 Kr 20,11) …

Obisk poslancev vladarja daljne dežele je ponudil Ezekiju priložnost poveličati živega Boga. Kako lahko bi jim pripovedoval o Bogu, vzdrževalcu vsega ustvarjenega, po čigar naklonjenosti je bilo prizaneseno njegovemu življenju, ko je že izgubil vsako drugo upanje. …

Toda Ezekijevo srce sta zasedli ošabnost in nečimrnost, zato je v samopoviševanju pred pohlepnimi očmi razkazal zaklade, s katerimi je Bog obdaroval svoje ljudstvo. Kralj jim je ›razkazal hišno zakladnico, srebro in zlato, dišave in dragocena olja, vso hišno orožarno in vse, kar se je našlo v njegovih zakladnicah. Ni bilo stvari v njegovi hiši in po vsej njegovi oblasti, katere bi jim Ezekija ne bil pokazal.‹ (Iz 39,2 ssp) Tega ni storil, da bi v očeh tujih knezov poveličal Boga, temveč sebe.« /Ellen G. White: Preroki in kralji, str. 210–211/

**Vprašanja za pogovor**

`1.	V čem je Satan podoben asirskemu Rabsaku? Ali govori resnico, ko te obtožuje greha? (Zah 3,1) Kako se odzove Bog? (Zah 3,2–5) Katero je naše edino upanje proti tem obtožbam? Rim 8,1`

`2.	Ali te Satan neha obtoževati, ko ti je odpuščeno? (Raz 12,10) Kakšna je narava Satanovih obtožb, ko ti vztrajno govori, da zaradi greha pripadaš njemu, čeprav ti je odpuščeno? (5 Mz 19,16–21 – zakon laganja, lažniva priča.)`

**Povzetek**

`Bog je v odgovor na prošnje zvestega kralja rešil ljudstvo in pokazal, da je vsemogočni Izraelov Kralj, ki nadzoruje usodo zemlje. Poleg tega da pogublja te, ki si prizadevajo uničiti njegovo ljudstvo, drugim narodom daje priložnosti postati njegovo ljudstvo, ne glede na to, kako »babilonski« so.`