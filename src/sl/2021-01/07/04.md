---
title: Pretresen, toda ne zapuščen  
date:   09/02/2021
---

`Kako je premeten Rabsakov govor vplival na Ezekija in njegove uradnike? 2 Kr 18,37 do 19,4; Iz 36,21 do 37,4`

Ezekija se je močno pretresen in ob žalovanju zaradi stiske obrnil na Boga in za pomoč pri posredovanju ponižno prosil preroka Izaija – prav tega preroka, čigar nasvetov njegov oče ni upošteval.

`Kako je Bog spodbudil Ezekija? Iz 37,5–7`

Čeprav je bilo sporočilo kratko, je zadostovalo. Bog je bil na strani svojega ljudstva. Izaija je napovedal, da bo Senaherib slišal govorico, ki ga bo odvrnila od napada na Judo. To se je nemudoma tudi uresničilo.

Jezen Senaherib, ki napada ni želel preložiti za dlje časa, je Ezekiju poslal grozilno sporočilo: »Naj te ne vara tvoj Bog, ki nanj staviš upanje, govoreč: Jeruzalem ne bo dan asirskemu kralju v roko. So li mar oteli bogovi narodov tiste, ki so jih pogubili moji očetje?« (Iz 37,10.12; 2 Let 32,17)

Tokrat je Ezekija šel naravnost v tempelj in Senaheribovo sporočilo razgrnil pred Gospodom nad vojskami, ki »stoluje med kerubi«. (Iz 37,14–16)

`Katero željo je v molitvi izrazil kralj Ezekija? Iz 37,15–20`

Senaherib je učinkovito napadel Ezekijevo najmočnejšo obrambo – vero v Boga. Namesto da bi se vdal pritisku, je Ezekija pozval Boga, naj pokaže svojo moč, da bi spoznala vsa kraljestva na zemlji, da je On, Gospod, edini Bog. (Iz 37,20)

`Znova poglobljeno preberi Ezekijevo molitev. (Iz 37,15–20) Katere Božje lastnosti so omenjene? Katera načela te molitve nas lahko spodbudijo in okrepijo, da ostanemo zvesti tudi med težavnimi življenjskimi okoliščinami?`