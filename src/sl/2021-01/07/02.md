---
title: Priprave na spopad  
date:   07/02/2021
---

`Kaj se je zgodilo Judi? 2 Kr 18,13; 2 Let 32,1; Iz 36,1 `

Ko je brezbožni kralj Ahaz umrl, je njegov verni sin Ezekija podedoval kraljestvo, ki je izgubilo neodvisnost. Zaradi prošnje po asirski pomoči proti grožnjam združenih moči Sirije in severnega Izraela je bila Juda Asiriji prisiljena plačevati davek. (2 Let 28,16–21) Ko je asirski kralj Sargon II. umrl v bitki v daljnih krajih in ga je leta 705 pr. n. št. nasledil Senaherib, je Asirija postala ranljiva. Dokazi iz asirskih in svetopisemskih besedil razkrivajo, da je Ezekija izkoristil priložnost za upor (2 Kr 18,7) in se napadalno uprl Asircem kot vodja upora majhnih narodov tistega območja.

Na žalost je Ezekija podcenil vzdržljivost asirske moči. Leta 701 pr. n. št., ko je Senaherib podredil še druge dele svojega kraljestva, je z uničujočo močjo udaril tudi po Siriji in Palestini ter opustošil Judo.

`Kako se je Ezekija pripravil na spopad z Asirci? 2 Let 32,1–8`

Ko je Ezekija videl, da namerava Senaherib zavzeti prestolnico Jeruzalem, se je temeljito pripravil na spopad z njegovo vojsko. Utrdil je utrdbe, še bolj opremil in organiziral vojsko ter povečal jeruzalemske zaloge vode. (2 Kr 20,20; 2 Let 32,30) Izjemen Siloamski vodni predor z napisom, ki je pojasnil, kako je bil zgrajen, je skoraj gotovo iz časa Ezekijevih priprav na morebitno obleganje.

Ezekija je poleg vojaškega in organizacijskega vodstva omogočil tudi duhovno vodstvo in si v teh zastrašujočih časih prizadeval dvigniti pogum ljudstva. »Judov kralj pa se je odločil opraviti svoj delež v pripravi na obrambo pred sovražnikom. Ko je dokončal vse, kar je lahko naredil v človeški iznajdljivosti in moči, je zbral svojo vojsko in jih opomnil, naj bodo pogumni.« /Ellen G. White: Preroki in kralji, str. 215/

`Če je Ezekija res zaupal Bogu, zakaj je sam opravil toliko dela? Ali njegova dela izničujejo njegovo vero? V Flp 2,12–13 piše, kako lahko sodelujemo z Bogom, ki nam daje moč.`