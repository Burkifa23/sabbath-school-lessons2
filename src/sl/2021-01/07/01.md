---
title:  "Zmaga nad Asirci"
date:   06/02/2021
---

### Preberi pred proučevanjem
Iz 36-39

> <p>Ključno besedilo:</p>
> »Gospod nad vojskami, Izraelov Bog, ki stoluješ med kerubi, ti si Bog, ti edini, vsem kraljestvom na zemlji, ti si ustvaril nebesa in zemljo.« Iz 37,16

Izčrpan človek je z dvema sinovoma bosonog hodil po poti. Neka družina je vse svoje premoženje naložila na voz, ki sta ga vlekla shirana vola. Moški je vodil vola, ženski pa sta sedeli na vozu. Manj premožni ljudje niso imeli voza, zato so svojo lastnino nosili na ramenih.

Vsepovsod so stali vojaki. Oblegovalni oven je zdrobil mestna vrata. Lokostrelci na vrhu ovna so streljali na branitelje obzidja. V kratkem času je umrlo veliko ljudi.

Premaknimo se nekaj časa naprej. Vzvišeni kralj sedi na prestoluin sprejema plen ter ujetnike. Nekateri ujetniki se mu približajo z dvignjenimi rokami in rotijo za milost. Drugi pokleknejo ali se priklonijo. Opisi teh prizorov se začnejo z besedami: »Senaherib, kralj sveta, kralj Asirije,« in nadaljujejo z besedami, kot so »je sedel na prestolu in pred njim se je zvrstil plen mesta Lahis«. /John Malcolm Rus-sell, The Writing on the Wall (Winona Lake, Indiana: Eisenbrauns, 1999), str. 137–138/

Serija teh slik, ki so nekoč krasile stene Senaheribove »Palače brez primere«, so danes v Britanskem muzeju. Kakšno zgodbo pripovedujejo o stiski Božjega ljudstva!