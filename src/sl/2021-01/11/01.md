---
title:  "Dejavna ljubezen"
date:   06/03/2021
---

### Preberi pred proučevanjem
Iz 55,1–13; 58,1–14

> <p>Ključno besedilo:</p>
> »Podeliš pa gladnemu iz svojega srca in nasitiš potrto dušo: tedaj prisije v temi tvoja svetloba in tvoja temina postane kakor poldan.« Iz 58,10

Vodja judovskega bogoslužja in njegova žena, ki sta živela v nebraškem mestu Lincolnu, sta začela prejemati grozilne in nespodobne telefonske klice. Ugotovila sta, da je klicatelj vodja ameriške sovražne skupine Ku Klux Klan. Zdaj, ko sta ga prepoznala, bi primer lahko naznanila policiji. Toda odločila sta se za korenitejši pristop. Ko sta izvedela, da je klicatelj invalid, sta pozvonila na njegova vrata in mu prinesla večerjo – pečenega piščanca. Moški je ostal brez besed. Njuna ljubezen je omehčala njegovo sovraštvo. Par ga ni nehal obiskovati in njihovo prijateljstvo je raslo. Moški je celo začel razmišljati, da bi postal Jud.

»Ali ni to post, kakršnega volim: da razrešite spone krivičnosti, da snameš sužnji jarem ter oprosite tlačene in razbijete sleherni jarem? Ne li, da deliš lačnemu svoj kruh?« (Iz 58,6–7) Zanimivo je, da je omenjeni par iz Lincolna upošteval ta post tako, da je večerjo podelil z lačnim zatiralcem, s čimer ga je osvobodil njegovih spon neupravičenih predsodkov.

Ta teden bomo podrobneje proučili to pomembno duhovno načelo, ki ga je opisal prerok Izaija.