---
title:  "Za globlje proučevanje"
date:   12/03/2021
---

»Brez samopožrtvovalnosti nihče ne more biti resnično radodaren. Samo preprosto življenje, samopožrtvovalnost in dosledna varčnost nam omogočajo opraviti delo, ki nam je določeno kot Kristusovim predstavnikom. Iz srca moramo odpraviti napuh in posvetne težnje. Pri vsem našem delu je treba izvajati načela nesebičnosti, ki so bila razodeta v Kristusovem življenju. Na stenah naših domov, na slikah in pohištvu bi morali brati: ›Izgnane siromake pripelji domov.‹ Na omarah za oblačila bi morali videti kakor z Božjim prstom napisano: ›Ko vidiš nagega, ga pokrij.‹ V jedilnici, obloženi s hrano, bi morali videti zapisano: ›Podeli lačnemu svoj kruh.‹ (Iz 58,7 – nekoliko prirejeno).« /Ellen G. White, 2018: Zdravje na dosegu roke, str. 133–134/

**Vprašanja za pogovor**

`1.	Razmisli o vprašanju, ki ga je Izaija zastavil ljudem svojega časa: »Čemu trošite denar za to, kar ni kruh, in svoj trud za to, kar ne more nasititi?« (Iz 55,2) Vprašaj se, kako tudi mi ponavljamo to napako, s tem ko delamo za stvari, ki nas ne morejo zares »nasititi«? Zakaj se je tako preprosto ujeti v to past?`

`2.	Če so bile samoodpoved, družbena prijaznost in sobota pomembne na dan sprave v Izaijevem času, mar niso prav tako pomembne tudi na dan sprave v času konca, (Dan 8,14) ko bo Božja jubilejna trobenta zatrobila in naznanila končno svobodo ob drugem Kristusovem prihodu? (1 Kor 15,52; 3 Mz 25,9–10) Utemelji svoj odgovor.`

`3.	V razredu se pogovorite o posvečevanju sobote. Kaj je imel Izaija v mislih z besedami, da bi v soboto morali opustiti iskanje lastnega zadovoljstva in ta dan kljub temu imenovati »naslada« ali »užitek«? (Iz 58,13) Kako nam lahko uspe oboje? V mislih imej celotno besedilo Iz 58.`

**Povzetek**

`V Iz 55 in 58 prerok vabi ljudstvo, naj se odpove svojim mislim in se vrne k Bogu, čigar načrt za njihovo srečo je veliko večji od njihovega. Bog usmiljeno odpušča in vztraja, naj bodo tudi oni, ki jim je bilo odpuščeno, usmiljeni ter ravnajo v duhu dneva sprave in sobote, saj ima Božji dar odpuščanja – če ga zares sprejmemo – moč spremeniti srce.`