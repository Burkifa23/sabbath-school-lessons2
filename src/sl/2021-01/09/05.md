---
title:  "Upanje za vnaprej"
date:   24/02/2021
---

Dejstvo, da je Izaija pravilno napovedal Cirova dejanja, moti ljudi, ki ne verjamejo, da Bog pošilja sporočila prerokom. Sklicujejo se na teorijo, da je neki drug prerok – »Izaija št. 2« – živel med Cirovim vladanjem in napisal preostanek knjige (Iz 40do 66). Izaijeva knjiga je tako »razrezana na dvoje« – enaka usoda naj bi po tradicionalnem razumevanju doletela tudi preroka samega. (Heb 11,37)

Noben zgodovinski dokaz ne potrjuje obstoja še enega »Izaija«. Če je zares živel, bi bilo zelo nenavadno, da ga Sveto pismo ne bi omenilo, saj je njegovo sporočilo izrednega pomena, njegova literarna umetnost pa je vrhunska. Tudi starejši rokopisi Svetega pisma – Izaijevi zvitki iz Kumrana – ne nakazujejo nikakršnega premora med Iz 39 in Iz 40 ali prehoda na delo novega avtorja.

Izaijevo temeljno sporočilo skozi vso knjigo ostaja enako: Raje kakort drugim silam zaupaj resničnemu Bogu in njegovemu mesijanskemu Rešitelju. Raziskovalci Svetega pisma ustrezno poudarjajo, da se gorišče z asirskega obdobja (Iz 1 do 39) v Iz 40 preusmeri na babilonsko obdobje. Ugotovili smo že, da Iz 13, 14 in 39 napovedujejo babilonsko sužnost. Poudarek Iz 1 do 39 je na sodbi, v Iz 40 do 66 pa se osredotoča na tolažbo. Ampak tudi v prvih poglavjih ne manjka božanske tolažbe in obljub. Kasnejši odlomki – na primer Iz 42,18–25; 43,22–28; 48,1–11 – govorijo o Božjih sodbah nad Judo, ker je pozabil svojega Boga. Izaijeve napovedi prihodnje tolažbe nakazujejo, da bo vmes čas trpljenja.

`Čeprav je ljudstvo zaradi greha doletela huda stiska, nekateri v njem niso obupali. Oklepali so se Božjih obljub, na primer te iz 3 Mz 26,40–45. Pozorno preberi ta besedila. Poskušaj se poistovetiti z Judi, ki so preživeli babilonsko zasedbo. Katero upanje bi našel v teh besedah?`

`Katero duhovno načelo je zapisano v 3 Mz 26,40–45? Kaj Gospod pravi Izraelu? Kako to načelo deluje v našem življenju?`