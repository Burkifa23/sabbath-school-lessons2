---
title:  "Za globlje proučevanje"
date:   26/02/2021
---

V knjigi Jezusovo življenje ali Hrepenenje vekov preberi poglavje »V Kafarnaumu«, ki opisuje Kristusovo službo zdravljenja in učenja.

»Pri delu pridobivanja ljudi sta potrebni velika tankočutnost in modrost. Zveličar ni nikoli zamolčal resnice, temveč jo je podal z ljubeznijo. V svojem druženju z ljudmi je kazal največjo tankočutnost ter bil vedno prijazen in obziren. Nikoli ni bil grob, nikoli ni po nepotrebnem izgovoril ostrih besed in nikoli ni občutljivi duši zadal nepotrebne bolečine. Ni obsojal človeških slabosti. Neustrašno je žigosal hinavščino, nevero in pokvarjenost, vendar je svoje ostre graje izgovarjal z žalostjo v glasu. Resnice nikoli ni podal grobo, marveč je vedno pokazal veliko nežnost do ljudi. V njegovih očeh je bil dragocen vsak človek. Čeprav je bila njegova drža božansko dostojanstvena, se je k vsakemu članu Božje družine sklonil z nežnim sočutjem in pozornostjo. V vseh je videl ljudi, ki jih je prišel rešit.« /Ellen G. White, Gospel Workers, str. 117/

**Vprašanja za pogovor**

`1.	V razredu preberite zgornji navedek, ki govori o tem, kako je Kristus pridobival ljudi. Pogovorite se o načelih, ki so zapisana v njem. Kako jih odseva vaša cerkev kot celota?`

`2.	Ali poznaš kakšen »nalomljeni trst« ali »tleči stenj«? (Iz 42,3) Kako lahko pomagaš tej osebi, ne da jo »zlomiš« ali »ugasiš«? Kako lahko tem ljudem predstaviš Gospoda? Kako bi jim povedal, kaj morajo narediti, da bi prejeli ozdravljenje in pomoč?`

`3.	Dokaz za različne avtorje Izaijeve knjige izvira iz predpostavke, da ljudje ne morejo napovedati prihodnosti, kakor jo je napovedal Izaija. Katera je osnovna težava tega dokaza? Zakaj moramo kristjani zavrniti to predpostavko?`

**Povzetek**

`Brez Osvoboditelja ni osvoboditve. Božje služabniško ljudstvo bosta osvobodila dva osvoboditelja: Cir, ki bo ujetnike osvobodil iz babilonske sužnosti, in neimenovani Služabnik, ki je v resnici Mesija. Ta Služabnik bo obnovil pravico in skupnost preživelih vrnil k Bogu.`