---
title:  "Za globlje proučevanje"
date:   05/02/2021
---

»Postavilo se bo vprašanje: ›Kako je s tem? Ali zveličanje prejmemo pod določenimi pogoji?‹ H Kristusu nikdar ne pridemo pod pogojem. Kaj pa je pogoj po prihodu h Kristusu? Pogoj je, da se z živo vero popolnoma in povsem oklenemo zaslug krvi križanega in vstalega Zveličarja. Kadar to delamo, opravljamo dela pravičnosti. Toda kadar Bog kliče grešnika in ga vabi k sebi, ne obstaja nikakršen pogoj. Privlači ga Kristusovo vabilo. Pri tem ne gre za to, da se je treba odzvati zdaj, da bi prišli k Bogu. Ko se grešnik približuje in vidi Kristusa povzdignjenega na golgotskem križu v prizoru, ki ga je Bog vtisnil v njegov um, v tem vidi ljubezen, ki je večja od vsega, kar je sploh kdaj videl.« /Ellen G. White, Manuscript Releases VI, str. 32/

**Vprašanja za pogovor**

`1.	Zgornji navedek Duha preroštva preberi v luči sredinega nauka. Katero sporočilo vsebuje? Ali v besedilu opaziš obe prvini krščanske hoje – vero in dela? Kakšna je razlika med njima?`

`2.	Zakaj sta napuh in prevzetnost tako nevarna greha? Zakaj se ju je tako težko znebiti? Ali morda zato, ker oslepita človeka, da ne čuti potrebe po tem, da ju ovrže? Navsezadnje, če si ošaben, verjetno misliš, da si v redu, in če misliš, da si v redu, zakaj bi se sploh obremenjeval s tem, da bi se spremenil? Kako lahko premišljevanje o križu in njegovem pomenu kot edinem sredstvu za človekovo zveličanje ozdravi napuha in prevzetnosti?`

`3.	Ali Izaija vidi upanje za ljudi drugih narodov? Iz 25,3.6; 26,9; Raz 19,9`

**Povzetek**

`Izaija je videl, da bodo za Asirci Judi zavladali Babilonci. Poleg tega je videl, da bo kljub gospodovalcem mračnosti, (Ef 6,12) ki delujejo po Božjih in človeških sovražnikih in si drznejo igrati se Boga, na koncu odločno zmagal Gospod, ki bo našemu trpečemu planetu prinesel večni mir.`