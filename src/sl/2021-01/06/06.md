---
title: Zmaga Siona  
date:   04/02/2021
---

Prerokovanjem o posameznih narodih, ki so zapisana v Iz 13 do 23, sledi v Iz 24 do 27 opis poraza Božjih sovražnikov in osvoboditev njegovega ljudstva.

`Zakaj je Izaijev opis puste zemlje (Iz 24) podoben Janezovemu opisu dogodkov, povezanih s tisočletjem po drugem Kristusovem prihodu? Raz 20`

Značilnosti dobesednega Babilona iz Iz 13 do 14 se nanašajo tudi na poznejše sile in »babilonski kralj« pa predstavlja mešanico človeških vladarjev in veleuma za njimi – Satana. Tako se tudi sporočilo, da je Babilon padel, (Iz 21,9) nanaša na poznejša obdobja (Raz 14,8; 18,2) in Satan bo dokončno uničen po drugem Kristusovem prihodu. (Raz 20,10) Uničenje dobesednega Babilona se je zgodilo na dan Gospodove sodbe, (Iz 13,6.9) toda prihaja še en »Gospodov dan, veliki in strašni« (Jl 2,31; 3,4 ssp; Mal 4,5; 3,23 ssp; Zef 1,7)

Podobno tudi v Iz 24 prerokovo videnje presega okoliščine, ki so preroku znane, in se razteza v čas, ko se »mesec zastre s sramom in sonce se bo sramovalo, zakaj Gospod nad vojskami bo kraljeval na gori Sionu in v Jeruzalemu«. (Iz 24,23) Izaija je bil nedvomno prepričan, da se videnje nanaša na Jeruzalem, ki ga je poznal; toda v Razodetju je razloženo, da se bo to izpolnilo v času novega Jeruzalema. (Raz 21,2) »Mesto ne potrebuje sonca, ne meseca, da svetita v njem; zakaj Božja slava ga je razsvetlila in njegova svetilnica je Jagnje.« (Raz 21,23)

`Ali Bog zares pogublja hudobne ljudi?`

V Iz 28,21 je Božje delo uničenja poimenovano »čudno dejanje«, saj ga Bog noče narediti. Resnica je, da greh v sebi nosi seme samouničenja. (Jak 1,15) Toda ker ima Bog vrhovno oblast nad življenjem in smrtjo ter je On ta, ki določa čas, kraj in način končnega uničenja, (Raz 20) se nima smisla prerekati o tem, da bo na koncu potek greha prekinil pasivno, tako da bo preprosto dovolil, da vzrok in posledica ubereta svojo naravno pot.

`Besedilo v Iz 24 do 27 odraža celotno Sveto pismo. Ne glede na zdajšnje trpljenje, bolečino in obup, bosta Bog in dobrota na koncu premagala zlo. Kaj edino lahko naredimo, da bi bili na koncu na zmagovalni strani? Prg 3,5–7; Rim 10,9`