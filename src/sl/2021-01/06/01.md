---
title:  "Igrati se Boga"
date:   30/01/2021
---

### Preberi pred proučevanjem
Iz 13; 14; 24-27

> <p>Ključno besedilo:</p>
> »Glejte, naš Bog je ta! Čakali smo ga, da nas reši; ta je Gospod, ki smo ga čakali! Poskakovali bomo in se radovali njegovega zveličanja.« Iz 25,9

Po pronicljivi pridigi na temo napuha je neka poslušalka počakala na pastorja in mu povedala, da je globoko vznemirjena in bi rada priznala velik greh. Pastor jo je vprašal, kateri greh ima v mislih.

Odgovorila je: ›Napuh. Pred nekaj dnevi sem eno uro sedela pred ogledalom in občudovala svojo lepoto.‹

›Ah,‹ je odvrnil pastor, ›vaš greh nima prav nič opraviti z napuhom, temveč s preveč bujno domišljijo.‹« /C. E. Macartney, zbral Paul Lee Tan, Encyclopedia of 7700 Illustrations: Signs of the Times, str. 1100/

Odkar se je v srcu mogočnega angela rodil greh, napuh ne spoštuje nobenih omejitev, kar velja tako za angele kakor tudi za ljudi. Greh napuha je najhuje izražen v ljudeh, ki so duhovno ponosni. Kako žalostna lastnost bitij, ki so tako zelo pokvarjena, da se morajo za svoje zveličanje zanašati na dela nekoga drugega – Kristusa!

Ta teden bomo med drugim proučevali tudi o napuhu in povzdigovanju samega sebe – o dveh resnično izvirnih grehih.