---
title:  Lisäaineistoa
date:  22/01/2021
---

Lue Ellen White Alfa ja omega, osa 8, s. 61–70 tai Suuri taistelu, s. 540–549 tai Suuri taistelu taskup. s. 351–357.

”Heprealaisten aikana oli ihmisiä, jotka nykyajan spiritistien tavoin väittivät olevansa yhteydessä kuolleiden kanssa. Mutta Raamattu todistaa, että ’vainajahenget’, kuten näitä muista maailmoista tulleita vieraita kutsuttiin, ovat ’riivaajain henkiä’ (vertaa 4 Moos. 25:1–3; Ps. 106:28; 1 Kor. 10:20; Ilm. 16:14). Seurustelu vainajahenkien kanssa oli julistettu kauhistukseksi Herran edessä ja juhlallisesti kielletty kuoleman rangaistuksen uhalla (3 Moos. 19:31; 20:27). Noituutta pidetään nykyään halveksittuna. Väitettä, että ihmiset voivat seurustella pahojen henkien kanssa, pidetään pimeältä keskiajalta perittynä taruna. Mutta spiritismi, jonka kannattajia on satoja tuhansia, jopa miljoonia, ei ole mitään muuta kuin tuomittua ja kiellettyä muinaisajan noituutta, joka on herätetty uuteen eloon uuteen valepukuun verhottuna. Tämä suunnattoman suuri petos on raivannut itselleen tien tieteellisiin piireihin ja tunkeutunut kirkkokuntiin. Se on otettu suopeasti vastaan lakia säätävissä laitoksissa ja myös kuningasten hoveissa.” (8AO 65, 66.)

**Keskustelunaiheita**

`Keskustelkaa siitä, miten spiritualismia ilmenee elokuvissa, kirjoissa, televisiossa ja populaarikulttuurissa. Jos emme kykene tekemään mitään spiritualismin pysäyttämiseksi, kuinka voimme varoittaa sen vaaroista toisia, jotka tuntuvat pitävän sitä vain harmittomana ajanvietteenä? Miksi kuolleitten tilan oikea ymmärtäminen on tärkeä tekijä siinä, että voimme suojautua tällaisilta petoksilta?`

`Lue Jes. 8:20, RK 2012. Ilmaise jakeen sanoma omin sanoin. Antakaa eri ihmisten tutkisteluryhmässä lukea omat versionsa ääneen. Mitä Herra tässä meille sanoo?`

`Pohtikaa vielä sitä, miten Jumalaa voi samaan aikaan sekä rakastaa että pelätä. Millä tavoin rakkautenne kumpuaa Herran pelosta? Vai kumpuaako Herran pelko rakkaudesta? Keskustelkaa.`