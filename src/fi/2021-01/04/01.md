---
title:  Vaikeamman Kautta
date:  16/01/2021
---

> <p></p>
> ”Minä jään odottamaan Herraa, joka kätkee kasvonsa Jaakobin suvulta, häneen minä panen toivoni.” (Jes. 8:17.)

### Avaintekstit
Jes. 7:14–16;  Jes. 7:17–25;  Jes. 8:1–10;  Jes. 8:11–15;  Jes. 8:16–22.

New Yorkin Harlemissa paloi kerrostalo. Talon neljännen kerroksen ikkunan ääressä oli sokea tyttö. Palomiehet alkoivat käydä epätoivoisiksi. He eivät saaneet paloautoa, jossa olisi ollut tikkaat, mahtumaan rakennusten väliin. He eivät myöskään onnistuneet suostuttelemaan tyttöä hyppäämään pelastuspurjeelle, jota tyttö ei tietenkään voinut nähdä.

> <p></p>
> ”Lopulta tytön isä saapui paikalle ja huusi megafonin kautta tytölle, että ikkunan alla oli pelastuspurje, jolle tytön pitäisi isänsä käskystä hypätä. Tyttö hyppäsi ja oli hypätessään niin rento, ettei häneltä murtunut ainuttakaan luuta eikä edes yksikään lihas venähtänyt tuossa neljän kerroksen korkuisessa pudotuksessa. Tämä siksi, että tyttö luotti isäänsä niin täydellisesti. Kuullessaan isänsä äänen hän teki niin kuin tämä parhaaksi neuvoi .” – Michael P. Green (toim.), 1500 Illustrations for Biblical Preaching, s. 135.

Samalla tavoin Jumala oli antanut vahvat todisteet siitä, että hän halusi vain parasta lapsilleen, mutta nämä hylkäsivät hiljaa virtaavat vedet, joita Herra oli heille ensin tarjonnut; siksi hänen piti sen sijaan karjuen huutaa heille ja antaa hiljaisen virran sijaan tulva.

Mitä voimme tänä päivänä oppia heidän virheistään?

_Tämä tutkistelu on sapatiksi 23.1.2020_