---
title:  Lisäaineistoa
date:  12/03/2021
---

”Kukaan ei voi harrastaa todellista hyväntekeväisyyttä ilman kieltäymystä. Vain elämällä yksinkertaista, itsemme kieltävää ja tiukan säästäväistä elämää voimme suorittaa työn, joka meille Kristuksen edustajina on uskottu. Ylpeys ja maailmallinen kunnianhimo on poistettava sydämestämme. Kaikissa toimissamme tulee ilmetä sama epäitsekkyyden periaate, joka näkyi Kristuksen elämässä. Kotimme seiniltä, tauluista ja huonekaluista meidän on luettava: ’Avaat kotisi kodittomalle.’ Vaatekaappimme ovella tulee näkyä kuin Jumalan sormen kirjoittamana: ’Vaatetat alastoman.’ Ruokailuhuoneemme runsaasti katetulla pöydällä meidän on nähtävä sanat: ’Murrat leipää nälkäiselle.’ Jes. 58:7.” (SLS 164, 165.)

**Keskustelunaiheita**

`Katso kysymystä, jonka Jesaja esitti aikansa ihmisille: ”Miksi punnitsette hopeaa maksuksi siitä, mikä ei ole leipää, vaihdatte työstä saamanne palkan siihen, mikä ei tee kylläiseksi?” (Jes. 55:2.) Kysy itseltäsi, millä tavoin itse toimit näin: teet työtä sellaisten asioiden eteen, jotka eivät tuo tyydytystä? Miksi on niin helppoa langeta tähän ansaan?`

`Jos itsensäkieltäminen, hyvyys kanssaihmisiä kohtaan ja sapatti olivat tärkeitä asioita suurena sovituspäivänä Jesajan aikana, ovatko ne yhtä tärkeitä lopun ajan suurena sovituspäivänä (Dan. 8:14, RK 2012 marg.), jolloin Jumalan pasuuna kaiuttaa merkin lopullisen vapauden koittamisesta Jeesuksen toisen tulemisen yhteydessä (1. Kor. 15:52; vrt. 3. Moos. 25:9, 10)? Perustele vastauksesi.`

`Keskustelkaa sapatinvietosta. Mitä ajattelet Jesajan tarkoittavan hänen sanoessaan, ettei meidän pitäisi toimittaa omia asioitamme (RK 2012) sapattina, vaan nimittää sitä ilon päiväksi (Jes. 58:13)? Miten onnistumme molemmissa? Pidä mielessäsi koko Jesajan kirjan 58. luvun asiayhteys.`