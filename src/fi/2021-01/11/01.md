---
title:  Rakkauden Lietsontaa
date:  06/03/2021
---

> <p></p>
> ”[J]os annat nälkäiselle omastasi ja ravitset sen, joka kärsii puutetta, niin sinun pimeyteesi koittaa valo ja yön varjo muuttuu keskipäivän kirkkaudeksi.” (Jes. 58:10.)

### Avaintekstit
Jes. 55:1–7;  Jes. 55:6–13;  Jes. 58:1–12;  Jes. 58:13, 14.

Eräs Lincolnin kaupungissa, Yhdysvaltojen Nebraskan osavaltiossa asuva juutalainen synagogan jumalanpalvelusjohtaja ja hänen vaimonsa alkoivat saada uhkaavia ja säädyttömiä puheluita. He saivat selville, että puhelut tulivat amerikkalaisen viharyhmittymä Ku Klux Klanin eräältä johtajalta. Koska pariskunta tiesi, kenestä oli kyse, he olisivat voineet ilmiantaa miehen poliisille, mutta päätyivät kuitenkin valitsemaan radikaalimman lähestymistavan. Kun he saivat tietoonsa, että mies oli rampa, he ilmaantuivat tämän ovelle ateria mukanaan! Mies oli aivan ällikällä lyöty. Hänen vihansa suli heidän rakkautensa edessä. Pariskunta jatkoi vierailujaan miehen luona ja heidän ystävyytensä syveni. Mies harkitsi jopa juutalaiseksi kääntymistä!

> <p></p>
> ”Toisenlaista paastoa minä odotan: että vapautat syyttömät kahleista, irrotat ikeen hihnat ja vapautat sorretut, että murskaat kaikki ikeet, murrat leipää nälkäisille – –.” (Jes. 58:6, 7.) On ironista, että tämä Lincolnin pariskunta vietti tällaista paastoa jakamalla oman juhla-ateriansa nälkäisen sortajansa kanssa päästäen tämän näin vapaaksi omista epäoikeudenmukaisista ennakkoluulonsa kahleista.

Nyt saamme käydä oppimaan lisää tästä tärkeästä hengellisestä periaatteesta, jota profeetta Jesaja kuvaa.

_Tämä tutkistelu on sapatiksi 13.3.2021_