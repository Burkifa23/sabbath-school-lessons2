---
title:  Armollinen Luoja (Jes. 40:12–31)
date:  17/02/2021
---

Millä tavoin Jes. 40 etenee Jumalan armoa ja voimaa koskevissa teemoissaan?

Koko luvun läpi Jumalan armo ja voima ovat limittyneet (ks. alla) ja jopa sekoittuneet keskenään, koska ne ovat molemmat välttämättömiä, jotta Jumala voi pelastaa kansansa. Hän haluaa pelastaa heidät, koska hän on armollinen; hän kykenee pelastamaan heidät, koska hän on voimallinen.

- **Armo** (Jes. 40:1–5):          lohdutus, Herra tulee vapauttamaan.
- **Voima** (Jes. 40:3–8):         kunnia, pysyvyys vs. ihmisen heikkous.
- **Armo** (Jes. 40:9–11):        hyvä uutinen vapautuksesta, kansansa paimen.
- **Voima** (Jes. 40:12–26):      Luoja vailla vertaa.
- **Armo** (Jes. 40:27–31):       Luojana antaa voimaa heikoille.

Esiteltyään Jumalan voimaa hänen kunniansa ja pysyvyytensä näkökulmasta (Jes. 40:3–8) Jesaja käsittelee tarkemmin hänen voimaansa ja ylivertaista viisauttaan (Jes. 40:12–17). Kuvaus muistuttaa tyyliltään Jumalan vastausta Jobille (Job 38-41).

`Lue 40:18. Mikä on vastaus Jesajan kysymykseen?`

Jumalaa ei voi verrata mihinkään. Jesaja nostaa kuitenkin esiin monien aikalaistensa vastauksen, jota he tuntuivat pitävän käytöksensä perusteella mahdollisena: Jumala oli heidän mielestään verrattavissa epäjumaliin (Jes. 40:19–20).

Tähän luuloon Jesaja puuttuu. Oli typerää käyttää patsasta kuvaamaan Jumalaa. Jesaja kertoo Jumalan ainutlaatuisuudesta ja sen, että Jumala on pyhä Luoja (Jes. 40:21–26).

`Millainen asenne ihmisillä oli jakeen 27 perusteella? Voiko meillä olla sama asenne?`

Jumalan viestin tarkoituksena on lohduttaa niitä, jotka tarvitsevat lohdutusta! Jobin tavoin heidän kärsimyksensä oli saanut heidät hämmennyksiin ja toivottomiksi Jumalan luonteen suhteen.

`Miten jokaviikkoinen sapatti vahvistaa käsitystämme Jumalan armosta ja voimasta?`