---
title:  Lisäaineistoa
date:  19/02/2021
---

Lue Ellen White, Alfa ja omega, osa 3, s. 152–158 tai Profeetat ja kuninkaat, s. 216–222.

”Väärä käsitys Jumalasta oli himmentänyt ihmiskunnan hengellisen ymmärryksen Jesajan aikana. Saatana oli kauan koettanut saada ihmiset pitämään Luojaansa synnin, kärsimysten ja kuoleman aiheuttajana. Ne jotka hän oli näin pettänyt, kuvittelivat Jumalan kovaksi ja tiukan vaativaksi. He arvelivat hänen tarkkailevan päästäkseen moittimaan ja tuomitsemaan ja olevan haluton vastaanottamaan syntistä niin kauan, kuin oli laillista syytä olla auttamatta häntä. Pääpettäjä oli esittänyt väärin taivasta hallitsevan rakkauden lain. Hän oli selittänyt sen vaivalloisena ikeenä rajoittavan ihmisten onnellisuutta, ja heidän tuli olla iloisia päästessään siitä eroon. Hän selitti, ettei sen käskyjä voinut noudattaa ja että rikkomuksen rangaistukset langetettiin aivan mielivaltaisesti.” (3AO 152.)

**Keskustelunaiheita**

`Lue Jes. 40:12–31 ja tee siitä omasanainen tiivistelmä, jonka kirjoitat käyttäen nykyajan kielikuvia, kuten nykytieteen löytöjä, jotka osoittavat entistäkin vahvemmin Jumalamme voiman. Esitä tiivistelmäsi tutkisteluryhmällesi.`

`Miten Jesajan kuvaus Jumalan sanan pysyvyydestä ja toisaalta ihmiselämän katoavaisuudesta puhuttelee omaa kuolemanpelkoasi? Miten se liittyy sinun ylösnousemustoivoosi (Job 19:25–27; Dan. 12:2; 1. Kor. 15:51–57; 1. Tess. 4:13–18)?`

`Jos ottaa tosissaan Jes. 40:12–31 sanat, miten ihminen voi parantua ylpeydestä ja ylimielisyydestä?`