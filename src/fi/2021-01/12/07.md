---
title:  Lisäaineistoa
date:  19/03/2021
---

Katso myös Ellen White, Alfa ja omega, osa 1, s. 355–357 tai Patriarkat ja profeetat, s. 356–358 sekä Alfa ja omega, osa 4, s. 194–201 Aikakausien Toivo, s. 213–220 tai Rakkaudella Isältä, s. 167–172.

”Jeesus seisoi heidän edessään itseään koskevien ennustusten elävänä tulkitsijana. Selittäen lukemansa sanat hän puhui Messiaasta, joka poistaisi sorrettujen ikeen, vapauttaisi vangit, parantaisi sairaat, antaisi sokeille näön ja ilmaisisi maailmalle totuuden valon. Hänen vaikuttava esitystapansa ja hänen sanojensa ihmeellinen merkitys valtasivat kuulijat tavalla, jollaista he eivät olleet koskaan kokeneet. Jumalallisen voiman virta mursi kaikki esteet, ja Mooseksen lailla saivat hekin katsella Näkymätöntä. Pyhän Hengen tehdessä työtään heidän sydämessään he vastasivat hartain amen- ja ylistyshuudoin.” (4AO 195.)

”Jumalan kostonpäivä tulee – hänen vihansa vimman päivä. Kuka kestää hänen tulemisensa päivänä? Ihmiset ovat kovettaneet sydämensä Jumalan Henkeä vastaan, mutta hänen vihansa nuolet lävistävät sydämet, joihin Hengen vakuutuksen nuolet eivät pystyneet. Jumala ei nouse käsittelemään syntisten asiaa paljoa ennen tätä. Suojaako väärä paimen synnintekijää tuona päivänä? Voiko se, joka kulki joukon mukana tottelemattomuuden teitä, saada vapautuksen? Tekeekö kenestäkään syytöntä hänen suosionsa tai kannattajalukunsa? Nämä ovat kysymyksiä, joita varomattomien ja välinpitämättömien tulee pohtia ja ratkaista omalla kohdallaan.” (FW 33.)

**Keskustelunaihe**:

`Eräs adventistipastori kertoi, että hänen suurin ongelmansa Jumalan työssä on se, että seurakunnassa on paljon sellaisia jäseniä, jotka eivät halua toisten liittyvän heihin, vaan haluavat pysyä heistä erossa. Miten ”kristityt” voivat viedä rakkautta, toivoa ja hyviä uutisia Kristuksen valtakunnasta kaikkeen maailmaan niin, että toisilla olisi mahdollisuus pelastua ennen kuin loppu tulee (Matt. 24:14), jos he eivät halua hyväksyä joukkoonsa edes niitä, jotka omaehtoisesti hakeutuvat seurakunnan pariin?`