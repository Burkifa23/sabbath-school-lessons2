---
title:  Täysin Odottamaton Teko
date:  27/02/2021
---

> <p></p>
> ”[V]aikka meidän rikkomuksemme olivat hänet lävistäneet ja meidän pahat tekomme hänet ruhjoneet. Hän kärsi rangaistuksen, jotta meillä olisi rauha, hänen haavojensa hinnalla me olemme parantuneet.” (Jes. 53:5.)

### Avaintekstit
Jes. 50:4–10;  Jes. 52:13–53:12;  Jes. 53:3–9;  Jes. 53:10–12.

Kiinalainen kristitty Lough Fook tunsi suurta myötätuntoa niitä maanmiehiään kohtaan, jotka olivat joutuneet orjiksi etelä-amerikkalaisille kaivoksille. Hän halusi tarjota heille evankeliumin toivon, mutta miten hän saisi heihin yhteyden? Hänen ratkaisunsa oli myydä itsensä viideksi vuodeksi orjaksi. Hänet siirrettiin Demeraraan, jossa hän raatoi kaivoksilla ja kertoi kanssatyöntekijöilleen Jeesuksesta.

Lough Fook kuoli, mutta sitä ennen 200 ihmistä ehti vapautua toivottomuudesta ottamalla vastaan Jeesuksen Pelastajanaan.

Uskomatonta itsensä uhraamista toisten hyväksi! Millainen esimerkki!

Tekemällä täysin odottamattoman teon, nöyrästi ottamalla ”orjan muodon” (Fil. 2:7), Jeesuskin onnistui tavoittamaan tavoittamattomat – sinut ja minut ja koko maailman, joka on eksyksissä ja vajonnut syvälle synnin syövereihin.

Tällä viikolla näemme, miten tästä uskomattomasta tapahtumasta ennustettiin satoja vuosia ennen sen toteutumista.

6.3. Kansainvälinen naisten rukouspäivä

8.–29.3. Nykyaika-lehden kevätnumeron myyntikampanja

_Tämä tutkistelu on sapatiksi 6.3.2021_