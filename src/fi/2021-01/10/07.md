---
title:  Lisäaineistoa
date:  05/03/2021
---

”Kristus kantoi meidän syntimme ruumiissaan ristinpuulla. – – Miten vakavaa synti onkaan, kun sen sovitukseksi ei riittänyt minkään luodun olennon uhri? Miten suuri onkaan synnin kirous, kun vain yksin Jumala pystyi sen näännyttämään loppuun? Kristuksen risti on todistuksena jokaiselle ihmiselle siitä, että synnin palkka on kuolema. – – Voi, kunpa ei olisi näitä vahvoja, lumoavia voimia, jotka pitävät moraalintuntoamme vallassansa ja varastavat kaiken huomion Jumalan Hengen vaikutteilta?” (OHC 44.)

”Jumalan ainosyntyisen Pojan kuoleman oli tarkoitus osoittaa, miten ylivertainen Jumalan hallintavallan laki on. Kristus kantoi maailman synnin syyllisyyden. Meidän riittävyytemme perustuu ainoastaan Jumalan Pojan ihmiseksi tuloon ja kuolemaan. Hän pystyi kärsimään, koska Jumala kannatteli häntä. Hän saattoi kestää, koska hänessä ei ollut pienintäkään uskottomuuden tai synnin tahraa. Kristus voitti ihmisten puolesta kantaen synnin oikeutetun rangaistuksen. Hän takasi ihmisille ikuisen elämän tekemällä samalla lakinsa suureksi ja kunnioitettavaksi.” (1SM 302.)

**Keskustelunaiheita**

`Jes. 53:7–9 laskeutuu kuilun pohjalle kuvaten palvelijan kuoleman ja hautaamisen. Kuinka monet näiden jakeiden esittämät ajatukset toteutuivat Jeesuksen elämän loppuvaiheissa? Matt. 26:57–27:60; Mark. 14:53–15:46; Luuk. 22:54–23:53; Joh. 18:12–19:42.`

`Katso yllä olevaa jälkimmäistä Ellen G. Whiten lainausta, jossa hän sanoo Kristuksen kuoleman tehneen lain suureksi (vrt. Jes. 42:21). Mitä hän tarkoittaa tällä? Miten ymmärrämme Jeesuksen kuoleman olleen todiste lain jatkuvuudesta?`