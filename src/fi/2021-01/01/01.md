---
title:  Identiteettikriisi
date:  26/12/2020
---

> <p></p>
> ”’Tulkaa, selvittäkäämme miten asia on’, sanoo Herra. – Vaikka teidän syntinne ovat verenpunaiset, ne tulevat valkeiksi kuin lumi. Vaikka ne ovat purppuranpunaiset, ne tulevat valkeiksi kuin puhdas villa.’” (Jes. 1:18.)

### Avaintekstit
Jes. 1:1–9;  Jes. 1:10–17;  Jes. 1:18;  Jes. 1:19–31;  Jes. 5:1–7.

Eksyksissä unohduksen maassa. Jos ajelet Irlannissa kapeita, pensasaitojen reunustamia maaseututeitä, saatat joutua tilanteeseen, jossa tiesi tukkii maukkaalta laidunaterialta hitaasti kotiin löntystelevä lehmälauma. Vaikka lauman mukana ei olisikaan paimenta, lehmät löytävät perille oman omistajansa navettaan. Ne tietävät minne ja kenelle ne kuuluvat.

Jos pieni poika kaupassa joutuu eroon äidistään ja huutaa: ”Olen kadottanut äitini!”, hän ei ehkä tiedä tarkalleen, missä hän on tai missä hänen äitinsä on, mutta kaupan suurenkin väenpaljouden keskeltä hän tunnistaa kyllä sen äidin, joka yksin on hänen omansa.

Miten surullista onkaan, että toisin kuin omistajansa tuntevat irlantilaiset lehmät tai äitinsä tunteva pieni, eksynyt poika, Juudan kansa unohti kuuluvansa Herralle, ja siten se unohti todellisen identiteettinsä liittokansana. ”Minä kasvatin lapsia, saatoin heidät täyteen mittaan, mutta uhmaten he ovat nousseet minua vastaan. Härkä tuntee omistajansa ja aasi isäntänsä seimen, mutta Israel ei tunne, minun kansani ei tajua.” (Jes. 1:2, 3.)

Tällä viikolla tarkastelemme Jumalan työtä kansansa palauttamiseksi hänen yhteyteensä.

3.10. Polunkävijäpäivä