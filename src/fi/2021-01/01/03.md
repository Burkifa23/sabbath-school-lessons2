---
title:  Mätä Ritualismi (Jes. 1:10–17)
date:  28/12/2020
---

`Lue Jes. 1:10. Miksi teksti viittaa Sodomaan ja Gomorraan? Mitä Herra tarkoitti tällä?`

`Lue Jes. 1:11–15. Mitä Herra sanoo kansalle tässä? Miksi Herra hylkäsi kansan harjoittaman jumalanpalveuksen?`

Samat kädet, jotka toivat uhreja ja jotka kohotettiin rukoukseen, olivat ”veren tahrimat” eli ne olivat syyllistyneet väkivaltaan ja toisten sortamiseen (Jes. 1:15; Jes. 58:3, 4). Kohtelemalla toisia liiton kansan jäseniä huonosti he osoittivat halveksuntaa kaikkien israelilaisten suojelijaa kohtaan. Synnit toisia ihmisiä vastaan olivat syntejä Herraa vastaan.

Jumala itse oli asettanut rituaalisen palvontajärjestelmän (3. Moos. 1–16) ja määrännyt Jerusalemin temppelin oikeaksi palvonnan paikaksi (1. Kun. 8:10, 11). Rituaalit oli kuitenkin tarkoitettu suoritettaviksi siinä liitossa, jonka Jumala oli tehnyt kansansa kanssa. Jumalan Israelin kanssa tekemä liitto mahdollisti sen, että hän asui heidän keskellään pyhäkössä/temppelissä. Niinpä siellä suoritetut rituaalit ja rukoukset olivat päteviä vain, jos ne olivat ilmauksia uskollisuudesta Jumalaa ja hänen liittoaan kohtaan. Ihmiset, jotka uhrasivat uhreja ilman että katuivat epäoikeudenmukaisia tekojaan toisia liiton kansan jäseniä kohtaan, suorittivat vain valheellisia rituaaleja. Siksi heidän uhrinsa olivat paitsi epäpäteviä myös synnillisiä! Heidän rituaalinsa väittivät heitä uskollisiksi, mutta heidän käytöksensä todisti, että he olivat rikkoneet liiton.

`Lue Jes. 1:16, 17. Mitä Herra käskee kansaansa tekemään? Miten jakeet muistuttavat siitä, mitä Jeesus sanoi Matt. 23:23–28? Mikä sanoma jakeista ja niiden asiayhteydestä löytyy meille itsellemme tänä päivänä?`