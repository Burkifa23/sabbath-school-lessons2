---
title:  Lisäaineistoa
date:  12/02/2021
---

”Vain Jumala saattoi suoranaisella asiaan puuttumisellaan siirtää aurinkokellon varjoa kymmenen astetta taaksepäin, ja sen tuli olla Hiskialle merkkinä siitä, että Herra oli kuullut hänen rukouksensa. Niinpä ’profeetta Jesaja huusi Herraa, ja hän antoi varjon Aahaan aurinkokellossa siirtyä takaisin kymmenen astetta, jotka se oli jo laskeutunut’ (jakeet 8–11).” (3AO 172.)

”Hiskia sai näiden kaukaisen maan hallitsijan luota tulleiden lähettiläiden käynnistä hyvän tilaisuuden ylistää elävää Jumalaa. Miten helppoa hänen olisikaan ollut kertoa heille Jumalasta, koko luomakunnan ylläpitäjästä, joka niin suosiollisesti oli jättänyt hänet henkiin kaiken muun toivon pettäessä! – –

”Mutta ylpeys ja turhamaisuus valtasivat Hiskian mielen, ja tämä itsekorotuksen mieliala sai hänet tuomaan ahnaiden silmien katseltaviksi ne aarteet, joilla Jumala oli rikastuttanut kansaansa. Kuningas ’näytti heille varastohuoneensa, hopean ja kullan, hajuaineet ja kalliin öljyn ja koko asehuoneensa ja kaikki, mitä hänen aarrekammioissansa oli. Ei ollut mitään Hiskian talossa eikä koko hänen valtakunnassaan, mitä hän ei olisi heille näyttänyt’ (Jes. 39:2). Hän ei tehnyt tätä kirkastaakseen Jumalaa vaan korottaakseen itseään ulkomaisten ruhtinaiden silmissä.” (3AO 173, 174.)

**Keskustelunaiheita**

`Millä tavoin Paholainen muistuttaa assyrialaista komentajaa? Puhuuko hän totta sanoessaan, että olet tehnyt syntiä (Sak. 3:1)? Miten Jumala vastaa? Katso Sak. 3:2–5. Mikä on ainoa toivosi näitä syytöksiä vastaan? Room. 8:1.`

`Lopettaako Paholainen syyttämisen sen jälkeen, kun olet saanut anteeksi? Katso Ilm. 12:10. Kun Paholainen anteeksisaamisesi jälkeen jatkaa syyttämistäsi ja sen väittämistä, että syntisi tähden kuulut hänelle, mitä hänen syytöksestään voidaan tässä tapauksessa sanoa? Ks. 5. Moos. 19:16–21 (laki valehtelusta, väärä todistaja).`