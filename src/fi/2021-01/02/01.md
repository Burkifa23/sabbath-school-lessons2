---
title:  Johtajuuskriisi
date:  02/01/2021
---

> <p></p>
> ”Kuningas Ussian kuolinvuonna minä näin Herran: hän istui korkealla ja ylhäisellä istuimella, ja hänen vaatteensa liepeet täyttivät temppelin.” (Jes. 6:1.)

### Avaintekstit
Jes. 6:1–4;  Jes. 6:5–7;  Jes. 6:8;  Jes. 6:9–13.

Kun eräs Kungfutsen oppilas kysyi tältä, mistä hyvä hallinto koostui, Kungfutse vastasi: ”’Riittävästä määrästä ruokaa, riittävästä määrästä aseita ja tavallisen kansan luottamuksesta hallintoa kohtaan.’

Oppilas jatkoi kyselyään: ’Mitä jos sinun olisi kuitenkin pakko luopua yhdestä noista kolmesta? Minkä jättäisit pois?’

’Aseet’, vastasi Kungfutse.

Oppilas jatkoi edelleen: ’Entä jos sinut pakotettaisiin luopumaan toisesta noista kahdesta, jotka ovat vielä jäljellä, kumman jättäisit pois?’

Tähän Kungfutse vastasi: ’Ruoan, sillä jo muinaisista ajoista lähtien nälkä on ollut ihmisten osana, mutta kansa, joka ei enää luota hallitsijoihinsa, on totisesti hukassa.’” – Michael P. Green (toim.), 1500 Illustrations for Biblical Preaching (Grand Rapids, Mich.: Baker Books, 1989), s. 215.

Ihmiset tosiaan haluavat vahvoja, luotettavia johtajia. Kun eräs sotilas oli pestautumassa toiselle asepalvelusjaksolle, armeijan rekrytoija kysyi, miksi hän halusi värväytyä uudelleen. ”Kokeilin siviilielämää”, mies sanoi, ”mutta kukaan ei ota siellä johtajuutta käsiinsä.”

Tällä viikolla tarkastelemme Juudan johtajuuskriisiä ja sen surullisia seurauksia.

_Tämä tutkistelu on sapatiksi 9.1.2021_