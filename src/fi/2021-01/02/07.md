---
title:  Lisäaineistoa
date:  08/01/2021
---

”Vääryydet olivat levinneet kaikkiin yhteiskuntapiireihin siinä määrin, että ne harvat, jotka pysyivät uskollisina Jumalalle, olivat usein kiusattuja masentumaan ja vaipumaan epätoivoon. Näytti siltä kuin Jumalan aikomukset Israelin suhteen raukeaisivat tyhjiin ja että kapinoiva kansakunta joutuisi saman kohtalon alaiseksi kuin Sodoma ja Gomorra.

Näissä oloissa ei ollut yllättävää, että kun Jesaja Ussian viimeisenä hallitusvuotena kutsuttiin julistamaan Juudalle Jumalan varoitus- ja nuhdesanomia, hän kavahti vastuuta. Hän tiesi hyvin joutuvansa kohtaamaan sitkeää vastustusta. Kun hän tajusi olevansa kykenemätön selvittämään tilannetta ja ajatteli joutuvansa työskentelemään uppiniskaisen ja epäuskoisen kansan parissa, tehtävä näytti hänestä toivottomalta. Luopuisiko hän epätoivoisena siitä ja jättäisi Juudan rauhassa harjoittamaan epäjumalain palvontaansa? Tulisivatko Niniven jumalat hallitsemaan maata uhitellen taivaan Jumalaa?” (3AO 149.)

**Keskustelunaiheita**

`Jos skeptikko tai ateisti haastaisi sinut kysymällä: ”Miten voit todistaa, että Jumalasi hallitsee”, mitä vastaisit?`

`Jos Jumala hallitsee, miksi viattomat kärsivät? Tarkoittaako Jes. 1:19, 20, että tässä elämässä tapahtuu vain hyviä asioita Jumalan uskollisille ja vain pahoja asioita niille, jotka kapinoivat? Vrt. Job 1, 2; Ps. 37; Ps. 73. Voimmeko sovittaa ymmärryksemme Jumalan luonteesta yhteen sen kanssa, että ihmisille tapahtuu pahoja asioita? Onko tällainen sovittaminen tarpeen?`

`Miksi Jesajan kirjan 6. luvusta löytyy monia yhtymäkohtia suureen sovituspäivään? Pohtikaa, miten Jumala tuona vuotuisena tuomion päivänä puhdisti kansansa puhdistamalla uskollisistaan synnin (3. Moos. 16:30) ja poistamalla uskottomat kansan keskuudesta (3. Moos. 23:29, 30).`