---
title:  Lapsi On Syntynyt Meille (Jes. 9:5, 6)
date:  25/01/2021
---

`Mikä on niin erityistä Jesajan kolmannessa kuvauksessa lapsen syntymästä? (Jes. 9:5, 6.)`

Tällä vapauttajalla on useita nimiä. Muinaisessa Lähi-idässä useat nimet kuvasivat nimetyn henkilön suuruutta.

Jumalallinen Herran enkeli kuvaili Simsonin isälle omaa nimeään ihmeelliseksi (Tuom. 13:18, sama heprean kielen juuri) ja kohosi sitten taivasta kohti Manoahin uhrialttarilta nousevien liekkien mukana (Tuom. 13:20) toimien esikuvana siitä, miten hän tulisi uhraamaan itsensä yli tuhannen vuoden kuluttua.

Hänestä puhutaan Jumalana (”Väkevä Jumala”) ja iankaikkisena Luojana (”Iankaikkinen Isä”); ks. Luuk. 3:38 (RK 2012): ”– – tämä Aadamin ja tämä Jumalan [poika].”

Hän on kuningas Daavidin hallitsijasuvussa; hänen rauhan valtakuntansa on oleva loputon.

`Kaikki ominaisuudet huomioiden kuka yksin tämä lapsi voi olla? Ks. Luuk. 2:8–14.`

Jotkut ovat koettaneet sovittaa ennustusta kuningas Hiskiaan, mutta kuvaus ylittää tavallisten ihmisten ominaisuudet. Vain yksi vastaa kuvausta: Jeesus Kristus, taivaallinen Jumalan Poika ja Luoja (Joh. 1:1–3, 14; Kol. 1:15–17; Kol. 2:9; Hepr. 1:2), joka syntyi pelastaakseen meidät ja antaakseen meille rauhan. Hän on saanut kaiken vallan taivaassa ja maan päällä ja hän on meidän kanssamme aina (Matt. 28:18–20). Säilyttäen jumaluutensa hän tuli pysyvästi ihmiseksi ja näin hän kykenee aina suhtautumaan myötätuntoisesti heikkouksiimme (Hepr. 4:15).

”Kun Kristus tuli maailmaamme, Paholainen oli maan päällä vastustamassa jokaista Kristuksen polullaan ottamaa askelta seimeltä Golgatalle asti. Paholainen oli syyttänyt Jumalaa siitä, että tämä vaati enkeleiltä itsekieltäymystä, vaikkei itse tiennyt lainkaan, mitä se tarkoitti, ja vaikkei itse tehnyt minkäänlaisia uhrauksia toisten hyväksi. Tämä oli se syytös, jonka Paholainen oli esittänyt Jumalaa vastaan taivaassa; ja kun Paholainen oli sitten karkotettu taivaasta, hän jatkuvasti syytti Herraa siitä, että tämä vaati palvelusta, jota ei itse antanut muille. Kristus tuli maailmaan vastaamaan näihin vääriin syytöksiin ja paljastamaan Isän.” (1SM 406, 407.)