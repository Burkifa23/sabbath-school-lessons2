---
title:  Rauhan Ruhtinas
date:  23/01/2021
---

> <p></p>
> ”Sillä lapsi on syntynyt meille, poika on annettu meille. Hän kantaa valtaa harteillaan, hänen nimensä on Ihmeellinen Neuvontuoja, Väkevä Jumala, Iankaikkinen Isä, Rauhan Ruhtinas.” (Jes. 9:5.)

### Avaintekstit
Jes. 8:23–9:4;  Jes. 9:5, 6;  Jes. 9:7–10:34;  Jes. 11;  Jes. 12:1–6.

”Tohtori Robert Oppenheimer, joka vastasi ensimmäisen atomipommin kehittämisestä, joutui erään Yhdysvaltain kongressin valiokunnan kuultavaksi. Häneltä kysyttiin, oliko asetta vastaan mitään puolustuskeinoa. ’Toki’, tuo suuri fyysikko vastasi.

’No, mikä se on?’

Tohtori Oppenheimer katsoi hiljentynyttä, odottavaa yleisöään ja sanoi pehmeällä äänellä: ’Rauha.’” – Encyclopedia of 7,700 Illustrations: Signs of the Times, toim. Paul Lee Tan, (Rockville, Md.: Assurance Publishers, 1979), s. 989.

Rauha on ihmiskunnalle kaukainen haave. On arvioitu, että muistiinmerkityn historian alusta lähtien maailmassa on vallinnut täysi rauha vain kahdeksan prosentin verran tuosta ajasta. Näinä vuosina ainakin 8 000 sopimusta on rikottu. Ensimmäisen maailmansodan piti olla sota kaikkien sotien lopettamiseksi. Sen loppumista seuraavan puolen vuosisadan aikana oli kaksi minuuttia rauhaa jokaista sotavuotta kohden.

Vuonna 1895 Alfred Nobel, dynamiitin keksijä, määräsi säätiön tehtäväksi perustaa palkinnon, joka jaettaisiin aina henkilölle, joka on erittäin ansioitunut rauhan edistämisessä. Viime vuosina jotkut Nobelin rauhanpalkinnon voittajatkin ovat kuitenkin sekaantuneet väkivaltaisiin taisteluihin.

Tällä viikolla luemme siitä ainoasta, joka voi tuoda todellisen ja ikuisen rauhan.

_Tämä tutkistelu on sapatiksi 30.1.2020_