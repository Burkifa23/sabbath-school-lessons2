---
title:  Lisäaineistoa
date:  29/01/2021
---

”Maallinen isä ikävöi poikaansa. Hän katselee pienokaisensa kasvoja ja vapisee ajatellessaan elämän vaaroja. Hän haluaa suojata rakkaintaan saatanan vallalta ja varjella hänet kiusauksista ja taisteluista. Jumala antoi ainosyntyisen Poikansa paljon ankarampaan taisteluun ja suurempaan vaaraan, jotta elämän tie olisi turvallinen meidän pienokaistemme kulkea. ’Siinä on rakkaus.’ Ihmettele, oi taivas, ja hämmästy, oi maa!” (4AO 32.)

”Kristus suostui täyttämään ne ehdot, jotka tuli täyttää, jotta ihminen voisi pelastua. Kukaan enkeli tai ihminen ei ollut riittävä siihen suureen työhön, joka piti tehdä. Yksin Ihmisen Poika oli korotettava, sillä vain olemukseltaan ikuinen olento saattoi suorittaa lunastustyön. Kristus suostui siihen, että hänet liitettäisiin uskottomiin ja syntisiin, että hän saisi ihmisen luonnon, että hän antaisi oman verensä ja tekisi itsestään syntiuhrin. Taivaan neuvostoissa ihmisen syyllisyys punnittiin, synnin rangaistus arvioitiin, ja silti Kristus ilmoitti päätöksensä ottaa vastuulleen vastata ehtoihin, joiden kautta voitaisiin tarjota toivo langenneelle ihmissuvulle.” (Signs 5.3.1896.)

**Keskustelunaihe**:

`Kuten näimme Jes. 11. luvussa, Herra esitti Kristuksen molemmat tulemiset yhdessä kuvauksessa. Tämä auttaa selittämään ainakin osittain sen, miksi jotkut juutalaiset eivät hyväksyneet Kristusta tämän ensimmäisessä tulemisessa, sillä he odottivat hänen tekevän asioita, jotka tapahtuvat vasta toisessa tulemisessa. Miten tärkeää siis on, että meillä on oikeanlainen ymmärrys Kristuksen tulon luonteesta? Miten väärät käsitykset esimerkiksi Kristuksen toisesta tulemisesta voivat asettaa ihmiset alttiiksi Paholaisen suurelle lopun ajan eksytykselle? (Ks. Ellen White, Alfa ja omega, osa 8, s.119–137 tai Suuri taistelu, s. 596–613 tai Suuri taistelu, taskup. s. 388–399.)`