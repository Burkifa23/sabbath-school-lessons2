---
title:  Jumalaksi Tekeytymistä
date:  30/01/2021
---

> <p></p>
> ”’Tämä on meidän Jumalamme! Häneen me panimme toivomme, ja hän pelasti meidät. Tämä on Herra, häneen me kiinnitämme toivomme, iloitkaamme ja riemuitkaamme! Hän pelastaa meidät.’” (Jes. 25:9.)

### Avaintekstit
Jes. 13;  Jes. 13:2–22;  Jes. 14;  Jes. 24–27.

Pastori oli juuri pitänyt syvällisen saarnan ylpeydestä. Saarnan jälkeen kuulijakunnassa ollut nainen odotti pastoria ja kertoi tälle olevansa kovin ahdistunut ja haluavansa tunnustaa suuren synnin. Pastori kysyi, mikä tuo synti oli.

”Nainen vastasi: ’Ylpeyden synti, sillä joitakin päiviä sitten istuin peilin edessä tunnin ajan ihailemassa omaa kauneuttani.’

’Voi sentään’, pastori vastasi, ’ei se ollut ylpeyden synti — se oli mielikuvituksen synti.’” – C. E. MaCartney (toim. Paul Lee Tan, Encyclopedia of 7700 Illustrations: Sings of the Times), s. 1100.

Siitä lähtien kun synti sai alkunsa mahtavan enkeliolennon sydämessä, ylpeys ei ole kunnioittanut todellisuuden rajoja (sen paremmin enkeleiden kuin ihmistenkään keskuudessa). Pahimmalta ongelma näyttää niissä, jotka hautovat mielessään hengellistä ylpeyttä, mikä on melko säälittävä piirre olennoissa, jotka ovat niin turmeltuneita, että heidän pelastuksensa on täysin riippuvainen jonkun toisen teoista heidän puolestaan.

Tällä viikolla tarkastelemme ylpeyden ja itsensä korottamisen alkuperää.

_Tämä tutkistelu on sapatiksi 6.2.2020_