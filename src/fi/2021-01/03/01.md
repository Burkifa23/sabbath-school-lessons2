---
title:  Kun Maailmasi On Luhistumassa
date:  09/01/2021
---

> <p></p>
> ”Ellette usko, te ette kestä.” (Jes. 7:9.)

### Avaintekstit
Jes. 7:1–9;  Jes. 7:10–13;  Jes. 7:14.

Eräänä sapattina kirkon jälkeen Connie ja Roy ajoivat kotipihaansa. Yksi heidän kääpiökanoistaan lensi hädissään pihan poikki heidän eteensä. Jokin oli vialla. Lemmikkikanojen olisi kuulunut olla turvallisesti omassa häkissään, mutta nyt ne olivat vapaina. Pikainen tarkistus osoitti, että meneillään oli tragedia. Beethoven, naapurin pieni koira, oli myös karannut omasta pihastaan ja oli nyt lammen rannassa Daisy hampaissaan. Daisy oli kaunis, muniva kana, jolla oli pörröiset, valkoiset pyrstösulat. Connie nappasi Daisyn, mutta liian myöhään. Hänen kallisarvoinen lemmikkinsä, jonka kaula oli ruhjottu, kuoli pian hänen käsivarsilleen. Connie istui maahan, piti kuollutta kanaansa sylissään ja itki.

Eräs toinen perheen lemmikeistä häiriintyi tilanteesta pahan kerran. Suurikokoinen valkoinen ankka nimeltä Waddlesworth näki Connien pitelevän Daisyä ja tuntui kuvittelevan, että emäntä oli tappanut sen. Niinpä seuraavan kahden viikon ajan aina kun Waddlesworth näki Connien, se hyökkäsi raivokkaasti tämän kimppuun näykkien tätä kipeästi terävällä nokallaan. Joskus on vaikea hahmottaa, ketkä ovat ystäviä ja ketkä vihollisia.

Tällä viikolla tarkastelemme Juudan kuningasta, jolla oli sama ongelma. Pyrimme ymmärtämään, miksi hän teki vääriä valintoja.

_Tämä tutkistelu on sapatiksi 16.1.2020_