---
title:  Lisäaineistoa
date:  15/01/2021
---

”’Tälle on annettava nimi Immanuel, – – Jumala meidän kanssamme.’ ’Jumalan kirkkauden tuntemisen valo’ nähdään ’Jeesuksen Kristuksen kasvoissa.’ Ikuisista ajoista Herra Jeesus Kristus oli yhtä Isän kanssa, hän oli ’Jumalan kuva’, hänen suuruutensa ja ylevyytensä kuva, ’hänen kirkkautensa säteily’. Tämän kirkkauden ilmaisemista varten hän tuli maailmaan. Hän tuli tämän synnin pimentämän maan päälle ilmaisemaan Jumalan rakkauden valoa, olemaan ’Jumala meidän kanssamme’. Siksi hänestä oli ennustettu: ’Tälle on annettava nimi Immanuel.’” (4AO 11.)

”Koko Juudan valtakunnalle olisi ollut onneksi, jos Aahas olisi vastaanottanut tämän taivaan sanomana. Mutta hän halusi mieluummin turvautua lihan käsivarteen ja pyysi apua pakanoilta. Epätoivoissaan hän lähetti Tiglat-Pileserille, Assyrian kuninkaalle, tämän sanan: ’Minä olen sinun palvelijasi ja sinun poikasi. Tule ja pelasta minut Aramin kuninkaan ja Israelin kuninkaan käsistä; he ovat hyökänneet minun kimppuuni’ (2 Kun. 16:7). Pyyntönsä mukana kuningas lähetti runsaita lahjoja aarrekammioistaan ja Herran temppelistä.” (3AO 163.)

**Keskustelunaiheita**

`Kun olet tekemässä päätöstä jonkin asian suhteen, onko oikein pyytää Jumalalta merkkiä? Millaisia vaaroja merkin pyytämiseen voi liittyä?`

`On hyvä saada ihmisiltä apua, mutta missä sen rajat tulevat vastaan ja kuinka ne voi tunnistaa?`

`Venäläinen kirjailija Leo Tolstoi kirjoitti ystävälleen, että ”kun ihminen tajuaa, että kuolema on kaiken loppu, sen jälkeen mikään ei ole kauheampaa kuin elämä”. Miten tietomme siitä, että ”Jumala on meidän kanssamme”, auttaa vastaamaan tällaiseen väitteeseen?`