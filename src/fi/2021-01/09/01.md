---
title:  Palvelemaan Ja Pelastamaan
date:  20/02/2021
---

> <p></p>
> ”Katso: minun palvelijani, jolle minä annan voiman, minun valittuni, johon olen mieltynyt. Henkeni olen laskenut hänen ylleen, hän tuo oikeuden kansojen keskuuteen.” (Jes. 42:1.)

### Avaintekstit
Jes. 41;  Jes. 42:1–7;  Jes. 44:26–45:6;  Jes. 49:1–12.

> <p></p>
> ”Monet pitäisivät suurena etuoikeutena käydä niissä paikoissa, joissa Kristus maan päällä eli, kävellä hänen kulkemiaan polkuja, nähdä järven, jonka rannalla hän mielellään opetti, sekä vuoret ja laaksot, joita hänen silmänsä usein katselivat. Mutta meidän ei tarvitse mennä Nasaretiin, Kapernaumiin tai Betaniaan kulkeaksemme Jeesuksen askelissa. Löydämme hänen jälkensä sairasvuoteitten ääreltä, kurjista hökkeleistä, suurkaupunkien täpötäysiltä kaduilta ja joka paikasta, missä ihmissydämet kaipaavat lohtua. Vaellamme Jeesuksen askelissa, kun toimimme hänen tavallaan.” (5AO 196.)

Jesaja puhui Herran palvelijasta, jolla oli samanlainen tehtävä toimia armon välikappaleena: ”Murtunutta ruokoa hän ei muserra, lampun hiipuvaa liekkiä hän ei sammuta. – – Sinut minä asetan toteuttamaan sen liiton, jonka olen tehnyt tämän kansan kanssa kaikkien kansojen valoksi, avaamaan sokeat silmät, päästämään kahlitut vankeudesta, tyrmästä ne, jotka sen pimennossa istuvat.” (Jes. 42:3, 6–7.)

Tutkitaanpa nyt tarkemmin tätä palvelijaa. Kuka hän on, ja mitä hän saa aikaan?

_Tämä tutkistelu on sapatiksi 27.2.2021_