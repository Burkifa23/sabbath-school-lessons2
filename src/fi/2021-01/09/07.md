---
title:  Lisäaineistoa
date:  26/02/2021
---

Lue Ellen G. Whiten kuvaus Jeesuksen parannus- ja opetustyöstä Alfa ja omega, osa 4, s. 208–217 tai Aikakausien Toivo, s. 228–237 tai Rakkaudella Isältä, s. 179–187.

”Ihmisten voittamisessa Kristukselle tarvitaan suurta tahdikkuutta ja viisautta. Vapahtaja ei koskaan peitellyt totuutta, mutta hän lausui totuuden sanat aina rakkaudella. Ollessaan tekemisissä ihmisten kanssa hän harjoitti mitä suurinta tahdikkuutta ja oli aina ystävällinen ja huomaavainen. Hän ei ollut koskaan töykeä eikä koskaan tarpeettomasti lausunut ankaria sanoja, ei koskaan tuottanut tarpeetonta tuskaa herkälle ihmiselle. Hän ei paheksunut inhimillistä heikkoutta. Pelottomasti hän tuomitsi tekopyhyyden, epäuskon ja vääryyden, mutta hänen äänessään oli kyyneleitä hänen lausuessaan terävät moitteensa. Hän ei koskaan tehnyt totuudesta julmaa, vaan osoitti aina syvää myötätuntoa ihmisiä kohtaan. Jokainen oli hänen silmissään arvokas. Hän käyttäytyi jumalallisella arvokkuudella, mutta kuitenkin hän kumartui hellän myötätuntoisesti ja huomaavaisesti jokaisen Jumalan perheen jäsenen puoleen. Hän näki jokaisessa ihmisen, jonka pelastaminen oli hänen tehtävänsä.” (GW 117.)

**Keskustelunaiheita**

`Lukekaa yhdessä yllä oleva Ellen G. Whiten lainaus siitä, miten Kristus kohtasi ihmisiä. Keskustelkaa Kristuksen periaatteista. Miten hyvin seurakuntanne heijastaa näitä periaatteita?`

`Tunnetko jonkun ”murtuneen ruo’on” tai ”hiipuvan liekin” (Jes. 42:3)? Miten voit auttaa tätä ihmistä ilman, että ”muserrat” tai ”sammutat” hänet? Miten tällaisia ihmisiä voi johtaa Herran luo? Mitä neuvoisit heitä tekemään ihan käytännön tasolla, jotta he voisivat saada apua ja parantua?`

`Väite siitä, että Jesajan kirjalla olisi kaksi eri kirjoittajaa, perustuu oletukselle, ettei kukaan voi nähdä tulevaisuutta niin tarkasti kuin Jesaja näki. Mikä on väitteen keskeisin ongelma? Miksi meidän kristittyinä tulisi heti hylätä tällainen oletus?`