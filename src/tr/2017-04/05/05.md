---
title:  Yasa ve İman
date:   01/11/2017
---

Dün gördüğümüz üzere, Pavlus Allah’ın İbrahim’le ilişkisinin kurtuluşun yasayla değil, lütuf vaadi aracılığıyla geldiğini kanıtladığını gösterdi. Dolayısıyla, Yahudiler kurtulmak istiyorlardıysa, kurtuluş için kendi işlerine güvenmeyi bırakıp, Mesih’in gelişiyle yerine gelmiş olan İbrahimî vaadi kabul etmeliydiler. Gerçekten, bu durum Yahudi olsun Uluslardan olsun, yalnızca “iyi” işlerinin kendilerini Allah’ın önünde doğru çıkaracağını sanan herkes için geçerlidir.

`“Her putperest dinin temelinde, kişinin kendi yaptıklarıyla kendisini kurtarabileceği prensibi yatar... Bu prensibe uyulduğunda, günah işlemeye karşı hiçbir engel kalmaz.”—Ellen G. White, Çağların Arzusu, s. 35, 36 [Sevgi Öğretmeni, s. 31]. Bunun anlamı nedir? Kendimizi kendi işlerimizle kurtarabileceğimiz düşüncesi bizi neden günaha bu kadar açık hale getirir?`

`Pavlus Galatyalılar’da yasa ile iman arasındaki ilişkiyi nasıl açıkladı? Gal. 3:21–23.`

Eğer hayat verebilecek bir yasa olsaydı, bu kesinlikle Allah’ın yasası olurdu. Ancak Pavlus Allah’ın yasası bile olsa hiçbir yasanın hayat veremeyeceğini, zira herkesin bu yasayı çiğnediğini ve bu yüzden yasa tarafından mahkûm edildiğini söylüyor.

Fakat Mesih aracılığıyla daha mükemmel bir şekilde açıklanmış olan iman vaadi, inanan herkesi “yasanın altında” olmaktan, yani kurtuluşu yasa aracılığıyla kazanmaya çalışarak yasanın mahkûmiyeti ve yükü altında olmaktan özgür kılar. Yasa iman olmadan sunulduğu zaman bir yük haline gelir, zira iman olmadan, lütuf olmadan, imanla gelen doğruluk olmadan, yasa altında olmak demek günahın yükü ve mahkûmiyeti altında olmak demektir.

`İman aracılığıyla doğruluk Allah’la birlikte yürüyüşünde ne kadar merkezi önemde? Yani, gerçeğin diğer yönleri nedeniyle, görüşünün bu önemli öğretiyi gözden kaçıracağın kadar bulanıklaşmaması için ne yapabilirsin? Sonuçta, bu öğreti olmadan diğerlerinden ne fayda var?`