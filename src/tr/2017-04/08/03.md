---
title:  Günah ve Yasa
date:   20/11/2017
---

Pavlus Sina Dağı’nda verilen yasa sisteminin bütününden söz ediyorsa, On Emir’den birini özellikle belirttiği Romalılar 7:7 ayetine ne demeli? Bu dünkü derste ortaya konulan, Pavlus’un On Emir’in feshedilmesinden bahsetmediği görüşünü çürütmüyor mu?

Yanıt, “Hayır.” Tekrar, Pavlus için yasa sözcüğünün Sina Dağı’nda verilen, ahlâki yasayı içeren fakat onunla sınırlı olmayan t sistem anlamına geldiğini aklımızda bulundurmalıyız. Dolayısıyla, Pavlus ele aldığı hususu vurgulamak için Yahudi sisteminin herhangi bir parçasından alıntı yaptığı gibi, On Emir’den de alıntı yapabilirdi. Ne var ki, sistem Mesih’in ölümüyle sona erdiğinde, bu Sina’dan önce var olan ve aynı şekilde Golgota’dan sonra da var olacak olan ahlâki yasayı içermedi.

`Romalılar 7:8–11 ayetlerini oku. Pavlus burada yasa ile günah ara-sındaki ilişki hakkında ne söylüyor?`

Allah Kendisini Yahudilere açıklayarak, ahlâki, medenî, törensel ve sağlık konularında neyin doğru neyin yanlış olduğunu ayrıntılı olarak söyledi. Ayrıca çeşitli yasaları çiğnemenin cezalarını da açıkladı. Allah’ın açıklanan isteğini çiğnemek burada günah olarak tanımlanıyor.

Bu yüzden, Pavlus “yasa” tarafından bilgilendirilmeden göz dikmenin günah olduğunu bilmeyeceğini açıklıyor. Günah Allah’ın açıklanan isteğinin çiğnenmesidir ve açıklanan isteğin bilinmediği yerde günah bilinmez. Açıklanan istek bir kişiye bildirildiğinde, kişi günahkâr olduğunu ve ölüme mahkûm olduğunu fark eder. Bu anlamda, kişi ölür.

Pavlus, burada ve tüm bölüm boyunca kullandığı çıkarım dizisinde, “yasa”ya saygı gösteren Yahudileri Mesih’i yasanın yerine gelişi olarak görmeye yönlendirmek için bir köprü inşa etmeye çalışıyor. Yasanın gerekli olduğunu, fakat işlevinin kısıtlı olduğunu gösteriyor. Yasanın kurtuluşa olan ihtiyacı göstermesi amaçlanmıştı; hiçbir zaman bu kurtuluşu elde etmenin aracı olmamıştı.

“Elçi Pavlus kendi tecrübesini anlatarak, ihtida sırasında yapılması gereken iş hakkında önemli bir gerçeği ortaya koyuyor. ‘Bir zamanlar, Yasa’nın bilincinde değilken diriydim’ diyor: yani mahkûmiyet hissetmiyordu; “ama buyruğun bilincine vardığımda,’ yani Allah’ın yasası vicda-nına işlediğinde, ‘günah dirildi, bense öldüm.’ Sonra kendisini ilahî yasa tarafından mahkûm edilmiş bir günahkâr olarak gördü. Ölenin yasa değil, Pavlus olduğuna dikkat edin.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], cilt 6, s. 1076.

`Yasa karşısında hangi anlamda “öldün”? Bu bağlamda, İsa’nın sana Kendisinde yeni bir yaşam vererek senin için ne yaptığını nasıl anlayabilirsin?`