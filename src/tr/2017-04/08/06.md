---
title:  Ölümden Kurtulmuş
date:   23/11/2017
---

`Romalılar 7:21–23 ayetlerini oku. Hristiyan olarak bile, aynı mücadeleyi kendi hayatında nasıl tecrübe ettin?`

Bu bölümde Pavlus, yasayı kendi bedeninin üyelerindeki günah yasasıyla bir tutuyor. Pavlus “benliğimle günah yasasına kulluk ediyorum” diyor (Rom. 7:25). Fakat günaha kulluk etmek ve onun yasasına itaat etmek ölüm demektir (bkz. Rom. 7:10, 11, 13). Böylece, bedenini –günaha itaat işlevi gördüğü için– “ölüme götüren bu beden” olarak tanımlamak uygun olacaktı.

Aklın yasası Allah’ın yasasıdır, Allah’ın Kendi isteğini bildirimidir. Kutsal Ruh’un ikna etmesiyle, Pavlus bu yasayı kabul etti. Zihni onu tutmaya kararlıydı, fakat tutmaya çalıştığında bedeni günah işlemeyi istediği için tutamadı. Kim aynı mücadeleyi tecrübe etmemiştir ki? Zihninde ne yapmak istediğini biliyorsun, fakat bedenin başka bir şey için feryat ediyor.

`Kendimizi içinde bulduğumuz bu zor durumdan nasıl kurtulabiliriz? Rom. 7:24, 25.`

Bazıları, Pavlus’un “Rabbimiz İsa Mesih aracılığıyla Tanrı’ya şükürler olsun” ifadesiyle görkemli bir zirveye ulaştıktan sonra daha önce kurtulmuş olduğu anlaşılan canındaki mücadelelere neden bir kez daha atıfta bulunduğunu merak etmişlerdir. Bazıları bu şükran ifadesini parantez içi bir heyecan ifadesi olarak anlıyorlar. “Kim kurtaracak” haykırışının ardından böyle bir heyecan ifadesinin doğal olarak geldiğine inanıyorlar. Buna, görkemli kurtuluşun kapsamlı bir incelemesine (Romalılar 8) geçmeden önce karar veriyorlar. Pavlus önceki ayetlerde söylediklerini özetliyor ve günahın güçlerine karşı mücadeleyi bir kez daha açıklıyor.

Diğerleri, Pavlus’un “ben kendim” [CANDEMİR, KM] derken, “kendi başıma kalarak, Mesih’i devre dışı bırakarak” anlamını kastettiğini söylüyorlar. Romalılar 7:24, 25 ayetleri nasıl anlaşılırsa anlaşılsın, bir noktanın net bir şekilde anlaşılması gerekir: Mesih’siz halde kendi başımıza kalırsak, günaha karşı çaresiziz. Mesih’le birlikte, O’nda yeni bir yaşama sahibiz, bu yaşamda –her ne kadar benlik sürekli olarak kendini gösterse de– zafer vaatleri talep etmemiz halinde bizim olacaktır. Tıpkı bir kimsenin senin yerine nefes alamayacağı, öksüremeyeceği ya da hapşıramayacağı gibi, kimse de senin adına Mesih’e teslim olmayı seçemez. Bu seçimi yalnız ken-din yapabilirsin. İsa’da bize vaat edilen zaferleri kendin için elde etmenin başka bir yolu yoktur.