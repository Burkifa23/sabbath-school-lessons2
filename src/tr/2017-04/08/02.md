---
title:  Yasa Karşısında Ölü
date:   19/11/2017
---

`Romalılar 7:1–6 ayetlerini oku. Pavlus burada okuyucularına yasayla ilişkilerini göstermek için hangi benzetmeyi kullanıyor ve bu benzetmeyle neyi vurguluyor?`

Pavlus’un Romalılar 7:1–6 ayetlerindeki benzetmesi biraz karmaşık, ancak bölümün dikkatli bir analizi yürüttüğü mantığı takip etmemize yardım edecek.

Mektubun genel bağlamında, Pavlus Sina Dağı’nda tesis edilen ibadet sis-temini ele alıyordu; yasa sözcüğüyle genellikle bunu kastediyor. Yahudiler kendilerine Allah tarafından verilen bu sistemin Mesih’in gelişiyle sona ermesi gerektiğini anlamakta zorlanıyorlardı. Pavlus’un uğraştığı konu buydu: hayatlarında bu kadar önemli bir yeri olan şeyleri terk etmeye henüz hazır olmayan Yahudi imanlılar.

Özetle, Pavlus’un benzetmesi şöyle: bir adamla evli olan bir kadın var. Adam yaşadığı sürece yasa kadını adama bağlıyor. Adam yaşadığı sürece kadın başka adamlarla ilişki kuramaz. Fakat adam öldüğü zaman, kadın onu adama bağlayan yasadan özgür olur (Rom. 7:3).

`Pavlus evlilik yasası benzetmesini Yahudi sistemine nasıl uyguluyor? Rom. 7:4, 5.`

Kocasının ölümünün kadını kocasının yasasından özgür kıldığı gibi, bedendeki eski yaşamın İsa Mesih aracılığıyla ölümü de Yahudileri Mesih gelip örneklerini yerine getirene kadar tutmalarının beklendiği yasadan özgür kılar.

Şimdi Yahudiler “tekrar evlenmek” için özgürdüler. Onlar dirilmiş Mesih’le evlenmeye ve böylece Allah’a meyve vermeye davet edildiler. Bu benzetme Pavlus’un Yahudileri eski sistemi terk etmekte artık serbest olduklarına ikna etmek için kullandığı araçlardan biriydi.

Tekrar, Pavlus’un ve Kutsal Kitap’ın On Emir’e itaat konusunda söylediği diğer her şeyi düşündüğümüzde, Pavlus’un burada Yahudi imanlılara On Emir’in artık bağlayıcı olmadığını söylediğini iddia etmek anlamsızdır. Bu ayetleri bu hususu ispatlamak, yani ahlâki yasanın kaldırıldığını göstermek için kullananlar gerçekte bu hususu ispatlamaya çalışıyor değiller; asıl söylemek istedikleri yedinci gün Sebti’nin kalktığıdır, yasanın geri kala-nının değil. Romalılar 7:4, 5 ayetlerinin dördüncü emrin feshedildiğini, hükümsüz kılındığını ya da Pazar günüyle değiştirildiğini öğrettiği şeklinde yorumlamak, bu ayetlere asla amaçlamadıkları bir anlam vermektir.