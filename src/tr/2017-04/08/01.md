---
title:  Romalılar 7. Bölümün Kahramanı Kim?
date:   18/11/2017
---

### Konuyla i̇lgi̇li̇	 meti̇nler
Romalılar 7.

> <p>Hatirlama metni̇</p>
> “Şimdiyse biz, daha önce tutsağı olduğumuz Yasa karşısında öldüğümüz için Yasa’dan özgür kılındık. Öyle ki, yazılı yasanın eski yolunda değil, Ruh’un yeni yolunda kulluk edelim” (Romalılar 7:6).

Kutsal Kitap’taki çok az bölüm Romalılar 7. bölüm kadar tartışmaya neden olmuştur. Bu konularla ilgili olarak Yedinci Gün Adventist Kutsal Kitap Şerhi şöyle diyor: “[Romalılar 7:14–25] ayetlerinin anlamı tüm mektuptaki en çok tartışılan sorunlardan biri olmuştur. Böylesine yoğun bir ahlâki mücadelenin tanımının otobiyografik olup olmadığı, eğer öyleyse, Pavlus’un bu tecrübeyi ihtida etmeden önce mi yoksa sonra mı yaşadığı soruları ana sorular olmuştur. Pavlus’un kendi kişisel mücadelesinden bahsettiği, sözlerinin en basit anlamından belli oluyor (bkz. [Romalılar 7:7–11];...). [Ellen G. White, Yol, Gerçek ve Yaşam, s. 17, 18; Ellen G. White, Testimonies for the Church [Kilise İçin Tanıklıklar], 3. cilt, s. 475.] Pavlus’un burada Allah’ın kutsal yasasının ruhsal talepleriyle karşı karşıya gelen ve bunlara karşı gözü açılan her insanın az çok tecrübe etmiş olduğu bir çatışmayı tanımladığı da kesinlikle doğrudur.”—The SDA Bible Commentary [Yedinci Gün Adventist Kutsal Kitap Şerhi], cilt 6, s. 553.

Kutsal Kitap öğrencileri Pavlus’un Romalılar 7. bölümdeki tecrübesinin ihtidasından önce mi yoksa sonra mı olduğu konusunda farklı görüşlere sahiptirler. Bir kişinin konumu ne olursa olsun, önemli olan İsa’nın doğruluğunun bizi örttüğü ve bizi kutsama, bize günaha karşı zafer verme ve bizi “Oğlu’nun benzerliğine” (Rom. 8:29) dönüştürme sözü veren Allah’ın önünde, İsa’nın doğruluğu içinde mükemmel olarak duruyor oluşumuzdur. Bunlar, “sonsuz müjdeyi” “her ulusa, her oymağa, her dile, her halka” (Va. 14:6) iletmeye çalışırken bilmemiz ve tecrübe etmemiz gereken çok önemli noktalardır.

_*25 Kasım Sebt Günü’ne hazırlık için bu haftanın konusunu çalışın._