---
title:  Günahı Yenmek
date:   11/11/2017
---

### Konuyla i̇lgi̇li̇  meti̇nler
Romalılar 6; 1. Yuhanna 1:8–2:1.

> <p>Hatirlama metni̇</p>
> “Günah size egemen olmayacaktır. Çünkü Kutsal Yasanın yönetimi altında değil, Tanrının lütfu altındasınız” (Romalılar 6:14).

İşler bizi kurtaramazsa, ne diye kendimizi yoruyoruz ki? Neden günah işlemeye devam etmiyoruz? 6. bölüm Pavlus’un bu önemli soruya cevabını oluşturuyor. Pavlus burada genellikle “kutsallaşma” olarak anlaşılan kavramı, yani günahı yenme ve Mesih’in karakterini gitgide daha fazla yansıtma sürecimizi ele alıyor. Kutsallaşma sözcüğü Romalılar’da sadece iki kez geçiyor. Romalılar 6:19, 22 ayetlerinde, kutsallaşma anlamına gelen Grekçe sözcük hagiasmos olarak yer alıyor. İngilizce çeviride bu sözcük iki ayette de “holiness (kutsal-lık)” olarak geçiyor.

Bu, Pavlus’un kutsallaşma kavramıyla yaygın olarak anlaşılan konuda söyleyecek bir şeyi olmadığı anlamına mı geliyor? Hiç de değil.

Kutsal Kitap’ta “kutsamak,” –genellikle Allah’a– “adamak” anlamına gelir. Dolayısıyla, kutsanmış olmak çoğunlukla geçmişte tamamlanmış bir eylem olarak sunulur. Örneğin, “kutsal kılınmış olan bütün insanlar” (Elç. 20:32). Bu tanımdaki kutsal kılınmış olanlar, Allah’a adanmış olanlardır.

Fakat “kutsama”nın Kutsal Kitap’taki bu kullanımı, önemli kutsallaşma doktrinini ya da kutsallaşmanın hayat boyu süren bir iş olduğunu hiçbir şekilde reddetmez. Kutsal Kitap bu doktrini kuvvetle onaylar, fakat tanımlamak için genelde başka kavramlar kullanır.

Bu hafta imanla kurtuluş öğretisinin rahatlıkla yanlış anlaşılabilecek başka bir yönüne bakacağız: İsa tarafından kurtarılmış birinin hayatında günaha karşı zafer vaatleri.

_*18 Kasım Sebt Günü’ne hazırlık için bu haftanın konusunu çalışın._