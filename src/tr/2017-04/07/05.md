---
title:  Günah mı, İtaat mi?
date:   15/11/2017
---

`Romalılar 6:16 ayetini oku. Pavlus hangi noktaya dikkat çekiyor? Buradaki savı neden siyah beyaz? Ya biri, ya da diğeri, ortası yok. Bu çok kesin zıtlıktan nasıl bir ders çıkarmalıyız?`

Pavlus yeni iman hayatının günah işleme özgürlüğü vermediği konusuna geri geliyor. İman hayatı günaha karşı zaferi mümkün kılıyor; hatta bize vaat edilen zafere yalnızca iman aracılığıyla kavuşabiliriz.

Günahı tebaasının üzerinde egemenlik süren bir kral olarak kişiselleştiren Pavlus, şimdi de hizmetkârlarından itaat talep eden bir efendi tasvirine dönüyor. Pavlus kişinin efendisini seçme hakkı olduğuna işaret ediyor. Ölüme götüren günaha hizmet edebilir, ya da sonsuz hayata götüren doğruluğa hizmet edebilir. Pavlus bize herhangi bir orta yol ya da ödün verme alanı bırakmıyor. Ya biri ya da diğeri, zira sonunda ya sonsuz hayatla ya da sonsuz ölümle karşılaşacağız.

`Romalılar 6:17 ayetini oku. Pavlus Romalılar 6:16 ayetinde söyledi-ğini burada nasıl açıyor?`

İtaatin ilginç bir şekilde doğru öğretiyle nasıl bağlantılı olduğuna dikkat edin. Buradaki “öğreti” kavramı çeşitli yerlerde karşımıza “doktrin” olarak da çıkmaktadır. Romalı Hristiyanlara Hristiyan imanının ilkeleri öğretil-mişti, şimdi de bunlara itaat ediyorlardı. Dolayısıyla, Pavlus’a göre, doğru doktrin, doğru öğreti, “yürekten” itaat edildiğinde Romalıların “doğruluğun köleleri” olmalarını sağlamıştı (Rom. 6:18). Bazen sevgi gösterdiğimiz sürece doktrinin (öğretinin) önemli olmadığını duyarız. Bu çok da basit olmayan bir şeyin fazlasıyla basitleştirilmiş bir ifadesidir. Önceki derslerden birinde de ifade edildiği üzere, Pavlus Galatya kilisesinin teslim olduğu yanlış doktrinden ötürü çok endişeleniyordu. Bu nedenle, doğru bir öğretinin önemini bir şekilde karalayan ifadeler hakkında dikkatli olmalıyız.

`Günahın köleleri, doğruluğun köleleri: zıtlık oldukça çarpıcı. Vaftizden sonra günah işlersek, bu gerçekten kurtulmadığımız anlamına mı gelir? 1. Yuhanna 1:8–2:1 ayetlerini oku. Bu bölüm Mesih’in takipçisi olup yine de düşebilecek durumda olmanın ne demek olduğunu anlamamızı nasıl sağlar?`