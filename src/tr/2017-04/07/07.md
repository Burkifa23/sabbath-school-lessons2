---
title:  Ek çalişma
date:   17/11/2017
---

Ellen G. White, Messages to Young People [Gençlere Mesajlar] kitabında “Victory Appropriated (Zafer Elde Edildi)” (s. 105, 106), Bereket Dağından Düşünceler kitabında “Hizmetteki Gerçek Güdü” (s. 90–92), Testimonies for the Church [Kilise için Tanıklıklar] 3. ciltte “Appeal to the Young (Gençlerden Bir Rica)” (s. 365) bölümlerinde belirtilen sayfaları ve The SDA Bible Commentary [Yedinci Gün Adventist Kutsal Kitap Şerhi] 6. cilt, 1074. ve 1075. sayfaları oku.

“O [İsa] günaha razı olmadı. Ayartıya teslim olmayı aklından bile geçirmedi. Bu, bizim için de böyle olabilir. Mesih’in insanlığı tanrısallıkla birleşikti; Kutsal Ruh’un içinde yaşamasıyla, mücadeleye hazır hale getirildi. O, bizi de ilahî tabiata hissedar yapmak için geldi. O’na imanla bağlandığımız sürece, günah bizim üzerimizde egemen olamaz. Allah, karakter mükemmelliğine ulaşabilmemiz amacıyla, İsa’nın ilahiliğine sımsıkı sarılmaya yönlendirmek için bizim iman elimize uzanır.”— Ellen G. White, Çağların Arzusu, s. 123 [Sevgi Öğretmeni, s. 108].

“Vaftizimizde Şeytan’la ve aracılarıyla tüm bağlantılarımızı koparmaya ve tüm yüreğimizle, aklımızla ve canımızla Allah’ın krallığını genişletme işinde çalışmaya söz verdik... Baba, Oğul ve Kutsal Ruh, kutsanmış insan aracılarla işbirliği yapma sözünü verir.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], cilt 6, s. 1075.

“İman ve işlerin uyumlu olmadığı bir Hristiyanlık ikrarı hiçbir fayda sağlamaz. Hiç kimse iki efendiye hizmet edemez. Kötü olanın çocukları kendi efendilerinin köleleridir; itaat etmek üzere kime boyun eğdilerse onun köleleridir, İblis’i ve onun tüm işlerini reddetmedikçe Allah’ın hizmetkârları olamazlar. Şeytan’ın kölelerinin meşgul olduğu zevklerin ve eğlencelerin, bu eğlencelerin zararsız olduğunu sık sık tekrarlasalar da, Göksel Kral’ın hizmetkârları için zararsız olmaları mümkün değildir. Allah Kendi halkını tanrısızlardan ayırmak ve kendilerini O’na ait olmak üzere arındırmak amacıyla kutsal gerçekleri bildirdi. Yedinci Gün Adventistleri imanlarına göre yaşamalıdır.”—Ellen G. White, Testimonies for the Church [Kilise İçin Tanıklıklar], 1. cilt, s. 404.

**Tartişma sorulari**

`Günaha karşı zafere ilişkin sahip olduğumuz tüm bu harika vaatlere rağmen, gerçek şu ki, hepimiz –yeniden doğmuş Hristiyanlar olarak bile– ne kadar düşmüş, ne kadar günahkâr olduğumuzun ve kalplerimizin ne kadar yozlaşmış olabileceğinin farkındayız. Burada bir çelişki var mı? Cevabını açıkla.`

`Derste, Mesih’in sende gerçekleştirdiklerine, tecrübe ettiğin değişikliklere ve O’nda sahip olduğun yeni yaşama ilişkin tanıklık ver.`

`Kurtuluşumuzun sadece Mesih’in bizim için yaptıklarına bağlı olduğunu hatırlamak ne kadar önemli olsa da, bu harika gerçeğe gereğinden fazla vurgu yaparak kurtuluşun diğer yönünü, yani İsa’nın bizi Kendi suretine dönüştürmek için bizde gerçekleştirdiklerini göz ardı edersek, hangi tehlikeler ortaya çıkar? Neden kurtuluşun bu iki yönünü de anlamalı ve vurgulamalıyız?`