---
title:  Elçi Pavlus Roma’da
date:   30/09/2017
---

### Konuyla i̇lgili metinler
Rom. 15:20–27, Elç. 28:17–31, Flp. 1:12, Rom. 1:7, Efesliler 1, Rom. 15:14.

> <p>Hatirlama metni</p>
> “İlkin hepiniz için İsa Mesih aracılığıyla Tanrım’a şükrediyorum. Çünkü imanınız bütün dünyada duyuruluyor” (Romalılar 1:8).

Romalılar kitapçığını çalışan bir öğrencinin, bu kitapçığın tarihsel arka planını anlaması önemlidir. Allah’ın Sözü’nü anlamaya çalışırken bağlam her zaman çok önemlidir. Ele alınan konuları bilmeli ve anlamalıyız. Pavlus belirli bir zamandaki belirli bir grup Hristiyan’a, belirli bir sebeple yazıyordu; bu sebebi mümkün olduğunca bilmek çalışmamıza oldukça faydalı olacaktır.

Öyleyse, haydi zamanda geriye gidelim. Kendimizi birinci yüzyıldaki Roma’ya taşıyalım, oradaki topluluğun üyeleri olalım, sonra da birinci yüzyıl kilisesinin üyeleri gibi Pavlus’u ve Kutsal Ruh’un Roma’daki imanlılara iletmesi için ona verdiği sözleri dinleyelim.

Pavlus’un ele aldığı güncel konular her ne kadar yerel olsa da, bunların arkasındaki ilkeler (bu durumda, Kişi nasıl kurtulur? sorusu) evrenseldir. Evet, Pavlus belirli bir grup insana konuşuyordu; ve bu mektubu yazarken aklında belirli bir konu vardı. Fakat bildiğimiz üzere, yüzyıllar sonra tümüyle farklı bir zamanda ve bağlamda, bu sözler Pavlus’un onları ilk yazdığı zaman kendisi için olduğu kadar, Martin Luther için de geçerliydiler. Bugün bizim için de geçerlidirler.

_*7 Ekim Sebt Günü’ne hazırlık için bu haftanın konusunu çalışın._