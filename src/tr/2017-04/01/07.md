---
title:  Ek çalişma
date:   06/10/2017
---

Ellen G. White, Testimonies for the Church [Kilise için Tanıklıklar], 5. cilt, 706. sayfadaki “The Mysteries of the Bible [Kutsal Kitap’ın Sırları]” ve Elçilerin İşleri kitabında 342–351. sayfalardaki “Yahudilere Kurtuluş” bölümlerini oku. Ayrıca The SDA Bible Dictionary [Yedinci Gün Adventist Kutsal Kitap Sözlüğü]’nde 922. sayfayı ve The SDA Bible Commentary [Yedinci Gün Adventist Kutsal Kitap Şerhi], 6. ciltte 467. ve 468. sayfaları oku.

“İnsanlığın kurtuluşu, günah ortaya çıktıktan sonra olayların beklenmedik bir şekilde değişmesi nedeniyle gerekli hale gelen ilahî bir doğaçlamanın ya da sonradan akla gelen düşüncenin sonucu değildir. Aksine, insanın kurtuluşu için bu dünyanın kuruluşundan önce hazırlanmış olan ilahî bir plandan kaynaklanır (1Ko. 2:7; Ef. 1:3, 14;  2Se. 2:13, 14) ve kökü Allah’ın insanlığa karşı duyduğu sonsuz sevgiye dayanır (Yer. 31:3).

“Bu plan ezelî geçmişi, tarihsel bugünü ve ebedî geleceği kapsar. Allah’ın kutsal halkı olmak ve Mesih’e benzemek üzere seçilmiş ve önceden belirlenmiş olmak, kurtuluş ve bağışlanma, Mesih’te her şeyin birliği, Kutsal Ruh’la mühürlenmiş olmak, ebedî mirası almak ve yüceltilmek gibi hakikatleri ve bereketleri içerir (Ef. 1:3–14). Bu planın odak noktasında, ne tarihin bir kazası ne de sadece insanî bir kararın ürünü olan, fakat kökü Allah’ın kurtarma amacına dayanan, İsa’nın acıları ve ölümü vardır (Elç. 4:27, 28). İsa gerçekten ‘dünya kurulalı beri boğazlanmış Kuzu’ydu (Vahiy 13:8).”—The Handbook of Seventh-day Adventist Theology [Yedinci Gün Adventist İlahiyatı El Kitabı] (Hagerstown, Md.: Review and Herald Publishing®, 2000), s. 275, 276.

**Tartişma sorulari**:

`Derste Protestan Reformu’nun anlamı hakkında konuşun. Şu soru hakkında özellikle düşünün: Olmasaydı dünyamız bugün ne kadar farklı olurdu?` 

`Daha dünyanın kuruluşundan önce kurtuluşa sahip olmak için çağrılmış olduğumuz fikri üzerinde biraz daha düşünün. (ayrıca bkz. Titus 1:1, 2; 2Ti. 1:8, 9). Bunu neden çok cesaret verici bulmalıyız? Bu bize Allah’ın tüm insanlara karşı sevgisi hakkında ne söylüyor? Öyleyse, insanların büyük bir merhametle kendilerine sunulan şeylere sırt çevirmeleri neden bu kadar üzücü?`

`Perşembe gününün dersinin sonundaki soru hakkında düşün. Sınıfın gerekirse kilisenizin itibarını arttırmak için nasıl yardımcı olabilir?`
