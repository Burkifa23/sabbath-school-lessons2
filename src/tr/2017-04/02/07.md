---
title:  Ek çalişma
date:   13/10/2017
---

Ellen G. White, Elçilerin İşleri kitabında “Yahudiler ve Uluslar” (s. 171–179); “Galatya’daki Sapkınlık” (s. 352–357);  Atalar ve Peygamberler kitabında “The Law Given to Israel (İsrail’e Yasa Veriliyor)” (orijinalde s. 310–312; Geçmişten Sonsuzluğa 1. Cilt’te s. 170–172), “The Law and the Covenants (Yasa ve Ahitler)” (orijinalde s. 370–373; Geçmişten Sonsuzluğa 1. Cilt’te s. 204–207); Çağların Arzusu kitabında “Seçilmiş Halk” (orijinalde s. 27–30; Sevgi Öğretmeni’nde s. 23–26) bölümlerinde belirtilen sayfaları oku.

Şüphesiz, kilisemiz münakaşa ve anlaşmazlık zamanlarıyla karşılaşıyor. Fakat bu yeni bir şey değil. Şeytan her zaman kiliseye karşı savaş halinde oldu. Hristiyanlığın ilk günlerinde bile, imanlıların safları arasından münakaşa ve anlaşmazlıklar yükseldi. Öyle bir anlaşmazlık vardı ki, çözülmemesi halinde kiliseyi daha başlangıç döneminde dağıtabilirdi. 

“Yeruşalim’de imanlılar arasında ortaya çıkan sahte öğretmenlerin etkisiyle, Galatya’daki imanlılar arasında bölünme, sapkınlık ve şehvet düşkünlüğü hızla yaygınlaşmaktaydı. Bu sahte öğretmenler Yahudi geleneklerini müjdenin gerçekleriyle karıştırıyorlardı. Yeruşalim’deki genel kurulun kararını hiçe sayarak, Uluslardan olan mühtedileri törensel yasayı yerine getirmeye teşvik ediyorlardı.”—Ellen G. White, Elçilerin İşleri, s. 352.

**Tartişma sorulari**:

`Çarşamba gününün son sorusuna cevabınızı derste gözden geçirin. Yerel kilisen sana ve başkalarına, ya da kendi evinde sen başkalarına, hatta belki de kendi kendine, ne şekilde gereksiz yükler yüklüyor olabilirsiniz? Bu şeyleri gerçekten yapıp yapmadığımızı nasıl fark edebiliriz? Ya da aksi yönde çok ileri gitme tehlikesiyle karşı karşıya olabilir miyiz? Yani, yaşam tarzımızın ve standartlarımızın, hayatımızın Mesih’teki yüce çağrımızı yansıtmayacağı kadar gevşek hale gelip gelmediğini nasıl anlayabiliriz?`

`On Emir’in artık Hristiyanları bağlamadığını kanıtlamak için kullanılan bazı iddialar neler? Bu iddialara nasıl cevap veriyoruz? Görünüşte bu iddialar neden çok yanlış ve neden birçok durumda bu iddialarda bulunanlar On Emir’in artık bağlayıcı olmadığını düşünüyorlarsa da gerçekten öyle yaşamıyorlar?`

`Galatyalılar 1:1–12 ayetlerini tekrar oku. Pavlus’un müjde anlayışının ne kadar tavizsiz, ne kadar kesin ve ne kadar ateşli olduğuna dikkat et. Bu bize, özellikle çoğulculuk ve görelilik çağında yaşadığımız şu günlerde, belirli inançlarda kesinlikle tereddütsüz olmamız gerektiği konusunda bize ne söylemeli? Bu bize belirli öğretilerden hiçbir şekilde taviz verilemeyeceğini nasıl gösteriyor?` 

`Derste Protestan Reformu’na neden olan konular hakkında konuşun. Hangi temel farklılıklar çözülmediler?`