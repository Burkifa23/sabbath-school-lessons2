---
title:  Uluslardan Olan İmanlılar
date:   11/10/2017
---

`Elçilerin İşleri 15:5–29 ayetlerini oku. Kurul hangi karara vardı ve gerekçeleri neydi?` 

Karar Yahudileştirme yanlılarının görüşlerine karşıydı. Bu grup Uluslardan olan mühtedilerin sünnet edilerek tüm törensel yasayı tutmalarında ve “Yahudi yasalarının ve törenlerinin Hristiyan dininin ibadetlerine dahil edilmesi gerektiğinde ısrar ediyorlardı.”—Ellen G. White, Elçilerin İşleri, s. 172.

Elçilerin İşleri 15:10 ayetinde Petrus’un bu eski yasaları taşınması mümkün olmayan “boyunduruk” olarak tanımlaması da ilginç. Bu yasaları tesis eden Rab, onları Kendi halkının boynunda bir boyunduruk mu yapacaktı? Bu pek mümkün değildi. Aksine, yıllar içinde bazı önderler kendi sözel gelenekleri aracılığıyla bir çok yasayı olmaları amaçlanan bereketten yüke çevirdiler. Kurul Uluslardan olanları bu yüklerden korumaya çalıştı. 

Ayrıca, Uluslardan olanların On Emir’e uymaları gerekmediği bahsi ya da sorusu geçmediğine de dikkat edin. Sonuçta, kurulun onlara kan yememelerini bildirip, zina, adam öldürme ve benzeri konulardaki emirleri görmezden gelmenin kabul edilebilir olduğunu söylediklerini hayal edebilir miyiz?

`Uluslardan olan imanlılara hangi kurallar verildi (Elç. 15:20, 29) ve neden bu özel kurallar verildi?` 

Yahudi imanlılar kendi kurallarını ve geleneklerini Uluslardan olanlara dayatmasalar da, kurul Uluslardan olanların İsa’da kendileriyle birleşen Yahudileri rahatsız edecek şeyleri yapmayacaklarından emin olmak istedi. Bu nedenle elçiler ve ihtiyarlar mektup yazarak, Uluslara putlara sunulan etlerden, zinadan, boğulmuş hayvanlardan ve kandan kaçınmaları gerektiğini öğretmek üzerinde anlaştılar. Bazıları Sebt gününü tutmak bilhassa belirtilmediğinden, Uluslar için geçerli olmadığını söylüyorlar (tabi ki yalan söylemeye ve adam öldürmeye karşı olan emirlerden de bilhassa bahsedilmediği için, bu iddia hiçbir anlam ifade etmiyor). 

`Biz de, bazı açılardan, insanların üzerine ilahî emirden çok gelenekten kaynaklanan gereksiz yükler yüklüyor olabilir miyiz? Öyle ise, nasıl? Düşüncelerini Sebt günü derste söyle.`