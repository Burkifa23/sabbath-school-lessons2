---
title:  Anlaşmazlık
date:   07/10/2017
---

### Konuyla i̇lgili metinler
İbr. 8:6, Mat. 19:17, Va. 12:17, Lev. 23, Elç. 15:1–29, Gal. 1:1–12.

> <p>Hatirlama metni</p>
> “Kutsal Yasa Musa aracılığıyla verildi, ama lütuf ve gerçek İsa Mesih aracılığıyla geldi” (Yuhanna 1:17).

İlk kilise çoğunlukla Yahudilerden oluşuyordu ve onlar Yahudi Mesihi olan İsa’yı kabul ederken atalarının imanından ve Allah’ın Kendi halkına vermiş olduğu antlaşma vaatlerinden bir şekilde uzaklaştıklarını bir an bile düşünmediler. Haklı oldukları anlaşıldı. İlk Yahudi imanlılar için mesele, Yahudilerin İsa’yı kabul etmek için Hristiyan olmak zorunda olup olmamalarıydı. Pek çoğu için mesele, Uluslardan olanların Mesih’i kabul edebilmeleri için Yahudi olmak zorunda olup olmamalarıydı.

Kesin bir cevap ancak daha sonra, Yeruşalim kurulunda verildi. Uluslardan olanları yönetmelik ve yasalar kalabalığıyla sıkıntıya sokmamaya karar verdiler. Yani Uluslardan olanların İsa’yı kabul edebilmek için önce Yahudi olmalarına gerek yoktu.

Ne var ki, bu karara rağmen bazı öğretmenler Uluslardan olup imana ihtida edenlerin (yetişkinler için Hristiyanlığa katılmayı pek de cazip hale getirmeyen bir uygulama olan) sünnet dahil olmak üzere bu kuralları ve yasaları tutmaları gerektiği konusunda ısrar ederek, kiliselerin başını ağrıtmaya devam ediyorlardı. Yani bu kişiler, Uluslardan olanların antlaşma vaadine ortak olabilmeleri için İsrail vatandaşları için tutulması zorunlu görülen birçok kural ve yönetmeliğe uymak zorunda olduklarını düşünüyorlardı.

Bu sorunlar nelerdi ve nasıl çözümlenmeliydiler?

_*14 Ekim Sebt Günü’ne hazırlık için bu haftanın konusunu çalışın._