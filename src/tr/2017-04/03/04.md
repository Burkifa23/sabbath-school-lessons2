---
title:  Gelişim?
date:   17/10/2017
---

Yirminci yüzyılın başında, insanlar insanlığın gelişmekte olduğu, ahlâkın yükseleceği, bilim ve teknolojinin bir ütopyayı müjdeleyeceği fikriyle yaşadılar. İnsanlığın esasen mükemmelliğe giden yolda olduğuna inanılıyordu. Doğru türde ve ahlâki bir eğitim yoluyla, insanların kendilerini ve toplumlarını büyük ölçüde geliştirebileceği düşünülüyordu. Tüm bunlar, yirminci yüzyılın güzel yeni dünyasına girdiğimizde toplu halde başlamalıydı. 

Maalesef, işler böyle yürümedi, öyle değil mi? Yirminci yüzyıl tüm tarihin en şiddetli ve en barbar yüzyıllarından biri oldu; bunun da nedeni büyük ölçüde (ne ironiktir ki) insanların birbirlerini öldürebilmelerini geçmişte yaşamış ahlâksız çılgınların hayal bile edemeyeceği ölçüde mümkün kılan bilimdeki ilerlemelerdi.

Sorun neydi?

`Romalılar 1:22–32 ayetlerini oku. Bugün birinci yüzyılda yazılmış olan şeylerin yirmi birinci yüzyılda ortaya çıktıklarını hangi şekilde görüyoruz?`

Hristiyanlıktaki bir çok şeye inanmak için imana ihtiyacımız olabilir; bunlar arasında ölülerin dirilişi, İkinci Geliş, ve yeni gökle yeni yer olabilir. Fakat insanlığın düşmüş durumuna inanmak için kimin imana ihtiyacı var? Bugün her birimiz düşmüş olmanın getirdiği sonuçlarla yaşıyoruz. 

`Özellikle Romalılar 1:22, 23 ayetlerine odaklan. Bu ilkenin şimdi nasıl tezahür ettiğini görüyoruz? Çağımızda yaşayan insanlar Allah’ı reddederek O’nun yerine nelere tapıyor ve putlaştırıyorlar? Bunu yaparak nasıl akılsız hale geliyorlar? Cevabını Sebt günü derste söyle.`