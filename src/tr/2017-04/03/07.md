---
title:  Ek çalişma
date:   20/10/2017
---

“Dolayısıyla Kutsal Kitap terminolojisi günahın insanın başına farkına varmadan gelmiş bir felâket olmadığını, etkin bir tavrın ve insanın seçiminin bir sonucu olduğunu göstermektedir. Dahası, günah iyiliğin yokluğu değil, Allah’ın beklentilerinin ‘karşılanmamasıdır.’ İnsanın bilerek seçtiği bir kötülük yoludur. İnsanların sorumlu tutulamayacağı bir zayıflık değildir, zira günah tavrında ya da eylemindeki insan bilerek Allah’a karşı isyankâr bir yol seçerek O’nun yasasını çiğner ve Allah’ın Sözü’nü duyamaz. Günah, Allah’ın koyduğu kısıtlamaları aşmaya teşebbüs eder. Kısacası, günah Allah’a karşı isyandır.”—The Handbook of Seventh-day Adventist Theology [Yedinci Gün Adventist İlahiyatı El Kitabı] (Hagerstown, Md.: Review and Herald Publishing Association, 2000), s. 239.

“Dünyanın durumunun korkunç bir resmi bana gösterildi. Her yerde ahlâksızlık çoğalıyor. Şehvet düşkünlüğü bu çağın özel günahıdır. Kötülük, çirkin başını hiçbir zaman bugünkü kadar cesurca kaldırmamıştı. İnsanlar uyuşmuş gibi görünüyor ve kötülüğün cesareti, gücü ve hâkimiyeti nedeniyle erdemi ve gerçek iyiliği sevenler neredeyse bezmiş durumdalar. Çoğalan günah sadece inançsızlar ve alaycılarla sınırlı kalmıyor. Keşke durum böyle olsaydı, ama değil. Mesih’in dinine ait olduğunu söyleyen birçok erkek ve kadın suçludur. O’nun dönüşünü beklediğini söyleyen bazı kişiler dahi bu olaya bizzat Şeytan kadar hazır değiller. Kendilerini tüm kirliliklerden arındırmıyorlar. Kendi arzularına o kadar çok hizmet etmişler ki, düşüncelerinin kirliliği ve hayallerinin bozukluğu onlara doğal geliyor.”—Ellen G. White, Testimonies for the Church [Kilise için Tanıklıklar], 2. cilt, s. 346. 

**Tartişma sorulari**:

`Tüm olanlara rağmen, hâlâ insanlığın geliştiğinde ısrar edenlere nasıl bir cevap verirsin? Onlar hangi iddialarda bulunuyorlar ve sen onları nasıl cevaplıyorsun?`

`Cuma günkü derste Ellen G. White alıntısına bak. Kendini orada görüyorsan cevap nedir? Çaresizlik içinde vazgeçmek yerine, Allah’ın ilk olarak af, ikinci olarak da aklama vaatlerini talep etmek neden çok önemlidir? İlk ve son kez “Faydası yok. Ben çok kirliyim. Asla kurtulamam, o yüzden vazgeçmeliyim” demeni kim istiyor? Onu mu, yoksa “Ben de seni yargılamıyorum. Git, artık bundan sonra günah işleme!” (Yuhanna 8:11) diyen İsa’yı mı dinlersin?`

`Hristiyanlar olarak, insanın esasen günahkâr ve ahlâken bozulmuş olduğunu anlamamız neden çok önemlidir? Bu acı gerçeği gözden kaçırdığımız zaman ne olabilir? Gerçek durumumuzu yanlış anlayışımız bizi hangi hatalara sevk edebilir?`

`İmanlarından vazgeçmek yerine ölmeyi yeğleyen sayısız Protestanları düşün. İmanımızda ne kadar güçlüyüz? Uğrunda ölecek kadar güçlü mü?`