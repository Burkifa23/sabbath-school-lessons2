---
title:  Müjde ve Tövbe
date:   19/10/2017
---

`“Tanrı’nın sınırsız iyiliğini, hoşgörüsünü, sabrını hor mu görüyorsun? O’nun iyiliğinin seni tövbeye yönelttiğini bilmiyor musun?” (Rom. 2:4). Tövbe konusunun bütünü hakkında burada bizim için hangi mesaj var?`

Allah’ın iyiliğinin günahkârların tövbeye zorladığını değil, yönlendirdiğini görmeliyiz. Allah baskı yapmaz. O’nun sabrı sonsuzdur ve tüm insanları sevgisiyle çekmek ister. Zorla edilmiş bir tövbe, tövbenin tüm amacını yok ederdi, öyle değil mi? Allah tövbeye zorlasaydı herkes kurtulamaz mıydı, zira neden bazılarını zorlayıp diğerlerini zorlamasın ki? Tövbe, Kutsal Ruh’un yaşamlarımızdaki işlerine cevap olarak, özgür iradenin eylemi olmalı. Evet, tövbe Allah’tan bir hediyedir, fakat biz onu kabul etmeye hazır ve açık olmalıyız. Bu seçimi yalnızca kendimiz yapabiliriz.

`Allah’ın sevgisine karşı direnenleri, tövbe etmeyi reddedenleri ve itaatsizlikte kalanları ne bekliyor? Rom. 2:5–10.`

Romalılar 2:5–10 ayetlerinde ve Romalılar kitapçığının pek çok başka yerinde Pavlus iyi işlerin yerini vurguluyor. Yasanın işleri olmaksızın imanla aklanma, hiçbir zaman iyi işlerin Hristiyan yaşamında yeri yoktur şeklinde algılanmamalıdır. Örneğin, Romalılar 2:7 ayetinde kurtuluşun “sürekli iyilik edenlere” verileceği belirtiliyor. İnsan çabası kurtuluş sağlayamasa da, kurtuluş tecrübesi bütününün bir parçasıdır. Bir kişinin Kutsal Kitap’ı okuyup işlerin önemli olmadığı kanısına nasıl vardığını anlamak zor. Gerçek tövbeyi, gönüllü olarak kalpten gelen tövbeyi her zaman tövbe etmemiz gereken şeyleri yenme ve bir kenara koyma kararlılığı takip eder.

`Ne kadar sıklıkla tövbe ediyorsun? Kalpten bir tövbe mi, yoksa sadece hatalarını, eksikliklerini ve günahlarını başından savma eğilimi mi? İkincisiyse, nasıl değişebilirsin? Neden değişmelisin?`