---
title:  Şimdi Kurtuluşumuz
date:   21/12/2017
---

**“Bunu, yaşadığınız zamanın bilincinde olarak yapın. Artık sizin için uykudan uyanma saati gelmiştir. Çünkü şu anda kurtuluşumuz ilk iman ettiğimiz zamankinden daha yakındır” (Rom. 13:11).**

Tüm çeyrek boyunca ifade ettiğimiz gibi, Pavlus Romalılara yazdığı bu mektupta belirli bir konuya odaklandı, bu da Roma’daki kiliseye (özellikle oradaki Yahudi imanlılara) Yeni Antlaşma bağlamında imanın ve işlerin rolünü açıklamaktı. Konu kurtuluş ve bir günahkârın Rabb’in önünde nasıl doğru ve kutsal sayılacağı idi. Tümüyle yasa üzerinde duranlara yardımcı olmak için, Pavlus yasayı doğru rolüne ve bağlamına oturtuyor. Yahudiliğin ideal olarak Eski Ahit zamanlarında dahi bir lütuf inancı olmasına rağmen, kuralcılık ortaya çıktı ve pek çok zarar verdi. Kilise olarak aynı hatayı yap-mamak için ne kadar da dikkatli olmalıyız.

`Romalılar 13:11–14 ayetlerini oku. Pavlus burada hangi olaydan bahsediyor ve bu olayı beklerken biz nasıl davranmalıyız?`

Pavlus’un burada imanlılara seslenirken, İsa geri geleceği için onlara uyanmalarını ve kendilerini toplamalarını söylemesi ne kadar da etkileyici. Bunun yaklaşık iki bin yıl önce yazılmış olması bir şeyi değiştirmez. Biz her zaman Mesih’in gelişinin yakın oluşu beklentisiyle yaşamalıyız. Hepimizi ilgilendirdiği kadarıyla, kişisel tecrübelerimizin gösterdiği kadarıyla, İkinci Geliş bizim ölme ihtimalimiz kadar yakındır. Belki haftaya, belki de 40 yıl sonra gözlerimizi hayata kapayacağız ve ister yalnızca dört gün ister 400 yıl uyuyalım, bizim için fark etmeyecek. Algılayacağımız ilk şey İsa’nın ikinci gelişi olacak. Ölümün her zaman hepimiz için muhtemelen çok yakında olması nedeniyle, zaman gerçekten kısadır ve kurtuluşumuz ilk iman etti-ğimiz zamandan daha yakındır.

Pavlus Romalılar kitapçığında İkinci Gelişi pek fazla ele almasa da, Selaniklilere ve Korintlilere mektuplarında bu konuyu çok daha ayrıntılı işliyor. Sonuçta bu Kutsal Kitap’ta, özellikle de Yeni Ahit’te, çok önemli bir konudur. O ve onun sunduğu umut olmadan, imanımız gerçekten anlam-sızdır. Ne de olsa, bu harika gerçeği tamamına erdirecek olan İkinci Geliş olmadan “imanla aklanma” ne anlam ifade eder ki?

`İsa’nın gelecek ay geleceğini kesinlikle bilseydin, hayatında neyi değiştirirdin ve neden? Bu şeyleri İsa gelmeden bir ay önce değiştirmen gerektiğine inanıyorsan, neden onları şimdi değiştirmiyor-sun? Fark ne?`