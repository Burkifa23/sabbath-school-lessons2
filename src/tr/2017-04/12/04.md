---
title:  Hristiyan ve Devlet
date:   19/12/2017
---

`Romalılar 13:1–7 ayetlerini oku. Bu bölümden dünyasal hükümet gücüyle kurmamız gereken ilişkiler hakkında hangi temel ilkeleri çıkarabiliriz?`

Pavlus’un sözlerini çok ilginç hale getiren, dünyayı bir pagan imparatorluğunun yönettiği zamanda yazmış olmasıdır; bu son derece acımasız, özü çürümüş, gerçek Tanrı hakkında hiçbir şey bilmeyen ve birkaç yıl içinde bu Tanrı’ya ibadet etmek isteyenlere karşı çok büyük bir zulüm başlatacak olan bir devletti. Hatta, Pavlus’u öldüren de bu devletti! Yine de, tüm bunlara rağmen Pavlus Hristiyanların böyle bir yönetim altında bile iyi vatandaşlar olmaları gerektiğini savunuyordu.

Evet. Çünkü devlet fikrinin kendisi Kutsal Kitap içinde bulunur. Devlet kavramı, yönetim ilkesi Allah tarafından takdir edilmiştir. İnsanlar kuralları, yönetmelikleri ve standartları olan bir toplum içinde yaşamaya muhtaçtırlar. Anarşi bir Kutsal Kitap kavramı değildir.

Bununla birlikte, Allah’ın her türlü devlet şeklini veya tüm hükümetlerin çalışma şeklini onayladığı anlamına gelmez. Tam tersi. Acımasız rejimleri görmek için tarihte ya da günümüz dünyasında çok uzağa bakmaya gerek yok. Yine de, böyle durumlarda bile Hristiyanlar mümkün olduğu kadar ülkenin kurallarına itaat etmelidirler. Hristiyanlar devletin istekleri Allah’ın istekleriyle çelişmediği sürece devleti sadakatle desteklemelidir. Kişi ken-disini yönetimle karşı karşıya getirecek bir yola girmeden önce (başkala-rına da danışarak), çok dua etmeli ve çok dikkatli düşünmelidir. Bir gün Allah’ın tüm sadık takipçilerinin dünyayı kontrol eden politik güçlerle karşı karşıya getirileceklerini peygamberlik sözünden biliyoruz (Vahiy 13). O zamana dek, yaşadığımız ülkelerde iyi vatandaşlar olmak için Allah’ın önünde elimizden geleni yapmalıyız.

“İnsanî yönetimi ilahî olarak atanmış kabul edip, meşru sınırlar içinde ona itaati kutsal bir görev olarak öğretmeliyiz. Fakat talepleri Allah’ın talepleriyle çeliştiğinde, insanlardan ziyade Allah’a itaat etmeliyiz...

“Yönetimlere karşı gelmemiz bizden talep edilmiyor. Gerek konuşulan, gerek yazılan sözlerimizin, kendimizi yasaya muhalif gibi gösterecek ifadeler olarak kayıtlara geçmemeleri için, dikkatle düşünülmeleri gerekir. Yolumuzu gereksiz şekilde kapatacak şeyler söylememeli ve yapmamalıyız.”—Ellen G. White, Elçilerin İşleri, s. 62.