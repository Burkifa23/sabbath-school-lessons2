---
title:  Kötülüğü İyilikle Yenmek
date:   16/12/2017
---

### Konuyla i̇lgi̇li̇	 meti̇nler
Romalılar 12, 13.

> <p>Hatirlama metni̇</p>
> “Bu çağın gidişine uymayın; bunun yerine, Tanrı’nın iyi, beğenilir ve yetkin isteğinin ne olduğunu ayırt edebilmek için düşüncenizin yenilenmesiyle değişin” (Romalılar 12:2).

Pavlus her ne kadar Romalılar’ın yasa hakkındaki yanlış fikirlerini düzeltmeye çalışsa da, bir yandan da tüm Hristiyanları yüksek bir itaat standardına çağırıyor. Bu itaat kalbimizdeki ve zihnimizdeki içsel değişimden kaynaklanır, bu değişim yalnızca Allah’ın kendini O’na teslim eden kişinin içinde çalışan gücüyle gelir.

Romalılar kitapçığında bu itaatin kendiliğinden gerçekleşeceğini gösteren bir belirti yoktur. Bir Hristiyanın kuralların ne olduğu konusunda aydınlatılması gerekir; bu kurallara uymayı arzu etmelidir; ve son olarak Hristiyan, yokluğunda itaatin mümkün olmadığı bu gücü istemelidir.

Bu, işlerin Hristiyan inancının bir parçası olduğu anlamına gelir. Pavlus hiçbir zaman işleri hor görmek istemedi; 13. bölümden 15. bölüme kadar işlere güçlü bir vurgu yapıyor. Bu onun daha önce iman yoluyla doğruluk konusunda söylediklerinin reddi değildir. Aksine, işler imanla yaşamanın ne anlama geldiğinin gerçek ifadesidir. İsa’nın gelişinden sonra eklenen vahiyler dolayısıyla, Yeni Ahit kurallarının Eski Ahit’te istenenlerden daha zor olduğu bile iddia edilebilir. İsa Mesih’te Yeni Ahit imanlılarına uygun ahlâki davranışın bir örneği verilmiştir. İzlememiz gereken örneği gösteren yalnızca O’dur. “Mesih İsa’daki [Musa’daki, Daniel’deki, Davut’taki, Süleyman’daki, Hanok’taki, Debora’daki, İlyas’taki değil] düşünce sizde de olsun” (Flp. 2:5).

Bir standart bundan daha yüksek olmaz, olamaz!

_*23 Aralık Sebt Günü’ne hazırlık için bu haftanın konusunu çalışın._
