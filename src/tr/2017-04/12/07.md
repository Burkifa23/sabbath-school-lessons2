---
title:  Ek çalişma
date:   22/12/2017
---

“Kutsal Kitap’ta Allah’ın isteği açıklanır. Allah’ın Sözü’ndeki gerçekler En Yüce Olan’ın sözleridir. Bu gerçekleri hayatının bir parçası yapan kişi her anlamda yeni bir yaratık olur. Ona yeni zihinsel güçler verilmez ama cehaletin ve günahın anlayışa örttüğü karanlık ortadan kaldırılır. ‘Size yeni yürek vereceğim’ sözleri ‘Size yeni bir zihin vereceğim’ anlamına gelir. Kalbin değişimine her zaman Hristiyan sorumluluğuna dair net bir kanaat, gerçeğe ilişkin bir anlayış eşlik eder. Kutsal Yazılar’a duayla yakın dikkat veren kişi, Allah’a dönerken daha yüksek bir anlayış düzlemine erişmiş gibi, net bir anlayış ve sağlam muhakeme becerisi edinecektir.”—Ellen G. White, My Life Today [Bugünkü Hayatım], s. 24.

“Rab... yakında geliyor ve O’nun görünüşünü hazır olarak beklemeliyiz. Kurtardıkları olarak O’nu görmek ve karşılamak ne kadar da muhteşem olacak! Çok uzun süre bekledik, fakat umudumuz solmamalı. Kralı Kendi güzelliğinde görebilirsek sonsuza dek bereketlenmiş olacağız. Yüksek sesle bağırmalıymış gibi hissediyorum: ‘Eve dönüyoruz!’ Mesih’in, fidyeyle kurtardıklarını ebedî evlerine götürmek üzere, kudretle ve büyük görkemle geleceği zamana yaklaşıyoruz.”—Ellen G. White, Testimonies for the Church [Kilise İçin Tanıklıklar], cilt 8, s. 253.

**Tartişma sorulari**

`Derste, Perşembe günkü çalışmanın sonundaki soruyu değerlendirin. İnsanların verdikleri cevaplar nelerdi ve kendilerini nasıl savundular?`

`Nasıl iyi bir vatandaş ve iyi bir Hristiyan olmamız gerektiği konusu bazen çok karışık olabilir. Biri sana gelip Allah’ın isteği olduğuna inandığı şeyi (onu devletle karşı karşıya getirecek bile olsa) savunmak konusunda senden tavsiye isteseydi, ona ne söyler-din? Hangi öğüdü verirdin? Hangi ilkeleri takip etmelisin? Neden bu çok büyük bir ciddiyetle ve duayla düşünerek ilerlememiz gereken bir şeydir? (Sonuçta, aslan çukuruna atılan herkes yara almadan çıkmaz.)`

`Sence hangisini yapmak daha zor: yasanın lafzını sıkı sıkıya tutmak mı, Allah’ı ve başka insanları koşulsuz sevmek mi? Yoksa bu sorunun yanlış bir ikilem yarattığını mı iddia ederdin? Öyle ise, neden?`

`Bu çeyreğin sonuna yaklaşırken, derste Romalılar kitapçığından Reform’un neden çok önemli olduğunu anlamamıza yardımcı olan neler öğrendiğin hakkında konuş. Romalılar kitapçığı inandığımız şey hakkında ve ona niçin inandığımız hakkında bize ne öğretti?`