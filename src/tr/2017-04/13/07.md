---
title:  Ek çalişma
date:   29/12/2017
---

Ellen G. White, Testomonies for the Church [Kilise için Tanıklıklar] 5. ciltte “Unity and Love in the Church (Kilisede Birlik ve Sevgi)” (s. 477–478), “Love for the Erring (Hata Yapanlara Sevgi)” (s. 604–606); The Ministry of Healing [İyileştirme Hizmeti] kitabında “Helping the Tempted (Ayartılanlara Yardım)” (s. 166) bölümlerinde belirtilen sayfaları ve The SDA Bible Commentary [Yedinci Gün Adventist Kutsal Kitap Şerhi] 6. ciltte 719. sayfayı oku.

“Allah’ın halkının Kardeş ve Kızkardeş White’a bakarak, yükleri ile onlara gelmeleri, onlardan tavsiye almaları gerektiği düşüncesinin tehlikesi bana gösterildi. Bu şekilde olmamalı. Onlar, yorgun ve ağır yüklü olduklarında, mer-hametli ve sevgi dolu Kurtarıcıları tarafından O’na gelmeye davet edilmişlerdir ve onları O rahatlatacaktır... Birçokları bize şu soruyla geliyor: Bunu yapmalı mıyım? Şu girişimde bulunmalı mıyım? Ya da, giyinme konusunda, şu giysiyi mi yoksa bu giysiyi mi giymeliyim? Onları şöyle cevaplıyorum: Siz Mesih’in öğrencileri olduğunuzu söylüyorsunuz. Kutsal Kitap’larınızı inceleyin. Sevgili Kurtarıcımızın dünya üzerinde insanlar arasında yaşadığı hayatı dikkatle ve duayla okuyun. O’nun hayatını örnek alın, böylece dar yoldan sapmazsınız. Sizin vicdanınız olmayı kesin olarak reddediyoruz. Size ne yapacağınızı biz söylersek, kendiniz için doğrudan İsa’ya gideceğinize, sizi yönlendirmemiz için bize bakacaksınız.”—Ellen G. White, Testimonies for the Church [Kilise İçin Tanıklıklar] cilt 2, s. 118, 119.

“Sorumluluklarımızı başkalarının üzerine atmamalı ve bize ne yapmamız gerektiğini söylemelerini beklememeliyiz. Sürekli başkalarının tavsiyelerine bağımlı olarak yaşayamayız. Rab üzerimize düşen görevi, tıpkı başkasına öğreteceği gibi, bize de seve seve öğretecektir... Allah’ı hoşnutsuz edecek hiçbir şey yap-mamaya karar verenler, kendi durumlarını O’na açıkladıktan sonra ne yapmaları gerektiğini bileceklerdir.”—Çağların Arzusu, s. 668 [Sevgi Öğretmeni, s. 662].

“Kilise içinde her zaman sürekli olarak bireysel bağımsızlığa yönelen kişiler olmuştur. Ruhun bağımsız oluşunun, insani aracıyı kendisine haddinden fazla güven duymaya ve kardeşlerinin... öğüdüne saygı duyarak muhakemelerini dikkate almaktan ziyade, kendi muhakemesine güvenmeye yönlendirdiğini fark edememektedirler.”—Elçilerin İşleri, s. 148, 149.

**Tartişma sorusu**

`Bu haftanın dersindeki bazı konulara bakarak, aşağıdaki meselelerde Hristiyanlar olarak doğru dengeyi nasıl buluyoruz:`

`(a) İnandığımız şeye bağlı kalmak, fakat meseleleri bizden farklı gören diğer insanları yargılamamak?`

`(b) Vicdanımıza karşı dürüst olmak ve başkalarının vicdanı olmaya çalışmamak, aynı zamanda yanılgıda bulunduğuna inandığımız kişilere yardım etmeye çalışmak? Ne zaman konuşmalıyız ve ne zaman sessiz kalmalıyız? Ne zaman sessiz kalırsak kabahatliyiz?`

`(c) Rab’de özgür olmak, ancak aynı zamanda bizi izliyor olabilecek kişilere iyi örnek olma sorumluluğunun farkında olmak?`