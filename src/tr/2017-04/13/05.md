---
title:  Günlerin Tutulması
date:   27/12/2017
---

Bazı şeyleri bizim gördüğümüzden farklı görebilecek olanları yargıla-mama ve davranışlarımızdan alınabilecek kişilere sürçme taşı olmama konusundaki bu tartışmada, Pavlus bazılarının tutmak istediği, diğerlerininse istemediği özel günler meselesini açıyor.

`Romalılar 14:4–10 ayetlerini oku. Pavlus’un burada söylediklerini nasıl anlamalıyız? Burada dördüncü emir konusunda herhangi bir şey söyleniyor mu? Öyle değilse, neden?`

Pavlus hangi günler den söz ediyor? İlk kilisede belirli günlerin tutulması ya da tutulmaması konusunda bir anlaşmazlık var mıydı? Anlaşılan öyle. Pavlus’un “günler, aylar, mevsimler, yıllar” kutladıkları için Galatyalı Hristiyanları payladığı Galatyalılar 4:9, 10 ayetlerinde böyle bir anlaşmaz-lığın ipucunu buluyoruz. 2. derste de vurguladığımız gibi, kilise üyelerinin bazıları Galatyalı Hristiyanları sünnet olmaya ve Musa’nın yasasının diğer kaidelerini tutmaya ikna etmişti. Pavlus bu fikirlerin Roma kilisesini de yaralayacağından korktu. Fakat belki de Roma’da, artık Yahudi bayramlarını kutlamalarına gerek olmadığı konusunda kendilerini ikna etmekte zorlananlar bilhassa Yahudi Hristiyanlardı. Pavlus burada şöyle diyor: Bu konuda istediğinizi yapın; önemli olan konuyu sizden farklı görenleri yargılamamaktır. Anlaşılan bazı Hristiyanlar temkinli olmak için Yahudi bayramlarından birini ya da birkaçını tutmaya karar vermişti. Pavlus’un tavsiyesi şu: yapmaları gerektiğine ikna olmuşlarsa bırakın yapsınlar.

Bazılarının iddia ettiği gibi, Romalılar 14:5 ayetine haftalık Sebt’i getirmek mesnetsizdir. Pavlus’un dördüncü emre karşı böyle rahat bir tavır alabileceği hayal edilebilir mi? Tüm çeyrek boyunca gördüğümüz gibi Pavlus yasaya itaati önemle vurguladı, öyleyse Sebt emrini putlara sunulmuş olabilecek yiyecekleri yeme konusunda sıkıntı çeken insanlarla aynı sınıfa kesinlikle koymayacaktı. Bu ayetler ne kadar yaygınlıkla yedinci gün Sebti’nin artık bağlayıcı olmadığını göstermek için örnek olarak kullanılsa da, böyle bir şey söylemiyorlar. Bu şekilde kullanılmaları, insanların Pavlus’un yazılarıyla ne yaptıkları hakkında Petrus’un uyarılarının mükemmel bir örneğidir: “Pavlus bütün mektuplarında bu konulardan böyle söz eder. Mektuplarında güç anlaşılan bazı yerler var ki, bilgisiz ve kararsız kişiler, öbür Kutsal Yazılar’ı olduğu gibi bunları da çarpıtarak kendi yıkımlarını hazırlıyorlar” (2.Pe. 3:16).

`Sebt gününe ilişkin senin tecrüben nasıldı? Olması gerektiği gibi bereket oldu mu? Rabb’in Sebt gününde sana sunduklarını daha dolu olarak tecrübe etmek için hangi değişiklikleri yapabilirsin?`