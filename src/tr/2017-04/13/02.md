---
title:  İmanda Zayıf
date:   24/12/2017
---

Romalılar 14:1–3 ayetlerinde mesele putlara sunulmuş olabilecek etlerin yenilmesiyle ilgilidir. Yeruşalim kurulu (Elç. 15) Uluslardan olan mühtedilerin böyle yiyecekler yemekten kaçınmalarına karar vermişti. Fakat pazar yerinde satılan etin putlara sunulan kurban hayvanlarından gelip gelmediği sorunu her zaman mevcuttu (bkz. 1Ko. 10:25). Bazı Hristiyanlar bunu hiç kafaya takmazken, diğerleri en ufak bir şüphe olduğunda et yerine sebzeyi yemeyi seçiyorlardı. Meselenin vejetaryenlik ve sağlıklı yaşam ile hiçbir ilgisi yoktu. Pavlus bu bölümde temiz ve kirli etler arasındaki ayrımın kalktığını da ima etmiyor. Ele alınan konu bu değil. “Biri her şeyi yiyebileceğine ina-nır” (Rom. 14:2) sözleri, artık temiz olsun kirli olsun her türlü hayvanın yenebileceği şeklinde algılanırsa, amacı dışında kullanılmış olurlar. Diğer Yeni Ahit bölümleriyle yapılacak bir karşılaştırma, böyle bir uygulamanın aleyhine sonuç çıkarır.

Bu arada, imanda zayıf olanı “kabul etmek” demek, o kişiye tam üyelik ve sosyal statü vermek demektir. Bu kişiyle tartışılmamalı, fakat fikrini belirtme hakkına sahip olmalıydı.

`Öyleyse Romalılar 14:1–3 ayetlerinden hangi ilkeyi çıkarmalıyız?`

Romalılar 14:3 ayetinde, Pavlus’un 14:1 ayetindeki “imanı zayıf olan”dan olumsuz olarak söz etmediğini anlamak da önemli. Bu kişiye nasıl güçlü olacağına ilişkin tavsiye de vermiyor. Allah’ın nezdinde, evhamlı Hristiyan (tabi ki Allah tarafından değil, Hristiyan kardeşleri tarafından evhamlı görülen kişi) kabul edilir. “Tanrı onu kabul etmiştir.”

`Romalılar 14:4 ayeti biraz önce ele aldığımız savı nasıl destekliyor?`

`Bugünün dersinde görülen ilkeleri aklımızda tutmamız gerekiyorsa da, devreye girerek bir kişinin kalbini değilse bile en azından eylemlerini yargılamamız gerekecek yerler ve zamanlar olmuyor mu? Her durumda geri adım atıp, hiçbir şey söylememeli ve yapmamalı mıyız? Yeşaya 56:10 ayeti bekçileri “havlayamayan dilsiz köpekler” olarak tanımlıyor. Ne zaman konuşacağımızı ve ne zaman sessiz kalacağımızı nasıl bilebiliriz? Burada dengeyi nasıl kurabiliriz?`