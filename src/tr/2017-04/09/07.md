---
title:  Ek çalişma
date:   01/12/2017
---

““Kurtuluş tasarısı imanlılara krallık gelmeden önce acıların ve denenmelerin olmadığı bir yaşam sunmaz. Aksine, onları aynı kendini inkâr ve tekdir yolunda Mesih’i izlemeye çağırır... Bu denenmeler ve zulümler aracılığıyla Mesih’in karakteri O’nun halkında canlandırılır ve sergilenir... Mesih’in acılarından pay alarak eğitilir ve terbiye ediliriz, böylece gelecek dünyanın yüceliğinden pay almaya hazır hale getiriliriz.”—The SDA Bible Commentary [Yedinci Gün Adventist Kutsal Kitap Şerhi], cilt 6, s. 568, 569.

“Allah’ın tahtından aşağı salınmış olan zincir, en derinlere ulaşacak kadar uzundur. Mesih en günahkârları bile yozlaşma çukurundan çıka-rıp, Allah’ın çocukları sayılacakları, Mesih’le birlikte ölümsüz bir mirasın varisleri olacakları yere yerleştirmeye muktedirdir.”—Ellen G. White, Testimonies for the Church [Kilise İçin Tanıklıklar], cilt 7, s. 229.

“Tüm göğün şereflendirdiği Kişi insan doğasına bürünmüş olarak insan-lığın başında durmak için bu dünyaya geldi ve sağlanmış olan ilahî yardım sayesinde herkesin Allah’ın emirlerine itaat yolunda yürüyebileceğini düşmüş meleklere ve düşmemiş dünyaların sakinlerine gösterdi...

“Bizim fidyemiz Kurtarıcımız tarafından ödenmiştir. Hiç kimse Şeytan’a köle olmamalı. Mesih her şeye gücü yeten yardımcımız olarak önümüzde duruyor.”—Ellen G. White, Selected Messages [Seçme Mesajlar], 1. kitap, s. 309.

**Tartişma sorulari**

`Cuma günkü dersteki Ellen G. White alıntılarını tekrar oku. Bunlardan kendimiz için nasıl bir umut çıkarabiliriz? Daha da önemlisi, bu zafer vaatlerini hayatlarımızda nasıl gerçeğe çevirebiliriz? Mesih’te bize sunulan onca şeye rağmen, neden gerçekten olabileceğimiz gibi olmakta yetersiz kalıyoruz?`

`“Ruh’la ilgili işleri” düşünmek için izleyebileceğin günlük pratik yöntemler neler (Rom. 8:5)? Bunun anlamı nedir? Ruh neyi arzular? Seyrettiğin, okuduğun veya hakkında düşündüğün neler hayatında bunu başarmanı zorlaştırıyor?`

`Büyük mücadelede, orta yolu olmadan, ya bir tarafta ya da diğer tarafta olduğumuz fikri üzerinde biraz daha düşün. Bu sert ve soğuk gerçeğin çıkarımları nelerdir? Bu önemli gerçeğin anla-şılması, yaşam şekillerimizi ve “küçük” şeylerdeki dahi seçimlerimizi ne şekilde etkilemeli?`