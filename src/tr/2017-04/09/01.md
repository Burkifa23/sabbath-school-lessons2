---
title:  Mahkûmiyet Yok
date:   25/11/2017
---

### Konuyla i̇lgi̇li̇ meti̇nler
Romalılar 8:1–17.

> <p>Hatirlama metni̇</p>
> “Öyleyse şimdi, Mesih İsa’da olanlara, bedene göre değil, ama Ruh’a göre yürüyenlere mahkûmiyet yoktur.” (Romalılar 8:1, CANDEMİR).

Romalılar 8. bölüm Pavlus’un Romalılar 7. bölüme cevabıdır. Pavlus Romalılar 7. bölümde hüsran, başarısızlık ve mahkûmiyetten bahsediyor. Romalılar 8. bölümde mahkûmiyet gitmiş, yerini İsa Mesih aracılığıyla gelen özgürlük ve zafer almıştır.

Pavlus Romalılar 7. bölümde ‘İsa Mesih’i kabul etmezseniz bu bölümdeki sefalet sizin olur’ diyordu. Yapmayı seçtiğiniz şeyi yapacak gücü olmayan, günahın köleleri olacaksınız. Romalılar 8. bölümde ‘Mesih İsa size günahtan kurtuluşu ve yapmak istediğiniz fakat bedeninizin yapmanıza izin vermediği iyiliği yapma özgürlüğü sunuyor’ diyor.

Pavlus bu özgürlüğün paha biçilmez bir bedelle satın alındığını açıklayarak devam ediyor. Allah’ın Oğlu Mesih insanlığı giyindi. Bizimle ilişki kurabilmesi, bizim mükemmel örneğimiz olabilmesi ve bizim yerimize ölen Vekil olabilmesi için tek yol buydu. O “günahlı insan benzerliğinde” geldi (Rom. 8:3). Bunun sonucunda, yasanın doğruluk gerekleri bizde yerine gelebilir (Rom. 8:4). Başka bir deyişle, Mesih günaha karşı zaferi –yasanın mutlak gerekliliklerini de yerine getirerek– inanan herkes için, kurtuluş yolu olarak değil fakat kurtuluşun sonucu olarak, mümkün hale getirdi. Yasaya itaat hiçbir zaman kurtuluş yolu değildi ve hiçbir zaman olamaz. Pavlus’un mesajı ve Luther’in mesajı buydu, aynı şekilde bizim de mesajımız olmalıdır.

_*2 Aralık Sebt Günü’ne hazırlık için bu haftanın konusunu çalışın._
