---
title:  Oğulluk Ruhu
date:   30/11/2017
---

`Pavlus Mesih’teki yeni ilişkiyi nasıl tanımlıyor? Rom. 8:15. Bu vaatte bizim için nasıl bir umut bulunuyor? Bunu hayatlarımızda nasıl gerçeğe çevirebiliriz?`

Yeni ilişki korkudan özgürlük olarak tanımlanıyor. Bir köle esaret altında-dır. Sürekli olarak efendisinin korkusuyla yaşar. Uzun yıllar boyunca verdiği hizmetten hiçbir kazancı yoktur.

İsa Mesih’i kabul eden kişiyse böyle değildir. Birincisi, o gönüllü olarak hizmet eder. İkincisi, korkmadan hizmet eder, zira “yetkin sevgi korkuyu siler atar” (1.Yuhanna 4:18). Üçüncüsü, evlat edinilmiş bir çocuk olarak sonsuz değerde bir servetin mirasçısı olur.

“Esaret ruhu, kuralcı bir dine göre yaşamaya çalışmakla, yasanın isteklerini kendi gücümüzle yerine getirmeye çabalamakla ortaya çıkar. Yalnızca İbrahimî antlaşmanın, yani Mesih İsa’ya imana dayalı lütuf antlaşmasının yetkisi altına girersek bizim için bir umut olur.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], cilt 6, s. 1077.

`Allah’ın bizi gerçekten de çocukları olarak kabul ettiği güvencesini bize ne verir? Rom. 8:16.`

Ruh’un içe yönelik tanıklığı bizim kabul edilişimizi onaylar. Sadece his-sederek ilerlemek güvenli olmamakla birlikte, Söz’ün ışığını anlayışlarının elverdiği ölçüde takip edenler Allah’ın çocukları olarak kabul edildikleri güvencesini veren onaylayıcı içsel sesi duyacaklardır.

Gerçekten de, Romalılar 8:17 ayeti bize mirasçılar olduğumuzu söylüyor; yani Allah’ın ailesinin bir ferdiyiz ve mirasçılar olarak, çocuklar olarak, Babamız’dan harika bir miras alıyoruz. Onu kazanmayız; o bize Allah’ın gözündeki yeni konumumuz nedeniyle verilir. Bu konuma İsa’nın bizim yerimize ölümü sayesinde bize verilen Allah’ın lütfu aracılığıyla getiriliriz.

`Rabb’e ne kadar yakınsın? O’nu gerçekten tanıyor musun, yoksa sadece hakkında bir şeyler mi biliyorsun? Yaratıcın ve Kurtarıcın’la daha yakın yürüyebilmen için hayatında hangi değişiklikleri yap-man gerekiyor? Seni alıkoyan nedir ve neden?`