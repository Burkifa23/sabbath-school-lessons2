---
title:  İsa Mesih’te
date:   26/11/2017
---

`“Öyleyse şimdi, Mesih İsa’da olanlara, bedene göre değil, ama Ruh’a göre yürüyenlere mahkûmiyet yoktur.” (Rom. 8:1, CANDEMİR). “Mahkûmiyet yoktur” ne demektir? Neyden mahkûmiyet yok? Ayrıca bu neden bu kadar iyi bir haber?`

“Mesih İsa’da” ifadesi Pavlus’un yazılarında sık kullanılan bir ifadedir. Bir kişinin “Mesih İsa’da” olması demek, Mesih’i kendi Kurtarıcısı olarak kabul etmiş olması demektir. Kişi Mesih’e kesin olarak güvenir ve Mesih’in yaşam biçimini kendi yaşam biçimi yapmaya karar vermiştir. Sonuç, Mesih’le sıkı bir kişisel birliktir.

“Mesih İsa’da” ifadesi “bedende” ifadesiyle karşılaştırılıyor. Ayrıca 7. bölümde ayrıntılı olarak anlatılan tecrübeyle karşılaştırılıyor; Pavlus burada ikna edilen kişinin kendini Mesih’e vermesinden önceki durumunu ‘dünyasal’ olarak tanımlıyor, yani kişi günahın kölesidir. Kişi ölüme mahkûm durumdadır (Rom. 7:11, 13, 24). “Günah yasası”na hizmet eder (Rom. 7:23, 25). Bu kişi korkunç bir sefalet içindedir (Rom. 7:24).

Fakat sonra kişi kendisini İsa’ya teslim eder ve Allah’ın yanındaki konumumda derhal bir değişim meydana gelir. Eskiden yasayı çiğnediği için mahkûm edilmiş olan kişi şimdi sanki hiç günah işlememiş gibi Allah’ın gözünde mükemmel olarak durur, çünkü İsa Mesih’in doğruluğu bu kişiyi tamamıyla örter. Artık mahkûmiyet yoktur, kişi hatasız, günahsız veya ebedî hayata lâyık olduğundan değil (zira öyle değildir!), İsa’nın mükemmel hayat sicili o kişinin hesabına yazıldığı için; dolayısıyla mahkûmiyet yoktur.

Ancak iyi haber burada bitmiyor.

`Kişiyi günaha kölelikten nekurtarır? Rom. 8:2.`

Buradaki “yaşam veren Ruh’un yasası” Mesih’in insanlığı kurtarma planı demektir; bu 7. bölümde günahın kendisiyle hüküm sürdüğü, sonu ölüm olan yasa olarak tanımlanan “günah ve ölüm yasası”nın karşıtıdır. Aksine, Mesih’in yasası hayat ve özgürlük getirir.

`“Kendisini Allah’a teslim etmeyi reddeden her can başka bir gücün denetimi altındadır. Kendi kendisine ait değildir. Özgür olduğundan bahsedebilir; fakat o en sefil kölelik halindedir... Kendi muhakemesine göre hareket ettiğini düşünüp kendini avutsa da, karan-lığın efendisinin isteğine uyar. Mesih, günaha köle olmuş canın prangalarını kırmaya geldi.”—Ellen G. White, Çağların Arzusu, s. 466 [Sevgi Öğretmeni, s. 456]. Köle misin, yoksa Mesih’te özgür müsün? Nasıl emin olabilirsin?`
