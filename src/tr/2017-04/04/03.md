---
title:  Allah’ın Doğruluğu
date:   23/10/2017
---

`“Ama şimdi Yasadan bağımsız olarak Tanrının insanı nasıl aklayacağı açıklandı. Yasa ve peygamberler buna tanıklık ediyor” (Rom. 3:21). Bu ayeti nasıl anlamalıyız?`

Bu yeni doğruluk, Yahudilerin alışkın olduğu doğruluk olan yasanın doğruluğuyla karşılaştırılıyor. Bu yeni doğruluğa “Allah’ın doğruluğu” denir; yani, Allah’tan gelen bir doğruluk, Allah’ın sağladığı bir doğruluk ve O’nun gerçek doğruluk kabul ettiği tek doğruluktur. 

Tabi ki bu, İsa’nın yeryüzünde insan bedeninde yaşadığı hayatında işlediği doğruluktur; O bu doğruluğu hak ettikleri için değil ihtiyaçları olduğu için isteyip imanla kabul eden herkese sunar.

`“Doğruluk yasaya itaattir. Yasa doğruluk talep eder ve günahkâr bunu yasaya borçludur; ancak bunu verebilecek durumda değildir. Doğruluğu elde edebileceği tek yol imandır. İman aracılığıyla Mesih’in erdemlerini Allah’a getirebilir, böylece Rab Kendi Oğlu’nun itaatini günahkârın hesabına yazar. Mesih’in doğruluğu insanın hatasının yerine kabul edilir, Allah tövbekâr ve imanlı canı kabul eder, bağışlar ve aklar, ona doğruymuş gibi davranır ve onu Kendi Oğlu’nu sevdiği gibi sever.”—Ellen G. White, Selected Messages [Seçme Mesajlar], 1. kitap, s. 367. Bu harika gerçeği kendin için kabul etmeyi nasıl öğrenebilirsin? Ayrıca bkz. Rom. 3:22.`

Buradaki İsa Mesih’in imanı, şüphesiz İsa Mesih’e imandır. Hristiyan yaşamında işleyen iman, zihinsel kabulden çok daha fazlasıdır; Mesih’in hayatı ve ölümü hakkındaki belli gerçeklerin salt ikrarından daha fazlasıdır. Aksine, İsa Mesih’e gerçek iman O’nu Kurtarıcı, Vekil, Teminat ve Rab olarak kabul etmektir. O’nun yaşam tarzını seçmektir. O’na güvenmek ve imanla O’nun emirlerine göre yaşamayı istemektir.