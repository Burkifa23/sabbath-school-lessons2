---
title:  İmanla Aklanma
date:   21/10/2017
---

### Konuyla i̇lgili metinler
Rom. 3:19–28.

> <p>Hatirlama metni</p>
> “Çünkü insanın, Yasa’nın gereklerini yaparak değil, iman ederek aklandığı kanısındayız” (Romalılar 3:28).

Bu derste Romalılar kitabının ana konusuna geliyoruz: tüm diğer gerçeklerden daha fazla Protestan Reformu’na yol açan, muhteşem imanla aklanma gerçeği. Aksine tüm iddialara rağmen, Roma bu inanç hakkında 1520 yılında Papa Leo’nun Luther’i ve öğretilerini kınayan papalık fermanı çıkardığı zamandan daha fazla değişmiş değil. Luther bu fermanın bir nüshasını yaktı, zira asla taviz verilemeyecek bir öğreti varsa bu imanla aklanmaydı ve bugün de öyledir.

İfadenin kendisi yasadan yola çıkılarak oluşturulmuş bir mecazdır. Yasayı çiğneyen kişi bir yargıcın önüne çıkar ve suçlarından dolayı ölüme mahkûm olur. Fakat bir temsilci ortaya çıkar ve günahkârın suçlarını kendi üzerine alır, böylece suçlu aklanır. Suçlu, temsilciyi kabul ederek suçundan aklanmakla kalmaz, yargıcın huzurunda sanki mahkemeye getirilmesinin nedeni olan suçları hiç işlememiş gibi durur. Bu da, temsilcinin (mükemmel bir sicile sahip olan kişinin) yasayı kendisinin mükemmel olarak tutuşunu affedilmiş suçluya sunmasından ötürüdür. 

Kurtuluş tasarısında suçlu her birimiziz. Vekil, yani İsa, mükemmel bir sicile sahiptir ve bizim yerimizde mahkemede O durur; bizim günahkârlığımızın yerine O’nun doğruluğu kabul edilir. Böylece biz, kendi işlerimizden dolayı değil, Kendi doğruluğu “imanla” kabul ettiğimizde bizim olan İsa’dan dolayı, Allah’ın önünde aklanırız. İşte size iyi haber! Gerçekten, haber bundan daha iyi olamazdı.

_*28 Ekim Sebt Günü’ne hazırlık için bu haftanın konusunu çalışın._