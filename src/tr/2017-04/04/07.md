---
title:  Ek çalişma
date:   27/10/2017
---

Ellen G. White, Selected Messages [Seçme Mesajlar], 1. kitapta “The Righteousness of Christ in the Law [Yasada Mesih’in Doğruluğu]” (s. 236–239);  “Come and Seek and Find [Gel, Ara ve Bul]” (s. 331–335); “Perfect Obedience Through Christ [Mesih Aracılığıyla Mükemmel İtaat] (s. 373, 374); Christ’s Object Lessons [Mesih’in Örnek Dersleri] kitabında “Things New and Old [Yeni ve Eski Şeyler]” (s. 128, 129) bölümlerinde belirtilen sayfaları oku.

“Yasa günahın cezasını bağışlatamayıp günahkârın tüm borçlarını hesabına yazsa da, Mesih tövbe eden ve O’nun lütfuna inanan herkes için bol af vaat etmiştir. Allah’ın sevgisi tövbe eden ve inanan canın üzerine bol bol dökülür. Günahın canın üzerindeki lekesi ancak kefaret edici Kurbanlığın [yani, Baba’yla eşit olan Kişi’nin] kanı aracılığıyla temizlenebilir. Mesih’in işi (O’nun hayatı, aşağılanması, ölümü ve kayıp insan için aracılığı) yasayı büyük ve yüce kılar.”—Ellen G. White, Selected Messages [Seçme Mesajlar], 1. kitap, s. 371.

“Mesih’in karakteri sizin karakterinizin yerinde durur ve siz Allah’ın önünde sanki günah işlememişsiniz gibi kabul edilirsiniz.”—Ellen G. White, Yol, Gerçek ve Yaşam, s. 70.

“Elçi ‘yasa işleri olmaksızın’ aklandığımızı söylerken imanın ve lütfun işlerinden bahsetmiyor; zira bu işleri yapan kişi, bu işleri yaptığı için aklandığına inanmaz. İmanlı kişi (böyle iman işlerini yerine getirirken), (iman yoluyla) aklanmayı ister. Elçi’nin ‘yasa işleri’nden kastı, kendini üstün görenlerin bu işleri yaptıklarında sanki aklanacaklarmış ve kendi işlerinden ötürü doğru sayılacaklarmış gibi güvendikleri işlerdir. Başka bir deyişle, onlar iyilik yaparken doğruluğun peşinde değiller, fakat yalnızca işleri aracılığıyla doğruluğu kazanmış olmakla övünmeyi arzuluyorlardır.”—Martin Luther, Commentary on Romans [Romalılar Şerhi], s. 80.

**Tartişma sorulari**

`Bu haftanın ayetlerini tekrar oku ve ayetlerin söylediklerini kendi sözlerinle bir paragrafta özetle. Paragraflarınızı derste birbirinizle paylaşın.`

`Yukarıdaki Luther’den yapılan alıntıyı oku. Böyle bir gerçek onu neden teşvik etmiştir? Söyledikleri neden bugün bizim için dahi anlaşılması gereken çok önemli bir noktadır?`

`“Yedinci Gün Adventistleri kendilerini bir Kutsal Kitap öğretisi olan yalnızca iman yoluyla aklanma hakkında Reform’un anlayışının üzerine inşa eden mirasçılar, elçisel müjdenin mükemmelliğinin, açıklığının ve dengesinin yenileyicileri ve savunucuları olarak görürler.”—Ivan T. Blazen, “Salvation (Kurtuluş),” Handbook of Seventh-day Adventist Theology [Yedinci Gün Adventist İlahiyatı El Kitabı] (Hagerstown, Md.: Review and Herald® Publishing Association, 2000), s. 307. Kendimiz hakkında burada yazılanlara inanmamız için gerekçelerimiz nelerdir?`