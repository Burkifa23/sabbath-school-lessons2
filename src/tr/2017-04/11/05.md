---
title:  Tüm İsrail Kurtulacak
date:   13/12/2017
---

`Romalılar 11:25–27 ayetlerini oku. Pavlus burada hangi büyük olayları öngörüyor?`

Hristiyanlar Romalılar 11:25–27 ayetlerini yüzyıllardan bu yana tartışıyorlar. Fakat birkaç nokta açık. Öncelikle, buradaki tüm akış Allah’ın Yahudileri kazanmasıyla ilgili. Pavlus’un söyledikleri, bölümün başında sorduğu “Tanrı kendi halkından yüz mü çevirdi?” sorusuna cevap niteli-ğinde. Cevabı tabii ki “hayır” ve açıklaması yürek duyarsızlığının (Grekçe porosis, “sertlik”) (1) İsraillilerin yalnızca bir bölümüne mahsus olduğu (“bir parça,” CANDEMİR), ve (2) yalnızca “öteki uluslardan kurtulacakların sayısı tamamlanıncaya dek,” yani geçici olduğudur.

“Öteki uluslardan kurtulacakların sayısı tamamlanıncaya dek” ne demektir? Birçok kişi bu ifadeyi, tüm dünyanın müjdeyi duymasını içeren müjdeleme görevinin tamamlanmasının bir çeşit ifadesi gibi görüyor. “Öteki uluslardan kurtulacakların sayısı” müjde her yerde vaaz edildiği zaman tamamlanmıştır. Mesih’te sergilenen İsrail’in imanı evrenselleştirilmiştir. Müjde tüm dünyaya vaaz edilmiştir. İsa’nın gelişi yakın. Öyleyse bu noktada birçok Yahudi İsa’ya gelmeye başlıyor.

Diğer bir zor nokta ise “bütün İsrail kurtulacaktır” (Rom. 11:26) ifadesinin anlamıdır. Bu, her Yahudi’nin zamanın sonunda ilahî bir emirle kurtuluşa sahip olacağı şeklinde anlaşılmamalıdır. Kutsal Yazılar hiçbir yerde tüm insan ırkı ya da belirli bir kesim için evrenselcilik öğretisini vaaz etmez. Pavlus onlardan “bazılarını” kurtarmayı umut ediyordu (Rom. 11:14). Tüm halk gruplarında olduğu gibi, bazıları Mesih’i kabul etti, bazılarıysa reddetti.

Ellen G. White, Romalılar 11. bölümü yorumlarken “müjdenin son duyuruluşunda... pek çok Yahudi’nin... Mesih’i imanla Kurtarıcıları olarak kabul edeceği” bir zamandan bahsediyor.—Elçilerin İşleri, s. 350, 351.

“Dünyamızda yapılması gereken çok büyük bir iş var. Rab Ulusların toplanacağını, fakat sadece Ulusların değil Yahudilerin de toplanacağını ilân etti. Yahudiler arasında ihtida edecek birçok kişi var ve onlar aracılığıyla Allah’ın kurtuluşunun yanan bir meşale gibi ortaya çıkacağını göreceğiz. Her yerde Yahudiler var ve mevcut gerçeğin ışığı onlara götürülmelidir. Aralarında ışığa gelecek ve Allah’ın yasasının değişmezliğini harika bir kudret ile duyuracak pek çok kişi var.”—Evangelism [Müjdecilik], s. 578.

`Hristiyan inancının Yahudi kökenini düşünmek için zaman ayır. Yahudi dini hakkında dikkatli bir çalışma Hristiyan inancını daha iyi anlamına nasıl yardımcı olabilir?`