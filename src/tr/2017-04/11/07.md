---
title:  Ek çalişma
date:   15/12/2017
---

Ellen G. White, Elçilerin İşleri kitabında “Sanhedrin’in Huzurunda” (s. 70–72), “Zulmediciden Öğrenciye” (s. 102–104), “Roma’dan Yazılanlar” (s. 438440); Evangelism [Müjdecilik] kitabında “Reaching Catholics (Katoliklere Ulaşmak)” (s. 573–577); ve Selected Messages [Seçme Mesajlar] 1. kitapta “What to Preach and Not to Preach (Ne Vaaz Etmeli, Ne Vaaz Etmemeli)” (s. 155 ve 156) bölümlerinde belirtilen sayfaları oku.

“İsrail’in ulus olarak başarısız olmasına rağmen, aralarında kurtarılacak olan iyi bir geri kalanlar grubu vardı. Kurtarıcı’nın gelişi zamanında Vaftizci Yahya’nın mesajını memnuniyetle alan, böylelikle Mesih’le ilgili peygamberlik sözlerini yeniden araştırmaya yönlendirilen sadık insanlar vardı. İlk Hristiyan kilisesi kurulduğunda, Nasıralı İsa’yı gelişini özlemle bekledikleri kişi olarak tanıyan bu sadık Yahudilerden oluşuyordu.”—Ellen G. White, Elçilerin İşleri, s. 346.

“Yahudiler arasında Tarsuslu Saul gibi Kutsal Yazılar’da çok güçlü olan kişiler bulunmaktadır, ve bunlar Allah’ın yasasının değişmezliğini harika bir kudret ile duyuracaklardır... O’nun hizmetkârları çoktan beridir ihmal edilen ve hor görülenler için imanla çalıştıklarında, O’nun kurtarışı açığa çıkacaktır.”—Sayfa 351.

“Müjdenin son duyuruluşunda, daha önceden ihmal edilen sınıflardan insanlar için özel bir çalışma yapılması gerekeceği zaman, Allah, habercilerinin yeryüzünün her yerinde bulacakları Yahudi halkına özel bir ilgi göstermesini beklemektedir. Eski Ahit Yazıları Yehova’nın ebedî amacının bir açıklaması ile Yeni Ahit’le kaynaştığında, bu pek çok Yahudi için yeni bir yaratılışın şafağı, canın dirilişi olacaktır. Müjde döneminin Mesihi’nin Eski Ahit Yazıları’nda resmedildiğini gördüklerinde ve Yeni Ahit’in Eski Ahit’i ne kadar açık bir şekilde açıkladığını kavradıklarında, uyuyan yetileri uyanacak ve Mesih’i dünyanın Kurtarıcısı olarak tanıyacaklar. Pek çoğu Mesih’i imanla Kurtarıcıları olarak kabul edecek.”—Sayfa 350, 351.

**Tartişma sorulari**

`Allah’ın yasası ve özellikle Sebt günü son günlerde net bir şekilde anlaşıldığında, (birçoğu On Emir konusunda Adventistler kadar ciddi olan) Yahudilerin bazı konuları dünyanın önünde netleştirmeye yardımcı olacaklarını düşünmek mantıklı değil mi? Ne de olsa, konu Sebt gününü tutma olduğunda, Adventistler Yahudilere kıyasla “mahalledeki yeni çocuklar”dır. Tartışın.`

`Tüm kiliseler arasında, Yahudilere ulaşmakta Adventist Kilisesi neden en başarılı kilise olmalıdır? Sen veya yerel kilisen toplumunuzdaki Yahudilere ulaşmak için ne yapabilirsiniz?`

`Eski İsrail’deki birçok kişinin hatalarından neler öğrenebiliriz? Aynı şeyleri bugün yapmaktan nasıl kaçınabiliriz?`