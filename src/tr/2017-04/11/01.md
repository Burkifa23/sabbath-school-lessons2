---
title:  Seçilmişler
date:   09/12/2017
---

### Konuyla i̇lgi̇li̇  meti̇nler
Romalılar 10, 11.

> <p>Hatirlama metni̇</p>
> “Öyleyse soruyorum: Tanrı kendi halkından yüz mü çevirdi? Kesinlikle hayır! Ben de İbrahim soyundan, Benyamin oymağından bir İsrailliyim” (Romalılar 11:1).

Bu haftanın dersi Romalılar 10. ve 11. bölümleri kapsıyor ve özellikle 11. bölüme odaklanıyor. Pavlus’un düşünce dizisini izlemeye devam etmek için her iki bölümü de kendi bütünlükleri içinde baştan sona okumak önemli.

Bu iki bölüm birçok tartışmanın odak noktası olmuştur ve olmaktadır. Ancak bu tartışmaların arasında bir husus açık bir şekilde görülmektedir, bu da Allah’ın insanlığa sevgisi ve tüm insanların kurtulması için duyduğu büyük arzudur. Hiç kimsenin kurtuluş için baştan reddi söz konusu değildir. Romalılar 10. bölüm “Yahudi Grek ayrımı olmadığını” (Rom. 10:12), yani herkesin günahkâr olduğunu ve İsa Mesih aracılığıyla dünyaya verilen Allah’ın lütfuna ihtiyacı olduğunu açık bir şekilde ortaya koyuyor. Bu lütuf herkese verilmektedir; milliyetten ötürü değil, doğuştan değil, yasanın işleriyle de değil, fakat her yerdeki günahkarlar için Vekil olarak ölen İsa’ya iman yoluyla. Roller değişebilir, fakat temel kurtuluş tasarısı asla değişmez.

Pavlus 11. bölümde bu konuya devam ediyor. Daha önce belirtildiği gibi, burada da Pavlus seçimden ve çağrıdan söz ettiğinde konunun kurtuluşla ilgili olmadığını anlamak önemlidir; mesele Allah’ın dünyaya ulaşma pla-nında kişinin rolüdür. Kurtuluş için hiçbir topluluk reddedilmemiştir. Mesele hiçbir zaman bu değildi. Aksine, Çarmıh’tan ve müjdenin bilhassa Pavlus ara-cılığıyla Uluslar’a açılmasından sonra, ilk imanlılar hareketi –hem Yahudiler, hem de Uluslardan olanlar– dünyaya müjdeyi duyurma görevini üstlendi.

_*16 Aralık Sebt Günü’ne hazırlık için bu haftanın konusunu çalışın._