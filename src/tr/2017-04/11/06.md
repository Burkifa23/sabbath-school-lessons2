---
title:  Günahkârların Kurtuluşu
date:   14/12/2017
---

Pavlus’un kendi halkına karşı duyduğu sevgi Romalılar 11:25–27 ayetlerinde açıkça ortaya çıkıyor. Vatandaşlarından bazılarının ona karşı ve müjdenin gerçeğine karşı savaşması onun için ne kadar da zor olmuş olmalı. Yine de, tüm bunlara rağmen, birçoklarının İsa’yı Mesih olarak göreceğine hâlâ inanıyordu.

`Romalılar 11:28–36 ayetlerini oku. Pavlus Allah’ın sadece Yahudiler için değil tüm insanlık için duyduğu sevgiyi nasıl gösteriyor? Burada Allah’ın lütfunun harika ve sır dolu gücünü nasıl ifade ediyor?`

Romalılar 11:28–36 ayetlerinde Uluslar ve Yahudiler arasında bir karşılaştırma yapılsa da, bir nokta çok net görülüyor: Allah’ın merhameti, sevgisi ve lütfu günahkârlar üzerine dökülmektedir. Daha dünyanın kuruluşundan önce Allah’ın tasarısı insanlığı kurtarmak ve diğer insanları, hatta ulusları, ilahî isteğini yerine getirmek amacıyla elindeki araçlar olarak kullanmaktı.

`Romalılar 11:31 ayetini dikkatle ve duayla oku. Bu ayetten, sadece Yahudilere değil karşılaştığımız tüm insanlara tanıklığımız hak-kında hangi önemli noktayı almalıyız?`

Şüphesiz, yüzyıllar boyunca Hristiyan kilisesi Yahudilere daha iyi davransaydı, çok daha fazlası Mesihlerine gelebilirdi. Mesih’ten sonra ilk yüzyıllardaki imandan büyük dönüş ve Hristiyanlığın büyük ölçüde paganlaştırılması –yedinci gün Sebti’nin reddedilerek yerine Pazar gününün getirilmesi de dahil olmak üzere– İsa’ya çekilebilecek bir Yahudi için işi kesinlikle kolaylaştırmadı.

Öyleyse tüm Hristiyanların İsa’da kendilerine verilmiş olan merhametin farkına vararak bu merhameti başkalarına da göstermeleri ne kadar da önemlidir. Göstermezsek Hristiyanlar olamayız (bkz. Mat. 18:23–36).

`Belki de hiç hak etmediği halde, merhamet göstermen gereken birisi var mı? Ne kadar zor olsa da, neden bu kişiye merhamet göstermeyesin? İsa bizim için bunu yapmadı mı?`