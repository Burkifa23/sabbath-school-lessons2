---
title:  Lütfun Seçimi
date:   11/12/2017
---

`Romalılar 11:1–7 ayetlerini oku. Bu ayetler hangi yaygın öğretiyi açıkça ve kesin bir şekilde reddediyor?`

Pavlus “Tanrı kendi halkından yüz mü çevirdi?” sorusuna cevabının ilk bölümünde, Allah’ın Kendi halkından yüz çevirmediğinin kanıtı olarak lütufla seçilmiş bir bakiyeye işaret ediyor. Kurtuluş, gerek Yahudi olsun gerek Uluslardan olsun, onu kabul eden herkese açıktır.

Hristiyanlığa ilk ihtida edenlerin tümünün (örneğin, Pentikost Günü’nde iman eden topluluğun) Yahudi oldukları hatırlanmalı. Petrus’u Ulusların da Mesih’in lütfundan eşit pay alma hakkına sahip olduklarına ve aynı şekilde müjdenin onlara da ulaştırılması gerektiğine ikna etmek için özel bir görüm ve mucize gerekti (Elç. 10; ayrıca Elç. 15:7–9 ayetleriyle kar-şılaştır).

`Romalılar 11:7–10 ayetlerini oku. Pavlus İsrail halkının İsa’yı red-deden bölümünün Allah tarafından kasıtlı olarak kurtuluşa karşı kör edildiğini mi söylüyor? Bu fikirde yanlış olan nedir?`

Romalılar 11:8–10 ayetlerinde, Pavlus Yahudilerin yetkili olarak kabul ettikleri Eski Ahit’ten alıntı yapıyor. Pavlus’un alıntı yaptığı ayetler Allah’ın İsrail’e uyuşukluk ruhu verdiğini, görmelerini ve duymalarını engellediğini tasvir ediyor. Allah insanların gözlerini kendilerini kurtuluşa götürecek ışığı görmelerini engellemek için kör eder mi? Asla! Bu ayetler Romalılar 9. bölüme ilişkin açıklamamız ışığında anlaşılmalı. Pavlus kişisel kurtuluştan bahsetmiyor, zira Allah hiçbir grubun kurtuluşunu toplu halde reddetmez. Burada ele alınan mevzu, baştan beri olduğu gibi, bu insanların Allah’ın işinde oynadıkları roldür.

`Allah’ın herhangi bir grup insanı kurtuluş açısından toplu halde reddetmesi fikrinde çok yanlış olan nedir? Bu, özünde Mesih’in tüm insanları kurtarmak için öldüğünü gösteren müjde öğretisine neden tümüyle aykırıdır? Örneğin Yahudilerin durumunda, bu fikir nasıl korkunç sonuçlara yol açtı?`