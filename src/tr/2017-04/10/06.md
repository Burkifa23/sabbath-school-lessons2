---
title:  Tökezleme
date:   07/12/2017
---

`“Öyleyse ne diyelim? Aklanma peşinde olmayan uluslar aklanmaya, imandan gelen aklanmaya kavuştular. Aklanmak için Yasa’nın ardından giden İsrail ise Yasa’yı yerine getiremedi. Neden? Çünkü imanla değil, iyi işlerle olurmuş gibi aklanmaya çalıştılar ve sürçme taşında sürçtüler.” (Rom. 9:30–32). Buradaki mesaj nedir ve daha da önemlisi belirli bir zamanda ve yerde yazılmış bu mesajın ilkelerini bugün kendimize nasıl uygulayabiliriz? İsraillilerin kendi bağlamlarında yaptıkları hataların aynılarını kendi bağlamımızda yapmaktan nasıl kaçınabiliriz?`

Pavlus akrabalarına Allah’ın almalarını dilediği bir şeyi neden elden kaçırdıklarını, dahası, aslında bu şeyin peşinden gittiklerini fakat elde edemediklerini çok açık sözlerle açıklıyor.

İlginç bir şekilde, Allah’ın kabul ettiği Uluslar bu kabul için çabalamıyorlardı bile. Müjde kendilerine geldiğinde onlar kendi çıkar ve hedeflerini kovalamakla meşguldüler. Değerini anlayarak onu kabul ettiler. Allah onları doğru saydı çünkü İsa Mesih’i Vekilleri olarak kabul ettiler. Bu bir iman eylemiydi.

İsraillilerin sorunu, sürçme taşında sürçmeleriydi (bkz. Rom.9:33). Hepsi olmasa da (bkz. Elç. 2:41), bir kısmı Nasıralı İsa’yı Allah’ın gönderdiği Mesih olarak kabul etmek istemedi. O onların Mesih beklentilerini karşılamıyordu; bu nedenle geldiği zaman O’na sırt çevirdiler.

Bu bölümün sonundan önce Pavlus başka bir Eski Ahit ayetini alıntılıyor: “Yazılmış olduğu gibi: ‘İşte, Siyon’a bir sürçme taşı, bir tökezleme kayası koyuyorum. O’na iman eden utandırılmayacak’” (Rom. 9:33). Bu kısımda Pavlus, gerçek imanın kurtuluş tasarısında ne kadar önemli olduğunu tekrar gösteriyor (ayrıca bkz. 1Pe. 2:6–8). Tökezleme kayası mı? Yine de, O’na iman eden utandırılmayacak mı? Evet, birçokları için İsa bir sürçme taşıdır, fakat O’nu tanıyan ve sevenler için O başka türden bir taş, “kurtuluşumun kayası”dır (Mez. 89:6).

`Hiç İsa’yı “sürçme taşı” ya da “tökezleme kayası” olarak buldun mu? Öyle ise, nasıl? Yani, yaptığın hangi şey seni o duruma getirdi? Bundan nasıl kurtuldun ve kendini bir daha asla İsa’yla böyle bir karşıtlık ilişkisinde bulmamanı sağlayacak olan ne öğrendin?`