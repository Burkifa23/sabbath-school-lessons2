---
title:  'Ammi: “Halkım”'
date:   06/12/2017
---

Pavlus Romalılar 9:25 ayetinde Hoşea 2:23 ayetinden, Romalılar 9:26 ayetinde is Hoşea 1:10 ayetinden alıntı yapıyor. Arka plan şöyle: halk diğer yabancı ilahların peşinden gittiği için, Allah’ın İsrail’le ilişkisinin bir benzetmesi olarak, Allah Hoşea’dan “kötü bir kadınla” evlenmesini istemişti (Hoş.1:2). Bu evlilikten doğan çocuklara verilen isimler Allah’ın putperest İsrail’i reddetmesini ve cezalandırmasını simgeliyordu. Üçüncü çocuğun adı sözlük anlamıyla “halkım değil” demek olan Lo-Ammi (Hoş. 1:9) konmuştu.


Yine de, tüm bunların ortasında Hoşea, Allah’ın Kendi halkını cezalan-dırdıktan sonra, onların talihini değiştireceği, sahte ilahlarını ortadan kaldıracağı ve onlarla bir anlaşma yapacağı günün geleceğini öngördü. (Bkz. Hoş. 2:11–19.) Bu noktada Lo-Ammi, yani “halkım değil” olanlar Ammi, yani “halkım” olacaktı.

Pavlus’un zamanında, “yalnız Yahudiler arasından değil, uluslar arasından da... bizler” (Rom. 9:24, COSMADES) Ammi idi. Müjdenin, başlangıçtan beri tüm dünya için amaçlanan bir iyi haberin ne kadar da net ve güçlü bir sunumu. Şüphesiz biz Adventistler olarak çağrımızın bir kısmını Vahiy 14:6 ayetinden alıyoruz: “Bundan sonra göğün ortasında uçan başka bir melek gördüm. Yeryüzünde yaşayanlara –her ulusa, her oymağa, her dile, her halka– iletmek üzere sonsuza dek kalıcı olan Müjde’yi getiriyordu.” Bugün de, Pavlus’un zamanında ve eski İsrail’in zamanında olduğu gibi, kurtuluşun iyi haberi tüm dünyaya yayılmalıdır.

`Romalılar 9:25–29 ayetlerini oku. Pavlus’un kendi zamanında olan olayları vurgulamak için Eski Ahit’ten ne kadar çok alıntı yaptığına dikkat et. Bu bölümde bulunan temel mesaj nedir? Okuyucularına burada nasıl bir umut sunuluyor?`

Pavlus’un yakınlarından (İsraillilerden) bazılarının müjdenin çağrısını reddetmeleri, kalbinde “büyük bir keder, dinmeyen bir acı” meydana getirdi (Rom. 9:2). Fakat en azından bir bakiye vardı. İnsanlar başarısız olduğunda dahi, Allah’ın vaatleri boşa çıkmaz. Sahip olabileceğimiz umut, sonunda Allah’ın vaatlerinin yerine geleceği ve bu vaatleri kendimiz için istersek bizde de gerçekleşecekleridir.

`İnsanlar seni kaç kez yüzüstü bıraktılar? Sen kaç kez kendini ve başkalarını yüzüstü bıraktın? Belki sayamayacağın kadar çoktur, değil mi? Bu başarısızlıklardan nihaî itimadının nereye dayanması gerektiğine ilişkin hangi dersleri alabilirsin?`