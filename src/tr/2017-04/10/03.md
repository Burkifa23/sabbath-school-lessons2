---
title:  Seçilmiş
date:   04/12/2017
---

**“Tanrı Rebeka’ya, Büyüğü küçüğüne kulluk edecek dedi... Yazılmış olduğu gibi, Yakup’u sevdim, Esav’dan ise nefret ettim” (Rom. 9:12, 13).**

Bu haftanın giriş kısmında ifade edildiği üzere, Pavlus’un kişisel kurtu-luştan bahsetmediğinin farkına varılmadıkça Romalılar 9. bölümü doğru anlamak imkânsızdır. Pavlus burada Allah’ın belirli kişileri belirli roller oynamak üzere çağırmasından bahsediyor. Allah Yakup’u dünyada Kendi özel müjdeleme aracı olacak insanların atası ve öncüsü olarak seçti. Bu metinde Esav’ın kurtulmayacağına ilişkin bir ima yok. Allah bütün insanla-rın kurtulmasını istediği gibi onun da kurtulmasını istedi.

`Romalılar 9:14, 15 ayetlerini oku. Şimdiye kadar okuduklarımız bağlamında bu sözleri nasıl anlıyoruz?`

Pavlus burada yine kişisel kurtuluştan söz etmiyor, çünkü Allah o konuda merhametini herkese göstermektedir, zira “O bütün insanların kurtulmasını ister” (1.Ti. 2:4). “Tanrı’nın bütün insanlara kurtuluş sağlayan lütfu ortaya çıkmıştır” (Titus 2:11). Fakat Allah ulusları çeşitli roller oynamaları için seçebilir, onlar bu rolleri oynamayı reddedebilseler dahi Allah’ın seçi-mini engelleyemezler. Esav kadar çok istemiş olursa olsun, ne Mesih’in ne de seçilmiş halkın atası olamazdı.

Sonuç olarak, Esav’ın kurtuluştan mahrum bırakılması Allah’ın keyfî seçiminin ya da ilahî bir emrin sonucu değildi. O’nun Mesih aracılığıyla verdiği lütuf armağanları herkes için karşılıksızdır. Hepimiz, kaybolmak üzere değil, kurtarılmak üzere seçildik (Ef. 1:4, 5; 2Pe. 1:10). Mesih’te sonsuz hayat vaadinden bizi alıkoyacak olan şey, Allah’ın değil, bizim kendi seçimlerimizdir. İsa tüm insanlar için öldü. Yine de, Allah her canın ebedî hayat için seçilmesinin şartlarını Kendi Sözü’nde belirlemiştir: aklanan günahkârı itaate sevk eden Mesih’e iman.

`Sanki başka hiç kimse var olmamış gibi, sen kendin, daha dünyanın kuruluşundan önce kurtuluşa sahip olmak üzere Mesih’te seçilmiştin. Bu, Allah tarafından İsa aracılığıyla sana verilen, senin çağrın, senin seçilmişliğindir. Ne büyük bir ayrıcalık, ne harika bir umut! Her şey göz önüne alınırsa, bu harika vaade kıyasla diğer her şey neden soluk kalıyor? Günahın, benliğin ve bedenin İsa’da sana vaat edilen her şeyi elinden almasına izin vermek neden felâketlerin en büyüğü olurdu?`