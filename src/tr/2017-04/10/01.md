---
title:  Vaadin Çocukları
date:   02/12/2017
---

### Konuyla i̇lgi̇li̇	meti̇nler
Romalılar 9.

> <p>Hatirlama metni̇</p>
> “Demek ki Tanrı dilediğine merhamet eder, dilediğinin yüreğini nasırlaştırır” (Romalılar 9:18).

Yazılmış olduğu gibi, ‘Yakup’u sevdim, Esav’dan ise nefret ettim’... Çünkü Musa’ya şöyle diyor: ‘Merhamet ettiğime merhamet edece-ğim, acıdığıma acıyacağım” (Rom. 9:13, 15).

Pavlus burada neden söz ediyor? İnsanın özgür iradesi ve seçme özgürlüğüne ne demeli? Bunlar olmasa inandıklarımızın çok azı bir anlam ifade eder. Allah’ı seçmekte ya da reddetmekte özgür değil miyiz? Yoksa bu ayetler, kendi kişisel seçimlerine bakılmaksızın, belirli insanların kurtulmak üzere diğerlerinin ise yok olmak üzere seçildiğini mi öğretiyor?

Her zamanki gibi, cevap Pavlus’un sözlerinin meydana getirdiği büyük resme bakarak bulunur. Pavlus, Allah’ın Kendi “seçilmişleri” olarak kullanacağı kişileri seçme hakkını göstermeye çalıştığı bir çıkarım dizisi izliyor. Ne de olsa, dünyaya müjdeyi duyurma işinden nihaî olarak Allah sorumlu. Öyleyse neden temsilcilerini Kendi isteğine göre seçemesin ki? Allah kimseyi kurtuluş fırsatından alıkoymadığı sürece, böyle bir eylemde bulunması özgür irade ilkelerine aykırı değildir. Daha da önemlisi, Mesih’in tüm insanlar için öldüğü ve O’nun arzusunun herkesin kurtuluşa kavuşması olduğu harika gerçeğine aykırı değildir.

Romalılar 9. bölümün, içinde bahsi geçen kimselerin kişisel kurtulu-şunu değil, onların belirli bir işi yerine getirmek üzere aldıkları çağrıyı ele aldığını unutmadığımız sürece, bölüm hiçbir zorluk çıkarmaz.

_*9 Aralık Sebt Günü’ne hazırlık için bu haftanın konusunu çalışın._