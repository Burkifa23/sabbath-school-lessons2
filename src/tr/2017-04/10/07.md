---
title:  Ek çalişma
date:   08/12/2017
---

Ellen G. White, Büyük Mücadele kitabında “Later English Reformers (Sonraki İngiliz Reformcular)” bölümünden şu sayfaları (orijinalde s. 261, 262; Türkçe eski baskıda s. 143, 144), The SDA Encyclopedia [Yedinci Gün Adventist Ansiklopedisi] 530. ve 531. sayfalardaki “Faith and Works (İman ve İşler)” maddesini ve The SDA Bible Commentary [Yedinci Gün Adventist Kutsal Kitap Şerhi] 1. cilt, 1099. ve 1100. sayfalardaki Ellen G. White yorumlarını oku.

“Kişilerin ve bir halkın seçimi vardır, Allah’ın sözünde bulunan tek seçim budur, bunda da insan kurtarılmak üzere seçilir. Birçokları göksel mutluluk için kesin olarak seçilmiş olduklarını düşünerek sona bakmıştır; fakat Kutsal Kitap’ın açıkladığı seçim bu değildir. Kişi kendi kurtuluşunu saygı ve korkuyla etkin kılmak üzere seçilir. Zırhını kuşanmak ve iman uğrunda yüce mücadeleyi sürdürmek için seçilir. Şeytan onun canı için hayat oyunu oynarken, Allah’ın her türlü kötü arzuya karşı savaş vermek için onun ulaşabileceği yere koyduğu araçları kullanmak üzere seçilir. Uyanık olup dua etmek, Kutsal Yazılar’ı araştırmak ve ayartılara girmekten kaçınmak için seçilir. Sürekli olarak imana sahip olmak üzere seçilir. Allah’ın ağzından çıkan her söze itaat etmek, böylece sözün sadece dinleyicisi değil, uygulayıcısı olmak için seçilir. İşte bu Kutsal Kitap’ın seçimidir.”—Ellen G. White, Testimonies to Ministers and Gospel Workers [Din Görevlilerine ve Müjde İşçilerine Tanıklıklar], s. 453, 454.

“Hiçbir sınırlı zihin Sınırsız Olan’ın karakterini ve işlerini tam olarak kavrayamaz. Allah’ı araştırarak anlayamayız. En güçlü ve en yüksek kültürlü zihinler için olduğu kadar, en zayıf ve en cahil zihinler için de, Kutsal Varlık sırlarla sarılı halde kalmalıdır. Fakat ‘bulutlar ve karanlık onun çevresinde’ olsa da; ‘salâh ve adalet tahtının temelidir.’ Mezmur 97:2 [KM]. O’nun bizimle ilişkisini ancak sonsuz güçle birleşmiş olan sınırsız merhameti görebilecek ölçüde anlayabiliriz. O’nun amaçlarını anlama kabiliyetimiz kadar anlayabiliriz; bunun ötesinde ise her şeye gücü yeten ele ve sevgi dolu kalbe güvenmeye devam edebiliriz.”—Ellen G. White, Education [Eğitim], s. 169.

**Tartişma sorulari**

`Bazı Hristiyanlar, daha biz doğmadan Allah’ın bazı kişileri kurtulmak, bazılarını ise kaybolmak üzere seçtiğini öğretiyorlar. Allah’ın sınırsız sevgisi ve bilgeliğiyle kaybolmak üzere belirlediği kişilerden biri olsaydın, ne seçim yaparsan yap mahvoluşa mahkûmsun demekti; bu da bir çok insa-nın inandığı üzere sonsuza dek cehennemde yanmak anlamına geliyor. Başka bir deyişle, bizim kendi seçimimizle değil, yalnızca Allah’ın takdiriyle, bazı kişilerin bu hayatta İsa’yla kurtarıcı bir ilişki içinde olmadan yaşayıp, bir sonraki hayatı cehennemin ateşlerinde sonsuza dek yanarak geçirmeleri öngörülmüştür. Bu resimde yanlış olan nedir? Bu görüş bizim aynı konular hakkındaki anlayışımızla nasıl çelişiyor?`

`Yedinci Gün Adventist Kilisesi ve onun günümüz dünyasındaki çağrısı ile, eski İsrail’in kendi zamanındaki rolü arasındaki karşılaştırmayı nasıl görüyorsun? Benzerlikler ve farklılar neler? Biz hangi bakımlardan daha iyiyiz? Ya da daha kötüyüz? Cevabına gerekçeler göster.`