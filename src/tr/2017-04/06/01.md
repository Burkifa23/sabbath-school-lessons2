---
title:  Adem ve İsa
date:   04/11/2017
---

### Konuyla i̇lgi̇li̇  meti̇nler
Romalılar 5.

> <p>Hatirlama metni̇</p>
> “Böylece imanla aklandığımıza göre, Rabbimiz İsa Mesih sayesinde Tanrı’yla barışmış oluyoruz. İçinde bulunduğumuz bu lütfa Mesih aracılığıyla, imanla kavuştuk ve Tanrının yüceli-ğine erişmek umuduyla övünüyoruz.” (Romalılar 5:1, 2).

Pavlus aklanmanın (ya da Allah tarafından kabul edilmenin) sadece İsa Mesih’e iman yoluyla gerçekleştiği, zira O’nun yalnızca doğrulu-ğunun bize Rabbimiz’in yanında itibar kazandırmaya yeterli olduğu hususunu tespit etti. Pavlus şimdi bu harika gerçek üzerine inşa ederek konuyu daha da açıklıyor. Kurtuluşun, İbrahim gibi “doğru” biri için bile, işlerle değil imanla olması gerektiğini gösteren Pavlus, büyük resme bakmak üzere geri çekiliyor: yani, günaha, acıya ve ölüme neyin sebep olduğuna ve çözümün Mesih’te ve O’nun insan nesli için yaptıklarında nasıl bulunduğuna.

Bir adamın, yani Adem’in düşüşüyle tüm insanlık hüküm giydi, yabancılaştı ve ölümle yüzleşti; bir adamın, yani İsa’nın zaferiyle de tüm dünya Allah’ın önünde yeni bir mevkiye yerleşti. İsa’ya imanla günahlarının kaydı ve bu günahların cezası silinebilir, affedilebilir ve sonsuza kadar bağışlanabilir.

Pavlus Adem’le İsa’yı karşılaştırarak, Mesih’in Adem’in verdiği zararı telafi etmeye geldiğini ve Adem’in günahının kurbanlarının iman yoluyla Kurtarıcı İsa tarafından kurtarılabileceklerini gösteriyor. Tüm bunların temeli Mesih’in çarmıhı ve O’nun çarmıh üzerinde vekâleten ölümüdür. Bu ölüm, ister Yahudi ister Uluslardan olsun her insanoğlunun, kanıyla Kendisini kabul eden her-kese aklanma getirmiş olan İsa tarafından kurtarılmalarının yolu açar.

Muhakkak bu konu açmaya değer bir konudur, zira tüm umudumuzun temelidir.

_*11 Kasım Sebt Günü’ne hazırlık için bu haftanın konusunu çalışın._