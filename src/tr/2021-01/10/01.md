---
title:  Düşünülmeyeni Yapmak
date:  27/02/2021
---

### Konuyla İlgili Metinler
Yeşaya 50:4-10; Yeşaya 52:13-53:12; Yeşaya 53:3-9; Yeşaya 53:10-12

> <p>Hatırlama Metni</p>
> “Oysa, bizim isyanlarımız yüzünden onun bedeni deşildi, bizim suçlarımız yüzünden o eziyet çekti. Esenliğimiz için gerekli olan ceza Ona verildi. Bizler onun yaralarıyla şifa bulduk” (Yşa 53:5).

ULAŞILMAZA ULAŞMAK. Çinli bir hıristiyan olan Lough Fook, Güney Amerikadaki maden ocaklarında esir olarak çalıştırılan yurttaşlarına yardım edebilmek için yanıp tutuşuyordu. Onlara Müjde’nin umudunu vermek istiyordu fakat onlara nasıl erişebilirdi? Sonunda kendisini beş yıllığına esir olarak satmaya karar verdi. Demerara’ya götürüldü ve daracık maden ocaklarında çalışma arkadaşlarına İsa’dan söz etti.

Lough Fook orada öldü ama 200 kişinin de İsa’yı Kurtarıcıları olarak kabul etmelerini sağlayarak umutsuzluk tutsaklığından özgürlüğe kavuşturdu.

Başkalarının iyiliği için kendini adamaktan söz ediliyor. Ne muhteşem bir örnek!

Sen, ben ve tüm dünya sindirilmiş ve günahın dipsiz uçurumunda kaybolmuşken, İsa düşünülmeyeni yapmış ve tevazu ile “insan (köle) benzeyişini alarak” (Flp 2:7), bir olanaksızı başarmıştı.

Bu hafta, meydana gelişinden yüzyıllarca önce peygamberlik önbildirisi yapılan bu inanılmaz olayı inceleyeceğiz.

*6 MartSebt Günü’ne hazırlık için bu haftanın dersini çalışın.