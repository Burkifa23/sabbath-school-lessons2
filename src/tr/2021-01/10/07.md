---
title:  Ek Çalışma
date:  05/03/2021
---

“Mesih darağacında bizim günahlarımızı kendi üzerine aldı… Öyleyse hiçbir ölümlü varlığın kefaret edemeyeceği bu günah nasıl bir şey? Sadece tanrısallığın sona erdirebileceği günahın bu laneti ne? Mesih’in çarmıhı, günahın cezasının ölüm olduğunu herkese kanıtlamaktadır… Öyleyse Allah’ın Ruh’unun etkisinin karşısında, insanların ahlâki duygularına sahip olarak onlardan çalan ne denli güçlü bir büyüleyici kuvvet olmalı?”—Ellen G. White, Our High Calling, S. 44.

“Allah’ın yönetiminin yasası, O’nun tek Oğlu’nun ölümüyle genişletilmiştir. Mesih dünyanın günahlarının suçunu üzerine almıştır. Bizim yeterliliğimiz, sadece Allah’ın Oğlu’nun enkarnasyonu ve ölümüne bağlıdır. O acı çekebilir, çünkü ilahîlikle donatılmıştır. O dayanabilir, çünkü O’nda sadakatsizliğin veya günahın hiçbir lekesi yoktur. Mesih cezanın bedelini ödeyerek, insanlık adına zafer kazanmıştır. O, yasayı yücelterek ve onurlandırarak, insanlara sonsuz yaşam güvencesi vermiştir.”—Ellen G. White, Selected Messages, 1.Kitap, S. 302.

**Tartışma Soruları**

`Yeşaya 53’teki 7-9. ayetler uçurumun derinliklerine kadar inmektedir: Kul’un ölümü ve defnedilmesi. Bu ayetlerde kaç görüş açısı, İsa’nın yaşamının son bulmasıyla gerçekleşmiştir? Mat 26:57–27:60; Mar 14:53-15:46; Luk 22:54–23:53; Yu 18:12–19:42.`

`Ellen White’ın Mesih’in ölümünün yasayı genişletmesinden bahseden son alıntısına göz atınız. Burada ne demek istiyor? Yasanın sürekliliğinin kanıtlanması için O’nun ölümünden ne anlıyoruz?`

**Özet**: Allah’ın Kurtarıcı’sının doğumu, kimliği ve kariyerinden bahseden Yeşaya, sonunda bizlere umut veren büyük trajediyi bildirmiştir: Ulaşmak, kurtarmak ve bizler dahil kaybolanlara şifa vermek için Allah’ın Kul’u gönüllü olarak bizim acılarımızı ve cezamızı üzerine almıştır.