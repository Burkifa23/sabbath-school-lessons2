---
title:  Değiştirici Tazminat Sunusu(Yşa 53:10-12)
date:  04/03/2021
---

`Kul’un canının “suç sunusu” olması ne demektir (10. ayet)?`

Burada yer alan İbranice sözcük, başkalarına karşı kasıtlı olarak işlenen hatalara kefaret eden (Lev 6:2, 3) “suç/tazminat sunusu” (Lev 5:14–6:7; 7:1-7) sözcüğüne dayanmaktadır. Bu gibi günahlar Yeşaya tarafından diğerlerinden ayrı tutulmuştur (Yşa 1–3; 10:1, 2; 58). Ayrıca günahkâr, Allah tarafından affedilebilmek için kurban sunmadan önce işlemiş olduğu suçun cezasını ödeyerek kime karşı suç işlemişse onunla barışmalıdır (Lev 6:4-7; Mat 5:23, 24 ile karş.). Allah’a ait bir şeyin kasıtsız olarak kötüye kullanılması durumunda da O’na tazminat sunulacaktır (Lev 5:16).

Artık Yeşaya 40:2’de Allah’ın sürgündeki halkını, günahları için yeterli tazminat ödediklerini söylemek suretiyle avutmasını anlayabiliyoruz.

Fakat tazminatı izleyen bir kurban da olmalıdır. İşte Yeşaya 53’te bunu görüyoruz: Allah’ın Kul’u tıpkı bir kuzu gibi, kırkıcıların önünde sessizce duran koyun gibi (Yşa 53:7) kaybolan insanların yararına (6. ayet) kesime götürüldü.

Kul, “Yaşayanlar diyarından atılmasına” (8. ayet; Dan 9:26 ile karş.) rağmen, yüceliği almak, “filizlerini” görmek ve günlerini uzatmak için (Yşa 53:10-12) ölümden, dönüşü olmayan ülkeden dirilerek, kurbanlığıyla tükenmiş olan umudu yeniden alevlendirmiştir.

`Aşağıdaki ayetlerin her birisine bakınız. Bu ayetlerin her biri Yeşaya 53’te olduğu gibi aynı temel mesajı nasıl yansıtmaktadır?`

`Mez 32:1, 2`

`Rom 5:8`

`Gal 2:16`

`Flp 3:9`

`İbr 2:9`

`1Pe 2:24`

`Eğer birisi sizden bir paragrafla Yeşaya 52:13–53:12’de yer alan müjdeyi özetlemenizi isteseydi ne yazardınız?`