---
title:  Acı Çeken Kulun Manzumesi (Yşa 52:13–53:12)
date:  01/03/2021
---

“Acı Çeken Kulun Manzumesi” diye bilinen Yeşaya 52:13–53:12, Yeşaya’nın ününü “Müjdeci Peygamber” olarak teyit etmektedir. Müjde’nin üstünlüğüyle uyum içinde olan bu manzume, diğer literatürlerin üzerinde yükselmektedir.

Nefes kesici kısalıkta olmasına rağmen, her cümle günahın bataklığında kaybolan ırkını kurtarmak için Allah’ın düşünülemez arayışının özünü ortaya koyan, derin anlamlarla yüklüdür.

Bu, Yeşaya’nın sözünün “son damlası” değildir. O, kitabının ilk bölümlerinden itibaren Mesihî konuları geliştirerek dinleyicilerini hazırlamaktadır. Mesih’in dünyadaki yaşamının rotasını bir uçtan bir uca izleyen peygamber, O’nun ana rahmine düşmesi ve doğumundan başlayarak (Yşa 7:14), O’nun kimliğini ilahî Davudî Kral olarak tanıtmış (Yşa 9:6, 7), O’nun İsrail’i yeniden kurma işinin ayrıntılarına girmiş (Yşa 11:1-16), adaletsizlikten ve acıdan özgürlüğe kavuşma yolundaki sessiz hizmetini (Yşa 42:1-7) ortaya koymuştur. Yeşaya daha sonra yüceltilmeden önceki trajedinin zıtlığını içeren Mesih’in büyük dramını açıklamıştır (Yşa 49:1-12; 50:6-10). Acı Çeken Kul Manzumesi, şimdi bu trajedinin son raddesine ulaşmaktadır.

`Yukarıdaki paragrafta sıralanan bu bölümlere geri dönelim. Bize Mesih, İsa hakkında ne söylediklerini gözden geçirelim. Bunlar bizleri Yeşaya 52 ve 53’de gelecek olan şeylere nasıl hazırlamaktadır? Yoksa bunlar Yeşaya 52 ve 53’de geçenleri daha da çarpıcı mı yapmaktadır?`

Yeşaya 52:13–53:1, manzumeyi harika bir karşıtlık içeren girişle tanıtmaktadır: Kul el üstünde tutulup yüceltilecek, fakat görünüşü o kadar bozulacak ki kimse O’nu tanıyamayacak. Kim inanabilir buna?

2. ve 3. ayetler, Kul’un kökeninden ve alışılmış halinden, hor görülen ve reddedilmiş biri olarak gösterildiği acı verici bir düşüş ile başlamaktadır. 4-6. ayetler O’nun bizleri iyileştirmek için üstlendiği acıların, aslında bize verilen ceza olduğunu açıklamak için bir duraklama yapmaktadır. 7-9. ayetler masum Kul’un mezara gidişine kadar sürmektedir.

10-12. ayetlerde, başkalarını kurtarmak için kendi canını feda etmesinin Allah’ın bir istemi olduğunu belirten ilave bir anlayışla, manzumenin başlangıcı olan Yeşaya 52:13’te de öngörüldüğü gibi Kul yüce ödülü almak için yüceltilecektir.

Filipililer 2:5-11’i İsa’nın başlangıçtaki tanrısal yüceliğinden soyunarak kul özünü alması, kendisini ölüme boyun eğecek kadar alçaltması, hatta tüm ölümlerden bile daha alçaltıcı şekilde çarmıh üzerinde ölmesine kadar varan “vadi” ile kıyaslayınız. Bunun için herkes O’nun Rab olduğunu açıkça söylesin diye Allah O’nu pek çok yükseltti (Yşa 49:7 ile karş.).

`Yeşaya 52:13–53:12’yi okuyunuz. Manzumede İsa’nın bizler için yaptığını söylediği her şeyi yazınız. Bizim adımıza yapılan bu işlerin ne anlama geldiği üzerinde fikir yürütünüz.`