---
title:  Ulaşılmaz Olan Bizleriz! (Yşa 53:3-9)
date:  03/03/2021
---

Özel bir değeri olmayan, savunmasız bir ot gibi büyüdü ve hor görüldü (Yşa 53:2, 3)—işte acı çeken Kul’un tasviri. Yeşaya bizleri masum genç aracılığıyla birdenbire uçurumun eşiğine getirdi. Daha önce sağlanan zeminle bile Kul’un bu kaderine katlanmaya hazırlıklı değildik. Tam tersine! Yeşaya bize doğan Çocuk’u, barışın yüce Prensi’ni el üstünde tutmamız gerektiğini öğretti. Diğerleri O’nu hor görse de bizler O’nun gerçekte kim olduğunu biliyoruz.

Birinin söylediği gibi: “Herkes kendisinin düşmanıdır” Kul, hor görülen, reddedilen ve acı çeken ilk adam değildir. Kral Davut da oğlu Avşalom’dan kaçarken aynı durumdaydı (2Sa 15:30). Fakat kendisinin hiçbir suçu olmamasına ve kendi günahının sonucu olmamasına rağmen, acı bu Kul ile taşındı. Hem de başkalarınınkiyle birlikte; “RAB hepimizin cezasını ona yükledi” (Yşa 53:6).

“Neden?” sorusuna verilecek yanıt Yeşaya’nın sınayıcı gerçeğindedir: Allah’ın sevgisinden ötürü Mesih’i acı çekme yolunu seçti. Fakat neden? Yeşaya düşünülemez gerçeği tamamlamak için tam burada meseleye parmak basmaktadır: O ulaşılamaza ulaşmak için acı çekmeyi seçti ve ulaşılamaz olan şey de bizleriz!

Ulaşılamaz insanlar, “Allah tarafından vurulup ezilen” (Yşa 53:4) kulun ne demek olduğunu anlamayanlardır. Tıpkı arkadaşlarının Eyüp’ün işlemiş olduğu günahın onun acı çekmesine neden olduğunu düşündükleri gibi ve İsa’yı çarmıhta gördüklerinde bundan daha kötüsünün olamayacağını düşünen İsa’nın elçilerinin sordukları gibi: “Kim günah işledi de bu adam kör doğdu? Kendisi mi yoksa ailesi mi?” (Yu 9:2). Musa şöyle dememiş miydi: “asılan kişi Tanrı tarafından lanetlenmiştir” (Yas 21:23; Say 25:4)?

Yine de bunlar Allah’ın istemiydi (Yşa 53:10). Neden? Çünkü “bizler vaat edilen Ruh’u imanla alalım diye, Mesih uğrumuza lanetlenerek bizi Yasa’nın lanetinden kurtardı” (Gal 3:13). Çünkü Allah, “Mesih sayesinde kendisinin doğruluğu olalım diye, günahı bilmeyen Mesih’i bizim için günah yaptı” (2Ko 5:21).

“Bizim için ne muhteşem bir bedel ödendi! Çarmıha ve onun üzerinde yücelen Kurban’a bakın. Zalim çivilerle delinmiş ellerine bakın. Kütüğe mıhlanmış ayaklarına bakın. Mesih tüm günahlarımızı kendi bedeninde taşıdı. Bu acı, bu ıstırap senin kurtuluşunun bedelidir.”—Ellen G. White, God’s Amazing Grace, S. 172.

`Tüm dünyanın günahlarının ağırlığı, suçu ve cezası—her günahkarın işlemiş olduğu günah— çarmıhta bizim için kurtuluş demek olan Mesih’in üzerine aynı anda yığıldı! Burada kurtulabilmemiz için böyle bir bedelin ödenmesini gerekli kılan günahın ne kadar kötü olduğu konusunda ne anlıyoruz? Böyle büyük bir bedele rağmen bu işi gerçekleştiren Allah’ın sevgisi hakkında ne düşünüyorsunuz?`