---
title:  Ey Gökler Dinleyin! (Yşa 1:1-9)
date:  27/12/2020
---

Yeşaya Kitabı, yazarını (Amots oğlu), mesajının kaynağını (bir görüm) ve konusunu (dört kralın yönetimi boyunca Yahuda ve başşehri olan Yeruşalim) belirtmek suretiyle kısaca kendisini tanıtmaktadır. Konu aynı zamanda Yeşaya’nın ilk dinleyici topluluğunun onun yaşadığı çağda kendi ülkesinden olduğunu belirtmektedir. Peygamber onların durumları ve kaderleri ile ilgili olarak onlara seslenmektedir.

Kendisinin aktif olduğu çağda bu kralların yönetimlerinden bahsederek, Yeşaya dinleyicilere yakınlaşmakta ve kitabını belirli bir dönemde vuku bulan tarihi ve politik olaylara bağlamaktadır. Bu zaman çerçevesi bizleri direkt olarak 2.Krallar 15–20 ve 2.Tarihler 26–32’de geçen olaylara yönlendirmektedir.

`Yeşaya 1:2’yi okuyun. Burada verilen mesajın ruhu nedir? Rab ne söylemektedir? Aynı fikir, tüm kutsal tarih boyunca nasıl görünmektedir? Aynı şeyi günümüz Hıristiyan kilisesi için de söylemek mümkün müdür? Yanıtınızı açıklayınız.`

Yeşaya’nın mesajının “Ey gökler dinleyin, ey yeryüzü kulak ver!” diye başladığına dikkat edin. (Yas 30:19; 31:28 ile karşılaştırın). Rab, burada göklerin ve yeryüzünün kendisini dinlemesini ve anlamasını ima etmemektedir. Tam tersine bunu vurgulama için yapmaktadır.

Tarihte Hitit imparatoru gibi bir Yakın Doğu kralı, kendisinden daha düşük seviyedeki bir yönetici ile politik bir anlaşma yaptığında, tanıklık yapmaları için tanrılarına danışarak, anlaşmanın kötüye kullanılması durumunda kesinlikle uyarı ve cezanın ortaya çıkacağını vurgulamış olurdu. Ancak tabii ki kralların ilahi Kral’ı, Musa’nın zamanında İsraillilerle antlaşma yaptığında tanıklık yapmaları için başka tanrılara danışmamıştı. Tek gerçek Tanrı olarak bunun yerine gökleri ve yeryüzünü bu rolü üstlenmeleri için davet etmişti (Ayrıca Yas 4:26’ya bakınız).

`Dikkatle Yeşaya 1:1-9’u okuyun. Aşağıdaki boşluğa Yahuda’nın işlemiş olduğu günahları yazınız. Ayrıca bu günahların sonuçlarını da özellikle dikkate alınız. Yahuda’nın suçu neydi ve bu suçun sonucunda ne oldu? Aynı zamanda 9. ayette hangi umut ortaya konmaktadır?`