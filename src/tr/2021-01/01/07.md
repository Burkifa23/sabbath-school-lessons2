---
title:  Ek Çalışma
date:  01/01/2021
---

Yeşaya 1:4 bağlamında Ellen White şöyle yazmıştı: “Tanrı’nın ilan ettiği insanlar O’nu terk ettiler ve bilgeliklerini kaybederek tüm anlayışlarını sapıttılar. Eski günahlarından arındırılmış olduklarını unutmuş oldukları için artık ileriyi göremiyorlardı. Huzursuz ve kararsız bir şekilde karanlığa doğru yol aldılar, zihinlerinden daha önce sahip oldukları özgürlüğün, güvencenin ve mutluluğun anılarını sildiler. Cüretkâr bir biçimde her tür tehlikeye çılgınca atlayarak Allah’ın inayetinin karşısında yer aldılar ve zaten üzerlerinde bulunan suçu daha da derinleştirdiler. İlahî karaktere karşı olan ve Allah’ı merhametten yoksun ve affetmez biri olarak tanıtan Şeytan’ın hamlelerine kulak verdiler.”—The SDA Bible Commentary, Cilt 4, S. 1137.

**Tartışma Soruları**

`Kendini nasıl “yıkayabilirsin?” Bu cümlenin anlamı nedir? (bkz. Flp 2:12, 13).`

`Bağcının aşk ezgisini İsa nasıl uyarlamış, genişletmiş ve uygulamıştır? Mat 21:33-45; Mar 12:1-12; Luk 20:9-19. Yedinci-Gün-Adven-tistleri olarak burada bizim için nasıl bir ders vardır?`

`Allah’ın sunduğu af ile O’nun yaşamlarımızda başarmış olduğu değişim arasındaki ilişki nedir? Hangisi başta gelir, değişim ve sonra af mı—yoksa af ve sonra değişim mi? Hangisinin önce geldiğini bilmek neden önem taşır?`

`Yukarıdaki alıntıda Ellen White, insanların “Allah’ın inayetinin karşısında” yer aldıklarını söylemektedir. Bunun anlamı nedir?`

**Özet**: Allah’ın halkı O’nu unutup, lütuflarını olağan kabul ettiğinde, Allah onlara kendisiyle yapılan antlaşmaya dahil olacaklarını hatırlatmaktadır. Allah, merhametkâr bir şekilde onlara durumlarını göstermekte, koruyuculuğunu esirgediğinde başlarına gelecek olan yıkım konusunda uyarmakta ve onlara şifa vermesi ve arındırmasına izin vermeleri konusunda ısrar etmektedir.