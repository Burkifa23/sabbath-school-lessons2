---
title:  Yemek Veya Yenilip Bitirilmek (Yşa 1:19-31)
date:  30/12/2020
---

`Yeşaya 1:19-31’i okuyun. Burada tüm Kutsal Kitap boyunca ortaya çıkan hangi konuları görmekteyiz?`

Yeşaya 1:19, 20’deki mantıksal yapıya dikkat ediniz: Eğer insanlar Allah’a itaat etmeye istekli olurlarsa ülkenin en iyi ürünlerini yiyeceklerdir (19. ayet). Tam tersine O’nun af ve yeniden yapılanma teklifini reddederler ve O’na karşı isyan ederlerse bu kez kılıç onları yiyip bitirecektir (20. ayet). Seçim onlara kalmıştır. O zaman da bu ayetler onlar için ya bereket ya da lanet olacaktır.

Yeşaya 1, İsrail ulusu ile yapılan antlaşma zamanında Musa’nın Yasa 30:19da kaydedilen sözlerini tekrarlamaktadır: “Önünüze yaşamla ölümü, kutsamayla laneti koyduğuma bugün yeri göğü size karşı tanık gösteriyorum…”

`Musa’nın bu sözlerini inceleyelim. Burada orta nokta olmadığına dikkat edin. Ya yaşam ya ölüm, ya bereket ya da lanet vardır. Acaba burada bizim için neden iki seçimden birisi vardır? Neden bir çeşit uzlaşma olanağı yoktur?`

Musa’nın bu sözleri, Yasa 27–30’daki antlaşmanın düzenini sonuçlandıran (Lev 26 ile karş.) uyarılar, lütuflar ve lanetler serisini özetlemektedir. Bu antlaşmanın elemanları, (1) Allah’ın onlar için neler yaptığının yeniden sayılması, (2) antlaşmanın sürdürülebilmesi için gerekli koşullar/şartlar (emirler), (3) tanıklıklara başvuru, ve (4) antlaşma şartlarını ihlal ettiklerinde, insanlara uyarı olması için ne gibi bereketler ve lanetler geleceği.

Hititliler gibi İsrailli olmayan halkların siyasi davranışlarında da bu elemanların aynı şekilde ortaya çıktığı görülmektedir. O halde İsraillilerle antlaşma yapmak için Allah onların anlayabilecekleri, doğal ve karşılıklı bağlayıcı bir ilişki içerisinde seçim yaptıkları takdirde, olabildiğince etkili olan bir yol kullanmıştır. Antlaşmanın getirdiği potansiyel yararlar muhteşemdi, fakat İsrail antlaşmayı ihlal ettiği takdirde eskisinden çok daha kötü bir duruma düşebilirdi.

`İmanlı yaşamın süresince yukarıda anlatılan lütuf ve belâ ilkelerini ne şekilde yaşadın?`