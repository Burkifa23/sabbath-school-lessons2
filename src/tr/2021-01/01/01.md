---
title:  Kimlik Sorunu
date:  26/12/2020
---

### Konuyla İlgili Metinler
Yeşaya 1:1-9; Yeşaya 1:10-17; Yeşaya 1:18; Yeşaya 1:19-31; Yeşaya 5:1-7.

> <p>Hatırlama Metni</p>
> “Gelin, şimdi davamızı görelim. Günahlarınız sizi kana boyamış bile olsa kar gibi ak pak olacaksınız. Elleriniz kırmız böceği gibi kızıl olsa da yapağı gibi bembeyaz olacak.” (Yşa 1:18).

UNUTKANLIKLAR ÜLKESİNDE KAYBOLMAK. İrlanda’da çalılardan yapılmış çitler boyunca uzanan uzun toprak yollardan otomobilinizle geçtiğinizde yolunuz sık sık otlamasını bitirmiş sakin sakin ahırına dönen inek sürüleri tarafından kesilir. Yanlarında çobanları bulunmasa bile onlar doğruca sahibinin ahırına giderler. Onlar nereye ve kime ait olduklarını çok iyi bilirler.

Büyük bir dükkanda annesini kaybetmiş küçük bir çocuk “Annemi kaybettim!” diye bağırdığında belki dükkanın içinde bulunan bir sürü anneler denizinin ortasında tam olarak annesinin yerini bilmese bile dükkanın her tarafını dolaşıp kendi annesini bulabilir.

Üzücü olan, hem İrlandalı ineklere hem de kaybolan küçük çocuğa kıyasla, Yahudalıların Rab’be, Göksel Rab’be ait olduklarını unutmaları ve bu yüzden de antlaşma halkı olarak gerçek kimliklerini kaybetmeleriydi. “Çocuklar yetiştirip büyüttüm, ama bana başkaldırdılar. Öküz sahibini, eşek efendisinin yemliğini bilir, ama İsrail halkı bu kadarını bile bilmiyor, halkım anlamıyor” (Yşa 1:2, 3).

Bu hafta Rab’bin, halkını yeniden kendisine yöneltmek için verdiği uğraşı gözden geçireceğiz.

*2 Ocak Sebt Günü’ne hazırlık için bu haftanın dersini çalışın.