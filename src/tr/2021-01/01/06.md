---
title:  Acıklı Bir Aşk Ezgisi (Yşa 5:1-7)
date:  31/12/2020
---

`Yukarıdaki ayetlerde geçen ezgiyi okuyun. Bu benzetmenin anlamı nedir?`

Allah bu benzetmenin anlamını sadece sonunda yani 7. ayette açıklamaktadır. Allah bu benzetmeyi kullanarak, insanların gerçek durumlarını itiraf etmeleri için objektif bir biçimde kendilerine bakmaları konusunda yardımcı olmaktadır. Allah bu yaklaşımı Kral Davut ile etkili bir biçimde kullanmıştı (2Sa 12:1-13 ile karş.). Allah burada “aşk ezgisi” deyimini kullanarak, başlangıçta halkına karşı olan yaklaşımını ortaya koymaktadır. O’nun halkıyla olan ilişkisi, karakteri olan sevgisinden kaynaklanmaktadır (1Yu 4:8). Aynı şekilde karşı taraftan da sevgi beklemektedir. Fakat “üzüm” beklerken “yabanıl üzüm” (İbranice’de “pis kokan şeyler” anlamına gelir) aldı.

`Rab, Yeşaya 5:4’de “Bağım için yapmadığım ne kaldı?” derken ne anlatmak istemektedir?`

Allah ilerleyen ayetlerde şöyle demektedir: “Şimdi bağıma ne yapacağımı size söyleyeyim: Çitini söküp atacağım, varsın yiyip bitirsinler; duvarını yıkacağım, varsın çiğnesinler. Viraneye çevireceğim onu” (Yşa 5:5, 6).

Günah işlediğimizde Allah bir çırpıda korumasını çekerek ve yok ederek bizlerle olan bağlantısını kesmez. O, affı alabilmemiz için sabırla bize bir fırsat tanır (2Pe 3:9 ile karş.). O, kendisine yanıt veren kişiyle bağlantısını kesmez. O, yanıt için bir umut olduğu sürece yardıma hazırdır. O, derhal “Hayır!” yanıtını kabul etmez, çünkü cahil olduğumuzu ve günah tarafından aldatıldığımızı iyi bilir. Fakat bizimle bir noktaya kadar gelmese bile O eninde sonunda yapacağımız seçimi kabul eder ve seçmiş olduğumuz bu yolda ilerlememize izin verir (Vah 22:11 ile karş.).

Eğer ısrarla Kutsal Ruh’u aracılığıyla Allah’ın yapmış olduğu çağrıları reddedersek, er geç dönülmez nokta sınırını aşmış oluruz (Mat 12:31, 32). Mesih’ten dönüş tehlikelidir (İbr 6:4-6). Özgür seçimimize saygı duyduğu için Allah’ın yapacağı çok şey vardır.

`Yeşaya 5:4’de geçen “Bağım için yapmadığım ne kaldı…” görüşünü ele alın ve O’nun kendisini günahlarımız için nasıl feda ettiğine, Yasa’sını çiğnediğimiz için bedelini bedeniyle nasıl ödediğine Çarmıh’ın ışığından bakın. Bizler için orada yapılandan daha fazla ne yapılabilirdi? Çarmıhta ikamet etmek bizlere kurtuluş güvencesini nasıl verir ve bizleri pişmanlık duyarak yolumuzu değiştirmemiz konusunda nasıl motive eder?`