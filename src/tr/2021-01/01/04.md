---
title:  Af İddiası (Yşa 1:18)
date:  29/12/2020
---

`Yeşaya 1:18’i okuyun . Ayet üzerinde yeterince düşündükten sonra Rab’bin burada söylemiş olduklarından ne anladığınızı yazınız (tüm konteksti anlayabilmek için sonraki birkaç ayeti de okuyunuz).`

Allah, sanık Yahudalıların anlaşmayı ihlal ettiklerini çok güçlü bir kanıtla ortaya koymuş (2-15. ayetler), ve onlara kendilerini düzeltmelerini salık vermişti (16, 17. ayetler). Bu çağrı, bir umudun olduğunu göstermektedir. Her şeyden evvel suç işlemeye yönelik davranışları, onları gittikleri bu yanlış yoldan nasıl geri çevirebilir? Ölüm döşeğindeki bir mahkum nasıl “zorbayı yola getirebilir, öksüzün hakkını verebilir ve dul kadını savunabilir? Fakat Allah “Gelin şimdi, davamızı görelim” (18. ayet) dediğinde, halkı ne kadar bozulmuş olursa olsun, Rab’bin halâ halkıyla birlikte olmak için neden aradığını, onların pişmanlık duyarak kötü yolları terk etmesini arzuladığını görebilmekteyiz.

Rab onlara kıpkızıl günahlarının ak pak olacağını söylemişti. Günahlar neden kızıldır? Çünkü “kan” (kan suçu) insanların ellerine bulaşan (15. ayet) kırmızı renktedir. Beyaz (ak) ise apaçık saflığın rengi, kan suçunun bulunmamasıdır. Burada Allah onlara kendilerini değiştirmelerini teklif etmektedir. Bu da bir anlamda Kral Davut’un Batşeva’yı elde etmesi ve kocasını öldürtmesiyle işlediği günah için Allah’a yalvarırken kullandığı dildir (Mez 51:7, 14’ü okuyun). Yeşaya 1:18’de, Allah’ın iddiası, halkını affetmek için yaptığı tekliftir!

`Bir iddia olarak sunulan Allah’ın af teklifi, insanların yollarını değiştirmelerine nasıl neden olur? Yeşaya 1:18 ile Yeşaya 44:22’yi karşılaştırınız.`

Artık Allah’ın halkını uyarmak için sarf ettiği keskin sözleriyle ne amaçladığını görebiliyoruz. Bu sözler halkını reddetmek için değil, tekrar kendisine döndürmek için söylenmiştir. O’nun bu af teklifi, halkının kendisini ahlaki olarak arındırması için Allah’ın yaptığı çağrıyı destekleyen güçlü bir iddiadır (16, 17. ayetler). O’nun affı, halkın Allah’ın kudreti ile değişime uğramasını mümkün kılabilmektedir. Burada, Yeremya 31:31-34’de affın Allah ile yeni bir kalp ilişkisini temel alması şekilde önbildirilen “yeni antlaşmanın” tohumlarını görmekteyiz. Hiçbir zaman ödeyemeyeceğimiz bir borçla “kıpkızıl” olarak başladık. Affedilmeye olan gereksinim gerçeğinin mütevazı bir şekilde kabul edilmesinden yola çıkarak, Allah’ın verdiği her şeyi kabul etmeye hazır duruma geliriz.