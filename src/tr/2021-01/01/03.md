---
title:  Kokuşmuş adetler (Yşa 1:10-17)
date:  28/12/2020
---

`Yeşaya 1:10’u okuyun. Acaba burada neden Sodom ve Gomora tasviri kullanılmaktadır? Rab hangi noktaya işaret etmek istemektedir?`

`Yeşaya 1:11-15’i okuyun. Rab orada bulunan insanlara ne söylemektedir? Rab neden halkının kendisine yaptığı ibadetleri ve sunuları reddetmektedir?`

Kurban sunan ve yakaran aynı ellerin “kan dolu” olmasının nedeni, başkalarına şiddet uygulanmasından ve zulümdendir (Yşa 1:15; 58:3, 4). Onlar, antlaşma topluluğunun diğer üyelerine gösterdikleri yanlış davranışlarla tüm İsraillilerin Koruyucusu’nu da hor görmüş oldular. Diğer insanlara karşı günah işlemek, Rab’be karşı da günah işlemektir.

Tabii ki geleneksel ayin sistemini Allah kendisi düzenlemişti (Lev 1-16) ve Yeruşalim tapınağını kendisine tahsis edilen bir yer olarak kurdurmuştu (1Kr 8:10, 11). Fakat ayinlerin işleyişi, Allah’ın bu insanlarla yapmış olduğu antlaşma bağlamında anlaşılmalıydı. Allah’ın halkıyla bir arada tapınakta oturması, O’nun İsrail’le yaptığı antlaşma ile mümkündü. O halde ayinler ve dualar, sadece onların Allah’a ve antlaşmasına karşı ifade ettikleri iman sayesinde geçerli sayılmaktadır. Antlaşma topluluğunun diğer üyelerine yaptıkları yanlış davranışların neticesinde insanların hiçbir pişmanlık duymadan verdikleri sunular, sahte ayinleri yaratmıştı. Bu yüzden sunuları sadece geçersiz değil aynı zamanda da günahtı! Onlar ayinsel faaliyetlerinin birer sadakat göstergesi olduğunu söyleseler de, davranışlarıyla antlaşmayı çiğnediklerini kanıtlamaktaydılar.

`Yeşaya 1:16, 17’yi okuyun. Rab, halkına ne yapmasını emrediyor? Bu bağlamdaki metinler, İsa’nın Matta 23:23-28’de söyledikleri ile nasıl bir paralellik göstermektedir? Bu metinlerden ve bu metinler bağlamından, günümüzde kendimiz için nasıl bir mesaj çıkartabiliriz?`