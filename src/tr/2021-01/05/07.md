---
title:  Ek Çalışma
date:  29/01/2021
---

“Her baba oğluna sevgi ve şefkat duyar. Küçük çocuğunun yüzüne baktığında, hayatta karşılaşılan tehlikeleri düşünerek titrer. O, biricik oğlunu Şeytan’ın gücünden korumayı ister ve onu Şeytan’ın aldatmacasından ve çatışmasından uzak tutmayı arzular. Bizim çocuklarımızın yürüdüğü hayat yolunun daha emin ve güvenli olabilmesi için çok daha sert bir çatışma ve daha korkunç bir tehlikeyle karşılaşmak üzere, Tanrı biricik Oğlu’nu verdi. “Tanrı’yı biz sevmiş değildik. Fakat O, bizi sevdi ve günahlarımızı bağışlatan kurban olarak Oğlu’nu verdi. İşte sevgi budur.” Şaşın ey gökyüzü ve şaşın ey yeryüzü!”—Ellen G. White, Sevgi Öğretmeni, S.39.

“Mesih, insanlığın kurtuluşu için gerekli koşullara rıza gösteren tek Kişi’dir. Hiçbir melek, hiçbir insan yapılan bu büyük iş için yeterli değildir. Yalnızca İnsanoğlu yüceltilmelidir; bu kurtarıcı işlevi sadece sınırsız bir doğa üstlenebilir. Mesih, vefasız ve günahkarla bağlantı kurmaya, insan doğasını paylaşmaya, kendi kanını vermeye ve ruhunu günaha kurban etmeye razı oldu. Göklerde kurulan konseyde insanın suçu tartılmış, günah için gerekli gazap takdir edilmişti, fakat Mesih kararını ilan etti ve düşmüş bir ırka umut sağlayacak olan bu şartların sorumluluğunu kendi üzerine aldı.”—Ellen G. White, Signs of the Times, 5 Mart, 1896.

**Tartışma Soruları**

`Yeşaya 11’de gördüğümüz gibi, Rab bir tabloda Mesih’in her iki gelişini de resmetmiştir. Bu da bazı Yahudilerin Mesih’i ilk gelişinde neden kabul etmediklerini açıklamaya yardımcı olmaktadır. Çünkü onlar Mesih’ten sadece İkinci Geliş’te yapması gereken şeyleri bekliyorlardı. Bu bize Mesih’in geliş olgusunun doğru olarak anlaşılmasının ne kadar önemli olduğu hakkında neler söylemektedir? Mesih’in İkinci Geliş’i hakkındaki yanlış inanışlar, insanları Şeytan’ın çağların sonunda kurduğu tuzağa nasıl düşürür? Ellen G. White, Büyük Mücadele, 39. Bölüme bkz.`

**Özet**: “Rab’bin kurtarışı” anlamına gelen Yeşaya’nın günlerinde, Allah, kalan halkına, ulusal bir dinsizliğin neden olduğu baskı ve zulümden kurtuluşu vaat etmiştir. Umut sözlerini içeren bu peygamberlik bildirisi, nihaî olarak adı “Rab kurtuluştur” anlamına gelen İsa’da yerine gelmiştir.