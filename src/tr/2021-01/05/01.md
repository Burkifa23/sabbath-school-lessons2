---
title:  Barışın Soylu Prensi
date:  23/01/2021
---

### Konuyla İlgili Metinler
Yeşaya 9:1-5; Yeşaya 9:6-7; Yeşaya 9:8-10:34; Yeşaya 11; Yeşaya 12:1-6.

> <p>Hatırlama Metni</p>
> “Çünkü bize bir çocuk doğacak, Bize bir oğul verilecek. Yönetim onun omuzlarında olacak. Onun adı Harika Öğütçü, Güçlü Tanrı, Ebedi Baba, Esenlik Önderi olacak.” (Yşa 9:6).

BARIŞ YOKSA, BARIŞ OLMALI. “İlk atom bombasının yaratılmasında öncülük yapan Dr. Robert Oppenheimer’a, kongre toplantısının hemen öncesinde, bu müthiş silaha karşı bir savunma bulunup bulunmadığına dair bir soru yöneltildi. ‘Tabii ki var,’ diye yanıt verdi büyük fizikçi.

“‘Ve o da—’

Dr. Oppenheimer, pür dikkat kesilmiş yanıtı bekleyen dinleyici topluluğuna şöyle bir baktı ve usulca şunu söyledi: ‘Barış.’”—Paul Lee Tan’dan derlenmiştir, Encyclopedia of 7,700 Illustrations: Signs of the Times (Rockville, Md.: Assurance Publishers, 1979), S. 989.

Barış, insan ırkının zor ulaşabileceği bir rüyadır. Yapılan tahminlere göre, kayıtlı tarihin başlangıcından beri dünya tarihinin sadece % 8’lik bir bölümü barış içinde geçmiştir. Bu zaman zarfında en az sekiz bin antlaşma bozulmuştur.—Paul Lee Tan, S. 987’den uyarlanmıştır.

1895 yılında dinamiti bulan Alfred Nobel, barışa üstün düzeyde katkıda bulunanlar için bir ödül verilmesini kararlaştırmıştır (Paul Lee Tan, S. 988’den uyarlanmıştır). Ancak son yıllarda Nobel Barış Ödülü alanların bile şiddetli çarpışmalarla ilişkisi olduğu saptanmıştır.

Bu hafta, gerçek ve sonsuz barışı getirebilecek Kişi’yi inceleyeceğiz.

*30 Ocak Sebt Günü’ne hazırlık için bu haftanın dersini çalışın.