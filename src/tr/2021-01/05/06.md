---
title:  “Beni Avuttun” (Yşa 12:1-6)
date:  28/01/2021
---

Yeşaya 12, merhameti ve güçlü tesellisi adına Allah’a şükretmek için yapılan kısa bir mezmurdur (ezgi). Geriye kalan kurtarılmışların ağızlarına konulan bu mezmur, vaat edilen kurtuluşu, tıpkı Mısır’dan çıktıklarında İbranilerin de yaşamış olduğu kurtuluş ile (Yşa 11:16 bkz.) karşılaştırmaktadır; bu aynı Kızıldeniz’de Firavun’un ordusundan kurtulduklarında, Musa’nın ve İsraillilerin söylediği ezgi gibidir (Çık 15’e bkz.).

`Yeşaya 12’deki bu ezgiyi, Vahiy 15:2-4’deki Musa’nın ve Kuzu’nun söylediği ezgiyle karşılaştırınız. Her ikisi de ne için Allah’ı övmektedir?`

Yeşaya 12:2, gelecek olan Kurtarıcı’nın İsa olacağı yolunda daha yakın bir saptama yapmaktadır. “Rab kurtuluşumu verir” ve “O kurtardı beni” demektedir. Zaten İsa’nın ismi de “Rab Kurtuluş’tur” anlamına gelmektedir (Mat 1:21 ile karş.).

`İsa’nın isminin de içeriğinde yer alan, Rab’bin kurtuluş olduğu fikri ne gibi bir önem taşımaktadır?`

Rab sadece kurtarmaz (Yşa 12:2); aynı zamanda kendisi de kurtuluştur. İsrail’in Kutsalı’nın aramızdaki varlığı (6. ayet) bizim için her şey demektir. Rab bizimledir! İsa yalnızca mucize göstermedi; O, “insan olup aramızda yaşadı” (Yu 1:14). O, çarmıhta sadece acılarımızı yüklenmedi; bizim için günah oldu (2Ko 5:21). O, yalnızca barış getirmekle kalmadı; aynı zamanda barışımız oldu (Ef 2:14).

Hiç şüphe yok “İşay’ın kökü ortaya çıkacak, halklara sancak olacak” (Yşa 11:10). O, çarmıhta yüceltildiğinde tüm insanları kendisine çekti (Yu 12:32, 33)! Geriye kalanlar, bizler için doğan Çocuk, “Barış Prensi” (Yşa 9:6) olan “güçlü Tanrı’ya” (Yşa 10:21) dönecekler!

`İsa’nın kurtuluşumuz olduğu fikri üzerinde düşünün. Romalılar 3:24’ü okuyun. Burada kurtuluşun Mesih’te olduğu söylenmektedir; kurtuluş sadece O’nda gerçekleşen bir şeydir ve bizler Allah’ın lütfu ve merhameti sayesinde bu kurtuluşta ebedi pay sahibi olabiliriz. Diğer bir deyişle O’nda olan kurtuluş, iman yoluyla bizim olabilir, ibadetle değil, zira yaptığımız hiçbir iş bizleri kurtarmaya yeterli değildir. Sadece iman sayesinde Mesih’in bizleri alacaklandırarak yapmış olduğu iş kurtuluşu getirebilir. Bu gerçek, bilhassa değersiz olduğunuz düşüncesi benliğinizi kaplamışken, sizlere nasıl umut ve kurtuluş güvencesi verir?`