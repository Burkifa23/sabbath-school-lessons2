---
title:  Kök ve Filiz Tek Bedende (Yşa 11)
date:  27/01/2021
---

`Yeşaya 11:1’de geçen “İşay’ın kütüğünden” çıkacak “filiz” kimdir? Ayrıca Zek. 3:8; 6:12’ye bkz.`

Yeşaya 11:1, Yeşaya 10:33, 34’de yere devrilen ağacı yeniden diriltmektedir. “İşay’ın kütüğü” Davut soyunun (İşay’ın oğlu) gücünü kaybedeceği fikrini temsil etmektedir (Dan 4:10-17, 20-26). Fakat kuruyan bu “kütükten,” Davut soyundan gelen bir yönetici çıkacaktır.

`Yeni Davudî yönetici neden “İşay’ın kütüğü” (Yşa 11:10) olarak adlandırılıyor? Bunun anlamı nedir? Vah 22:16.`

Bu tarif, “Davut’un kökünden ve soyundan” olan sadece İsa Mesih’e uymaktadır (Vah 22:16). Mesih, kendisinin yarattığı (Yu 1:1-3, 14 ile karş.) Adem oğlu, “Tanrı Oğlu” (Luk 3:38) olarak Davut’un soyundan gelmektedir (Luk 3:23-31). Öyleyse Mesih, onun soyunun olduğu kadar Davut’un da atasıdır!

`Yeni Davudî yönetici, günahın kötü sonuçlarını ve kafirliği nasıl tersyüz edecektir? Yşa 11.`

O, Rab ile uyum içinde düşünür ve davranır, adil bir şekilde yargılar, kötüleri cezalandırır ve barış getirir. O yönetimi ele aldığında, Rab İsrail ve Yahuda’nın imanlı kalanlarını geri getirecek, yapılandıracak ve birleştirecektir (Yşa 10:20-22 ile karş.). Filistlileri ve diğerlerini yenmiş olan Kral Davut’un günlerinde olduğu gibi güçlü, birlik içerisinde bir monarşi olacaktır. Fakat yeni yönetici, Davut’tan daha büyük olarak yaratılışın kendi ruhunda yatan gerçek barışı sağlayacaktır: Yırtıcı hayvanlar artık etobur olmayacak ve ilk günlerdeki gibi bir sükûnet içinde diğerleriyle bir arada yaşayacaklardır (Yşa 11:6-9).

`Yeşaya 11, Mesih’in ilk gelişinden mi, ikincisinden mi, yoksa her ikisinden mi söz etmektedir? Peygamberlik önbildirisini inceleyerek, hangi metinlerin hangi gelişten söz ettiğini işaretleyin.`

Yeşaya 11’de, İsa’nın her iki gelişi de bir tabloda gösterilmektedir. Bunlar birbirine bağlıdır, çünkü tıpkı bir uçağın iki kanadı gibi, bir bütünün iki parçasını oluşturmaktadır. Kurtuluş uçağının tam olabilmesi için iki gelişe de ihtiyaç vardır: Daha önce gerçekleşmiş olan Birinci Geliş ve hıristiyanlar olarak tüm umutlarımızın yerine gelmesi için beklediğimiz İkinci Geliş.

`Mesih İlk Gelişinde, İkinci Gelişi üzerine bizlere bu kadar güvence veren neyi başarmıştı? Eğer İkinci Geliş gerçekleşmeyecekse, Birinci Gelişin ne anlamı vardır?`