---
title:  Celile İçin Karanlığın Sonu (Yşa 9:1-5)
date:  24/01/2021
---

`Yeşaya 9:1, neden kendisinden önce gelen cümleyi olumsuz hale getiren “fakat/bununla birlikte” sözcüğüyle başlamaktadır?`

Yeşaya 8:21, 22, gerçek Allah’a yönelmek yerine büyücülüğe yönelenlerin umutsuz durumunu tarif etmektedir: Onlar nereye bakarlarsa baksınlar “sıkıntıdan, karanlıktan, korkunç karanlıktan başka bir şey görmeyecekler. Kovulacakları yer koyu karanlıktır” (22. ayet). Bununla birlikte “sıkıntı çekmiş olanların karanlıkta kalmayacağı” (Yşa 9:1) bir zaman gelecektir. Celile bölgesinde yaşayanlar burada muaf tutularak, “büyük ışığın” özel lütfuna sahip olacaklardır (2.ayet). Bu ulus çoğalacak ve mutlu olacaktır, çünkü Allah onlara “eziyet edenlerin sopasını” kıracaktır (4. ayet).

İsrail’in fethedilen ilk yerleşim yerlerinden biri olduğu için, burada Celile Gölü’nü çevreleyen bölge seçilmiştir. Ahaz’ın yardım isteğine yanıt olarak Tiglat-Pileser III, Celile’yi ve kuzey İsrail’in Ürdün bölgelerini ele geçirmiş, insanların bir kısmını tutsak etmiş ve bu yerleşim bölgelerini Asur eyaleti sınırları içine katmıştır (2Kr 15:29). Böylece Yeşaya’nın mesajına göre ilk fethedilen yer, aynı zamanda kurtuluşu gören ilk yer olacaktır.

`Allah, halkını kurtarması için kimi kullanmaktadır? Yşa 9:6, 7.`

`Yeşaya 9:1-5’de geçen peygamberlik, ne zaman ve nasıl yerine gelmiştir? Mat 4:12-25.`

İsa ilk hizmetini, Allah’ın krallığı ile ilgili müjdeyi duyurarak verdiği Celile bölgesinde, umutla ve cine tutsak olanların kurtarılması dahil tüm hastalara şifa dağıtarak (24. ayet) geçirmesi bir rastlantı değildir.

Burada, Kutsal Kitap’ın, Eski Ahit zamanlarında yaşanan olaylardan yola çıkarak Yeni Ahit zamanlarına uyarlamak suretiyle, olayları nasıl ele aldığını gösteren mükemmel bir örneğe tanık olmaktayız. İsa’nın, Matta 24’te İ.S 70 yılında Yeruşalim’in yıkımını, dünyanın sonuyla benzeştirdiği gibi Rab de, imajları bir çağdan alıp başka bir çağa götürmek suretiyle karıştırmaktadır.

`Birisi sana İsa’nın seni neyden kurtardığını sorarsa ona ne şekilde yanıt verirdin? Mesih’in senin yaşamındaki gücü hakkında nasıl kişisel bir tanıklık verebilirsin?`