---
title:  Bize Bir Çocuk Doğdu (Yşa 9:6, 7)
date:  25/01/2021
---

Burada Yeşaya Kitap’ında geçen İmmanuel ve Maher-Şalal-Haş-Baz’ı takip eden üçüncü bir özel doğum görmekteyiz.

`Bu ayetlerde Çocuk hakkında sayılan özellikler nelerdir? Yşa 9:6, 7.`

Çeşitli yollarla tasvir edilen bu Kurtarıcı’nın birçok ismi/lakabı olduğuna dikkat edin. Eskiden Yakın Doğu’da krallar ve ilahlar yüceliklerini gösteren birçok isme sahiptiler.

RAB’bin meleğinin kendi ismini Simson’un babasına “Harika” (Hak. 13:18’de geçen “tanımlanamaz” sözcüğü ile aynı İbranice kök) diye tarif etmesi ve sonra sunaktan yükselen bir alevle göğe yükselmesi (20. ayet) O’nun 1000 yıldan daha fazla bir zaman sonra kendisini sunmasını temsil etmektedir.

O’na ilahî (“Güçlü Tanrı”) ve sonsuz Yaratıcı (“Ebedi Baba”; Luka 3:38’e bkz.: “… Adem Oğlu, Tanrı Oğlu,”) denilecekti.

O, Davut soyundan bir Kral’dı; O’nun barış krallığı ebedi olacaktı.

`Bu kadar vasfı verilmiş olan Çocuk kim olabilirdi? Luk 2:8-14’e bkz.`

Bazıları onu Kral Hizkiya olarak nitelendirse de verilen vasıflar herhangi bir insanı tarif etmekten çok uzaktır. Sadece bir kişi bu vasıflara uyabilirdi: O da, bizleri kurtarmak için doğmuş olan ve barış verecek olan Tanrı’nın ilahi Oğlu ve Yaratıcı İsa Mesih (Yu 1:1-3, 14; Kol 1:15-17; 2:9; İbr 1:2). O, göklerde ve yerde tüm otoriteye sahip olarak her zaman bizimledir (Mat 28:18-20). İlahiliğini korumakla birlikte, her zaman zayıflıklarımızda bize yakınlık duyan insan özelliklerine de sahip olmuştur (İbr 4:15). “Bize bir çocuk doğdu” … ebediyen!

“Mesih dünyamıza geldiğinde Şeytan yeryüzündeydi ve beşikten Golgota’ya kadar attığı her adımın doğruluğundan şüphe etti. Şeytan, kendisini başkaları için kurban etmenin ne anlama geldiğini bilmez iken, meleklerin özverili istekleri için Allah’ı suçladı. İşte Şeytan’ın göklerde Allah’a karşı gelmesine neden olan suçlama buydu; ve kötülük göklerin görkeminden kovulduktan sonra, kendisine bile icra etmediği titizlikte Rab’bi sürekli olarak suçlamaya devam etmiştir. Mesih dünyaya bu sahte suçlamalarla hesaplaşmak ve Baba’yı gözler önüne sermek için geldi.”—Ellen G. White, Selected Messages, 1.kitap, S. 406, 407.

`Bu alıntı bize Allah’ın karakteri hakkında ne anlatıyor?`