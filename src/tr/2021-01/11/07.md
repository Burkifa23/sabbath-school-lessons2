---
title:  Ek Çalışma
date:  12/03/2021
---

“Hiç kimse nefsini terbiye etmeden gerçek bir yardımsever olamaz. Sadece basit bir yaşamla, nefsimize hakim olarak ve tutumlu bir bütçeyle Mesih’in temsilcileri olarak bizlere verilen görevin üstesinden gelebiliriz. Gurur ve dünyevi tutkular kalbimizden atılmalıdır. Tüm işlerimizde Mesih’in yaşamında görülen bencillikten uzak prensipler uygulanmalıdır. Evimizin duvarlarına astığımız tablolarda, evimizin dekorasyonunda hep şunları görmeliyiz, ‘Barınaksız yoksulları evinize alın.’ Gardıroplarımızda sanki Tanrı’nın parmağıyla yazılmışçasına şu yazıları görmeliyiz, ‘Çıplak gördüğünüzü giydirin.’ Yemek odasında bol çeşitte yemeklerle dolu masanın üzerinde şu izleri görmeliyiz, ‘Yiyeceğinizi açla paylaşın.’ Yeşaya 58:7”—Ellen G. White, The Ministry of Healing, S. 206.

**Tartışma Soruları**

`Yeşaya’nın kendi çağında yaşayan insanlara sorduğu şu soruya bakın: “Paranızı neden ekmek olmayana, emeğinizi doyurmayana harcıyorsunuz?” (Yşa 55:2). Kendinize bizim de aynı şeyleri yapıp yapmadığımızı, bizleri tatmin etmeyenler için çalıştığımızı sorun. Bu tuzağa düşmek neden çok kolaydır?`

`Eğer riyazat, toplumsal iyilik duygusu ve Sebt Günü, Yeşaya’nın zamanındaki Kefaret Günü’nde çok önemli olgular ise, Kefaret Günü’nün sonunda (Dan 8:14), yani Allah’ın jübilesinde Mesih’in ikinci gelişini haber veren boru son olarak çalındığında da aynı öneme sahip olacak mıdır (1Ko 15:52; Lev 25:9, 10 ile karş.)? Yanıtınızı açıklayın.`

`Sebt Günü’nü tutma sorunu ile ilgili bir tartışma açın. Yeşaya, hem Sebt Günü kendi keyfimize bakmamamız gerektiğini, hem de aynı zamanda Sebt Günü’nden “zevk” (Yşa 58:13) almamızı söylerken ne demek istiyor? Her ikisini de nasıl yapabiliriz? Yeşaya 58’in tümünü göz önünde bulundurun.`

**Özet**: Yeşaya 55 ve 58’de peygamber, halkına düşüncelerine ve yollarına bir son verip, mutlulukları için çok daha yüksek idealleri olan Allah’a yönelmeleri çağrısını yapmaktadır. O, merhametiyle bağışlar ve bağışladığı kişinin Kefaret Günü ve Sebt Günü ruhuyla uyum içinde, merhametli olması için ısrar eder, çünkü Allah’ın af armağanı, insan gerçekten kabul ederse, kalpleri değiştirecek güçtedir.