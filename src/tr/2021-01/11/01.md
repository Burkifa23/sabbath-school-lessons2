---
title:  Sevgiyi Sürdürmek
date:  06/03/2021
---

### Konuyla İlgili Metinler
Yeşaya 55:1-7; Yeşaya 55:6-13; Yeşaya 58:1-12; Yeşaya 58:13-14

> <p>Hatırlama Metni</p>
> “Açlar uğruna kendinizi feda eder, yoksulların gereksinimini karşılarsanız, ışığınız karanlıkta parlayacak, karanlığınız öğlen gibi ışıyacak” (Yşa 58:10).

SEVGİ ASLA SON BULMAZ. Lincoln, Nebraska’da yaşayan Yahudi bir kantor (ilahî söyleyen lider) ve eşi bir sapık tarafından sürekli tehdit dolu ve müstehcen telefonlar alıyordu. Araştırmaları sonucu telefonların bir Amerikan ırkçı grubu olan Ku Klux Klan’ların liderinden geldiğini saptadılar. Kimliğini tespit ettirerek polise bildirebilirlerdi. Fakat daha radikal bir yaklaşım tarzı sergilemeye karar verdiler. Adamın topal olduğunu öğrendiklerinde onu bir akşam yemeğine davet ettiler. Adam şaşkınlıktan neredeyse küçük dilini yutacaktı. Bütün kini bir anda sevgiye dönüştü. Çift onu ziyaret etmeye devam ettiler ve dostlukları böylece daha da gelişti. Adam Yahudi olmayı bile aklından geçirmeye başlamıştı!

“Benim istediğim oruç, haksız yere zincire, boyunduruğa vurulanları salıvermek, ezilenleri özgürlüğe kavuşturmak, her türlü boyunduruğu kırmak değil mi? Yiyeceğinizi açla paylaşmak değil mi…?” (Yşa 58:6, 7). İronik olarak Lincoln’lu çift, yiyeceklerini aç bir zalimle paylaşarak, onun haksız önyargılarının egemen olduğu boyunduruğu kırmış oldular!

Yeşaya Peygamber tarafından betimlenen bu önemli ruhani prensiplerinden daha fazlasını öğrenelim!

*13 MartSebt Günü’ne hazırlık için bu haftanın dersini çalışın.