---
title:  Yüksek Düşünceler ve Yollar (Yşa 55:6-13)
date:  08/03/2021
---

`Allah neden “göklerin yeryüzünden yüksek” olması gibi düşüncelerinin ve yollarının bizlerden yüksek olduğunu söylemektedir (8, 9. ayetler)? Bunun anlamı hakkında ne düşünüyorsunuz?`

En basit gibi görünen şeylerde bile aklımızın kavrayamadığı bir takım sırların saklı olduğu evreni yaratan Allah’ın yolları, bizim anlayışımızın çok üzerindedir. Bu yüzden O’nun bu sınırsız üstünlüğünün bilinmesi, O’nun yardımını tevazu ile almayı kolaylaştırmaktadır. Yşa 57:15’e bakınız.

`Yeşaya 55:6-9’u okuyunuz. Rab’bin yollarının ve düşüncelerinin, bizim hayal gücümüzden yüksek olmasından hangi bağlamda söz edilmektedir? Yapacağını söylediği şeyi kavrayabilmek neden çok güçtür?`

Evrendeki büyük sırların içinde en büyüğü hiç şüphesiz şöyle böyle anlamaya başladığımız kurtuluş planıdır (Ef 6:19’a bkz.). Evrenin Yaratıcısı’nın kendisini insanlık için alçaltmaya tenezzül etmesi, zahmetli ve acı içinde bir yaşam sürmesi ve sonra sadece bizim yararımıza ölmesi, günah için adanması, bütün bunları bizleri bağışlayabilmek ve merhamet göstermek adına yapması, sonsuzluğun her anında Allah’ın yarattığı varlıkların kalplerini titreten bir gerçektir.

“Kurtuluş konusu, meleklerin bile araştırmayı arzu ettikleri bir konudur; sonsuzluk içinde aralıksız olarak her çağ boyunca fidye ile kurtarılanların bilim ve kurtuluş ezgisi olacaktır. O halde bu konu özenli bir fikir yürütme ve araştırma yapmaya değmez mi?”

“Bu konu bitmek tükenmek bilmeyen bir hazinedir. Mesih’in enkarnasyonu üzerine yapılacak çalışma, O’nun kefaret sunusu ve arabuluculuk hizmeti, çağlar sona erene kadar sabırla ve özenle çalışan öğrencinin zihnini meşgul edecek; yıllar boyu göklerin görkemine bakarken şunu haykıracaktır, ‘Allah’ın sırrı ne yüce!’”—Ellen G. White, My Life Today, S. 360.

`Yapmış olduğunuz kötü şeyleri düşünün: incittiğiniz insanlar, konuştuğunuz kötü sözler, başkalarını hayal kırıklığına uğrattığınız anlar sizin kendinize yaptığınız şeylerdir. Ve şimdi İsa aracılığı ile tüm bu şeylerden bağışlanabilir ve şu anda mükemmel ve doğru biri olarak Allah’ın yanında yer alabilirsiniz. Eğer bu bir sır değilse nedir?`