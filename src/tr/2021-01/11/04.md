---
title:  Oruç Arkadaşları (Yşa 58:1-8)
date:  09/03/2021
---

`3. ayette sözü edilen “oruç” neye işaret etmektedir?`

Bu oruç, Allah tarafından emredilen tek oruç olan Kefaret Günü orucu olmalıdır. (Lev 16:29, 31; 23:27-32). Bu da Levililer’de “isteklerimizi denetlemek” (riyazet) şeklindeki terminolojiyi, Yeşaya 58:3’te takip eden paralel bir vurgulamayla teyit etmektedir. İnsanın alçakgönüllü/dertli olması, oruç tutmak dahil riyazetin muhtelif formlarına istinat etmektedir (Mez 35:13 ile karş.; Dan 10:2, 3, 12).

Kefaret Günü ayarlaması, Allah’ın “Sesinizi boru sesi gibi yükseltin!” (Yşa 58:1) şeklindeki emrini açıklamaktadır. Koç boynuzundan yapılma bu boru “şofar”, Kefaret Günü’nden on gün önce insanlara töreni hatırlatma amacıyla çalınırdı (Lev 23:24). Ayrıca bu boruyla her elli yılda bir Kefaret Günü’nde özgürlüğün jübilesinin başlangıcı anons edilirdi (Lev 25:9, 10; Yşa 27:13 ile karş.).

`Yeşaya 58:3-7’yi okuyun. Burada Rab’bin şikayetçi olduğu şey nedir? Onların “oruç” tutarken yaptıkları yanlışlık nedir?`

Öyle görünüyor ki insanlar O’na hürmet ettikleri için Allah’ın kendilerini kutlamasını bekliyorlardı. Tabii ki bu beklentilerine bir karşılık bulamadılar. Kefaret Günü’nde yapılan riyazetin, Allah’a olan minnettarlığın ve bağlılığın bir göstergesi olarak başkâhin Allah’ın huzuruna çıkarak tapınağı arındırır ve böylece halkının bağışlanmasını sağlayarak günahlarından arındırmış olurdu (Lev 16; 4. bölümle karş.). Onlar bu eylemlerini, yargı gününde kendilerini kurtaran Allah’a karşı büyük bir şükran ve minnetle yapmaları gerekiyordu, “hürmet” ve “bağlılık” eylemlerinin Allah tarafından onaylanması için değil. Buna karşın Allah’ın tapınağını kirleten onların günahlarıydı. Yaptıklarının karşılığının kan serpilerek temizlenmesi gerekiyordu.

`Bu metinlerden çıkarttığımız en can alıcı noktalardan biri, din ile Mesih’in sadık bir takipçisi olma arasındaki farklılıktır. Buradaki farkı nasıl görüyoruz? Bireyler olarak yukarıda belirtildiği gibi dini adetleri uygulamakla, Rab’bin bizden istediği, O’nu gerçekten sadık bir şekilde izlediğimizi zannetme tehlikesi içine nasıl düşeriz?`