---
title:  Bize Verilen Zaman (Yşa 58:13, 14)
date:  11/03/2021
---

`Yeşaya 58:13, 14’de neden Sebt Günü tartışılıyor? Bunun, daha önceki ayetlerde bahsedilen Kefaret Günü’ndeki ayarlamayla nasıl bir ilişkisi olabilir?`

Yıllık Kefaret Günü, Sebt Günü idi. Bu özel törensel Sebt günü, her türün işin yasaklandığı haftalık Sebt Günü gibiydi (Lev 23:27-32). Bu yüzden ilk Yedinci-Gün-Adventistleri’nin de onayladığı gibi akşamdan akşama dinlenmeyle süren Kefaret Günü kuralı (Lev 23:32), bize aynı şeyin haftalık Sebt Günü için de geçerli olduğu konusunda bilgilendirmektedir. Benzer şekilde Yeşaya 58:13, 14 bağlamında törensel Kefaret Günü, Sebt Günü ise, bunun verdiği mesaj da haftalık Sebt Günü’ne işaret etmektedir.

`Yeşaya 58:13’ü okuyun. Sebt Günü nasıl bir gün olmalı? Sebt Günü’müzü nasıl burada belirtilen bir gün haline getirebiliriz? Ayrıca Sebt Günü’nün temsil ettiği şeyi düşündüğünüzde, neden bu metinde tarif edilen bir gün gibi olması gerektiğine inanıyorsunuz?`

Yeşaya 58, üç ana konuyla meşgul olmaktadır: Riyazet, toplumsal iyilik duygusu ve Sebt Günü. Bunların arasındaki ilişkiler nelerdir?

İlk olarak her üçü de Allah’a yoğunlaşmayı, O’nun önceliklerini ve O’na bağımlılığı kabul etmeyi gerektirir. İkincisi, her üçünü de yapan insanlar Allah’ı taklit ederek, Mesih’in alçakgönüllüğünü (Flp. 2:8) ve kendini kurban etme iyiliğini (Yu 3:16) ve Yaratılış haftasının son gününde çalışmaya son veren dinlenişini (Yar 2:2, 3; Çık 20:11) örnek alarak, İsa’nın kutsallığının peşine düşerler (Lev 19:2’ye bkz.).

`Yeşaya 58’de belirtilen riyazet, toplumsal iyilik duygusu ve Sebt Günü arasındaki diğer bağlara da dikkat ediniz: Haftalık telaştan sonra yaşanan Sebt Günü özgürlüğü insanları tazeler. (Çık 23:12; Mar 2:27); İsa, Sebt Günü iyi davranışlarda bulunmanın gerekliliğini göstermiştir (Mar 3:1-5; Yu 5:1-17); başkalarına yardımla geçen (10, 11. ayet), olması gerektiği şekilde tutulan bir Sebt Günü zevk verir (Yşa 58:14). Bu bereketleri kendi yaşamınızda da tadabilmeniz için ne tür değişiklikler yapmalısınız?`