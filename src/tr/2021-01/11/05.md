---
title:  Oruç Savaşı (Yşa 58:1-12)
date:  10/03/2021
---

Boru çalınarak, Allah’ın halkına on gün sonra Rab’bin tezahüratlarla kral olarak ilan edileceğinin bildirilmesine ve riyazetle göstermiş oldukları tevazularının Kral’a olan sadakatlerini tasdik etmesine rağmen, peygamber sesini boru gibi yükselterek onlara Allah’a karşı isyankâr olduklarını haykırmıştır (Yşa 58:1).

`Yeşaya 58:6-12’yi okuyun. Allah’ın dikkate aldığı, gerçek nefis terbiyesinin kazandırdığı davranışlar nelerdir? Ayrıca hangisi daha güçtür, birkaç öğün yemekten vazgeçmek mi yoksa yaşadığın çevrede zamanını ve paranı yoksulları doyurmak için harcamak mı? Bu davranışların arkasında yatan prensip nedir? Bu davranışlar gerçek dinin ana hatlarını nasıl çizer?`

Herkes dindar olabilir; herkes dini adetleri tatbik edebilir ve hatta doğru adetleri, doğru zamanda, doğru formüllerle uygulayabilir. Fakat Rab’bin istediği şeyler sadece bunlar değildir. İsa’nın yaşamına bakın. Zamanındaki dini adetlere o kadar bağlı olmasına rağmen, Müjde’nin yazarları O’nun adetlere bağlılığından ziyade ihtiyacı olanlara dağıttığı merhamet, şifa, doyurma ve bağışlama gibi davranışlarına ilgi göstermişlerdi.

Rab, tüm dünyaya gerçeği vaaz eden inanlı topluluğunu ve insanları arar. Fakat insanların gerçeğe olan ilgilerini çekmenin en iyi yolu onları İsa’nın gerçeğiyle tanıştırmaktır: Diyet ile ilgili katı kurallara bağlılık mı, yoksa açlara yardım etmeye gönüllü olmak mı? Sebt Günü’nde katı bir istirahat mi, yoksa zamanını ve enerjini büyük bir şevkle ihtiyaç içinde olanlara yardım etmekle geçirmek mi?

`Mat 25:40 ve Yak 1:27’yi okuyun. Burada bizlere ne söylenmektedir?`

`Yeşaya 58’de Allah’ın talihsizlere yardım etmek için çaba gösterenlere yönelttiği lütuf sözlerine bakın. Burada Rab’bin bizlere ne söylemek istediğini düşünüyorsunuz? Eğer uygularsak, Allah’ın vermiş olduğu bu vaatler yaşamımıza olağanüstü bir katkı sağlar mı? Yoksa belki de Allah, bencilliğin, açgözlülüğün ve kibirin karşısında durarak, kendimizi başkalarına adayarak elde ettiğimiz doğal lütuftan mı söz etmektedir? Yanıtınızı açıklayın.`