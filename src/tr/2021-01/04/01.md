---
title:  Çetin Yol
date:  16/01/2021
---

### Konuyla İlgili Metinler
Yeşaya 7:14-16; Yeşaya 7:17-25; Yeşaya 8:1-10; Yeşaya 8:11-15; Yeşaya 8:16-22.

> <p>Hatırlama Metni</p>
> “Kendini Yakup’un soyundan gizleyen RAB’bi özlemle bekliyorum, umudum O’nda” (Yşa 8:17).

NAZİK GÜÇ. “New York şehrinin Harlem mahallesinde yanmakta olan bir binada kör bir kız çocuğu dördüncü katın penceresinde tünemişti. İtfaiyeciler umutsuzluğa düştüler. Sıkışık binalardan ötürü ne itfaiye aracının merdivenini yanaştırabiliyorlar ne de kız kör olduğundan dolayı bir türlü aşağıda kendisi için gerilmiş olan ağa atlamasını sağlayabiliyorlardı.

Sonunda kızın babası olay yerine ulaştı ve kıza megafonla seslenerek aşağıda bir ağ olduğunu ve komutuyla birlikte aşağıya atlamasını buyurdu. Kız babasının komutu üzerine dördüncü katın penceresinden aşağı atladı ve ne bir kemiği kırıldı ne de bir yeri incindi. Çünkü kendisi için hep en iyisini yapmış olan babasının sesini duyduğunda ona tamamen güvenmişti.”—Yazar: Michael P. Green, 1500 Illustrations for Biblical Preaching, S. 135.

Aynı şekilde Allah da, çocukları için en iyisini istediğini güçlü kanıtlarla temin etti. Fakat onlar ilk defa kendilerine sunulan, sakin bir şekilde akan bu ırmağı reddettiler. Bu yüzden Allah bunun yerine gürleyen bir sel gibi konuşmak zorunda kaldı.

Bugün onların hatalarından neler öğreniyoruz?

*23 Ocak Sebt Günü’ne hazırlık için bu haftanın dersini çalışın.