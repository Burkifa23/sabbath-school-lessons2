---
title:  İsimde Ne Var? (Yşa 8:1-10)
date:  19/01/2021
---

Yeşaya’nın ikinci oğluyla top oynadığınızı hayal edin. “Maher-Şalal-Haş-Baz, bana topu at!” diye bağırdığınızda çok geç kalmış olurdunuz. Fakat ismin anlamı kendisinden bile daha uzundur: “Hemen çapulla, çabuk yağmala.”

`İsmin verdiği mesaj, süratli bir zafer ile ilgilidir. Fakat kim kimi yenmektedir? Yşa 8:4.`

Yeşaya 8:1-10’da geçenler, 7. bölümdeki mesajı pekiştirmektedir. Çocuk belli bir yaşa geldiğinde Aram’ın başşehrinden ve kuzey İsrail’den elde edilen savaş ganimetleri Asurlular tarafından yağmalanacaktı. Dahası Yahuda, Yeruşalim’de usul usul akan Şiloa suları olarak tarif edilen, Allah’ın güvence dolu mesajını reddettiği için, Fırat Nehri’nin kabaran güçlü suları olarak tarif edilen Asur’un korkunç gücü tarafından istilaya uğrayacaktı.

Ahaz, Asurlulara yöneldiği için Yeşaya’nın oğullarının isimleri, Yahuda’ya olduğu kadar kuzey İsrail’e de gönderme yapmaktadır: “Hemen çapulla, çabuk yağmala,” fakat “sağ kalanlar dönecek.” Neden burada halâ bir umut ışığı görmekteyiz? Çünkü Asurluların İmmanuel’in ülkesini işgal etmesine rağmen (Yşa 8:8), onlar yine de “Tanrı bizimledir” (10. ayet) vaadine sahiplerdir. Öyleyse burada gördüğümüz şey, Yahuda’da ve diğer uluslardaki Allah’ın düşmanlarının yargılanması, askeri felaketlere uğraması, acılar çekmesi, sürgüne yollanması, Rab’bin imanlı olarak sağ kalan halkıyla birlikte olması ve harap olan ülkelerini yeniden kurtarmasından bahseden, Yeşaya kitabının tümüne nüfuz eden konudur.

`Yeşaya bizlere çocuğunun adını taş bir levhaya kaydettiğini ve “peygamber” karısıyla yasal bir evlilik ilişkisi olduğunu neden söylemektedir? Yşa 8:1-3.`

Oğlunun en uygun zamanda doğumu, onun bir belirti olarak taşıdığı önemin özünü teşkil etmektedir. İmmanuel belirtisiyle, planlandığı ve doğduğu andan, Asurluların Aram ve İsrail’i yendiği ana kadar, bir çocuk gelişimini henüz tamamlayamamış olacağından, henüz anne ve baba diyebilecektir (4. ayet). Yeşaya, henüz çocuk doğmadan adını kaydetmesi, çocuğu ve ismini, ileride meydana gelecek olaylarla sınanacak apaçık bir peygamberlik haline getirmektedir.

`İnsanların tekrarladığı bunca hatalara rağmen Rab halâ onları kurtarmak istemektedir. Bu prensibi alarak, özellikle düşkün olduğumuz ve dini yaşamımızın en zayıf olduğu anlarında kendi üzerimizde nasıl uygulayabiliriz?`