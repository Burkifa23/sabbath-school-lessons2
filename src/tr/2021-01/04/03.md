---
title:  Önceden Görülen Neticeler (Yşa 7:17-25)
date:  18/01/2021
---

`Yukarıdaki ayetleri okuyun. Rab ülkenin başına neler geleceğini söylüyor? Bu gelişmeler karşısında neden hayrete düşmemeliyiz?`

“Hata yapan İsrail’e, Yehova’ya bağlılıklarına geri dönmeleri için davet üzerine davet gönderildi. Peygamberlerin ricaları şefkatliydi; halkın önünde durup onları ciddiyetle tövbeye ve reforma teşvik ettiklerinde, sözleri Allah’ın yüceliği için meyve verdi” – Ellen G. White, Prophets and Kıngs, s. 325.

İman yerine korku hisleriyle dolu olan Ahaz için Allah’tan gelen iyi haber, Aram ve İsrail’in ortadan kaldırılacağıydı. Kötü haber ise kendisine yardım etmesi için seçtiği müttefik ve “dost” Asur’un, Aram ve İsrail’den çok daha tehlikeli bir düşman olarak ortaya çıkacağıydı. Allah tarafından karşılıksız verilen kurtuluşun ters tepmesiyle Ahaz kesinlikle bozguna uğramıştı. Eğer Ahaz o an için dünyasının başına yıkıldığını düşünmüş idiyse işler daha da kötüleşmeye devam edecekti!

“RAB’be sığınmak soylulara güvenmekten iyidir” (Mez 118:9). Ahaz, Tiglat-Pileser III’ün kuzeydeki ülkeleri almakla yetineceğine ve Yahuda’ya dokunmayacağına nasıl güvendi? Kralın kendisi hakkındaki kronolojik kayıtların da yer aldığı Asur yazıtları, onun kudret arzusunun doymak bilmediğini kanıtlamaktadır.

`2Kr 16:10-18 ve 2Ta 28:20-25’i okuyun. Ahaz’a ne oldu? Burada su yüzüne çıkan hangi dini prensibi görmekteyiz? Onun bu davranışları neden bir sürpriz değildir?`

2.Tarihler 28:20-23, olayları güçlü bir şekilde özetlemektedir. Çünkü Ahaz Rab’be bel bağlamak yerine Asur’dan medet ummuştu.

`Doğal bir eğilim olarak gördüğümüz, hissettiğimiz, tattığımız ve dokunduğumuz şeylere—yani maddi şeylere karşı bir güven duyarız. Fakat bildiklerimize göre dünyevi şeyler geçicidir. 2.Korintliler 4:18’ bkz. Bu metnin bize söylediği şey nedir? Burada söylenenleri kendi yaşamımızda nasıl uygulayabiliriz? Eğer uygularsak bizim için ne gibi bir fark yaratır?`