---
title:  Allah’tan Başka Hiçbir Şeyden Korkmamak (Yşa 8:11-15)
date:  20/01/2021
---

Amerikan başkanı Franklin D. Roosevelt, yaptığı ilk açılış nutkunda büyük depresyonda cesareti kırılan halka şöyle seslenmişti: “Korkmamız gereken tek şey korkunun kendisidir.”—U.S. Capitol, Washington, D.C., (4 Mart, 1933). Yeşaya’nın cesareti kırılan insanlara mesajı benzerdir: “Allah’tan başka hiçbir şeyden korkmamalıyız” olmuştur.

Allah, halkının korktuğu şeyden Yeşaya’nın da korkmaması için onu uyarmış, sadece kendisinden korkmasını söylemişti (Yşa 8:12, 13). Kutsal Yazı’da bu önemli bir konudur. Örneğin Vahiy 14:6-12’de, üç melek tüm dünyaya şu mesajı ilan etmektedir: 13. bölümde tarif edilen dünyevi canavarın gücünden korkmak ve yüceltmek yerine Tanrı’dan korkun, O’nu yüceltin!

`Tanrı’dan “korkmak” fikrini nasıl algılıyorsunuz? Özellikle de Rab’bi bütün yüreğimizle sevmemizi söyleyen buyruğun ışığında nasıl anlıyorsunuz (Mat 22:37)?`

Gerçek Tanrı korkusu, O’nu evrendeki yegâne güç olarak tanımak demektir. Böyle bir korku diğer bütün korkulardan daha üstündür. Eğer O senin yanındaysa, O’nun izni olmadan hiç kimse sana dokunamaz. Eğer sen O’na isyan ettiğin için sana karşı ise, kaçsan bile saklanamazsın!

`Tanrı’dan korkmamız gerektiği fikri, 1.Yuhanna 4:18’deki: “Sevgide korku yoktur. Tersine, yetkin sevgi, korkuyu siler atar. Çünkü korku cezalandırılma düşüncesinden ileri gelir. Korkan kişi, sevgide yetkin kılınmış değildir” fikriyle çelişki içinde değil midir?`

Çeşitli korkular vardır. Eğer karşılıklı olarak sevgiyi paylaştığın çok güçlü bir arkadaşın varsa, bu kişinin seni inciteceği düşüncesiyle korkmazsın. Fakat bu kişinin gücünü biliyor ve bu güce ve ilişkinizin sınırlarına saygı duyuyorsan, korku duyarsın.

`Hıristiyanlar olarak dünyayı ve dünyaya ait şeyleri sevmeyiz (1Yu 2:15). Buna paralel, bizim hıristiyanlar olarak korkmadığımız şeylerden dünya korkmakta mıdır? Eğer böyleyse bunlar nelerdir ve bunlardan neden korkmamalıyız? Aynı zamanda hıristiyanlar olarak bizim korktuğumuz hangi şeylerden dünya korkmamaktadır? Örneğin Mat 10:28; Yer 10:2, 3’e bkz.`