---
title:  Ölü Gibi Yaşayanların Korkunç Karanlığı (Yşa 8:16-22)
date:  21/01/2021
---

`Yukarıdaki pasajı okuyun. Hangi konudan söz ediliyor? Bunun Kral Ahaz ile ne ilgisi olabilir? Düşündüklerinizi özetleyin.`

Ahaz, okült (ruhçuluk) uygulamalar (Yas 32:17 ile karş.—“… İlahlara kurbanlar kestiler,’’ 1Ko 10:20) ile sıkı sıkıya bağlı putperest bir dine bulaşmıştı (2Kr 16:3, 4, 10-15; 2Ta 28:2-4, 23-25) Modern büyücülük alanındaki muhtelif görüşler, Kutsal Kitap dışında yazılmış çeşitli eski yazılarda da kanıtlandığı gibi Yakın Doğu’da uygulanmakta olan dinî tören adetleriyle çok yakın paralellikler taşımaktadır. Şüphesiz ki günümüzde New Age (Yeni Çağ) akımının birçok uygulamaları, bu eski okült adetlerinin günümüze uyarlanmış belirtilerini taşımaktadır.

Yeşaya’nın, Rab’den başka ruhlara bel bağlamaktan (Yşa 8:21, 22) kaynaklanan umutsuzluk tarifi, Ahaz’ın tarifine tıpatıp uymaktadır (2Ta 28:22, 23 ile karş.). Yeşaya, öfkelenip krallarına lanet okuyan insanlara dikkat çekmektedir (Yşa 8:21). Bu Ahaz’a yönelik bir uyarıdır, çünkü halkının büyücülükle uğraşmasına sebep olduğu için ona lanet okuyacaklardır. Gerçekten de Ahaz öldüğünde krallara gösterilmesi gereken saygıda bir istisna yapıldı ve “onu İsrail krallarının mezarlığına gömecekleri yerde” Yeruşalim Kenti’nde gömdüler (2Ta 28:27).

`Şu metinlerde okült uygulamalar (medyumluk) hakkında ne söylenmektedir? Lev 20:27; Yas. 18:9-14.`

Okült uygulamalardan uzak durmak, Allah’a bağlı olmanın bir sonucudur. Birinci Tarihler 10:13, 14, bu prensibi Kral Saul’un şu durumu ile ilişkilendirmektedir: “Saul RAB’be ihanet ettiği için öldü. RAB’bin sözünü yerine getirmedi. Yol göstermesi için RAB’be danışacağına bir cinciye danıştı. Bu yüzden RAB onu öldürdü. Krallığını da İşay oğlu Davut’a devretti”.

`Yaşamınızda, çevrenizde geçen olaylara, etrafınızdaki etkilere bir göz atın. Hiç farkında olmadan, okültizm ve spiritüalizmin çeşitli varyasyonları ile kuşatılmış olarak, nasıl etki altında bırakılmak istenmektesiniz? Ve bunlardan tamamen sakınsanız bile, hem kendiniz hem de aileniz için bunların etkilerini en aza indirgemek adına ne yapabilirsiniz?`