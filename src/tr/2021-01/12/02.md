---
title:  Günahın Etkileri (Yşa 59)
date:  14/03/2021
---

Yeşaya 58:3’te insanlar Allah’a şunu soruyorlardı: “Oruç tuttuğumuzu neden görmüyor, isteklerimizi denetlediğimizi neden fark etmiyorsun?”

Buna karşılık Yeşaya 59:1 başka bir soruya işaret etmektedir, şöyle ki: “Neden bir şey yapmayan Rab’bin elini bizleri kurtarması için yardıma çağırıyoruz? Neden bizi duymayan Rab’be yalvarıyoruz?” Yeşaya Rab’bin kurtarmaya ve duymaya muktedir olduğunu söylüyor (1. ayet). O’nun bunları yapmayışının arkasında tamamıyla başka bir sorun vardır.

`Yeşaya 59:2’yi okuyun. Burada 1. ayette geçen soruya yanıt verebilecek hangi mesaj yer almaktadır?`

Allah halkına “aldırmamayı” seçmiştir, bunu kendisi arzuladığı için değil, “suçlarınız sizi Tanrınız’dan ayırdığı” (2. ayet) için yapmıştır. Burada ilahî-insan ilişkisinde günahın etkisi üzerine Kutsal Kitap’taki en açık ifadelerden biri yapılmaktadır. Yeşaya 59, bölümün geri kalan kısmında bütün insan tarihi boyunca görülen bu ayrıntı üzerinde durmuştur: Günah bizim Rab’le olan ilişkimizi yok eder ve böylece bizi sonsuz yıkıma götürür—günah Allah’ı bizlerden uzaklaştırdığı için değil, bizi Allah’tan uzaklaştırdığı için.

`Yaratılış 3:8’i okuyun. Bu örnek yukarıdaki paragrafta vurgulanan prensibi nasıl ortaya koymaktadır?`

Günah esasen Allah’ı reddetmek, O’ndan yüz çevirmektir. Aslında günahın kendi içinde gelişmesiyle, insanın sadece davranışıyla Allah’tan uzaklaşmasına neden olmayıp, bu davranışın sonuçlarının bile günahkârı Rab’den daha çok uzaklaştırmasına neden olur. Günah bizi Allah’tan ayırır, Allah’ın günahkâra yaklaşamamasından dolayı değil, (aslında tüm Kutsal Kitap Allah’ın günahkârı kurtarmak için elini uzattığından bahseder) bizim günahtan dolayı O’nun ilahî teklifini reddetmememize neden olduğu için. Bu yüzden günahın yaşamımıza girmesine izin vermemek çok önemlidir.

`Günahın Allah’tan ayrılığa neden olması olgusunu ne şekilde tecrübe edindin? Kendi tecrübelerine dayanarak bu sorunun tek çözümü nedir?`