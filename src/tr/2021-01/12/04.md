---
title:  Evrensel Çağrı (Yşa 60:1, 2)
date:  16/03/2021
---

`Yeşaya 60:1, 2’de hangi konudam söz edilmektedir? Burada tüm Kutsal Kitap boyunca görülen hangi işlevsel prensibi görüyorsunuz? Hangi umudu sunuyor?`

Her iki ayette de halkın sürgünden sonra karanlıktan kurtularak Allah’ın yaratıcı ışığıyla aydınlığa çıkacağı ifade edilmekte ve Mesih aracılığıyla gelecek olan kurtuluşun son gerçekleşmesine işaret edilmektedir.

`3. ayette uluslar ve krallar kimin ışığına gelecekler?`

İbranice’de bu kişi, dişil tekil şahıstır (ayrıca 1, 2. ayetlere bkz.). Bir kadın olarak nitelendirilen bu şey, önceki bölümün sonlarına doğru anılan “Siyon” olmalıdır (Yşa 59:20). Öyleyse karanlıkla kaplı dünyadaki insanlar Siyon’a geleceklerdir. Onlar üzerlerine doğan Allah’ın görkeminin ışığıyla hareket edeceklerdir (Yşa 60:2). “Siyon’a kendine ait olan ışığa girmesi, sonra da ulusun aynı ışığa girip girmediğini gözlemlemesi emredilmektedir.”—J. Alec Motyer, The Prophecy of Isaiah: An Introduction and Commentary, S. 494. Siyon, Yeruşalim olmakla birlikte buradaki vurgulamanın şehrin fiziksel konumundan ziyade insanlara yönelik olduğuna dikkat edin.

Yeşaya 60’ın geri kalan kısımları 1-3. ayetlerde sunulan konuları geliştirmektedir. Dünyalı insanlar, Allah’ın lütfuyla bereketli hale gelen Yeruşalim’e getirilmektedir.

`Bu peygamberlik bildirisi, Allah’ın İbrahim’e verdiği antlaşma vaadi ile nasıl kıyaslanabilir? Yar 12:2, 3. Onlar da aynı şeyi söylemiyorlar mı?`

Allah’ın, İbrahim ve soyunu seçerken evrensel bir amacı vardı: İbrahim aracılığıyla dünyadaki tüm aileler bereketlendirilecekti (Yar 12:3; 18:18; 22:18). O halde Allah’ın İbrahim’le yaptığı antlaşma, eninde sonunda tüm insanlığı da kapsayan bir antlaşma olacaktı. O ve onun soyu tüm dünyaya Allah’ın vahiy kanalı olacaktı.

Yeşaya halkını eski evrensel kaderine döndürmek için çaba gösterdi. Gerçek Allah’ın temsilcileri olarak onlar sadece kendilerine değil tüm dünyaya karşı sorumluydular. Allah’ı arayan yabancılara kucak açmalıydılar (Yşa 56:3-8 ile karş.), çünkü O’nun tapınağına “bütün ulusların dua evi denecekti” (Yşa 56:7).

`Bu bağlamda Yedinci-Gün-Adventistleri’nin rolünden ne anlıyorsun?`