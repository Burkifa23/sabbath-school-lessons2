---
title:  Kim Bağışlandı?
date:  15/03/2021
---

Yeşaya 59, günah sorununun başlangıcını temsil etmektedir. Çok şükür Kutsal Kitap ta kurtuluş umudunu göstermektedir.

Başlangıç sorusu: içimizden kaç kişi günah işledi? Kutsal Kitap bu konuda çok nettir: Hepimiz. Bu yüzden kurtuluş, günahsızlığın temeli olamaz; bağışlanmanın temeli olmalıdır (Yer 31:34). Pavlus hemfikirdir. Herkes günah işlemiştir (Rom 3:9-20, 23), öyleyse bu bağlamda kimse ayırt edilemez (Rom 3:22). Sadece Mesih’in kendisini kurban etmesi aracılığıyla, imanları sayesinde Allah’ın doğruluk armağanını alarak aklananların suçsuzluğu kanıtlanmıştır.

`Romalılar 3:21-24’ü okuyun. Bu metinler bizim nasıl kurtulduğumuz hakkında neler söylemektedir? Bunlar bize yargılanmada hangi umudu vermelidir?`

Birçok insanın yargı esnasında düşündükleri soru şudur: Kim günah işledi? Fakat sorulması gereken soru bu olmamalıdır, çünkü herkes günah işlemiştir. Bunun yerine şu soru sorulmalıdır: Kim bağışlandı? Allah, “İsa’ya iman edeni” aklarken adildir (Rom 3:26). Yargılamada karar verici faktör şudur: İsa’da imanla affedilen ve affı almaya devam eden kimdir?

Şimdi yaptıklarımıza göre yargılandığımız doğrudur, fakat yaptıklarımızın bizi kurtarması anlamında değil. Eğer böyle olsaydı iman geçersiz sayılmış olurdu (Rom 4:14). Tam tersine yaptıklarımız, bizim gerçekten kurtulup kurtulmadığımızın bir göstergesidir (Yak 2:18).

`Yaptıklarımız neden ne şimdi ne de yargı gününde bizleri kurtaramaz? Rom 3:20, 23’e bkz.`

Yapılan iyi işler veya yasaya itaat kimseyi kurtaramaz. Günahkâr bir dünyada yasanın amacı kurtarmak değil, günaha işaret etmektir. Yalnız “sevgiyle etkin olan imanın değeri vardır” (Gal 5:6), Kutsal Ruh aracılığıyla yüreklerimize dökülen Tanrı’nın sevgisi (Rom 5:5), kişinin İsa’da yaşayan imanı olduğunu gösterir (Yak 2:26 ile karş.).

İbadet, harici bir ifadedir, kurtarıcı imanın insani bir göstergesidir. Bundan dolayı imanlı bir yaşamda her gün Rab’be teslimiyette imanın vurgulanması, yasaya olan itaatle ifade edilir. Allah yargı gününde yarattıklarının yaptığı işleri delil olarak kullanacaktır, hiç kimse iman düşüncelerini O’nun okuduğu gibi okuyamaz. Yeni yaşam için Mesih’e ve Kutsal Ruh’a yetki verildiğinde, değişim geçirmiş insanı takip eden işlerin yargı aşamasında yararı dokunacaktır. Değişim öncesi günahlı yaşam, Kuzu’nun kanı ile tamamen silinecektir (Rom 6’ya bkz.).