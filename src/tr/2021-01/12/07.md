---
title:  Ek Çalışma
date:  19/03/2021
---

Ayrıca Ellen G. White, Geçmişten Sonsuzluğa, 1. Cilt, S. 208–210; ve Sevgi Öğretmeni, S. 215-222’ye göz atınız.

“İsa, halkın önünde kendisiyle ilgili peygamberlikleri yaşayan biri olarak durdu. Okuduğu sözleri açıklayıp zulmedenin gücünü kıracak, tutsaklara özgürlük verecek, hastaları iyileştirecek, körlerin görmesini sağlayacak ve dünyaya gerçeğin ışığını getirecek olan Kişi olarak Mesih’ten söz etti. Etkileyici anlatım tarzı ve sözlerinin harikulade önemi, kendisini dinleyenleri daha önce hiç hissetmedikleri bir güç ile etkiledi. O’nun ilahi etkisi her engeli aştı; Musa gibi, onlar da Görünmeyen’e baktılar. Kalpleri Kutsal Ruh ile dolarken “amin” sesleriyle ve övgülerle Rabbi yücelttiler.”—Ellen G. White, Sevgi Öğretmeni, S. 216.

“Allah’ın öç alma günü geliyor—gazabının şiddetinin günü. O’nun geleceği güne kim katlanabilir? İnsanlar Rab’bin Ruhuna karşı yüreklerini sertleştirdiler, fakat O’nun gazabının okları, mahkumiyet oklarından daha şiddetli deler. Allah artık bundan dolayı günahkârla ilgilenmeyecektir. Sahte çoban acaba o gün günahı kalkan olarak kullanabilecek mi? Birçoklarıyla birlikte itaatsizliğin yolundan gittiği için mazur görülecek mi? Popüler ve saygın olmak, suçu kaldıracak mı? Bunlar, kayıtsız ve umursamaz kişilerin kendileri adına üzerinde kafa yormaları ve kendilerine çeki düzen vermeleri gereken sorulardır.”—Ellen G. White, Faith and Works, S. 33.

**Tartışma Soruları**

`Adventist bir pastör hizmetteki bir numaralı sorununun, başkalarının kendi aralarına katılmalarını istemeyen kilise üyelerinin ayrıcalıklı davranışları olduğunu beyan etmişti. Başkalarının da henüz son gelmeden kurtulma fırsatından yararlanacağı (Mat 24:14) sevgiyi, umudu ve Mesih’in krallığının müjdesini tüm dünyaya götüren “Hıristiyanlar” nasıl olur da aynı kilise içinde bir şeyler yapmaya çaba gösteren diğer kardeşlerini kabul etmek istemezler?`

**Özet**: Allah, adil olmayan topluluğu, isyankârı ortadan kaldırarak ve kendisini Allah’tan ayıran günaha yüz çeviren geri kalanları yeniden yapılandırarak aklar. Allah’ın varlığının dağıttığı lütuflar doğrultusunda diğer ulustan insanlar da Allah’a ve O’nun halkına yönelir ve böylece onlar da Mesih tarafından ilan edilen ve dağıtılan Allah’ın lütuf anından bir zevk alır.