---
title:  Dünyanız Başınıza Yıkılınca
date:  09/01/2021
---

### Konuyla İlgili Metinler
Yeşaya 7:1-9; Yeşaya 7:10-13; Yeşaya 7:14.

> <p>Hatırlama Metni</p>
> “Bana güvenmezseniz, güvenlikte olamazsınız.” (Yşa 7:9).

BEETHOVEN’İN İLK YARAMAZLIĞI. Bir Sebt Günü kilise dönüşünde Connie ve Roy araçlarıyla garaja girerken bir karatavuğun bahçeye doğru telaşla uçtuğunu fark ettiler. Yanlış olan bir şeyler vardı. Sokak kuşları bile çitlerin içinde güvende gibi görünmelerine rağmen ürkerek hemen havalandılar. Acele bir araştırma durumun ciddiyetini ortaya çıkardı. Komşunun küçük köpeği Beethoven evin bahçesinden kaçmış, ağzında gölette avladığı başka bir tavuk olduğu halde koşturuyordu. Bu tavuk, Daisy adında kabarık beyaz tüyleri olan güzel bir tavuktu. Connie Daisy’i kurtardı ama artık çok geçti. Boynu feci şekilde parçalanan tavuk çok kısa bir süre içerisinde Connie’nin ellerinde öldü. Bahçede, ellerinde ölü hayvanla birlikte çaresiz bir şekilde kalakalmış, ağlıyordu.

Orada bulunan beyaz bir ördek ise durumdan dolayı iyice huysuzlaşmıştı. Waddlesworth ismindeki bu ördek, Connie’yi ölen Daisy’i yerden alırken görmüş ve tavuğu onun öldürdüğünü sanmıştı. Birkaç hafta boyunca ördek ne zaman Connie’yi görse kavgacı bir şekilde ona saldırmaya, güçlü gaga darbeleriyle ısırmaya çalışmıştı. Bazen dostlarınla düşmanlarını ayırt etmek çok güç olabilir.

Bu hafta bu tür problemleri olan ve neden yanlış seçimler yaptığını anlamaya çalışan Yahuda kralını inceleyeceğiz.

*16 OcakSebt Günü’ne hazırlık için bu haftanın dersini çalışın.