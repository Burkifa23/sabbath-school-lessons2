---
title:  Ek Çalışma
date:  15/01/2021
---

“O’na İmanuel denilecek... Tanrı bizimle.” “Tanrı’nın yüceliğinin ilminin ışığı İsa Mesih’in yüzünde” görüldü. Sonsuzluk günlerinden beri İsa Mesih, Baba ile birlikte Olan’dı. O, “Tanrı’nın sureti” idi. O’nun büyüklüğünün ve yüceliğinin gücü ve “ihtişamının görüntüsü” idi. O, bu yüceliği dünyaya göstermek, günahtan kararmış dünyaya Tanrı’nın sevgisinin ışığını getirmek ve “bizimle olmak için” geldi. Bu yüzden O’na “İmanuel denileceği” bildirildi.—Ellen G. White, Sevgi Öğretmeni, S. 13.

“Ahaz bu bildirinin gökten geldiğini kabullenseydi, Yahuda krallığı için çok iyi olurdu. Ne var ki Ahaz, insana güvenmeyi seçerek putperestlerden yardım istedi. Asur Kralı Tiglat-Pileser’e: “Senin kulun kölenim; gel, bana saldıran Aram ve İsrail krallarının elinden beni kurtar” diye ulaklar gönderdi (2Kr 16:7). Kral ulaklarla birlikte zengin hazinesinden ve tapınağın deposundan armağanlar göndermeyi ihmal etmedi.”—Ellen G. White, Geçmişten Sonsuzluğa 2.Cilt, S. 195.

**Tartışma Soruları**

`Karar verme aşamasındayken Allah’tan bir işaret istemek uygun mudur? Buna benzer şeyler yapmak, ne gibi tehlikeleri de beraberinde getirir?`

`İnsana yardım eden bir kişinin olması iyidir, fakat bunun sınırlarını nasıl fark edebilirsin?`

`Rus yazar Leo Tolstoy bir seferinde bir dostuna şöyle yazmıştı: “İnsan bir kez ölümün her şeyin sonu olduğunu fark ederse, o zaman yaşamaktan daha kötü bir şey olamaz.” “Tanrı bizimledir” bilinci, böyle bir ifadeye nasıl yanıt vermektedir?`

**Özet**: Allah, imansız kral Ahaz’ı çok zor bir kararın eşiğine getirmiştir: İnanmak ya da inanmamak, işte sorun bu. Rab onun hayal gücünün tasarlayabileceği her işareti vereceğini söylemesine rağmen o neden inanması gerektiğini Allah’ın kanıtlamasına izin vermeyerek reddetmiş ve “dost” olarak Asur kralını seçmiştir.