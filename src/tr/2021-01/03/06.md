---
title:  “Tanrı Bizimle”! (Yşa 7:14)
date:  14/01/2021
---

Yeşaya’nın çocuklarının isimleri gibi (Şear-Yaşuv, “sağ kalanlar dönecek,” ve Maher-Şalal-Haş-Baz, “hemen çapulla, çabuk yağmala”), İmma-nuel isminin de bir anlamı vardı. Asıl çeviri harfi harfine “bizimle Tanrı” idi. Fakat genelde kabul edilmiş olan “Tanrı bizimle” çevirisi önemli bir şeyi yitirmiştir. Buna benzer diğer İbrani isimlerinde de olduğu gibi “-dir” eki İbranice’de vurgulanmadığı için ilave olarak sağlanmak zorundadır. O halde İmmanuel’in çevirisi “Tanrı bizimledir” (aynı sözcüğü Yşa 8:10 ile karşılaştırınız). Aynı şekilde “İsa” (Grekçe ve İbranice Yehoşua veya Yeşu isminin kısaltılmış hali) isminin anlamı yine sağlanan fiille birlikte “Rab kurtuluştur,” demektir (“Rab’bin kurtarışı” anlamındaki Yeşaya ile karşılaştırın).

Fakat “İmmanuel” ismi sadece soyut bir tanımlama değil; şu anda gerçekleşen “Tanrı bizimledir” vaadinin bir iddiasıdır!

`Tanrı’nın bizimle olması vaadinin önemi nedir?`

Bundan daha güçlü güvence ve esenlik yoktur. Allah, halkının sıkıntıya ve acıya katlanmayacağını vaat etmez, bilakis onlarla birlikte olacağını vaat eder. Mezmurcu şöyle der: ‘Karanlık ölüm vadisinden geçsem bile, kötülükten korkmam. Çünkü sen benimlesin. Çomağın, değneğin güven verir bana’ (Mez 23:4).

Allah şöyle demektedir: ‘Suların içinden geçerken seninle olacağım, ırmakların içinden geçerken su boyunu aşmayacak. Ateşin içinde yürürken yanmayacaksın, alevler seni yakmayacak’ (Yşa 43:2). Babilliler Daniel’in üç arkadaşını kızgın fırına attıklarında Rab neredeydi? Tabii ki onlarla birlikteydi (Dan 3:23-25). Ve Yakup sıkıntılı bir zamanında gün ağarıncaya kadar güreştiğinde Rab neredeydi? Olabildiğince yakın bir şekilde Yakup’un kollarındaydı (Yar 32:24-30).

Rab dünyada fiziksel olarak ortaya çıkmasa bile, halkının yaşadığı tecrübeleri aracılığıyla onlarla birlikte gitmektedir. Kalabalık İstefan’ı taşladığında Rab neredeydi? ‘Tanrı’nın sağında durmaktaydı’ (Elç 7:55). Fakat İsa göğe alındığında ‘Yücelerde ulu Tanrı’nın sağında oturdu’ (İbr 1:3). Peki İstefan öldürülünceye kadar taşlandığı sırada Rab neden durmaktaydı? Morris Venden’in de dediği gibi, ‘İsa oturmuyordu!’”—Roy Gane, God’s Faulty Heroes (Hagerstown, Md.: Review and Herald Pub. Assn., 1996), S. 66.

`“Tanrı bizimledir” vaadine sahip olmakla birlikte, halâ korkunç denenmelerle ve acılarla karşılaşmamız nasıl bir fark yaratmaktadır? O’nun varlığının bizlerle olmasının bilinci, bizim üzerimizde nasıl iyi bir etki bırakır? Yanıtınızı açıklayın.`