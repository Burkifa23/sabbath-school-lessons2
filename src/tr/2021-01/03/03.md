---
title:  Korkutma Girişimi (Yşa 7:3-9)
date:  11/01/2021
---

Ahaz, İsrail ve Aram’dan gelen tehdidin, kendi politik tercihlerini karşılayıp karşılamadığını tartarken, Allah onun bilmediği bazı şeyleri biliyordu. İlk olarak onu düzene sokmak ve aklını başına getirmek için bu belanın gelmesine Allah izin vermişti (2Ta 28:5, 19). Bunun da ötesinde her ne kadar Tiglat-Pileser’e yardım etmesi için çağrı yapması insani açıdan mantıklı ve cazip görünse de, Allah yabancı bir kontrol altında Yahuda’nın Davudî krallığının yeniden toparlanamayacağını biliyordu.

Kazıklar oldukça yüksekti. Bu durumda Rab Yeşaya’yı Ahaz’ı karşılayarak (görünüşe bakılırsa kuşatma hazırlığı öncesinde Yeruşalim’in su ihtiyacını denetliyordu) Asur lideri ile irtibat kurmaması yolunda ikna etmek için gönderdi.

`Rab Yeşaya’ya neden oğlu Şear-Yaşuv’u da yanında götürmesini söylüyor (Yşa 7:3)?`

Ahaz, Yeşaya tarafından selamlanıp, “Sağ Kalanlar Dönecek” ismindeki oğlu tanıtıldığında irkilmiş olmalı. Kim tarafından sağ bırakılanlar? Neyden dönenler? Oğlanın babası peygamber olduğu için ona verilen isim de tutsak olmaya gidenlere Allah tarafından verilen uğursuz bir mesaj olarak algılandı. Yoksa tövbe ederek Allah’a dönme anlamına mı geliyordu (“dönmek” fiili aynı zamanda tövbe etmek anlamını da taşımaktadır)? Allah tarafından Ahaz’a verilen mesaj şuydu: Nasıl anlarsan öyle anla! Ya günahlarından dön, ya da tutsak ol. Tutsaklıktan sağ kalanlar dönecek. Karar senin!

`Allah’ın mesajı, kralın durumunu nasıl ortaya koymaktadır? 4-9. ayetler.`

Aram ve İsrail tehdidi ortadan kalkacak ve Yahuda kurtulacaktı. Ahaz’a kızgın volkanlar gibi gözüken düşmanlar, Allah’ın gözünde sadece “tüten iki yanık odun parçası” (4. ayet) gibi görünmektedir. Artık Ahaz’ın, Asurluların yardımına başvurmasına gerek kalmamıştı.

Fakat doğru kararı verebilmesi için Ahaz’ın Rab’be ve O’nun vaatlerine güvenmesi gerekiyordu. Güvenliği tesis edebilmesi için, güvenmesi gerekiyordu (9. ayet). “Güvenmek” ve “güvenlikte olmak” sözcükleri, aynı zamanda “gerçek” (güvenilir olan) ve “Amin” (gerçek/emin olanın tasdik edilmesi) anlamlarında olup, İbranice’de aynı kökten gelmektedir. Ahaz’ın, gerçeklik için emin olması; güvenilir olması için güvenmesi gerekiyordu.

`Yeşaya 7:9’un son kısmına bakınız. “Tesis edilmesi” için iman ve inanç neden çok önemlidir? Ne tesis edilecekti? Bu prensip bir Hıristiyan’ın yaşamında nasıl uygulanabilir?`