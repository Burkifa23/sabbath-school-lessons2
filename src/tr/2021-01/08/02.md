---
title:  Gelecek İçin Huzur (Yşa 40:1, 2)
date:  14/02/2021
---

`Yeşaya 40:1, 2’de Allah halkını avutuyor. Onların ceza süresi nihayet sona ermişti. Bu ceza neydi?`

Allah’ın gazabının değneği (Yşa 10), yani Asurluların verdiği ceza, ki Allah Sanherib’in ordusunu İ.Ö 701’de (Yşa 37) yok etmek suretiyle Yahuda’yı bu cezadan kurtarmışmıydı? Veya Hizkiya tüm hazinelerini Merodak-Baladan’ın elçilerine (Yşa 39) gösterdiği için Yahuda’nın tüm mallarını ve insanlarını yitirmesine sebep olan Babil tarafından verilen cezamıydı?

“Asur” ve “Asurlu” sözcükleri, Yeşaya 7:17’den 38:6’ya kadar 43 kez geçmesine rağmen, ulus Yeşaya’nın geri kalan kısmında sadece bir kez geçmektedir fakat: O da Yeşaya 52:4’de geçmişte Mısır’ın daha sonra da “Asur’un” baskısı. Yeşaya’nın sonraki kısmında Babil’deki sürgünden kurtuluştan (Yşa 43:14; 47:1; 48:14, 20), ve Babil’i İ.Ö 539 yılında fethederek Yahuda sürgünlerini serbest bırakan Persli Koreş’ten bahsedilmektedir (Yşa 44:28; 45:1; 45:13).

Yeşaya 1–39, İ.Ö 701’de Asurlulardan kurtuluşa yol açan olayları vurgulamaktadır, fakat 40. bölümün başlangıcında kitap birden bir buçuk asır sonrasına, yani Babil’in sonu olan İ.Ö 539 yılına ve hemen sonrasında da Yahudilerin dönüşüne atlamaktadır.

`Babil’den dönüş konusu, Yeşaya’da daha önce yer alan başka bir şeyle mi bağlantılıdır? Eğer öyleyse ne ile?`

Yeşaya 39, Babil tutsaklığını önceden bildirerek, aşağıdaki bazı bölümlere veya en azından Hizkiya’nın soyundan gelenlere (6, 7. ayetler) bir geçiş olması için hizmet etmektedir. Bundan başka Yeşaya 13, 14, ve 21’de geçen kehanetler Babil’in düşüşünü ve bunun Allah’ın halkına getireceği özgürlükten bahsetmektedir: “Çünkü RAB Yakup soyuna acıyacak, İsrail halkını yine seçip topraklarına yerleştirecek… RAB İsrail halkını acıdan, sıkıntıdan ve yaptığı ağır işlerden kurtardığı gün Babil Kralı’nı alaya alarak, ‘Halkı ezenin nasıl da sonu geldi!’ diyecekler” (Yşa 14:1-4). Burada, Yeşaya 40:1, 2’de geçen Allah’ın halkının acılarına bir son vereceği yolundaki vaadi ile olan yakın ilişkiye dikkat edin.

`Acıların sona ermesi hususunda Kutsal Kitap’ın vermiş olduğu vaatler, günümüzde süren acıların ortasında şu an senin için ne anlam taşıyor? Bu vaatler olmaksızın imanımız ne denli güçlü olabilirdi? O halde ne olursa olsun bu vaatlere sarılmak neden çok önem arz etmektedir?`