---
title:  Müjdeciliğin (Evangelizm) Doğuşu (Yşa 40:9-11)
date:  16/02/2021
---

`Yeşaya 40:9-11’de ne gibi bir olay tarif edilmektedir?`

Yeşaya’da daha sonra Yeruşalim için erkil bir müjdeci ortaya çıkmaktadır (41:27; 52:7). Fakat Yeşaya 40:9’da “İşte Tanrınız!” diye dağlardan gelen sesin dişil olması, İbranice’ye has bir gerçektir.

Mezmurlar 68’de, Davut Allah’a şükreder, çünkü “Tanrı kimsesizlere ev verir, tutsakları özgürlüğe ve gönence kavuşturur” (6. ayet). Mısır’daki tutsaklıktan çıkışa istinat eden bu sözlere rağmen, Yeşaya aynı fikri ikinci bir “Çıkış” olan: Babil tutsaklığından kurtuluş olarak kullanmıştır.

Yeni Ahit, Yeşaya 40:3-5’i Mesih’in yolunu, halkı arasında Rab’bin mevcudiyetinin insan bedeni almış hali olan ebedi Söz’ü hazırlayan Vaftizci Yahya’ya uyarlamıştır (Yu 1:14).

Yuhanna’dan önce de başkaları Rab’bin gelişinin müjdesini vermişlerdi. Bunların arasında ilk olarak sayabileceklerimizden, tapınağa adanan bebek İsa ile tanışan Şimon ve Anna da vardı (Luk 2:25-38). Yeşaya’nın müjdecileri gibi onlar da erkil ve dişildi. Şimon, Mesih şeklinde gelecek İsrail’in tesellisi/avuncunu arıyordu (Luk 2:25, 26).

Yeşaya’nın peygamberlik bildirisi ışığında, peygamber olan Anna’nın tapınakta Yeruşalim halkına Rab’bin geldiğini ilan etmesi bir tesadüf değildir: “Tam o sırada ortaya çıkan Anna, Tanrı’ya şükretti ve Yeruşalim’in kurtuluşunu bekleyen herkese bu çocuktan söz etmeye başladı.” (Luk 2:38). Bu bizim bildiğimiz hıristiyan müjdeciliğinin (evangelizm) yani Müjde’nin ilan edilmesinin, İsa Mesih’in kurtuluşu getirmek için geldiğinin müjdelenmesinin doğuşudur. Daha sonra Mesih başka bir kadına, Mecdelli Meryem’e muzaffer dirilişinin ilk haberini, yani dünyadaki hizmetinin başarıyla sona erdiğini duyurması için emanet etmiştir (Yu 20:17, 18). Beden bir ot gibidir, fakat beden olan ilahî Söz ebedîdir (Yşa 40:6-8 ile karş.)!

`Yeşaya 40:11’e bakınız. Burada ne çeşit bir betimleme yapılmaktadır? Kendiniz için bir paragraf yazarak, kişisel olarak yaşantınızda Rab’bin çobanlığını nasıl tecrübe edindiğinizi anlatınız. Rab’bin size rehberlik ettiğini akıldan çıkarmamak neden iyi bir davranıştır?`