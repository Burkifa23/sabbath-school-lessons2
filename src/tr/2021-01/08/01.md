---
title:  “Avutun Halkımı”
date:  13/02/2021
---

### Konuyla İlgili Metinler
Yeşaya 40:1-2; Yeşaya 40:3-8; Yeşaya 40:9-11; Yeşaya 40:12-31

> <p>Hatırlama Metni</p>
> “Ey Siyon’a müjde getiren, Yüksek dağa çık! Ey Yeruşalim’e müjde getiren, Yükselt sesini, bağır, Sesini yükselt, korkma. Yahuda kentlerine, “İşte, Tanrınız!” de” (Yşa 40:9).

SONA ERDİ! 2. Dünya Savaşı 1945 yılında, Shoichi Yokoi adındaki Japon askerinin Guam adasının balta girmemiş ormanlarında saklandığı bir sırada sona ermişti. Amerikan uçaklarından savaşın bittiğini bildiren küçük el ilanları atılıyordu, ama o bunun bir tuzak olduğunu düşündü. İmparatorluğun sadık, vatansever bir eri hiçbir zaman teslim olmazdı. Uygarlık ile hiçbir ilişkisi olmadığından, tüm zor şartlara rağmen ormanda ne bulursa onunla beslenmekteydi.

“1972’de, 2. Dünya Savaşı’nın bitiminden 27 yıl sonra balık tutarken tesadüfen oradan geçmekte olan avcılar geldi ve Yokoi ancak o zaman barış mesajının doğru olduğunu öğrendi. Halkı yirmi yıldan fazla bir süredir barışın keyfini sürerken, Yokoi ilkellik ve stres içinde yaşamıştı.”—Roy Gane, Altar Call (Berrien Spring, Mich.: Diadem, 1999), S. 304’den uyarlanmıştır.

Allah, asırlar önce Yeşaya peygamber aracılığıyla halkının sıkıntı ve acısının gerçekten sona erdiğini ilan etmişti. “Avutun halkımı diyor Tanrınız, Avutun! Yeruşalim halkına dokunaklı sözler söyleyin. Angaryanın bittiğini, suçlarının cezasını ödediklerini, günahlarının cezasını RAB’bin elinden iki katıyla aldıklarını ilan edin.” (Yşa 40:1, 2).

Şimdi bunun ne anlama geldiğini araştıralım.

*20 ŞubatSebt Günü’ne hazırlık için bu haftanın dersini çalışın.