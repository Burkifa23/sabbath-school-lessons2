---
title:  Ek Çalışma
date:  19/02/2021
---

Ellen G. White, “İşte Allahınız!”, Geçmişten Sonsuzluğa 2.Cilt, S. 184–190’u okuyunuz.

“Yeşaya’nın günlerinde insanlığın ruhsal anlayışı, yanlış kavramlarından ötürü körelmiş ve kararmıştı. Şeytan, gerçek Yaratıcıyı insanlara günahın, acıların ve ölümün kaynağı olarak göstermişti. Bu şekilde aldanan insanlar, Allah’ı katı ve sert bir kişi olarak hayal ettiler. Allah’ın kendilerini reddetmek ve mahkum etmek için fırsat kolladığını, katı kuralları mazeret göstererek günahlı insana yardımcı olmak istemediğini düşündüler. Göklerde hüküm süren sevgi yasası, aldatıcıların başı tarafından çarpıtılarak insan mutluluğunu kısıtlayan bir eza ya da kaçılması gereken ağır bir yük olarak gösterildi. Allah’ın ilkelerine uyulamayacağını, günahların cezalarının da keyfî verildiği öne sürüldü.”—Ellen G. White, Geçmişten Sonsuzluğa 2.Cilt, S. 184.

**Tartışma Soruları**

`Kendi sözcüklerinizle Yeşaya 40:12-31’de geçen mesajı özetleyin. Tanrımız’ın müthiş kudretini daha ayrıntılı bir biçimde gösteren çağdaş bilimsel buluşlar gibi modern imajlar kullanarak yazın. Yaptığınız bu özeti sınıfınızla paylaşın.`

`Allah’ın Söz’ünün sürekliliğine karşın, insan yaşamının bir çiçek gibi geçici olmasına (Yşa 40:6-8) ilişkin Yeşaya’nın yaptığı tarif, ölüm korkunuzu nasıl ifade etmektedir? Yeniden diriliş umudunuzu nasıl anlatmaktadır (Eyü 19:25-27; Dan 12:2; 1Ko 15:51-57; 1Se 4:13-18)?`

`Yeşaya 40:12-31’deki sözleri kalbinde hisseden biri, gurur ve kibirden nasıl iyileşebilir?`

**Özet**: Yeşaya aracılığıyla Allah, acı çekenlere avuntu getirmektedir. Onların sıkıntılı dönemleri sona ermiş ve Allah onlara yeniden dönmüştür. Cesaretsiz ve kafası karışık olmaktansa, yaratıcı gücünü kendileri yararına kullanan Allah’a güvenebilirler.