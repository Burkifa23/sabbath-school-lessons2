---
title:  Putperestlik Sorunu (Yşa 40:19, 20)
date:  18/02/2021
---

Putperestlik, O’nu başka bir şeyle değiştirerek, Allah ile kurulan yegâne, samimi ilişkiyi ortadan kaldırır (Çık 20:4, 5; Yşa 42:8). Bu yüzden peygamberler putperestliği ruhani bir “zina” olarak görürler. (Yer 3:6-9; Hez 16:15-19).

`Yeşaya 41:29’u okuyun. Yeşaya putları ne şekilde karakterize etmektedir? Onlar hakkında söylediklerinden ne anlıyorsunuz? Ne olursa olsun tüm putlar için yapılan bu tasvir neden çok doğrudur?`

Eskiden putperestler, resimlerine veya sembollerine tapınmak suretiyle, güçlü ilahî varlıklara ibadet ettiklerine inanırlardı. Başka bir tanrıyı temsil eden puta tapınmak, ilk Emir’i ihlal etmektedir: “Benden başka tanrın olmayacak” (Çık 20:3) Fakat gerçek Tanrı’yı temsil etmesi için altın buzağı gibi bir put tasarlanmışsa (Çık 32:4, 5), hiç kimse O’nu betimleyemeyeceği (Yas 4:15-19) ve hiçbir şey O’nun eşsiz görkemini ve yüceliğini temsil edemeyeceği için, Rab bunu kendisinin benzeri olarak reddeder. Bu yüzden put diğer bir tanrı olarak işlev görür ve ona yapılan ibadet, birinci ve ikinci emri ihlal etmek olur.

Allah’ın halkının putlara ihtiyacı yoktur, çünkü tapınağında O’nun gerçek varlığına sahiptirler. Puta tapmak, O’nu başkasıyla değiştirmek, dolayısıyla da gerçek varlığını inkâr etmek demektir.

`Günümüzde kilise olarak ne gibi putlarla karşılaşmaktayız? Çağımızda kilise içindeki putperestlik göze çarpmayacak bir yapıda mı ortaya çıkmaktadır? Eğer böyleyse nasıl?`

“Hıristiyan kimliğini taşıyan birçok kişi Rab’bin yanında diğer tanrılara da hizmet ederler. Yaratıcımız bizlerden en üst düzeydeki sadakati, ilk bağlılığımızı talep eder. Allah’a olan sevgimizi azaltan ya da O’na olan hizmetimizi engelleyen her meşguliyet bu suretle put haline gelmiş olur.”—Ellen G. White Comments, The SDA Bible Commentary, Cilt 2, S. 1011

Tarihi yazılardan putperestliğin cazip olduğunu biliyoruz, çünkü materyalizm ile alakalıydı: insanlar çeşitli ibadet usullerini kullanarak ilişki kurabilirler, putperestler de birtakım güçleri onurlandırarak onların kendilerine verimlilik ve refah vereceklerine inanırlardı. Buna bir tür çıkarcı din de denilebilir. Kulağınıza tanıdık geliyor mu?

Rab’bin yeniden gelmesinden önce, İlyas’ın son uzlaşma mesajının (Mal 4) yol çalışmasıyla hazırlanan Rab’bin yoluyla, tıpkı Yeşaya’nın günlerindeki gibi bir seçim olacaktır: Yaratıcıya mı yoksa başka bir şeye mi tapacaksın (Vah 13–14)? Sonunda mutlaka bir şeye taparmıyız?