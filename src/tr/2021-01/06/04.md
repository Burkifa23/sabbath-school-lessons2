---
title:  Dağın “Kralın” Yıkılışı (Yşa 14)
date:  02/02/2021
---

Allah’ın halkını özgür bırakan (Yşa 14:1-3) Babil’in yıkılışına (Yşa 13) yanıt olarak Yeşaya 14:4-23, mecazi bir yergiyi dile getirmektedir (ayrıca Mik 2:4; Hab 2:6’ya bkz.). Burada ölü kralların yeni gelen arkadaşlarını ölüler diyarında selamlamaları (9, 10. ayetler), bedenin kurtçuklarla kaplanması (11. ayet) kelime anlamıyla değil şiirsel bir şekilde mecazi olarak anlaşılmalıdır. Bu da basitçe Rab’bin dramatik olarak kibirli krala kendisinden önceki hükümdarlar gibi gücünü kaybedeceğini anlatmasının bir yoludur, ölünün durumu hakkında yapılan bir yorum değil!

`Yeşaya 14:12-14, Babil kralını nasıl tasvir etmektedir?`

Babil kralları kendilerine duyulan saygıdan hiç mahrum kalmamışlardı (Dan 4–5). Fakat “Yüceler Yücesi” (Yşa 14:14) gibi olmayı arzulamak da bencilliğin son derecesi olmalıydı. Krallar, tanrılarla güçlü ilişkileri olduklarını iddia ederek onlara uşaklık yaparlardı. Bu durum dramatik olarak her yıl Babil’in Yeni Yıl festivalinin beşinci gününde temsil edilerek, kralın Marduk heykelinin huzuruna çıkmadan önce tüm krallık rütbelerinden arındırılması talep edilir ve böylece krallığı yeniden tasdik edilmiş olurdu. En küçük bir tanrının yerine geçme düşüncesi bile çılgınca ve kendini ölüme atan bir hareket olurdu.

Yeşaya 14’te olduğu gibi, Hezekiel 28 de kendini göklerin görkeminin yöneticisi olarak görme küstahlığından bahsetmektedir. Buradaki ifade dünyevi iktidarın da ötesine uzanmakta ve Allah’ın öfkesi daha net bir şekilde ortaya çıkmaktadır: Gururun yetki sahibi, Allah’ın kutsal dağında meshedilmiş, koruyucu bir keruv olarak mükemmel bir şekilde yaratıldığı ilk günden itibaren Aden bahçesindeydi, ta ki kendisinde günah bulunup Allah tarafından oradan kovuluncaya ve sonunda da yakılarak yok edilene kadar (Hez 28:12-18). Bu spesifik ifade o kadar mecazidir ki, herhangi bir insana uyarlandığında anlamsızlaşır. Fakat Vahiy 12:7-9, melekleriyle birlikte göklerin görkeminden kovulan güçlü varlıktan şöyle bahsetmektedir: Havva’yı Aden bahçesinde saptıran (Yar 3), “Tüm dünyayı saptıran Şeytan” (9. ayet).

Şeytan kibirli bir hayal kuruyordu: “…gurura kapılıp ben tanrıyım, denizlerin bağrında, Tanrı’nın tahtında oturuyorum dedin. Kendini Tanrı sandın, oysa sen Tanrı değil, insansın” (Hez 28:2). Onun ölümü tanrı olmadığını kanıtlayacaktır. Mesih’in aksine Şeytan, bir daha evrene giremeyecek şekilde ateş denizinin ortasında (Vah 20:10) yok olacaktır.

`Yeşaya 14:13, 14’ü, Matta 11:29, Yuhanna 13:5 ve Filipililer 2:5-8 ile karşılaştırınız. Bu zıtlık bize Şeytan’ın karakterinin tersine Allah’ın karakteri hakkında ne söylüyor? Bu zıtlık bize Rab’bin gururu, kibiri ve kendini her şeyden üstün görme arzusunu nasıl algıladığı hakkında ne anlatıyor?`