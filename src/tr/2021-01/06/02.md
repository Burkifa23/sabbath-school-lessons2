---
title:  Ulusun Kötü Kaderi (Yşa 13)
date:  31/01/2021
---

Yeşaya 13:1, yazar olarak Yeşaya’yı gösteren yeni bir konu başlığına sahiptir (1:1; 2:1 ile karş.); ayrıca öyle görünmektedir ki, kitapta yeni bir bölüme de başlanmaktadır. 13–23. bölümler çeşitli uluslara karşı kehanetler içermektedir. Şimdi bu bölümlere bir göz atalım.

`Uluslara karşı söylenen peygamberlik bildirileri neden Babil ile başlamaktadır?`

Yeşaya 10:5-34’de, Yeşaya’nın zamanında en büyük tehlikeyi yaratan Asur’a karşı yargı ilan edilmişti. Yeşaya 14:24-27, kısaca Asurluları yok edecek Rab’bin planını yinelerken, 13–23. bölümler ise içlerinde Babil’in en önemlisi olduğu diğer tehditlerden bahsetmektedir.

Zengin bir tarih ve kültürel, dini ve siyasi bir miras ile donatılmış olan Babil, daha sonra Yahuda’yı fetheden ve sürgüne gönderen süper bir güç olarak tarih sahnesine çıkmıştır. Fakat Yeşaya’nın çağında yaşamış insanlar açısından, Babil’in Allah’ın halkını kolaylıkla tehdit ettiği öyle açık ve net bir şekilde göremeyiz. Yeşaya’nın hizmeti sırasında birçok kez Asur’un Babil’e egemen olduğunu anlamaktayız. Tiglat-Pileser III’ün İ.Ö 728’de Babil’i alarak Pulu (veya Pûl; 2Kr 15:19; 1Ta 5:26’a bkz.) olarak adlandırılmasından itibaren Asur kralları birçok kez Babil’i fethetmiştir (İ.Ö 710, 702, 689, ve 648). Ancak Babil sonunda Yahuda krallığını yok edecek olan bölgedeki en büyük süper güç haline gelecekti.

`Yeşaya 13’ü okuyunuz. Dilin ne kadar güçlü olduğuna dikkat ediniz. Seven bir Allah neden böyle şeyler yapmış ya da olmasına izin vermiştir? Mutlaka bazı masum insanlar da acı çekmişlerdir, değil mi (16. ayete bkz.)? Allah’ın bu hareketini nasıl anlayabiliriz? Bu metinler ve Allah’ın günah ve kötülüğe karşı hiddetini ve gazabını anlatan Kutsal Kitap’taki diğer tüm metinler bizlere günah ve kötülüğün, fevkalade korkunç olan doğası hakkında ne söylemektedir? Sevginin Tanrısı’nın böyle bir yolla karşılık vermesini gösteren bu kadar gerçek bile, günahın ne kadar kötü olduğunu kanıtlamaya yeterli değil midir? Bu uyarıları yapanın, Yeşaya aracılığıyla konuşan, aynı zamanda da affeden, iyileştiren, rica eden ve günahkarların tövbe etmesi için tembihte bulunan İsa olduğunu da aklımızdan çıkarmamamız gerekir. Sizin düşüncenize göre seven bir Allah’ın karakterini bu açıdan ele alarak nasıl algılıyorsunuz? Kendinize bununla birlikte şu soruyu da sorun: Bu gazap gerçekten O’nun sevgisinden kaynaklanabilir mi? Eğer öyleyse nasıl? Ya da olaya bir başka perspektiften bakarak, İsa’nın çarmıhta bizzat dünyanın günahlarını taşıyarak, hiç kimsenin tahammül edemeyeceği acıları çekerek, hatta ulusun işlediği günahlar adına acı çeken o “masumlardan” bile daha fazla acıya katlandığını göz önüne getirin. Mesih’in çarmıhta katlandığı bu acı, bu zor soruya yanıt vermemizde nasıl bir yardım sağlamaktadır?`