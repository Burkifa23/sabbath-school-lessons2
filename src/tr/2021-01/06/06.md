---
title:  Siyon’un Son Zaferi (Yşa 24–27)
date:  04/02/2021
---

Yeşaya 13–23’deki uluslara karşı söylenen kehanetler, Yeşaya 24–27’de Allah’ın düşmanlarının yeryüzünden tamamen silinmesini ve halkının kurtuluşunu tasvir etmektedir.

`Yeşaya’nın dünyanın harap olması yolundaki açıklaması (Yşa 24), neden Yuhanna’nın Mesih’in ikinci gelişini (Vah 20) izleyen 1000 yıl ile ilişkili olayları açıklamasına benzemektedir?`

Yeşaya 13–14’de geçen gerçek Babil görüşü, sonraki güçleri de yansıtmakta olup, “Babil kralı,” dünyevi yöneticilerin, arkalarında işin beyni Şeytan’ın bizzat kendisi ile olan işbirliğini temsil etmektedir. O halde Babil’in düştüğü mesajı (Yşa 21:9), daha sonraki bir zaman (Vah 14:8; 18:2) ve Şeytan’ın Mesih’in ikinci gelişinden sonra tamamen yok edilmesi için yinelenebilir (Vah 20:10). Gerçek Babil’in yıkımı “Rab’bin gününün” (Yşa 13:6, 9) yargısını vurgularken, diğer bir “Rab’bin büyük ve korkunç günü” (Yoe 2:31; Mal 4:5; Sef 1:7 ile karş.) yoldadır.

Benzer şekilde Yeşaya 24’de peygamberin vizyonu koşullara bağlı olarak o zamanlar için “Ayın yüzü kızaracak, güneş utanacak. Çünkü Her Şeye Egemen RAB Siyon Dağı’nda, Yeruşalim’de krallık edecek” (23. ayet) şeklinde algılanmıştı. Yeşaya şüphesiz bu vizyonda bilinen Yeruşalim’i düşünmüş olmalıydı, fakat Vahiy kitabı bunun gerçekte Yeni Yeruşalim’de gerçekleşeceğini açıklamaktadır (Vah 21:2): “Kentin, güneş ya da ay tarafından aydınlatılmaya gereksinmesi yoktur. Çünkü Tanrı’nın görkemi onu aydınlatıyor. Kuzu da onun çırasıdır” (23. ayet).

`Allah gerçekten kötüleri yok eder mi?`

Yeşaya 28:21’e bakarak, Allah’ın yıkım işinin tuhaf bir “eylem” olduğuna dikkat ediniz. Bu iş O’nun için tuhaftır, çünkü bunu yapmak istememektedir, fakat yine de yapılması gereken bir iş veya bir davranıştır. Tohumları olgunlaşan günahın yıkım getirdiği doğrudur (Yak 1:15). Fakat Allah, yaşam ve ölüm üzerindeki en büyük güce sahip olduğundan ve zamanı, yeri ve nihaî yıkımın usulünü kendisi belirlediği için (Vah 20), sonuçta amacına ulaşmasına ve doğal rotasını takip etmesine izin vermek suretiyle günahın lanetini pasif bir şekilde sona erdireceğini tartışmak çok anlamsızdır.

`Yeşaya 24–27. bölümlerinde gördüğümüz şey, Kutsal Kitap’ın tümüne yansıyan ve şu an için ne kadar acı, keder ve perişanlık olursa olsun, sonunda Allah’ın ve doğrunun kötülüğü yenerek zafere ulaşacağıdır. Bu nihaî zaferi paylaşmak istiyorsak yapabileceğimiz tek şey nedir? Özd 3:5-7; Rom 10:9.`