---
title:  Korkunç Çağrı (Yşa 6:9-13)
date:  07/01/2021
---

`Allah Yeşaya’yı yeniden görevlendirdiğinde, peygambere halkına iletmesi için neden böyle tuhaf bir mesaj vermişti (Yşa 6:9, 10)?`

Acaba Yeşaya yanlış mı duydu ya da bu mesaj önemsiz mi diye düşünmeyelim diye İsa bu pasajı kaynak olarak göstererek benzetmelerde ne düşündüğünü açıklamıştır (Mat 13:13-15).

Allah kimseyi yok etmek istemediğini (2Pe 3:9), Yeşaya’yı Yahuda halkına ve İsa’yı dünyaya göndermesinden anlamaktayız. Allah’ın arzusu yok etmek değil, ebedi olarak kurtarmaktır. Fakat bazıları O’nun bu çağrısına olumlu olarak yanıt verirken bazıları da katı bir şekilde direnç göstermişlerdir. Yine de Allah onlara çağrı yapmaya devam etmiş ve tövbe etmeleri için birçok olanaklar vermiştir. Yine de ne kadar direnirlerse almaları da o derecede güçleşmiştir. Bu bakımdan Allah’ın onların davranışlarını yumuşatmalarını tercih etmesine rağmen, insanlara yapmış olduğu bunca iyilik, onların yine de kalplerini katılaştırmasına neden olmuştur. Allah’ın bize olan sevgisi değişmez: O’nun bu sevgisine bizlerin vermiş olduğu yanıt buradaki can alıcı değişkendir.

Musa, Yeşaya, Yeremya, Hezekiel, ve hatta Mesih gibi elçilerin rolü, insanlar mesajı reddetseler bile çağrıyı sürdürmektir. Allah Hezekiel’e: “Bu asi halk seni ister dinlesin, ister dinlemesin, yine de aralarında bir peygamber olduğunu bilecektir” demişti (Hez 2:5). Allah’ın ve O’na hizmet edenlerin rolü insanlara adil bir seçim sunmaktır, ki insanlar yıkımı ve sürgünü seçmeye (Yşa 6:11-13) bir son versinler diye yeterli uyarıyı alabilsinler (Hez 3:16-21 ile karş.).

`Bu fikirler ışığı altında Allah’ın firavunun kalbini katılaştırması rolünden ne anlıyoruz?`

Çıkış 4:21’de, Allah: “ama ben onu inatçı yapacağım” demektedir. Burada Allah, dokuz kez firavunun kalbini katılaştıracağını söylediği ifadeyi ilk kez kullanmaktadır. Fakat firavun da kalbini dokuz kez katılaştırmıştır (örneğin Çık 8:15, 32; 9:34’e bkz.).

Açıkça görülmektedir ki firavun ya bir çeşit özgür irade hakkını kullanmıştı ya da kendi kalbini katılaştırmaya muktedir değildi. Fakat Allah’ın firavunun da kalbini katılaştırması gerçeği, firavunun bir seçim yapmasına neden olması bakımından, Allah’ın bu durumu kendisinin başlattığını göstermektedir. Firavun, Allah’ın kendisine vermiş olduğu belirtileri seçmeyi reddetmişti. Eğer firavun bu belirtilere karşı açık olsaydı, kalbi de katılaşmaz bilakis kendiliğinden yumuşardı.

`Rab ile olan yaşantınızda Kutsal Ruh’a karşı kalbinizi katılaştırdığınız oldu mu? Bunun nelere yol açtığını düşünün. Bu görüşü korkutucu bulmadıysanız (her şeyden sonra kalbiniz yine de yumuşamadıysa), bugün için bu durumu nasıl karşılamaktasınız? Bundan kurtuluş yolu nedir? 1Ko. 10:13’e bakın.`