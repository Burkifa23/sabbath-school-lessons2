---
title:  Krallık Komisyonu (Yşa 6:8)
date:  06/01/2021
---

`“Sonra Rab’bin sesini işittim: Kimi göndereyim? Bizim için kim gidecek? Ben! beni gönder dedim” (Yşa 6:8).`

Yeşaya arındırılmış olarak derhal Allah’ın göndermek istediği temsilci için yaptığı çağrıya yanıt verdi. Yeni Ahit döneminde, Yeşaya gönderilen kişi olarak seçildiği için elçi olarak adlandırılırdı.

İlginç olan Yeşaya Kitabı, diğer peygamber kitaplarının yaptığının aksine peygamberin kendi çağrısını tarif etmesiyle başlamaz (Yer 1:4-10; Hez 1-3 ile karş.). Diğer bir deyişle o zaten daha önceden peygamber olarak çağrılmış olmalı, hatta 6. bölümdeki olaylardan bile önce. Kutsal Kitap, ilahî karşılaşmanın peygamberleri görevlerinin başlamasından sonra bile cesaretlendirebildiğini göstermektedir (Musa: Çık 34; İlyas: 1Kr 19). Diğer örneklerin tersine, Allah insanlara peygamber olacaklarını da söylemektedir; Yeşaya 6’da peygamber özel bir görev için gönüllüdür. Yeşaya Kitabı’nın 1-5 bölümleri sırasıyla, Yeşaya’nın önce çağrılmasını, sonra Allah’ın onu tapınakta cesaretlendirmek suretiyle görevine hız kazandırmasını ve onun Allah’ın sözcüsü göreviyle yetkilendirilmiş olmasını tasvir etmektedir.

`Allah Yeşaya’yı tapınağında cesaretlendirmiştir. Kutsal Kitap’ın başka bir yerinde Allah’ın tapınağının cesaretlendirme yeri olduğunu gösteren bir kanıt var mıdır? Mez 73 (17. ayete bkz.); İbr 4:14-16; 10:19-23; Vah 5. Bu metinler bize ne anlatmaktadır?`

Allah’ın tapınağı sadece muhteşem bir güçle çalışan yer değil; aynı zamanda bizler gibi zayıf ve kusurlu insanların da sığınacağı bir mekândır. Allah’ın başkâhinimiz Mesih aracılığıyla bizleri kurtaracağını bilmekle şüphelerimizi giderebiliriz.

Yuhanna da Mesih’i boğazlanan kurbanlık kuzu olarak temsil etmiştir (Vah 5:6). Bu pek iç açıcı bir manzara değildir. Bu betimleme Mesih’in ölümden dirilmesi ve göklere alınmasına rağmen, O’nun çarmıh olayını sürekli taşıdığını vurgulamaktadır. O tüm insanları sunağında kendisine çekmek adına yükseltilmiştir.

`Dualarında imanla Allah’ın göksel tapınağına girerek nasıl cesaret bulabilirsin? İbraniler 4:16 sizi “merhamete ermek ve gerektiğinde bize yardım edecek lütfa kavuşmak” için Allah’ın tahtına yaklaşmanız konusunda cesaretlendirmektedir. Eğer birisi size gerektiğinde merhamet ve lütfa nasıl kavuştuğunuzu sorarsa ona nasıl yanıt verirdin?`