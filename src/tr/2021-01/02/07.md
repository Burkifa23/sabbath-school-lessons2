---
title:  Ek Çalışma
date:  08/01/2021
---

“Günahkâr davranışlar İsrail’de tüm sınıflar arasında o kadar yaygınlaşmıştı ki, Allah’a sadık kalan küçük bir azınlık sık sık inancını yitirme, cesaretsizlik ve ümitsizlik içine düşme gibi denenmelere maruz kalmaktaydı. Sanki Allah’ın İsrail için amacı başarısızlıkla sonuçlanıyor ve isyankâr ulus, kaderinden dolayı Sodom ve Gomora gibi acı çekiyor gözüküyordu.”

“Bu koşullarda, Uzziya’nın yönetiminin son yılında Yahuda’ya Allah’ın uyarı ve sitem bildirisini iletmek üzere çağrılan Yeşaya’nın bu sorumluluktan kaçması şaşırtıcı değildir. Yeşaya inatçı bir direnişle karşılaşacağını biliyordu. Bu durumla tek başına yüzleşemeyecek olduğunu fark etti; halkın inatçılığını ve inançsızlığını gördü, bundan ötürü ümitsizliğe kapıldı. Görevini çaresizlikten ötürü bırakmalı mıydı? Yahuda’nın putperestlik içinde rahatsız edilmeden yaşamasına izin vermeli miydi? Ninova’nın ilahları göklerin Allah’ına meydan okuyarak yeryüzüne böyle hükmedecek miydi?”—Ellen G. White, Geçmişten Sonsuzluğa 2.Cilt, S. 181.

**Tartışma Soruları**

`Eğer bir şüpheci veya ateist size: “Allah’ının her şeyi kontrol altında tuttuğunu nasıl ispatlarsın?” diye sorsaydı ona ne yanıt verirdin?`

`Eğer her şey Allah’ın kontrolü altındaysa o zaman masum insanlar neden acı çekmektedir? Yeşaya 1:19, 20, şimdiki yaşamda Allah’ın imanlı topluluğunun başına sadece iyi şeyler gelip, isyankârların başına sadece kötü şeyler geleceğini mi ima etmektedir? Eyüp 1–2; Mezmurlar 37; Mezmurlar 73’ü karşılaştırınız. Allah’ın karakteri üzerine olan anlayışımızı, insanların başına gelen kötü olaylarla bağdaştırabilir miyiz? Buna gerek var mı?`

`Yeşaya 6’da, Kefaret Günü ile ilgili neden birçok bağlantı bulunmaktadır? Her yıl düzenlenen bu yargı gününde Allah’ın sadık birinden günahı silmek suretiyle halkını akladığı (Lev 16:30) ve sadakatsizliği temizlediği gerçeğini göz önünde bulundurun (Lev 23:29, 30).`

**Özet**: Dünyevî liderlerin zayıflığının acıklı bir şekilde apaçık görüldüğü güvensizlik çağında, Yeşaya evrenin en üstün Lider’i hakkındaki muhteşem bir görümü halkına vermiştir. Yetersiz olmanın korkusu içinde, fakat merhametle güç alan ve aklandırılan Yeşaya, düşman dünyaya doğru Allah’ın büyükelçisi olarak atılmaya hazırdı.