---
title:  Kral Öldü. Yaşasın Kral!
date:  03/01/2021
---

`Yeşaya 6:1, Kral Uzziya’nın ölümünden bahseder. 2.Tarihler 26’yı okuyun ve şu soruyu yanıtlayın: Kral Uzziya’nın ölümünün belirtisi nedir?`

Bu kralın ölümüyle ilgili değişik perspektifler verilebilir.

1. Uzziya’nın saltanatı uzun ve müreffeh olmakla birlikte “Ne var ki, güçlenince kendisini yıkıma sürükleyecek bir gurura kapıldı” (2Tar 26:16) ve tapınakta buhur yakmak için teşebbüste bulundu. Rahipler haklı olarak onu durdurdular, çünkü o Harun soyundan gelmediği için bunu yapmaya yetkisi yoktu (18. ayet). Bunun üzerine kral çok öfkelendi. Tam bu sırada kral azarlanmayı reddettiğinde Rab onu bir deri hastalığı (lepra) ile çarptı “Kral Uzziya ölünceye kadar deri hastalığından kurtulamadı. Bu yüzden ayrı bir evde yaşadı ve RAB’bin Tapınağı’na sokulmadı” (21. ayet). Yeşaya’nın saf, ölümsüz ve ilahî Kral’ı evinde/tapınağında gördüğü görümle, aynı yılda meydana gelen murdar insani kralın ölümü ne kadar ironik.

2. Burada Uzziya ve Yeşaya arasında göz çarpan bir zıtlık vardır. Uzziya küstahça ve yanlış bir nedenle (gurur) kutsallığa ulaşmak istedi, tam aksine geleneksel murdarlığa sahip oldu. Diğer yandan Yeşaya’ya Allah’ın kutsallığına ulaşmasına izin verilmişti. O tevazu ile zayıflığını kabul ederek ahlâki saflığı arzuladı ve sonunda elde etti (Yşa 6:5-7). İsa’nın benzetmesindeki vergi toplayıcısı gibi aklanmış oldu: “Çünkü kendini yücelten herkes alçaltılacak, kendini alçaltan ise yüceltilecektir” (Luk 18:14).

3. Uzziya’nın cüzamlı bedeni ile halkının ahlâki durumu arasında göze çarpan bir benzerlik vardır: “Bedeniniz tepeden tırnağa sağlıksız, taze darbe izleriyle, yara bereyle dolu …” (Yşa 1:6).

4. Uzziya’nın yaklaşık İ.Ö 740 yılındaki ölümü, Allah’ın halkının liderliğinin büyük bir kriz geçirdiğine işaret etmektedir. Her mutlak yöneticinin ölümü, siyasi güç değişimi süresince ülkeyi saldırılara açık hale getirir. Fakat Yahuda özel bir tehlike altındaydı, çünkü Tiglat-Pileser III birkaç yıl önce yani İ.Ö. 745 yılında Asur tahtında hüküm sürmekteydi ve ani bir şekilde Yakın Doğu’daki tüm ulusların bağımsız mevcudiyetlerini tehdit eden bir savaşa girerek, ulusunu yenilmez bir süper güç yapmak niyetindeydi. İşte bu buhranlı yıllarda Allah Yeşaya’yı cesaretlendirerek, peygambere halâ kontrolün kendisinde olduğunu gösterdi.

`2.Tarihler 26:16’yı dikkatle okuyun. Her birimiz ne şekilde aynı durumda böyle bir potansiyelle karşı karşıya kaldınız? Çarmıhta konut kurmamız, bizleri böyle bir tuzağa düşmekten nasıl korur?`