---
title:  Liderlik Sorunu
date:  02/01/2021
---

### Konuyla İlgili Metinler
Yeşaya 6:1-4; Yeşaya 6:5-7; Yeşaya 6:8; Yeşaya 6:9-13.

> <p>Hatırlama Metni</p>
> “Kral Uzziya’nın öldüğü yıl yüce ve görkemli Rab’bi gördüm; tahtta oturuyordu, giysisinin etekleri tapınağı dolduruyordu.” (Yşa 6:1).

GÜVENİLECEK LİDERLER. Öğrencilerinden biri Konfüçyüs’e iyi bir devlette neler bulunması gerektiğini sorduğunda: “‘Yeterli yiyecek, yeterli silah ve halkın güveni.’ diye yanıt almıştı.

Öğrenci “‘Fakat’, dedi, ‘diyelim ki seçim yapmadınız ama bu üçünden birinden vazgeçmek durumundasınız, hangisini seçerdiniz?’

Konfüçyüs “‘Silahlar’ diye yanıt verir.

Öğrenci inatla devam eder: ‘diyelim ki bu iki şeyden birinden daha vazgeçmeye zorlandınız, o zaman hangisini seçerdiniz?’

Konfüçyüs “yiyecek’ diye yanıtlar. Açlık eskiden bu yana hep vardı, fakat yöneticilerine güven duymayan bir halk gerçekten kaybolmuş demektir.’”—Michael P. Green, 1500 Illustrations for Biblical Preaching  (Grand Rapids, Mich.: Baker Books, 1989), S. 215.

Gerçeği söylemek gerekirse insanlar güçlü ve güvenilir liderler isterler. Asker olmak için askerlik şubesine ikinci kez kaydını yaptıran birine kayıt memuru neden yeniden tekrar askere gitmek istediğini sorduğunda: “Sivil bir hayatı denedim. Fakat orada hiçbir lider bulamadım” diye yanıt alır.

Bu hafta Yahuda’nın liderlik sorununu ve bunun yol açtığı üzücü olayları inceleyeceğiz.

*10 Nisan Sebt Günü’ne hazırlık için bu haftanın dersini çalışın.