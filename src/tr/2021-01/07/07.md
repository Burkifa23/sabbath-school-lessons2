---
title:  Ek Çalışma
date:  12/02/2021
---

“Güneş saatinin on basamağının kısalması yalnızca Allah’ın mucizesiyle olabilirdi. Hizkiya’nın Rab tarafından işitildiğinin belirtisi bu olacaktı. Bunun üzerine peygamber Yeşaya Rab’be yakardı ve Rab, Ahaz’ın merdiveninden aşağı düşmüş olan gölgeyi on basamak kısaltmıştı 8-11.ayetler.”—Ellen G. White, Geçmişten Sonsuzluğa 2.Cilt, S. 203.

“Bu habercilerin uzaktaki bir ülkenin yöneticisi tarafından gönderilmiş olması, Hizkiya’ya yaşayan Allah’ı yüceltme fırsatı vermişti. Onlara Allah’tan, her şeyi yaratandan söz etmek ne kadar kolay olurdu. Neticede, hiçbir ümit kalmadığı halde yaşamını uzatan Allah olmuştu…”

“Ne var ki Hizkiya’nın yüreği gurur ve kibirle doldu. Kendini yüceltmek için Allah’ın halkına emanet ettiği zenginliği açgözlü insanların gözleri önüne serdi. Deposundaki bütün değerli eşyaları, altını, gümüşü, baharatı, değerli yağı, silah deposunu ve hazine odalarındaki her şeyi elçilere gösterdi. Sarayında da krallığında da onlara göstermediği hiçbir şey kalmadı (Yşa 39:2). Bunları Allah’ı yüceltmek için değil, yabancı elçilerin gözüne girmek için yaptı.”— Ellen G. White, Geçmişten Sonsuzluğa 2.Cilt, S. 205.

**Tartışma Soruları**

`Şeytan hangi yönden Asurlu subaya (rabşake) benzemektedir? Günah işlediğini söylerken gerçeği mi söylüyor (Zek 3:1)? Allah nasıl yanıt veriyor? Zek. 3:2-5’e bkz. Bu suçlamalara karşı tek umudumuz nedir? Rom 8:1.`

`Affedildiğinde, Şeytan suçlamalarına bir son verecek mi? Vah 12:10’a bkz. Affedildikten sonra Şeytan günahlarından ötürü senin kendisine ait olduğunu söylediğinde, suçlamasının tabiatı nedir? Yasa 19:16-21’e bkz. (yalan söyleme ve yalancı tanıklık).`

**Özet**: İmanlı kralın ağlamasına yanıt olarak Allah halkını kurtarmış ve Kim olduğunu göstermiştir: dünyanın kaderini yöneten, İsrail’in her şeye gücü yeten Kral’ı; O, yalnızca kendi halkını yok etmeye çalışanları ortadan kaldırmamış, aynı zamanda ne kadar “Babilli” olursa olsun başkalarının da halkı arasında yer alması için fırsatlar tanımıştır.