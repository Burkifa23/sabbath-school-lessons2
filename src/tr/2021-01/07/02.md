---
title:  Şartlı Bağımlılık (Yşa 36:1)
date:  07/02/2021
---

`Yahuda’nın başına ne geldi? 2Kr 18:13; 2Ta 32:1; Yşa 36:1.`

İmansız olan Ahaz ölüp yerine imanlı oğlu Hizkiya başa geçtiğinde, bağımsızlığını tamamen kaybetmiş bir krallık miras almıştı. Aram ve kuzey İsrail ittifakı karşısında Asur’dan yardım alan Yahuda, “koruma parası” adı altında haraç ödemeye zorlanmıştı (bkz. 2Ta 28:16-21). Asurlu kral Sargon II savaş alanında öldüğünde ve yerine İ.Ö 705 yılında Sanherib başa geçtiğinde Asur saldırılara maruz kalmıştı. Asur yazıları ve Kutsal Kitap metinleri, Hizkiya’nın isyan etmek için bir fırsat yakaladığını, bölgesindeki küçük uluslar içinde başgösteren Asur karşıtı ayaklanmalarda bir elebaşı olarak saldırgan bir tavır aldığını kanıtlamaktadır (2Kr 18:7 ile karş.).

Ne yazık ki Hizkiya Asur’un yeniden toparlanma azmini hafife almıştı. İ.Ö 701’de Sanherib, imparatorluğunun diğer parçalarını da şiddet kullanarak kontrolü altına aldığında, Aram-Filistlilere karşı müthiş bir güçle karşı çıkmış ve Yahuda’yı perişan etmiştir.

`Hizkiya Asur ile olan karşılaşmasına nasıl hazırlanmıştı? 2Ta 32:1-8.`

Hizkiya, Sanherib’in başkent Yeruşalim’i almaya kararlı olduğunu gördüğünde Asur ile karşılaşmak için kapsamlı hazırlıklar yapmıştı. Tahkimatlarını güçlendirmiş, sonra ordusunu donatarak organize etmiş ve Yeruşalim’in su ihtiyacının karşılanmasında güvenliği artırıcı önlemler almıştı (ayrıca 2Kr 20:20; 2Ta 32:30’a bkz.). Muazzam Şiloam su kanalının nasıl inşa edildiğinin anlatıldığı bir yazıtta geçen tarih, hemen hemen Hizkiya’nın muhtemel bir kuşatma için hazırlık yaptığı tarihlere denk gelmektedir.

Hem askeri hem de önemli bir organize lider olan Hizkiya, korku dolu zamanlarda halkının moralini yükseltmek için dini yönden de liderliği elde etmişti.

“Fakat Yahuda kralı düşmana karşı koyma hazırlığında üzerine düşeni yapmaya karar vermişti; insan becerisinin ve enerjisinin yapabileceği her şeyi tamamladıktan sonra askerlerini bir araya toplayıp onlara yürekli olma öğüdü vermişti” - Ellen G. White, Prophets and Kıngs, s.351

`Hizkiya eğer Rab’be çok güveniyorsa neden bu kadar çaba göstermek zorunda kalıyor? Yoksa yaptığı işler imanını boşa mı çıkarıyor? Allah ile işbirliğinde gerçekten etkili gücü kimin sağladığı konusunda Filipililer 2:12, 13’e bakınız.`