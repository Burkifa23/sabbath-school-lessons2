---
title:  Sarsılmış Ama Terkedilmemiş (Yşa 36:21–37:20)
date:  09/02/2021
---

`Subayın zekice yapmış olduğu konuşma, Hizkiya ve görevlilerini nasıl etkilemişti? 2Kr 18:37–19:4; Yşa 36:21–37:4.`

Tamamen sarsılmış bir durumda ve kederinden dolayı matem içinde bulunan Hizkiya Allah’a yönelmiş, aciz bir şekilde babasının öğütlerini reddettiği Yeşaya’nın aracılığına muhtaç olmuştu.

`Allah Hizkiya’yı nasıl cesaretlendirdi? Yşa 37:5-7.`

Mesaj kısa ama yeterliydi! Allah halkının yanındaydı! Yeşaya, Sanherib’in Yahuda’ya saldırmasını önleyecek bir rivayet duyacağını bildirdi. Ve bu olay derhal gerçekleşti.

Geçici olarak engellenen fakat uzun vadede işin peşini bırakmayacağını belirten Sanherib Hizkiya’ya bir tehdit mesajı gönderdi: “Güvendiğin Tanrın, Yeruşalim Asur Kralı’nın eline teslim edilmeyecek diyerek seni aldatmasın… Atalarımın yok ettiği ulusları ilahları kurtarabildi mi?” (Yşa 37:10, 12; ayrıca 2Ta 32:17’ye bkz.).

Hizkiya bu sefer doğruca tapınağa gitti ve “Keruvlar arasında taht kuran” Rab’bin önünde mektubu yere yaydı (Yşa 37:14-16).

`Hizkiya’nın duası, Yeruşalim’in içinde bulunduğu krizde yaşanan sorunu nasıl ifade etmektedir? Yşa 37:15-20.`

Sanherib, Hizkiya’nın en güçlü savunmasına atak yapmıştı: Allah’ına olan inancına. Bu suçlama altında ezilmek yerine Hizkiya Allah’ına danışarak O’nun kim olduğunu ispat etmesini rica etmiştir: “bütün dünya krallıkları senin tek RAB olduğunu anlasın” (Yşa 37:20).

`Dikkatli bir şekilde Hizkiya’nın duasını okuyun (Yşa 37:15-20). Hizkiya, Allah’ın hangi yönlerine odaklanmıştır? Bu duada bizlere cesaret veren ve kişisel sorunlarımızda imanlı kalmamızı sağlayan hangi prensibi görüyoruz?`