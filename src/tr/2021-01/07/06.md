---
title:  Hastalıkta ve Zenginlikte (Yşa 38, 39)
date:  11/02/2021
---

Yeşaya 37’de betimlenen kurtarış (ayrıca 2Kr 19’a bkz.) henüz daha gerçekleşmese de, Yeşaya 38 ve 39’da geçen olaylar (2Kr 20), Allah’ın Hizkiya’yı Sanherib’den kurtardığı zamana rastlamaktadır. Gerçekten de Yeşaya 38:5, 6 ve 2Kr 20:6, onların halâ Asur tehdidi ile karşı karşıya olduğunu göstermektedir.

“Şeytan hem Hizkiya’nın ölümünü hem de Yeruşalim’in yıkılmasını amaçlıyordu. Şüphesiz ki eğer Hizkiya ortadan kaldırılırsa onun reform çabaları da sona erdirilmiş olacak ve böylece Yeruşalim’in yıkımı daha kolay olacaktı.”—The SDA Bible Commentary, Cilt 4, S. 240.

`Yukarıdaki alıntı bize iyi bir liderliğin Allah’ın halkı için ne kadar önemli olduğu yolunda neler anlatıyor?`

`Rab Hizkiya’ya imanını teyit etmesi için nasıl bir işaret vermişti? 2Kr 20:8-11; Yşa 38:6-8.`

Ahaz, Allah’ın sunduğu işaretleri reddetmekle (Yşa 7), Asur ile sıkıntılar yaşanmasına neden olan olayların başlamasına neden olmuştu. Fakat şimdi Hizkiya Allah’tan bir işaret istemekteydi (2Kr 20:8). Böylece Allah, babasının Yahuda’nın başına getirdiği krizi çözmesi için onu cesaretlendirmiş oldu. Gerçekten de Ahaz’ın güneş saatindeki gölgeyi ters yöne çevirmesi sadece bir mucize ile mümkün olabilirdi.

Babilliler gök cisimlerinin hareketlerini araştırarak doğru bir şekilde kayıtlara geçirdiler. Böylece güneşin ilginç hareketini buldular ve bunun ne anlama geldiğini incelemeye koyuldular. Babil kralı Merodak-Baladan’ın bu zamanda elçiler göndermesi gerçeği bir tesadüf değildir. Babilliler Hizkiya’nın kurtulması ve mucizevi işaret arasındaki ilişkiden bir şeyler öğrenmiş oldular.

Artık Allah’ın bu özel işareti neden seçmiş olduğunu biliyoruz. Daha sonraları doğudan bilge adamları getirmek için Beytlehem yıldızını kullandığı gibi, Babil’den de elçileri getirmek için güneşin hareketini kullanmıştır. Bu olay onların gerçek Allah’ı öğrenebilmeleri için tek fırsattı. Merodak-Baladan tüm kariyerini Asur’a karşı uzun süreli bağımsızlık kazanmak için harcamıştı. Güçlü müttefiklere ihtiyaç duyması onun Hizkiya ile ilişki kurmak yolundaki motivasyonunu açıklamaktadır. Hizkiya bir dileği ile güneşi bile hareket ettirilebiliyorsa, kim bilir Asur’a ne yapabilirdi?

`Hizkiya Allah’ı yüceltmek ve Babillilerin dikkatini O’na yöneltmek için eline geçen inanılmaz fırsatı nasıl kaybetti? Bunun sonucunda ne oldu? Yşa 39. Onlara Rab hakkında tanıklık yapması gereken Hizkiya, tam tersine kendi “yüceliğine” dikkat çekmişti. Buradan çıkaracağımız ders nedir?`