---
title:  Asurluların Yenilgisi
date:  06/02/2021
---

### Konuyla İlgili Metinler
Yeşaya 36:1; Yeşaya 36:2-20; Yeşaya 36:21-37:20; Yeşaya 37:21-38; Yeşaya 38 , 39.

> <p>Hatırlama Metni</p>
> “Ey Keruvlar arasında taht kuran İsrail’in Tanrısı, Her Şeye Egemen RAB, bütün dünya krallıklarının tek Tanrısı sensin. Yeri, göğü sen yarattın” (Yşa 37:16).

KRALIN RESİM ALBÜMÜ. Sıska bir adam iki oğluyla birlikte yalınayak yürüyor. Başka bir aile tüm eşyalarını açlıktan bir deri bir kemik kalmış öküzlerin çektiği bir kağnı arabasına yüklemiş. Bir adam iki kadının oturduğu kağnının önünde öküzleri çekiyor. Daha talihsiz insanlar ise kağnıları olmadığı için mallarını sırtlarında taşıyorlar.

Her yer asker kaynıyor. Şehir kapısı şahmerdan (uzun ve ağır tomruk) ile dövülüyor. Şahmerdan arabasının üzerindeki askerler surların üzerinde duran savunmacıları ok yağmuruna tutuyor. Her yerde katliamlar göze çarpıyor.

Başka bir sahne. Kral bütün haşmetiyle tahtında oturmakta, ganimetleri ve tutsakları gözden geçirmekte. Bazı tutsaklar ellerini ona doğru uzatıp yalvarır bir şekilde merhamet dilemekte. Diğerleri ise diz çökmüş ya da yere kapanmış. Kralın başının üzerinde şu sözler yer alıyor: “Sanherib, dünyanın kralı, Asur’un kralı, … tahtında oturdu ve Lakiş şehrinin ganimetleri önünden geçirildi.”—John Malcolm Russell, The Writing on the Wall (Winona Lake: Indiana: Eisenbrauns, 1999), S. 138.

Bir zamanlar Sanherib’in duvarlarını “Eşsiz Saray” süsleyen bu resim serisi şimdi British Museum’da sergilenmektedir. bulunmaktadır. Allah’ın halkının çektiği sıkıntıları gösteren ne acıklı bir öykü değil mi?

*13 Şubat Sebt Günü’ne hazırlık için bu haftanın dersini çalışın.