---
title:  Müjdeciler ve Dini Liderler (Yşa 66:19-21)
date:  23/03/2021
---

`Hayatta kalanların Rab’be sunu olması için uluslardan insanlar getirmesi ne anlama gelmektedir? Yşa 66:19, 20.`

Allah, yıkımda hayatta kalanları dünyanın dört köşesine, Allah’ı tanımayan insanlara gönderecektir “uluslar arasında yüceliğimi ilan edecekler” (19. ayet). Bu cümle, Eski Ahit’te misyonerlik programını ifade eden en belirgin demeçlerden birisidir. Bir diğer deyişle insanlar sadece İbrani ulusuna gelmeyecekler, bazı İbraniler de diğer uluslara giderek onlara gerçek Allah hakkında bir şeyler öğreteceklerdir–Yeni Ahit’te yer alan çok net bir örnek. Sürgünden çıkış ile Mesih’in çağı arasındaki zaman (Mat 23:15) içinde Yahudi misyonerliği uygulanmakla beraber ilk hıristiyanlar Müjde’yi çok hızlı bir şekilde kitlelere yaymışlardır (Kol 1:23).

İsraillilerin Rab’bin tapınağına tahıl sunusu getirdikleri gibi misyonerler de O’na sunu olarak “tüm uluslardan kardeşler” (Yşa 66:20) getireceklerdi. Tahıl sunusu gibi Allah’a kesilmeden armağan edilen sunular, Rab’be “canlı kurbanlar” (Rom 12:1 ile karş.) olarak getirilen sunulardı. İnsanların da Rab’be bir tür sunu olarak getirilebileceği fikri, daha önce uygulanmış olan “RAB’bin hizmetini yapabilmeleri için, İsraillilerin arasından adak olarak Levililerin RAB’be adanması” (Say 8:11) fikri ile karşılaştırılabilir.

`Allah’ın “aralarından kimilerini kâhin kimilerini Levili olarak seçeceği” (Yşa 66:21) vaadinin önemi nedir?`

21. ayette yer alan “kimileri” sözcüğü, bir önceki ayette geçen “tüm uluslardan kardeşler” ifadesine gönderme yapmaktadır. Bunlar, Allah’ın aralarından bazılarını rahipler ve Levililer haricinde tapınak liderleri olarak diğer uluslardan seçeceği insanlardır. Bu devrimsel bir değişimdir. Allah daha önceleri sadece Harun soyundan gelenleri rahip olarak hizmet etmesi ve sadece Levi soyundan gelen üyeleri de onlara yardım etmesi için yetkilendirmişti. Diğer uluslardan olanlar gerçekte Harun ve Levi soyundan olamazlardı, fakat Allah daha önceleri Yahudilerin çoğuna yasaklanmış olan bu yetkileri diğer uluslardan gelen yetenekli kişilere de verdi.

`1.Petrus 2:9, 10’u okuyun. Petrus kime yazıyor? Ne söylüyor? Bugün “kutsal bir ulusun” üyeleri olarak her birimize nasıl bir mesaj veriyor? Bizler orijinal halktan daha iyi şeyler mi yapıyoruz (Çık 19:6)?`