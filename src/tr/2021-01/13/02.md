---
title:  Yeni Bir Gök ve Yeni Bir Yeryüzü (Yşa 65:17-25)
date:  21/03/2021
---

`Yeşaya 65:17-25’i okuyun. Rab burada ne çeşit bir yeniden yapılandırma vaadi vermektedir?`

Allah şu sözlerle başlayarak yeni bir yaratış vaad etmektedir: “Çünkü bakın, yeni bir yeryüzü, yeni bir gök yaratmak üzereyim; geçmiştekiler anılmayacak, akla bile gelmeyecek” (Yşa 65:17). Bu dikkate değer peygamberlik bildirisinde Rab “Yeruşalim’i coşku, halkını sevinç kaynağı olarak yaratacağını” vaat etmektedir (18. ayet). Bu şehirde artık “ağlayış ve feryat duyulmayacaktır” (19. ayet). İnsanlar ölmeden önceki yaşamlarına oranla normal olarak yüz yıldan çok daha fazla yaşayacaklardır (20. ayet). İşleri ve çocukları kendilerine zevk kaynağı olacaktır (21-23. ayetler). Allah onlara daha yakarmadan yanıt verecektir (24. ayet).

`Bu kadar hoş olmasına rağmen neden bizim son yapılandırılmamızı, son umudumuzu tasvir etmemektedir?`

Böylece vaat edilen ülkede huzurlu ve uzun bir yaşam üzerine az çok fikir sahibi olduk. Fakat insanlar çok daha uzun bir süre yaşasalar da sonunda yine de ölüyorlar. O halde “yeni gökyüzü” ve “yeni yeryüzü” ile birlikte beklediğimiz doğanın radikal değişimi nerede? Sonraki ayet bize şöyle diyor: “Kurtla kuzu birlikte otlayacak, aslan sığır gibi saman yiyecek. Yılanın yiyeceğiyse toprak olacak. Kutsal dağımın hiçbir yerinde kimse zarar vermeyecek, yok etmeyecek diyor RAB” (25. ayet).

Aslan gibi etoburların ot yemesi, vejetaryen mutfağında kurs almaktan çok farklı bir şeyi gerektirir. Bunun gerçekleşmesi için, dünyanın yeniden yapılandırılarak, Aden bahçesine ölüm gelmeden önceki ideal duruma dönmesi gerekir.

Yeşaya 65’de Allah’ın “yeni gökyüzü” ve “yeni yeryüzü” olarak tanıttığı şey, Yeruşalim’in yeniden yaratılışı ile başlayan bir süreç ve aşamalar serisidir. Mesih’in adalet getirdiği Yeşaya 11 ile karşılaştırınız (1-5. ayetler). Sonra, nihayet Allah’ın tüm dünyayı kapsayan “kutsal dağında” barış olacaktır; Yeşaya 11’de kullanılan bu betimleme, Yeşaya 65’dekine benzerdir: “Kurtla kuzu bir arada yaşayacak… aslan sığır gibi saman yiyecek” (Yşa 11:6, 7). Rab’bin “kutsal dağı” Yeruşalim’deki Siyon Dağı ile başlamakla beraber, bu Rab’bin eninde sonunda yeni bir dünyada kurtardığı halkına vaat ettiği şeyin sadece bir habercisi, sembolüydü.

`60, 70, 90 hatta 100 yıl yerine birçok insanın bir milyon hatta daha fazla yaşadığını farz edelim. Yine de insanlığın temel problemi neden çözümlenmemiş olurdu? Sonsuz yaşam, neden bizim en derin insanî ihtiyacımıza verilecek tek yanıttır?`