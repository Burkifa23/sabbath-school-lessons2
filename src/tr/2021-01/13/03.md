---
title:  İlahî “Mıknatıs” (Yşa 66:1-19)
date:  22/03/2021
---

`Yeşaya 66:1-19’u okuyun. Yeşaya’nın yazdığı tarihi göz önüne alarak, burada vermiş olduğu temel mesaj nedir?`

Peygamber aracılığıyla Allah çağrısını yinelemiş ve kitabın içine işleyen uyarısını yapmıştır: Allah, sözünden korkan alçakgönüllüleri kurtaracak ve yeniden yapılandıracaktır (2, 5. ayetler). Yeşaya 40:1’de olduğu gibi, onları avunduracaktır (13. ayet). Fakat kendisine karşı isyan edenleri yok edecektir. Bunlar, Allah’ın iğrendiği şeyleri kurban eden adetlerine bağlı ikiyüzlüler (Yşa 66:3, 4; Yşa 1:10-15 ile karş.) olduğu kadar, imanlılardan nefret edenleri de kapsamaktadır (Yşa 66:5). Ayrıca Yeruşalim’deki tapınakta yapılanlar gibi (Hez 8:7-12) putperestçe yapılan iğrençlikleri (17. ayet) içermektedir.

`Yeşaya 66:3’e bakın. Buradaki metinde ne denmektedir? Burada ne gibi ruhani prensipler ortaya konmaktadır? Aynı fikir, hıristiyanlık ve ibadet bağlamında nasıl vurgulanabilir?`

`Allah nasıl bir mıknatıs gibi ulusları kendisine çekecektir? Yşa 66:18, 19.`

Allah düşmanlarını yok ederek, (14-17. ayetler) görkemini göstermektedir, ki insanları mıknatıs gibi Yeruşalim’e doğru çekebilsin (Yşa 2:2-4 ile karş.). Allah, en sonunda onlara Yeşaya tarafından bahsedilen fakat burada belirtilmeyen bir “işaret” koymaktadır: Bunlar bana ün getirecek, yok olmayan sonsuz bir belirti olacak (Yşa 55:12,13). O’nun yıkımdan sonra halkını yeniden yapılandırarak gösterdiği lütuf; O’nun tufandan sonra Nuh’a verdiği gökkuşağı gibi yeniden tesis ettiği lütuf budur (Yar 9:13-17).

`Yeşaya 66:5’i okuyun. Sözünden titremek ne demektir? Rab neden O’nun sözünden titrememizi istemektedir? Eğer böyle davranmıyorsan, kalbinin durumu ile ilgili ne söylenebilir?`