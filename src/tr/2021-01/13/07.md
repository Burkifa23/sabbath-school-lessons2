---
title:  Ek Çalışma
date:  26/03/2021
---

Evrenin son olarak günahlardan temizlenmesi hakkında Ellen G. White’ın, “Sonsuz Barış: Çatışma Sona Eriyor,” Büyük Mücadele, S. 349–358’i okuyunuz.

“Sürüp giden sonsuz yıllar, Tanrı’ya ve Mesih’e ilişkin daha yüce açıklamalar getirecek. İnsanlar Tanrı hakkında ne kadar çok bilgi edinirse, O’nun karakterine o kadar çok hayran kalacaklar. İsa, kurtuluşun zenginliklerini ve Şeytan’la gerçekleşen çatışmadaki şaşırtıcı başarıları onların gözleri önüne serecek. Kurtulanların yürekleri bağlılıkla çarpacak. On binlerce ses birleşecek ve dev bir övgü korosu oluşturacak.”

“Ve gökte, yeryüzünde, yer altında ve denizlerdeki tüm yaratıkların, bunlardaki tüm varlıkların şöyle dediğini işittim: ‘Övgü, saygı, yücelik ve güç sonsuzlara dek, taht üzerinde oturanın ve Kuzu’nun olsun!’” Vah 5:13.

“Büyük çatışma bitmiştir. Günah ve günahkâr ortadan kalkmıştır. Tüm evren temizlenmiştir. Engin yaratılışın tümüne uyum ve hoşnutluk yayılmaktadır. Yaşam, ışık ve iyilik her şeyi yaratandan sınırsız evrene akmaktadır. En küçük atomdan en büyük dünyaya kadar canlı ya da cansız her şey, eşsiz bir güzellik ve sevinç içinde Tanrı’nın sevgi olduğunu duyurmaktadır.”—Ellen G. White, Büyük Mücadele, S. 357-358.

**Tartışma Soruları**

`Yeni bir gökyüzü ve yeryüzündeki sonsuz yaşam vaadi, hıristiyan inancımız için neden temel teşkil etmektedir? Bu vaat olmadan imanımız ne derecede iyi olurdu?`

`2.Petrus 3:10-14’ü okuyun. Bu ayetler Yeşaya 66’daki fikri nasıl aynen yansıtmaktadır?`

**Özet**: Yeşaya hayrete düşüren bir şekilde görümünü sunmaktadır. Allah topluluğunu sadece arındırmak ve yeniden yapılandırmakla kalmayıp, onun sınırlarını tüm ulusları kapsayacak şekilde genişletmektedir. Eninde sonunda topluluğunun yeniden yaratılışı, O’nun varlığının halkı için nihaî avunç olduğu evrenin yeniden yaratılışına neden olacaktır.