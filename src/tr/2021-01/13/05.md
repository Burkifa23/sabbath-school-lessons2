---
title:  İman Topluluğu (Yşa 66:21)
date:  24/03/2021
---

İsrailliler, “kâhinler krallığı ve kutsal bir ulus” idi (Çık 19:6). İbadet liderleri olarak temsil edilen özel rahiplere sahipti. Fakat gelecekte diğer uluslardan olanlar da ibadet liderleri olabilecekti (Yşa 66:21).

`Bu değişiklik, yenilenmiş olan iman topluluğuna nasıl etki edecektir? Mat 28:19; Elçilerin İşleri 26:20; Gal 3:28; Kol 3:11; 1Ti 3:16’ya bkz.`

Allah’ın “yeni dünya düzeninde” diğer uluslardan olanlar sadece Allah’ın halkına katılmakla kalmayıp, “kâhinler krallığı” olarak adlandırılan birleşik iman topluluğunda da Yahudilerle eşit haklara sahip olacaklardı. Bu yüzden Yahudiler ve diğer uluslar arasındaki farkın fonksiyonel anlamda önemi kalmayacaktı.

`Yeşaya’nın bu peygamberlik bildirisi ne zaman gerçekleşti?`

Diğer uluslara misyonerliğe giden Pavlus şunu ilan etmişti: “Artık ne Yahudi ne Grek… ayrımı vardır. Hepiniz Mesih İsa’da birsiniz. Ve eğer Mesih’e aitseniz, o zaman İbrahim’in soyundansınız, vaade göre de mirasçılarsınız” (Gal 3:28, 29).

Vaadin mirasçıları olmak ve bu yüzden “kâhinler krallığı” olarak yüceltilmek, onların kibirli bir seçkinler sınıfına dahil olmaları için değil, “Sizi karanlıktan kendisinin şaşılacak ışığına çağıran Tanrı’nın erdemlerini ilan etmek için” (1Pe 2:9; Yşa 66:19 ile karş.) önem taşımaktadır.

Diğer uluslardan olanların yüceltilmesi, Allah onları da aynı şekilde ödüllendirdi diye Yahudiler’e şikayetçi olma hakkını vermez. Ne de diğer uluslardan olanların, Yahudi kardeşlerini hor görerek, saygısızca tavır takınmasına veya daha önceişe alınanların daha sonrakileri hor görmelerine neden olmamalıdır (Mat 20:1-16 ile karş.). Allah’ın vahyinin kanalı olarak ilk “Yahudiler’e Tanrı’nın sözleri emanet edildi” (Rom 3:2). Pavlus diğer ulustan olanlara şöyle yazmıştı: “Ama zeytin ağacının bazı dalları kesildiyse, ve sen, yabani zeytin filizi olarak onların yerine aşılanıp öz ağacın semiz köküne ortak oldunsa, dallara karşı övünme” (Rom 11:17, 18).

`Çarmıhın ışığında, Müjde topluluğunun ışığında her çeşit dini, etnik veya politik ayırımcılık neden Allah tarafından iğrenç karşılanmaktadır? Kendinize yakından bakarak, dini veya etnik üstünlük duyguları besleyip beslemediğinizi araştırın. Eğer böyleyse tövbe edin!`