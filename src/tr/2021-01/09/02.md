---
title:  Hizmetkâr Ulus (Yşa 41)
date:  21/02/2021
---

`Allah, Yeşaya 41:8’de “kulum İsrail” ve 42:1’de “kulum” demektedir. Kimdir bu kul?`

İsraillilerin atası olan İsrail/Yakup mudur? İsrail ulusu mudur? Yoksa Yeni Ahit’te İsa olarak tanımlanan Mesih/İsa mıdır?

Yeşaya 41–53 boyunca işlenen iki çeşit kul için referans vardır. Birinci kul, 41:8; 44:1, 2, 21; 45:4; 48:20’de “İsrail” veya “Yakup” olarak adlandırılmıştır. Allah İsrail/Yakup’u şimdiki zamanda sunduğu için onun soyundan gelen ulusu kastettiği çok açıktır. Bu da Rab’bin “kulu Yakup’un” Babil’den çıktığı zaman kurtulduğunu göstermesi gerçeğiyle teyit edilmiştir (Yşa 48:20).

Yeşaya 42:1; 50:10; 52:13; 53:11 gibi diğer örneklerde, Allah’ın kulu adlandırılmamaktadır. İlk kez Yeşaya 42:1’de anıldığında onun kimliği doğrudan doğruya göze çarpmamaktadır. Bununla birlikte Yeşaya’nın onun profilini daha sonraki pasajlarda genişletmesiyle, onun Yakup’un soyunu (İsrail) Allah’a geri getiren (Yşa 49:5, 6) ve günahkarlar adına kurbanlık olarak ölen (Yşa 52:13–53:12; ayrıca bkz. 49:5, 6) kişi olduğunu gayet açık bir şekilde anlıyoruz. Bu yüzden O’nu ulusla aynı tutamayız. O halde Yeşaya’nın Allah’ın iki çeşit kulundan bahsettiği çok açıktır. Bunlardan birisi kollektif (ulus), diğeri ise bireyseldir.

`Kul ulusun rolü nedir? Yşa 41:8-20.`

Allah, İsrail ulusunun halâ Rab’bin kulu olduğunu temin etmiştir: “Sen kulumsun, seni seçtim, seni reddetmedim” (Yşa 41:9). Sonra İsrail’e Kutsal Kitap’taki en harika vaatlerden birini vermiştir: “Korkma, çünkü ben seninleyim, yılma, çünkü Tanrın benim. Seni güçlendireceğim, evet, sana yardım edeceğim; zafer kazanan sağ elimle sana destek olacağım” (10. ayet). Burada ve sonraki ayetlerde İsrail’in temel rollerinden birisi kendilerini kurtarması için, diğer ulusların yaptıkları gibi başka tanrılara ve onların putlarına inanmak yerine (Yşa 41:7, 21-24, 28, 29) gerçek Allah’a güvenmeleridir (Kral Ahaz’ın yapmadığı).

`Rab’bin Yeşaya 41:14’te ulusu nasıl toprak kurdu olarak adlandırdığına dikkat edin. Burada ne anlatmak istemektedir? Daha iyi bir yanıt almak için tüm metni okuyun. Buradan tamamen Rab’be güvenmemizin gerekliliği konusunda nasıl bir ders alıyoruz?`