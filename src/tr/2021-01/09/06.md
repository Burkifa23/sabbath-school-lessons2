---
title:  Hisseden ve Acı Çeken Kul (Yşa 49:1-12)
date:  25/02/2021
---

`Yeşaya 49:1-12’deki Allah’ın kulu kimdir?`

Allah daha doğmadan önce onu bildirmiş, adlandırmış, ağzını kılıç gibi yapmış olup, onda yüceltilecektir. Allah İsrail ulusunu kendisine getirmesi, tüm dünyaya kurtuluş ışığı, antlaşma olması ve tutsakları özgür kılması için kulunu kullanmaktadır. Bu ifade ile kulu Mesih olarak teşhis ettiğimiz Yeşaya 42’de geçenler arasında birçok örtüşme göze çarpmaktadır. Yeni Ahit bu kulun sıfatlarını her iki gelişte de belirtmektedir: Mat 1:21; Yu 8:12; 9:5; 17:1-5; Vah 1:16; 2:16; 19:15.

`Eğer bu kul Mesih ise o halde burada Allah O’nu neden “İsrail” olarak adlandırmaktadır (Yşa 49:3)?`

Daha önce Yeşaya’nın bu bölümünde Allah’ın kulu “İsrail/Yakup’un” ulusa işaret ettiğini görmüştük. Fakat buradaki “İsrail” adı (“Yakup’a” paralel olmadan) açıkça ulusu Allah’a döndürmeye çalışan bireysel bir kula işaret etmektedir (Yşa 49:5). Bu bireysel kul, “İsrail” ismini kullanmayı hak ederek başarısız olan ulusun ideal somut biçimini veya temsilciliğini kazanmaktadır (Yşa 48:1).

`Burada ortaya çıkan yeni element nedir? Yşa 49:4, 7.`

Burada kulun görevinde yer alan ilk güçlüğün iması yer almaktadır. Daniel 9:26’da da: “meshedilmiş olan öldürülecek ve onu destekleyen olmayacak” şeklinde yinelendiği gibi, O, “boşuna emek verdim, gücümü boş yere, bir hiç için tükettim” (4. ayet) diye dert yanarken diğer yandan imana sarılmaktadır: “RAB yine de hakkımı savunur, Tanrım yaptıklarımın karşılığını verir” (Yşa 49:4). J. Alec Motyer’in de ileri sürdüğü gibi: “Bu yüzden Yeşaya, Kul’u gerçek insan doğasında önsezerek bizler gibi sınamış ve kendisini iman yolunun, artık her şeyin değerini yitirmiş olduğu bir zamanda halâ Tanrım diyebilen gerçek kişisel iman yolunun yazarı ve geliştiricisi olarak kanıtlamıştır.”—The Prophecy of Yeşaya: An Introduction and Commentary (Downers Grove, Illinois: InterVarsity Press, 1993), S. 387.

Yeşaya 49:7 çok şaşırtıcıdır. “İnsanların hor gördüğü, ulusların iğrendiği, egemenlerin kölesi” olan Kul’a Rab şöyle diyor: “Seni seçmiş olan İsrail’in Kutsalı sadık RAB’den ötürü krallar seni görünce ayağa kalkacak, önderler yere kapanacak”.

`Mesih’in hizmetine yeniden bakalım. Sonuna kadar doğru kalan İsa’nın hayal kırıklığına uğraması için hiç neden yok muydu? Tüm dış etkilere rağmen O yine de imanlı kaldı. Bizim de bütün dış etkilere rağmen aynı şeyi yapabilmemiz için çıkaracağımız ders nedir?`