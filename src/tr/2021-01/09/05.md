---
title:  İleriki Umut
date:  24/02/2021
---

Yeşaya’nın Koreş’i tam olarak adıyla anmış olması gerçeği, peygamberlerin Allah’tan kehanetler aldığına inanmayan bazı insanları rahatsız etmektedir. Bu yüzden Koreş zamanında yaşamış olan başka bir peygamberin “ikinci Yeşaya”, Yeşaya 40-66’yı yazmış olabileceği teorisini kabul etmektedirler. Böylece Yeşaya kitabı, tıpkı peygamberin de başına gelmiş olan kader gibi “testereyle ikiye biçilmektedir” (İbr 11:37 ile karş.).

Buna rağmen ikinci bir “Yeşaya’nın” varlığını gösterebilecek hiçbir tarihi kanıt yoktur. Eğer olsaydı Kutsal Kitap’ın bundan bahsetmemesi çok tuhaf olurdu, çünkü onun mesajı oldukça önemli, edebi sanatı ise olağanüstüdür. Kutsal Kitap’ın en eski el yazmalarından Kumran mağaralarında bulunan Yeşaya tomarında bile, Yeşaya 39 ve 40 arasında, yeni bir yazara geçiş yapıldığını gösterebilecek bir kopukluk bulunmamaktadır.

Yeşaya’nın temel mesajı tüm kitap boyunca tutarlıdır: diğer güçlere inanmaktansa, O’nun mesihî Kurtarıcısı da dahil olmak üzere gerçek Allah’a inan. Araştırmacılar Yeşaya 1–39’daki Asur periyodundan, 40. bölüm ve sonrasındaki Babil periyoduna kadar olan gelişimi doğru bir şekilde vurgulamaktadırlar. Fakat Yeşaya 13-14 ve 39’de geçen Babil tutsaklığını zaten kafamızda canlandırabilmekteyiz. Yeşaya 1–39’un yargıyı ve 40–66’nın teselliyi vurguladığı doğrudur. Fakat daha önceki bölümlerde ilahî huzur ve güvencenin bol bulunduğunu görmekteyiz ve Yeşaya 42:18-25; 43:22-28; 48:1-11 gibi daha sonraki bölümler ise kendisini terk ettiği için Allah’ın Yahuda’yı yargılamasından bahsetmektedir. Aslında Yeşaya’nın geleceğe ilişkin kehanetleri aynı zamanda ıstırap ile karışık avunç içermektedir.

`Günahı yüzünden ulusun başına gelen korkunç felakete rağmen içlerinden bazıları yine de umudu kesmemişti. Levililer 26:40-45’de gördüğümüz gibi Allah’ın vaatlerine sıkıca sarılmışlardı. Metinleri dikkatle okuyun. Kendinizi, ulusça Babilliler’e yenildikten sonra halâ hayatta kalan o İbranilerin yerine koyunuz. Bu sözlerde hangi umudu bulabiliyorsunuz?`

`Levililer 26:40-45 tamamen bir kez daha okuyun.Geçen ayetlerde ne gibi işlevsel ruhani prensipler görüyorsunuz? Rab orada onlara ne söylemektedir? Aynı prensipler bizim yaşamımızda nasıl iş görmektedir?`