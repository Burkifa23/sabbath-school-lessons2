---
title:  Mutsuz Sonlar
date:   26/09/2016
---

### Mutsuz Sonlar

Eyüp kitapçığı, “kocamış ve günlere doymuş olarak” ölen Eyüp için işler iyi giderken son buldu. Hepimizin bildiği gibi (üstelik bunu çok iyi biliyoruz), diğer pek çokları için hikâye böyle bitmiyor. İmanlı, şerefli ve erdemli olan kişiler bile her zaman Eyüp’ünki gibi bir duruma gel- miyor.

Aşağıdaki Kutsal Kitap karakterlerinin hikâyesi nasıl bitti?

`Habil (Yar. 4:8)`

`Uriya (2Sa. 11:17)`

`Eli (1Sa. 4:18)`

`Kral Yoşiya (2Ta. 35:22–24)`

`Vaftizci Yahya (Mat. 14:10)`

`İstefanos (Elç. 7:59, 60)`

Görebileceğimiz üzere, Kutsal Kitap mutlu sonla bitmeyen hikâye- lerle dolu. Çünkü hayatın kendisi mutlu sonla bitmeyen hikâyelerle dolu. İster iyi bir amaç uğruna şehit olanlar olsun, ister korkunç bir hastalıkla ölmüş, veya hayatı acı ve sefalet içinde sıkışmış olanlar olsun, birçok insan denemelerinden Eyüp gibi zaferle çıkmıyor. Hatta açıkçası, işler ne sıklıkla Eyüp’te olduğu gibi iyi yürüyor ki? Üstelik bu korkunç gerçeği bilmek için Kutsal Kitap’a ihtiyacımız yok. Hangimiz kötü son- ları bilmiyor ki?

`Mutsuz sonla biten bildiğin bazı hikâyeler neler? Onlardan ne öğrendin?`