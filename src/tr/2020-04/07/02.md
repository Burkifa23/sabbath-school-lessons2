---
title:  Hepimiz Bir Şeye Tapınırız
date:  08/11/2020
---

İçimizde tapınmaya can atan–şüphesiz ilk olarak Allah tarafından içimize işlenmiş fakat diğer her şey gibi günah tarafından çarpıtılmış–bir şey vardır. Belli ki, en başta bizim tapınmaya layık yegane varlığa, Yaratıcımız Rabb’e ibadet etmemiz gerekiyordu. Fakat düşüşten beri, bu tamamen değişti.

Fakat, evet, hepimiz bir şeye, birine bir şekilde tapınırız. Bu, tüm insanlık tarihi boyunca, hatta bugün bile insanların tapınmalarının açıklanmasına yardım ediyor. Eski Mısır’da bazı insanlar firavuna tapınıyorlardı; başka zamanlarda, başka topraklarda ise insanlar balıkların, birden çok kafalı tanrıların ya da başka sözde ilahların heykellerine tapınıyorlardı. Bazı insanlar güneşe, aya, yıldızlara tapındılar.

Bugün çoğu insan bir kurbağa heykelinin önünde diz çökmeyecek bilince sahip (fakat belli ki Meryem heykelinin önünde diz çökmeyecek kadar değil), yine de bu, insanların, hatta seküler insanların bir şeye tapınmadığı anlamına gelmiyor: para, güç, cinsellik, kendileri, müzik yıldızları, oyuncular, siyasetçiler. Her neyi en çok seviyorsak, dikkatimizi en çok neye odaklıyorsak, ne için yaşıyorsak, işte ona tapınıyoruz. Seküler yazar David Foster Wallace şu uyarıda bulunmuştu, eğer yanlış şeye tapınırsanız, “sizi canlı canlı yiyecektir”.

`Daniel 3. bölümdeki öykü gerçek tapınmanın önemine dair bize ne öğretiyor?`

Belli ki, üç Yahudi genç ikinci emri (Mısır’dan Çıkış 20:4–6) Allah’ın talep ettiği derecede ciddiye almışlardı. Sonuçta o da, öldürmemek, çalmamak ve diğerleri gibi On Emir’in bir parçası. Tapınma, doğru tapınma o kadar önemli ki, Mesih’in ikinci gelişinden önceki son gün olaylarında çok merkezi bir şeye dönüşüyor. Bu sebeple, Hristiyan eğitimi tapınma meselesini tümüyle içine almalıdır: nedir, nasıl yaparız, neden önemlidir ve kime tapınırız?

`Vahiy 14:6-12 ayetlerini oku. Bu ayetler, Mesih dönmeden önceki son krizde tapınma konusunun ne kadar önemli olacağına dair bize ne öğretiyorlar?`