---
title:  Eğitimde Putperestlik
date:  12/11/2020
---

Eski İsrail çok dindar halklarla çevrili durumdaydı, insanlar tanrılarına tapınmaya ve onları yatıştırmaya o kadar adanmışlardı ki kendi çocuklarını onlara kurban ediyorlardı. Bu adanmışlık, öyle değil mi?

Bu sebeple, ibadet, gerçek Allah’a yapılan gerçek ibadet, İbranileri onları çevreleyen sahte putperestliğe kapılmaktan korumanın önemli bir parçasıydı. Ama yine de, tüm uyarılara rağmen, özellikle uzak durmaları söylenen putperest uygulamalara kapılıyorlardı.

Peki ya bugün biz? Bizim için bütün yaptıklarını sayıp dökerek, gerçek Allah’a ibadet etmek de neden son derecede önemli–özellikle günümüz putperestliğinin yarattığı tehlikeler karşısında?

`Markos 7:1–13 ayetlerini oku. 7–9 ayetlerinde bulunan hangi ilke, bugün Hristiyan eğitimi ve dünyadan kaynaklanan, imanımızın uygulamasını olumsuz etkileyebilecek sahte öğreti tehlikesi konusunda geçerliliğini sürdürmektedir?`

Bugün dünyadaki düşünsel fikirlerin pek çoğu gerçekliğe dair natüralist görüşe dayanmaktadır. Günümüzde okullarda okutulan bilim dallarının çoğu bu bakış açısından incelenmektedir ve bu çoğu zaman öğretilenin Kutsal Yazılar’la çelişeceği anlamına geliyor. Doğru varsayılan, kuramlaştırılmış ve uygulamaya konmuş fikirlere tapınmamız için özendirilebiliriz. Ayrıca bu fikirleri ortaya atan filozofların, bilim insanlarının ve matematikçilerin parlak zekâlarını tanrılaştırabiliriz. Sorun şu ki, bu fikirler sıklıkla Kutsal Yazılar’la çatışabilirler fakat sırf günümüzde onlar öğretildiği ve doğru olduklarına inanıldığı için, insanlar onları Hristiyan eğitimine dahil etmeye çalışıyorlar. Fakat bunun yapılabilmesinin yegâne yolu imandan taviz vermekten geçiyor ve bu genellikle güncel fikirlere uysunlar diye Kutsal Yazılar’ı çarpıtmak ve bozmak anlamına gelir.

`Günümüzdeki yaygın fikirlerden hangileri Kutsal Yazılar’la çelişmektedir ve biz kilise olarak onları kendi eğitim sistemimize dahil etmekten nasıl korunabiliriz?`