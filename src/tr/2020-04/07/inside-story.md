---
title:  Inside Story
date:   13/11/2020
---

#### Fransa’da ki İş İçin Dua Etmek

_Andrew McChesney Tarafından_

Abdelkader Henni'nin Hristiyanlığa ilgisi yoktu ve bir kurumun din görevlisi, onun Fransa'daki diğer gençlerle okul sonrası faaliyetlere katıldığı bir okulda İsa hakkında konuştuğunda çok şaşırdı.

"Buraya sık sık geliyorsun" dedi din görevlisi. “Neden Hristiyan olmuyorsun?”

Ailesi Cezayir'den göç ettikten sonra hayatının çoğunu Fransa'da yaşayan Abdelkader, okul sonrası faaliyetlerine gitmeyi bıraktı ama ne yapacağından emin değildi.. Liseyi bitirmişti ancak bir iş bulamamıştı.

Kısa bir süre sonra Cezayir'den bir Yedinci Gün Adventisti ile tanıştı. Adventist’in anlattığı hikayeler kalbine dokunmuştu. Bir Cezayirlinin de Hristiyan olabileceğini idrak etti ve Hristiyanlık hakkında okumaya başladı. O zamanlarda eski bir lise arkadaşına rastladı. Crystal lise yıllarında mutsuz biriydi ama şimdi mutluluğu her yerinden belli oluyordu. Abdelkader ne olduğunu merak etti ve sanki Crystal onun düşüncelerini okuyormuş gibi:

“Biriyle tanıştım ve o kişi hayatımı tamamen değiştirdi,” dedi.

"Kiminle tanıştın?" Diye sordu Abdelkader.

“İsa Mesih ile tanıştım,” dedi.

Abdelkader İsa'nın kendi hayatını değiştirip değiştiremeyeceğini merak etti. O akşam kilisedeki bir dua toplantısı için Crysal’e eşlik etti. Birisi dua ricası olup olmadığını sorduğunda, “Bir işe ihtiyacım var” dedi.

Ertesi sabah telefonu çaldı.

Abdelkader ile mi görüşüyorum? diye sordu yabancı bir ses.

“Evet,” dedi.

“İş mi arıyorsun?” diye sordu kadın.

Sabahın ilerleyen saatlerinde, Abdelkader’i arayan kişi arabasıyla onu yeni işine götürürken karşılıklı görüştüler. Şaşırmıştı. İşe haftalar önce başvurmuştu ama dua ettikten sonra iş sahibi olmuştu. İsa'nın hayatını değiştirebileceğine inanıyordu.

Eve dönerken, “Hangi kiliseyi seçeceğimi bilmek istiyorum” diye dua etti.

Üç gün sonra radyoda haftanın yedinci günü olan Sebt Günü hakkında konuşan bir adamı duydu. Adam Yeşaya 56: 1-2 bölümlerinde yazan kısımlarıokudu; "insanoğluna ne mutlu! Şabat Günü’nü tutar, bayağılaştırmaz,” (Yeni Çeviri ). Abdelkader, Cezayir'den Adventistler’i ve Adventistler’in yedinci gün olan Sebt Günü'nde nasıl kiliseye gittiklerini anımsadı ve Adventist Kilisesi'ne katıldı.

Adı “Yüce Tanrı'nın hizmetkarı” anlamına gelen Abdelkader, bugünlerde Fransa'da Hristiyan olmayan insanlar için çalışan 51 yaşındaki Adventist bir pastor.

“Her gün Tanrı'yı bana yapmam için verdiği iş için övüyorum” dedi.