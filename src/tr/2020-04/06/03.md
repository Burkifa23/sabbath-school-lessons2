---
title:  Kaçak
date:  02/11/2020
---

`Yaratılış 28:10-17 ayetlerini oku. Bu öykünün konusu nedir ve Allah’ın, bir anlamda, günahlarından kaçan kişilere karşı beslediği merhamete dair bize ne öğretiyor?`

Yakup, annesinin de yardımıyla, ailesinin kalanıyla olan ilişkisinde zalim bir şekilde hilekâr davranmıştı ve şimdi de bunun bedelini ödüyordu. Ağabeyi onun canına göz dikmişti, o da Harran’daki dayısının yanına varmaya çalışan bir kaçak durumuna düşmüştü. Her şey tedirgin edici ve korkutucuydu.

Bir akşam güneş batarken, Yakup güçlükle yürüyordu. Orada durdu, gece oldu. Kuş uçmaz kervan geçmez bir yerdeydi, sahip olduğu tek çatı gökyüzüydü. Yastık yerine kullanacağı bir taş buldu ve uykuya daldı. Fakat uykunun boş bilinçsizliği kısa süre sonra bozuldu. Meşhur düşü görmeye başladı, merdiven yeryüzünden gökyüzüne kadar uzanıyordu. Melekler onu kullanarak aşağı iniyor, yukarı çıkıyordu.

Daha sonra bir sesin şöyle dediğini duydu, “ Atan İbrahim’in Tanrısı RAB benim.” Ses Yakup’un ailesinden aldığı eğitim sayesinde aşina olduğu vaatleri sıralayarak devam etti. Soyun çok büyük olacak. Yeryüzündeki tüm aileler için bereket olacaklar. Ses konuşmaya şöyle devam etti, “Seninle birlikteyim. Gideceğin her yerde seni koruyacak…Verdiğim sözü yerine getirinceye kadar senden ayrılmayacağım” (Yaratılış 28:15).

Ellen G. White daha sonra Pavlus hakkında şöyle yazmıştı, “Bu iman adamı, yeri göğe, sınırlı insanı sınırsız Allah’a bağlayan Mesih’i temsil eden, Yakup’un görümündeki merdivene bakar. Ataların ve peygamberlerin, kendi desteği ve tesellisi olan ve uğruna canını vermekte olduğu Kişi’ye nasıl güvendiklerini hatırına getirdiğinde imanı güçlenir.”—Ellen G White, Elçilerin İşleri s. 474.

Yakup uyandığında kendi kendisine şöyle dedi: “RAB burada, ama ben farkına varamadım” (Yaratılış 28.16). Burada gerçekleşen şey “dehşet vericiydi.” Yakup orayı bir daha asla unutmayacaktı, oraya bir isim verdi. Daha sonra da Allah’a ömür boyu sadık kalacağına dair ant içti.

`Bu öyküden, günahlarımıza rağmen Allah’ın nasıl da Mesih’te bize ulaşmaya çalıştığına dair ne öğrenebiliriz? Tekrarlarsak, Hristiyan eğitimi neden bu ilkeyi öğrettiklerinin ön sırasında tutmalıdır?`