---
title:  Usta Öğretmen’den Başka Dersler
date:  31/10/2020
---

### Konuyla İlgili Metinler
Yaratılış 3:1–11, Romalılar 5:11–19, Yaratılış 28:10–17, Yuhanna 1:1–14, Matta 15:21–28, Markos 10:46–52.

> <p>Hatırlama Metni</p>
> “İsa, ‘Gidebilirsin, imanın seni kurtardı’ dedi. Adam o anda yeniden görmeye başladı ve yol boyunca İsa’nın ardından gitti” (Markos 10:52).

Hangimiz daha önce hiç kendisinden utanmamıştır ki? Hangimiz aklımıza geldiğinde canımızı acıtan, diğerlerinin öğreneceği düşüncesiyle korkudan irkildiğimiz şeyler yapmadık? Büyük ihtimalle hepimizin böyle tecrübeleri olmuştur, öyle değil mi?

O halde, yasak ağaçtan meyveyi yiyen Adem ve Havva gibi olmanın nasıl bir his olduğunu düşün. Ya da ağabeyi karşısında kendisini kayırması için babasını oyuna getirdikten sonra, ağabeyinin öfkesinden kaçmak zorunda kalan Yakup gibi. Yakup o gece nasıl uyudu? “Zina ederken” yakalanmış olan kadın olduğunu hayal et (Yuhanna 8:4). Davut da böyle bir tecrübe yaşamıştı ve 32. mezmur o durumda olmanın nasıl bir şey olduğunun dokunaklı bir ifadesi ve itirafıydı.

Müjdenin evrensel olmasının ve Mesih’in ölümünün de tüm insanlık için olmasının sebeplerinden biri de elbette budur. Ne kadar farklı olursak olalım, hepimizi birleştiren bir şey var: genel olarak günahkârlığımız.

Bu sebeple, gerçek Hristiyan eğitiminin, bizi oldukça sıkıntılı durumumuzun yegane çözümüne yönlendiriyor olması gerekmektedir. Bu hafta, yegane çözümümüze, Usta Öğretmenimize bakacağız.

*7 Kasım Sebt Günü’ne hazırlık için bu haftanın konusunu çalış.