---
title:  Anlayan Bir Öğrenci
date:  05/11/2020
---

İsa ve takipçileri Yeruşalim’e dönmüşlerdi. Aynı Hirodes’in daha önce Vaftizci Yahya ile ilgili endişe içinde olması gibi, şimdi de Hirodes de dahil tüm yetkililer, İsa’yla ilgili endişe içindeydiler. Takipçileri arasında, çaresizce bir değişim umudu içinde olan fakir ve korumasız halktan kişiler vardı.

İsa, her şeyden öte, dünyaya umut getirmek istemişti. Fakat artık güç ve ayrıcalıklara sahip olanların bu görevi etkisiz kılmak için ellerinden geleni yapacaklarına emindi. O’nun başarılı olmasını istemiyorlardı.

İsa’nın öğrencilerinin iç halkası, yani on iki öğrenci ise İsa’nın yanında olmak için hevesli gibi görünüyorlardı. Fakat aynı zamanda kafaları karışıktı-ya da körlerdi. Örneğin, Markos 8:31–33 ayetinde, Usta öğretmen öğrencilerini onlar için görmesi zor olan bir şeyi görmeye zorluyor. Yani, bir çok yönden onlar hala gerçekten neyin önemli olduğu konusunda ruhsal olarak körlerdi (Markos 8:37 ayetine bak.).

Bunların hepsi, İsa’nın gerçekten gören biriyle karşılaşması için bir arka plan oluşturuyor.

`İsa ve kör bir dilenci olan Bartimay’ın iyileştirilmesi öyküsünü oku. (Markos 10:46–52 ayetlerine bak.) İsa’nın gösterdiği büyük merhamete dikkat et. Kör adamın görme isteğinin onu nasıl da İsa’yı yol boyunca Yeruşalim’e kadar takip etmeye yönlendirdiğini göz önünde bulundur. Sence Meryem Bartimay ve diğer öğrenciler arasında bir farklılık görüyor muydu? Bu öykü, Usta Öğretmen’e karşı hevesli olmanın senin için taşıdığı anlama nasıl ışık tutuyor?`

Bartimay bir bebeğin saçındaki bukleyi ve hasattaki buğdayın rengini görmek istemişti. Fakat görmenin kapsamı sadece fiziksel değildi. Bu öykü, diğer bir deyişle, ruhsal olarak görmek hakkında. Konuyu anlamak–Usta Öğretmen’in gerçekte ne olduğunun farkına varmak hakkında. Fiziksel olarak görmek başka bir şey. Elbette önemli bir şey ve İsa da bunu biliyor. Fakat İsa aynı zamanda her insanın en derindeki isteğinin yeni ve daha iyi bir hayat olduğunu da biliyor.

`İbraniler 5:12–14 ayetlerini oku. Bu, gerçek eğitim hakkında bize ne öğretiyor?`