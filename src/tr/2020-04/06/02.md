---
title:  Saklanmak Yerine
date:  01/11/2020
---

`Yaratılış 3:1-11 ayetlerini oku. Allah Adem’e niye “neredesin” sorusunu sordu?`

Düşüş öykülerinde yaygın olarak meyvenin elma olduğu söylenir. Fakat ayette öyle yazmıyor. Ayete göre o sadece “ağacın meyvesiydi”(Yaratılış 3:3). Meyvenin cinsi önemli değil. Ağaçtan yemek yasaklanmıştı çünkü ağaç bir şeyi temsil ediyordu. Ağaç, Allah’ı kenara itip, “Kendi hayatımın ölçüsü olabilirim, kendi Allah’ım olabilirim, Allah’ın Sözü üzerinde yetki sahibiyim” deme ayartısını temsil ediyordu.

Ve elbette, yılan ya da “iblis” Adem ve Havva’nın ağacın meyvesini yemelerini sağladıktan sonra, yaşamları yolun dışına kaymış oldu. Daha sonra, Allah’ın yakınlarda olduğunu hissettiklerinde “ağaçların arasına” gizlenmeye çalıştılar (Yaratılış 3:8).

Allah’ın Adem’e “neredesin?” sorusunu sormuş olması ne kadar ilginç. Allah elbette onun nerede olduğunu biliyordu. Belki de Rab soruyu Adem’le Havva’nın yaptıklarının–saklanmalarının–daha önce yapmış olduklarının bir sonucu olduğunun farkına varmaları için sormuştu. Yani, davranışlarının üzücü sonuçlarını görmelerine yardım ediyordu.

`Pavlus’un pek çok defa Adem’in Aden bahçesinde yaptığı ile İsa’nın çarmıhta yaptığının doğrudan bağlantılı olduğunu söylediği, Romalılar 5:11–19 ayetlerini oku. Bu, İsa’nın nasıl Adem’in yaptığını geri almaya geldiği hakkında bize ne anlatmalı?`

Kurtuluş tasarısının, Allah’ın Adem ve Havva’nın cevabına verdiği karşılık olduğu söylenilebilir. Onlar, utanç içinde ve günahlarının suçluluğuyla saklanıyorlardı, Allah onları kurtarmaya geldi. Kendimizce, biz de aynı şeyi yapmıştık ve İsa’da bizi kurtarmaya gelmişti. Bu sebeple, “neredesin?” sorusu bizim için de sorulabilirdi. Yani, günahın ve suçluluğunda, İsa ve O’nun seni ondan kurtarmak için yaptıklarına karşılık olarak, sen neredesin?

`Hristiyan eğitimi, tüm diğer şeylerle birlikte, neden bizim doğal durumumuzun Allah’tan saklanmak olduğu gerçeğini açıklamalı hatta vurgulamalı ve daha sonra da çözüm olarak bizi İsa’ya yönlendirmeli?`