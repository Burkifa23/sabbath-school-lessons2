---
title:  Ek Çalışma
date:  06/11/2020
---

Ellen G. White, Yol Gerçek ve Yaşam kitabından “Öğrenciliğin Ölçütü” s. 36-42 bölümünü oku.

Ellen White şöyle diyor, Usta Öğretmen’e gerçekten karşılık verdiğimiz zaman, “O’nun suretini yansıtmaya, O’nun ruhunu solumaya, O’nun iradesini gerçekleştirmeye ve yaptığımız her şeyde O’nu hoşnut etmeye can atarız.”—Ellen G. White, Yol, Gerçek ve Yaşam, s. 37. İsa Mesih’in refakatinde, diyor, “görev bir zevk haline gelir”—Yol, Gerçek ve Yaşam, s. 37. Kutsal Kitap’ta ise Matta 5–7 bölümlerine bakalım. Burada Dağdaki Vaaz bulunmaktadır, Usta Öğretmen’in öğrencilerinin bilmesini istediğinin büyük özetlerinden biri ve kurmaya geldiği krallığın esas ilkesi.

**Tartışma Soruları**

`Allah’ın Adem ve Havva’ya ve ayrıca Yakup’a konuştuğu gibi, İsa da bize konuşuyor. Bizim derindeki özlemlerimizle irtibata geçiyor ve (Bartimay’a yaptığı gibi) bizi irkilterek kim olduğumuzu ve nereye gittiğimizi yeniden gözden geçirmeye sevk ediyor. Bu ışıkla, Kutsal Kitap’ı çocuklarımıza ve birbirimize nasıl öğrettiğimiz üzerinde düşün. Sıradan Kutsal Kitap eğitimi ile insanların yaşamlarında gerçekten değişikliğe yol açan ikna edici eğitim arasında ne fark var?`

`Yaşam yolculuğunda senin nerede olduğun sorusu tamamen kişisel mi yoksa bunu güven duyduğun kişilerle konuşmak yararlı olabilir mi? Kilisenin “Mesih’in bedeni” (1.Korintliler 12:27) olması düşüncesi, diğer kişilerle sohbet etmenin Mesih’in senin bilmeni istediği şeyle irtibata geçmenin yollarından biri olabileceğini ne şekilde düşündürüyor?`

`Perşembe gününün dersinde, Bartimay’ın görmeye başlar başlamaz–fiziksel ve ruhsal körlüğünden kurtulur kurtulmaz–Yeruşalim yolu boyunca İsa’yı takip ettiğini öğrenmiştik. Bu yolda, her gün Usta Öğretmen’in bilgeliğine tanık oldu. O’nun İsa’nın suretini yansıtmak, ruhunu solumak, iradesini gerçekleştirmek istemiş olduğunu tahmin edebiliriz. Peki bir kişi neden İsa’nın Dağdaki vaazında açıkladığı kadar yüksek bir gayeyi takip etmekten, Yol, Gerçek ve Yaşam kitabında belirtildiği gibi “zevk alsın”?`

`Perşembe gününün dersinin sonundaki soru üzerinde biraz daha düşün. İyi ve kötü arasındaki farkı nasıl kavrıyoruz? Neyin iyi neyin kötü olduğunu nasıl tanımlıyoruz? Ve bu bilgiyle ne yaptığımız neden bilgiye sahip olmamızdan belki de daha önemli?`