---
title:  Bir Kadın Cevap Veriyor
date:  04/11/2020
---

İsa, Usta Öğretmendir. Allah’ın gerçek karakteri O’nun öğretisi ve O’nun yaşamından parlar. Bu sebeple, birisi ona cevap verdiğinde İsa’nın dinlediğini gösteren Müjde öykülerinden biri çok dikkat çekicidir.

`İsa’nın Sur ve Sayda bölgesinde, diğer uluslardan olan (ya da “Kenanlı”) bir kadınla karşılaşmasını anlatan öyküyü oku (Matta 15:21–28, Markos 7:24–30). İsa’nın çevresindeki adamların kadından rahatsız olduklarına, hatta İsa’nın bile onu kovmak ister gibi göründüğüne dikkat et. Kadının yürekliliğinden ne anlıyorsun? Bu öykü, İsa’nın diğer insanlara nasıl öğrettiğine dair bize ne anlatıyor?`

İsa Sur ve Sayda bölgesinin yakınlarındaydı. Yabancıların ve dolayısıyla ırksal gerginliklerin çok olduğu bir yerden geçiyorlardı. Grekçe konuşan kentliler, kırsalda yaşayan Yahudi çiftçileri aşağı görüyor, Yahudi çiftçiler de karşılık olarak onları aşağı görüyorlardı.

Kısa süre önce, İsa’nın memleketi Celile’nin kukla valisi Hirodes, Vaftizci Yahya’yı idam ettirmişti. İsa ve Yahya büyük ölçüde aynı görüşü paylaşıyorlardı, bu sebeple onun idam edilmiş olması kaygı verici görünüyordu. İsa, görevinin barındırdığı tehlikelerle yüz yüze gelmeye başlamıştı.

Gerginliği hisseden İsa, Markos’un anlattığına göre, Kendisinin orada olduğunu kimsenin öğrenmeyeceği umuduyla bir eve girdi (Markos 7:24). Fakat kadın onu buldu.

O dönemde, oranın kültüründe, bir kadının kendisini öne sürmeye hakkı yoktu. Dahası, bu kadın Yahudilerin zaman ayırmadığı bir kültür ve ırka mensuptu ve bu onu daha da elverişsiz bir duruma sokuyordu.

Fakat kadının kızı hastaydı. Yardıma ihtiyacı vardı ve yardımı talep etmekte ısrarcı oldu.

İsa onu şu sözlerle kovdu, “Çocukların ekmeğini alıp köpeklere atmak doğru değildir”(Matta 15:26). Bu sözlerdeki ima onun duygularını incitmiş olabilirdi.

Fakat daha sonra dikkat çekici bir şey oldu. Kadın karşılık verdi. (Evcil hayvan olarak köpek beslemeyen Yahudilerin tersine) kadın köpeklere aşinaydı ve şöyle dedi: “Haklısın ya Rab ama köpekler de efendilerinin sofrasından düşen kırıntıları yer” (Matta 15:27).

Sözleri bir fark yarattı. İkna edici görünmüştü. Ve İsa onun çocuğunu iyileştirdi.

`“Dilediğin gibi olsun” (Matta 15:28). Bu sözleri nasıl anlıyoruz? İşler bizim istediğimiz gibi gitmediğinde, nasıl karşılık veriyoruz?`