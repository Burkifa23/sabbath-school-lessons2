---
title:  Inside Story
date:   06/11/2020
---

#### Bir Hindistan Yolundaki Mucize

_Daisy Jung Tarafından_

Geçen gün kocam ve ben Hindistan'da bir köyde inşa ettiğimiz küçük kilise için malzeme almak üzere şehre gittik. Bölgedeki müjdeyi paylaşmamıza yardımcı olan gönüllü öğrenciler için de malzemelere ihtiyacımız vardı.

Kocam inşaat projesi için elektrikli ekipman satın aldı ve ben gönüllüler için 15 gitar ve sınıfları için 100 adet defter temin ettim. Akşam 9 idi. Köye geri dönmemiz 3 saat sürdü. Kocam arabayı sürerken sohbet edip müzik dinledik.

Eve ulaşmamıza yarım saat kalmışken korkunç bir ses bizi korkuttu.

Tatatatata GÜM!

Gürültü oldukça yüksekti. Neler olduğunu anlayamamıştık. Kocam arabayı durdurdu ve olan bitene bakmak için dışarı çıktı; bir lastiğimiz patlamıştı.

Patlak lastiği gördüğümüzde birbirimize baktık ve bir süre yüksek sesle güldük. "Daha önce kaç defa böyle patlak bir lastiğimiz oldu ki?" diye sordu kocam.

“Peki, saymama izin ver” dedim. “Bisikleti de dahil edersem birçok kez olmuş olmalı. Hayatımız gerçekten de sıradan değil canım” dedim.

Yedek lastiğimiz yoktu.

Gecenin ortasında kırsal bir alanda mahsur kalmıştık. Pastor Abishek'i yardım için aradık. Kocam sakin bir şekilde sürücü koltuğuna otururup, arızalı olan arabada kısık sesle müzik dinlerken pastorü bekledi. Arabada çalışan bir klima yoktu ve kısa bir süre sonra terlemeye başladık. O sırada arabanın etrafında gezen bir sivrisineği yakalamaya çalıştım.

Aniden simsiyah gökyüzünde çok parlak bir şimşek çaktı ve gök gürledi. Yağan yağmur pencerelere damlıyordu. “Tatlım, bu durum oldukça talihsiz ama komik. Hindistan'da hayat monoton değil” dedim.

Bir süre sonra pastor Abishek bizi almaya geldi. 15 gitar, 100 defter ve elektrikli ekipmanı küçük kamyonuna taşıdık.

Eve doğru yola koyulmuşken pastor bizi şaşırttı..

“Beni aradığın zaman, cep telefonum sessizdeydi” dedi. “Titreşimi bile kapalıydı ancak telefon böyleyken uyuyabilirim. Gece yarısı uyandığımda ve aradığın anda telefonuma bakmamın nasıl mümkün olabileceğini bilmiyorum. Normalde bütün gece boyunca deliksiz bir şekilde uyurum.”

O konuşurken kalplerimiz gümbür gümbür atıyordu. Tanrı onu gecenin ıssız saatlerinde uyandırdı ve telefonunu kontrol etmesi için yönlendirdi. Tanrı, çocuklarından ikisinin eve gitmeye can attığını biliyordu.

Bu süre boyunca çok yağmur yağmıştı. Şimşek yolu aydınlatıyordu ve gök gürlüyordu ama biz mutluyduk çünkü eve gidiyorduk. Şükürler olsun RAB! Teşekkürler melek Abishek! (Melek kelimesi burada, Abishek Tanrı tarafından yönlendirildiği için kullanılmıştır.)