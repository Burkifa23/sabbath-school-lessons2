---
title:  Allah’ı Sevmek ve O’ndan Korkmak
date:  11/10/2020
---

Yasanın Tekrarı kitapçığı, Musa’nın sonunda Vaat Edilen Ülke’ye girecek olan yeni bir İsrail nesline söylediği son sözleri barındırmaktadır. Ülkeye girmeden önce, onlara söyleyecek çok açık sözleri ve talimatları vardı.

`Yasa’nın Tekrarı 31:9-13 ayetlerini oku. Rab’den korkmak ne anlama geliyor?`

Allah, Yasası’nı İsrail’e bildirme yöntemlerinde maksatlıydı. Yasaları unutulmasın diye her hazırlığı yapmıştı. Allah böylelikle, sabırlı bir öğretmendir. O, öğretir, tekrarlar, peygamberler gönderir ve mesajını açıklamak için Kullarını kullanır. Ve bunu tekrar tekrar yapar. Aslında, Eski Ahit yazılarının pek çoğu Allah’ın halkına hayat yolunu takip etmeyi öğretme çabası değil midir?

Bu ayetlerde Musa’nın gelecek nesillerin yasayı öğrenmesinin önemini nasıl da vurguladığına dikkat et. Musa onu iki aşamalı bir süreç olarak tarif ediyor. Yasayı önce çocuklar duyacak ve “Tanrınız RAB’den korkmayı”(Yasa’nın Tekrarı 31:13) öğrenecekler.

Önce duyacak, sonra Allah’tan korkmayı öğrenecekler. Yani, yasayı öğrenilmesiyle, korkunun yasayı bilmenin doğal bir sonucu olmayacağı varsayılıyor. Allah’tan korkma sürecinin öğrenilmesi gerekli. Musa, bilgi ve korkunun doğrudan sebep sonuç ilişkisi değil, birer süreç olduklarını kastediyor.

Ayrıca, insanlara bir yandan “Tanrınız RAB’bi bütün yüreğinizle, bütün canınızla, bütün gücünüzle seveceksiniz” (Yasa’nın Tekrarı 6:5) denildiğinde, “Allah’tan korkmak” ne anlama geliyor? Belki de bunu bir çocuğun, ne demek istediğini söyleyen, söylediklerinde ciddi olan ve bu şekilde ona sevgisini ve ilgisini gösteren babasını sevmesi ve ondan korkmasıyla karşılaştırabiliriz. Böyle bir baba karşısında, eğer kabahat işlersen, bu kabahatin sonuçlarına da gerçekten katlanmak zorundasındır. Biz de Allah’ı hem sevip hem de O’ndan korkabiliriz ve bunu yapmalıyız. Bu ikisi birbiriyle çelişkili değildir. Allah’ı daha iyi tanıdıkça, O’nun iyiliği sayesinde gittikçe O’nu daha çok severiz fakat öte yandan Allah’ı daha iyi tanıdıkça, O’ndan gittikçe daha çok korkarız çünkü O’nun muazzam kutsallığı ve doğruluğu karşısında kendimizin ne kadar günahkâr ve haksız olduğumuzu ve yalnızca lütuf–hak edilmemiş değer–sayesinde var olabildiğimizi görürüz.

`Allah’ı hem sevmek hem de O’ndan korkmaktan sen ne anlıyorsun?`