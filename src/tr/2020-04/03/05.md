---
title:  Yasa’yı TutanlarınUğraşları ve Mücadeleleri
date:  14/10/2020
---

Allah’ın gönendirdiği kişilerle kanıtlandığı gibi, O’nun yasasına uymanın büyük faydaları vardır. Yeşu, Allah’ın hükümlerine harfiyen uydu ve İsrail halkına iyi bir şekilde önderlik etti. Rab, eğer yasaya uyarlarsa, işlerinin rast gideceğiniİsrail’e tekrar tekrar söyledi.

`2. Tarihler 31:20, 21 ayetlerini oku. Bu metinde Hizkiya’nın işlerinin rast gitmesinin önemli sebepleri nelerdir?`

Hangi eğitim mekanında olursak olalım, itaat etmenin önemini vurgulamalıyız. Fakat öğrencilerimiz aptal değil. Er ya da geç bazı insanların imanlı, sevgi dolu ve itaatkâr olduklarının farkına varacaklardır. Peki bunda sorun nedir? O insanların başına da felaketler geliyor. Bunu nasıl açıklayacağız?

Gerçek şu ki, açıklayamayız. Biz günahın ve kötülüğün dünyasında, büyük mücadelenin hiddetlendiği bir dünyada yaşıyoruz ve hiçbirimiz onun dışında değiliz.

`Bu ayetler, bu zor soru hakkında bize ne öğretiyor? (Markos 6:25–27; Eyüp 1, 2; 2.Korintliler 11:23–29)`

İyi ve imanlı insanların, yasaya sadık kalan insanların, en azından dünyanın anladığı anlamda, her zaman işlerinin rast gitmediğineşüphe yok. Ve burası da bu zor soruya, biz yasanın önemini öğretmeye çabaladıkça mutlaka sorulacak olan soruya, kısmi bir cevap olabilir. “İşlerinin rast gitmesi” derken tam olarak ne anlatmak istiyoruz? Mezmurcu ne demişti? “Kötülerin çadırında yaşamaktansa, Tanrım’ın evinin eşiğinde durmayı yeğlerim” (Mezmurlar 84:10). Dünya ölçütlerinden değerlendirildiğinde, Allah’a sadık olan ve O’nun yasasına itaat edenlerin bile, en azından şimdilik, her zaman “gönenç içinde” olmadıklarına şüphe yok. Öyle olmadığını söylersek, öğrencilerimize kötülük yapmış oluruz.

İbraniler ١١:١٣–١٦ ayetlerini oku. Bu ayetler, neden imanlı olanların yine de bu hayatta acı çektiğini anlamamıza nasıl yardım ediyor?