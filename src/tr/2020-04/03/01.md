---
title:  Öğretmen olarak Yasa
date:  10/10/2020
---

### Konuyla İlgili Metinler
Yasa’nın Tekrarı 6:5; Yasa’nın Tekrarı 31:9–27; Romalılar 3:19–23; Vahiy 12:17; 14:12; Markos 6:25–27; İbraniler 5:8.

> <p>Hatırlama Metni</p>
> “Tanrınız RAB’bi bütün yüreğinizle, bütün canınızla, bütün gücünüzle seveceksiniz” (Yasanın Tekrarı 6:5).

Pavlus, Galatyalılar’ı yasacılıkla ilgili uyarırken şöyle yazmıştı: “Öyleyse Kutsal Yasa Tanrı’nın vaatlerine aykırı mıdır? Kesinlikle hayır! Çünkü yaşam sağlayabilen bir yasa verilseydi, elbette insanlar yasayla aklanırdı” (Galatyalılar 3:21). Eğer bir yasa “yaşam verebiliyor” olsaydı, o mutlaka Allah’ın yasası olurdu. Fakat burada Pavlus’un söylemek istediği, biz günahkârlar için Allah’ın yasası bile yaşam veremez. Peki neden? “Oysa İsa Mesih’e olan imana dayanan vaat iman edenlere verilsin diye, Kutsal Yazı bütün dünyayı günahın tutsağı ilan ediyor” (Galatyalılar 3:22).

Fakat, eğer yasa günahkârlara yaşam veremiyorsa, o halde bize lütfa duyduğumuz ihtiyacı göstermek dışında maksadı nedir? Yani yasanın işlevi sadece olumsuz mu, sadece bize günahlarımızı göstermesi için mi var?

Hayır; yasanın var olmasının sebebi, bizi sadece İsa’da bulunan yaşam tarzına yönlendirmektir. Gerçek eğitim de işte böyle olmalıdır, bizi lütufla, imanla ve Mesih’e itaatle dolu bir yaşama yönlendirmelidir. Bu sebeple, bu hafta bütün Hristiyan eğitimi mevzusunda Allah’ın yasasının işlevini çalışacağız. Bunu yaparken de, her ne kadar bizi kurtaramasa da, yasanın yine de bize iman hakkında, lütuf hakkında ve Allah’ın düşkün insanlığa duyduğu sevgi hakkında neler öğretebilecek olduğuna bakalım.

*17 Ekim Sebt Gününe hazırlık için bu haftanın konusunu çalış.