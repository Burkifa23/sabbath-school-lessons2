---
title:  Örneğimiz, İsa
date:  15/10/2020
---

Allah’ın Oğlu İsa Mesih, yegâne insan hayatını Babası’na kusursuz bir itaat içinde, O’nun yasasına kusursuz bir itaatle yaşadı. Bunu yaptı çünkü bu sayede sadece bizim vekilimiz olarak kalmadı, aynı zamanda bizim örneğimiz oldu.

`Aşağıdaki ayetleri oku: Luka 2:51, 52; Filipililer 2:8; İbraniler 5:8; Yuhanna 8:28, 29. Bu ayetler Mesih’in yaşamı boyunca süren itaatini bize ne şekilde hatırlatıyor?`

Yuhanna’nın şu sözü belki de söyledikleri içinde en iyisiydi: “ ‘Tanrı’da yaşıyorum’ diyen, Mesih’in yürüdüğü yolda yürümelidir” (1.Yuhanna 2:6). Mesih’in yaşamına ve yeryüzündeki hizmetine dikkatle baktığımızda, O’nun itaati ile Babası’nı nasıl hoşnut ettiğini kolayca görürüz. Mesih peygamberlik sözünü tamamladı ve yaşamı boyunca Allah’ın yasalarını savundu.

Aynı, Allah’ın Musa’ya İsrail’e karşı tanıklık etsin diye yasasını yazmasını söylemesi gibi, Mesih de elçileri için, öğrencileri için, günahkârlar ve kutsallar için tanıklığın yaşayan bir tecessümüydü. Artık, uymamız gereken bir takım kurallardan ziyade, takip etmek için etten kemikten bir insan olan İsa örneğine de sahibiz.

Öğretmenler olarak, öğrencilerimize İsa ve O’nun Babası’na olan itaatinden daha iyi bir örnek sunabilir miyiz?

“İnsanları Allah’a itaatten bağımsız kılan Mesih’e olan bu sözümona iman aslında iman değil, küstah bir varsayımdır. ‘İman yoluyla, lütufla kurtuldunuz;’ fakat ‘tek başına eylemsiz iman da ölüdür’ (Efesliler 2:8, Yakup 2:17). Mesih dünyaya gelmeden önce kendisi hakkında şunu söyledi: ‘Ey Tanrım, senin isteğini yapmaktan zevk alırım ben, yasan yüreğimin derinliğindedir’ (Mezmurlar 40:8). Ve tekrar göğe yükselmeden hemen önce şöyle söyledi: ‘Babam’ın emirlerini tuttum, ve O’nun sevgisinde duruyorum’ (Yuhanna 15:10 [KM]). Kutsal Yazılar diyor ki: ‘Buyruklarını yerine getirirsek, O’nu tanıdığımızdan emin olabiliriz . . . “Tanrı’da yaşıyorum” diyen, Mesih’in yürüdüğü yolda yürümelidir’ (1. Yuhanna 2:3—6).”—Ellen G. White, Yol, Geçek ve Yaşam, s. 39.

`Hayatındaki tüm alanlarda Mesih’in örneğini daha iyi takip etmek ve bu sayede de diğerlerine daha iyi bir öğretmen olmak içi ne yapabilirsin? Her ne kadar kulağa basmakalıp bir fikir gibi gelse de, neden yaptıklarımız–eylemlerimiz–söylediklerimizden daha etkilidir?`