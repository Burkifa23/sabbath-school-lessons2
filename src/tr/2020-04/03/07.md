---
title:  Ek Çalışma
date:  16/10/2020
---

“Yaratımın ve kurtuluşun temeli olan sevgi, gerçek eğitimin de temelidir. Bu, Allah’ın hayatın rehberi olarak verdiği yasada açıklığa kavuşturulmuştur. İlk ve büyük emir şudur: ‘Tanrın Rab’bi bütün yüreğinle, bütün canınla, bütün gücünle ve bütün aklınla seveceksin’ (Luka 10:27). O’nu, Sonsuz Olan’ı, Her Şeyi Bilen’i, bütün gücünle, bütün aklınla ve bütün yüreğinle sevmek, her gücün en yüksek gelişimi anlamına gelir. Varlığın tümünde–bedende, akılda ve aynı zamanda canda–, Allah’ın suretinin yenilendiği anlamına gelir.

“İlkine benzeyen ikinci buyruk da şudur: ‘Komşunu kendin gibi seveceksin.’ Matta 22:39. Sevgi yasası, bedenin, zihnin ve canın, Allah’ın ve insan kardeşlerimizin hizmetine adanmasını gerektirir. Ve bu hizmet bizi diğerleri için bir bereket kaynağı yapmakla birlikte, en büyük bereketi bize sağlar. Cömertlik, tüm hakiki gelişimin altını çizer. Fedakâr hizmet aracılığıyla, her melekenin en yüksek irfanına sahip oluruz. Ve gittikçe daha da bütün bir şekilde ilahi doğaya katılanlara dönüşürüz. Biz gök için hazırlandık çünkü göğü yüreğimizde kavrıyoruz.”—Ellen G. White, Education [Eğitim], s. 16.

**Tartışma Soruları**

`Eski İsrail gibi bizim de Allah’ı sevmemiz fakat aynı zamanda O’ndan korkmamız gerekiyor (Matta 22:37, Vahiy 14:7). Bunların ikisini de nasıl yapabileceğimiz konusunda sınıfta konuş. Ayrıca, bu iki emrin neden birbiriyle çelişmediği sorusunu cevapla.`

`Bir standart belirlemek ile kural koymak arasında ne fark var? Senin kendi tecrübene göre, Adventistlik, kendi imanlılar topluluğu içinde yüksek standartlar belirlemekle mi yoksa topluluğunu birleştiren kurallar koymakla mı daha çok ilgileniyor? Kutsal yazılar kişinin kendisi, ailesi ya da kilisesi için yüksek standartlar belirlemesi konusunda ne söylüyor?`

`Allah’ın yasasına itaat etmenin önemini göstermekle, aynı zamanda neden bu itaatin kurtuluşun kaynağı olmadığını göstermek arasında doğru dengeyi nasıl bulabiliriz?`

`119. Mezmuru dikkatle oku ve itaat, özgürlük, yasalar, kurallar ve buyruklardan ne sıklıkla bahsedildiğine dikkat et. 119. Mezmur’un yazarı bu konular hakkında ne aktarmak istiyor?`