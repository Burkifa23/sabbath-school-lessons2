---
title:  İşlerinizin Rast Gitmesi
date:  13/10/2020
---

Kutsal Kitap boyunca Allah’ın yasasını bilmenin–ve ona itaat etmenin–diğer sonuçlarını duyarız.

`Yeşu 1:7, 8 ayetlerini oku. Rab, Yeşu’ya ne diyor ve bu ayetlerdeki ilkeleri biz bugün ne şekilde uygulayabiliriz?`

Yeşu Kenan ülkesine gireceği sırada Rab ona şöyle diyor: “Yeter ki, güçlü ve yürekli ol. Kulum Musa’nın sana buyurduğu Kutsal Yasa’nın tümünü yerine getirmeye dikkat et. Gittiğin her yerde başarılı olmak için bu yasadan ayrılma, sağa sola sapma” (Yeşu 1:7).

Bu, itaatin bir yan ürünü olarak başarı kavramı, günümüz dünyasının başarı ölçme biçimleriyle karşılaştırıldığında çok zıt görünebilir. Bugün birçok kişi başarının işaretlerinin yenilik, yaratıcılık ve özgüven olduğuna inanıyor. Belirli bir sektörde başarılı olmak için sıra dışı bir yeteneğe ve risk alma becerisine sahip olmak gerekiyor.

Fakat Allah’ın gözünde başarının çok farklı dayanakları var.

`Vahiy 12:17, Vahiy 14:12, Romalılar 1:5, Romalılar 16:26, Yakup 2:10–12 ayetlerini oku. Bu ayetler, bugün Allah’ın yasasına itaat konusunda bize ne söylüyorlar? Yani, Allah’ın yasasına itaat ile kurtarılmasak bile, ona hala riayet etmek neden önemli?`

Eski Ahit, Yani Ahit, Eski Antlaşma, Yani Antlaşma fark etmez: Kutsal Kitap’a inanan Hristiyanlar olarak Allah’ın yasasına itaat etmemiz isteniyor. Yasayı ihlal etmek, yani günah işlemek ancak acı, ıstırap ve sonsuz ölüme yol açabilir. Kim günahın, yani Allah’ın yasasını ihlal etmenin sonuçlarını kendi hayatında görüp öğrenmemiştir ki? Eski İsrail’in gönenç içinde olmak için Allah’ın yasasına itaat etmesinin gerekliliği durumu (her ne kadar onların aynı zamanda lütfa da ihtiyaçları vardıysa da), bugün bizim için de farklı değildir. Bu sebeple, Allah’ın yasasını, Hristiyan eğitiminin bir parçası olarak imanla yaşamanın ve Allah’ın lütfunun önde gelen unsuru olarak tutmalıyız.

`Günahın sonuçlarına dair senin kendi deneyimin ne oldu? Bu tecrübenden, diğer kişilerle paylaşabileceğin ve belki de onları aynı hatalara düşmekten alıkoyabilecek ne öğrendin?`