---
title:  Çalışma ve Ruhsallık
date:  09/12/2020
---

“Ruh sayesinde yaşıyorsak, Ruh’un izinde yürüyelim” (Galatyalılar 5:25). Kişinin işi ve ruhsallığı birbirinden ayrılamaz. Hristiyanlık, ruhsal durumdaki değişikliklerde ya da hayatın farklı safhalarından geçerken üzerimize giyeceğimiz ya da üzerimizden çıkartacağımız bir kıyafet değildir. Tersine, Hristiyanlık kendisini hayatın iş dahil  her boyutunda ortaya koyan yeni bir varlık yaratır.

`Galatyalılar 5:22–26 ayetlerini oku. Pavlus’un tarif ettiği hangi nitelikler aynı zamanda seni ve çalışmanı da tarif ediyor?`

The Expository Dictionary of New Testament Words [Yeni Ahit Terimlerini Açıklama Sözlüğü] “ruhsal” insanı “Ruh’un meyvelerini kendi yöntemleriyle ortaya koyan kişi” diye tarif ediyor. Bundan yola çıkarak, biz insanların, Mesih ile olan bağlantımız aracılığıyla yaşamlarımızın her alanında imanılar olarak faaliyette bulunacağımız sonucuna varabiliriz.

Florida hastanesinde hastalardan biri yaşam mücadelesi verirken, en yakın arkadaşı yanında refakatçi olarak bulunuyordu. Hemşireler odaya girip çıkıyor, hastanın ihtiyaçlarıyla ilgileniyorlardı. Sohbeti canlı tutmak adına, refakatçi hemşirelere nerede eğitim gördüklerini sordu. Birçoğu Florida Hastanesi Yüksekokulu’nda eğitim gördüklerini söylediler.

Refakatçi bundan çok etkilendi. Daha sonra nasıl bir yer olduğunu görmek için birçok kez Florida Hastanesi Yüksekokulu’nu ziyaret etti. Peki neden? Çünkü insanlara, bu okulda eğitim görmüş hemşirelerin, diğer okullarda eğitim görmüş olanlara göre, ölüm döşeğindeki arkadaşıyla daha müşfik sevgiyle ilgilendiklerini söylemişti. Yani, ölmekte olan arkadaşına karşı yaklaşımlarından, onlar ve diğerleri arasındaki büyük farkı görebilmişti.

Bu sebeple, yüksekokul ve misyonu hakkında pek çok soru sorduktan sonra, nasıl çalıştıklarını gördüğü hemşireler gibi daha birçoklarını yetiştirsinler diye, okula 100.0000 bağış yaptı. Evet, ruhsallık bir yaşam biçimidir.

`Sen, yaşamın günlük işlerinde kendi ruhsallığını nasıl ortaya koyuyorsun? Nasıl bir izlenim bıraktığını düşünüyorsun (sonuçta bir şekilde bir izlenim bırakıyorsun)?`