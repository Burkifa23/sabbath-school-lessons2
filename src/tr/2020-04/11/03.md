---
title:  Çalışma ve Terbiye
date:  07/12/2020
---

İş ya da çalışma, hayattaki “faaliyetlilik” ile ilgilidir. En düşünsel işlere sahip kişiler bile, bazen sadece klavyenin tuşlarına basmak olsa da, az ya da çok bir çeşit fiziksel çalışma gerçekleştirirler.

**Aşağıdaki ayetler “elleri” bir simge olarak kullanarak çalışma hakkında bize ne öğretiyorlar?**

`Yasa’nın Tekrarı 16:15`

`Vaiz 9:10`

`Süleyman’ın Özdeyişleri 21:25`

`Yeremya 1:16`

Allah, memnun olup sevinç duyalım diye bize “ellerimizin çalışmasını” vermiştir (bkz. Süleyman’ın Özdeyişleri 10:4, 12:4). Psikolojide, öz-yeterlilik, her kişinin hayatta anlamlı bir şeyi başarma becerisine sahip olduğuna dair inancı tanımlamaktadır. Öz-yeterlik “Bence başarabilirim!” ifadesini tekrarlayarak artırılamaz.. Sadece gerçekten bir şey yapmak öz-yeterliği artırır.

“Ellerimizin çalışması” Allah’ın bize bir bereketi olup (bkz. Mezmurlar 90:17), anlamlı bir hayat yaşamamızı sağlarken, Allah’ın nihai planı ise, “ellerimizin çalışmasının” diğer insanları bereketlemesidir. Pavlus ellerimizle kullanışlı bir şey yaparak çalışmamız gerektiğini, böylece diğer insanlarla paylaşacak bir şeye sahip olabileceğimizi yazıyor. Kendisi tam olarak bu ilkeye uygun bir yaşam sürmüştü:

“Siz de bilirsiniz ki, bu eller hem benim, hem de benimle birlikte olanların gereksinmelerini karşılamak için hizmet etmiştir. Yaptığım her işte sizlere, böyle emek vererek güçsüzlere yardım etmemiz ve Rab İsa’nın, ‘Vermek, almaktan daha büyük mutluluktur’ diyen sözünü unutmamamız gerektiğini gösterdim” (Elçilerin İşleri 20:34, 35).

Nehemya’nın basit duasını sahiplenmeliyiz: “Tanrım, ellerime güç ver” (Nehemya 6:9).

`Senin işine karşı tavrın nasıl? İşini diğer insanlar için bir bereket olması için kullanabileceğin yöntemler nelerdir?`