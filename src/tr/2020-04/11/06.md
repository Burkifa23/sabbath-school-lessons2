---
title:  Çalışma ve Vekilharçlık
date:  10/12/2020
---

“Çalışmak için eline ne geçerse, var gücünle çalış” (Vaiz 9:10). İnsanların en bilgesi, yaşamın her alanında vekilharçlık konusunda bu öğüt dolu sözleri söylüyor.

Hristiyan vekilharçlığı konusunda soru sorulduğunda, birçokları düşüncelerini Hristiyanların mali sorumluluklarıyla sınırlandırıyor. Para her ne kadar vekilharçlığın önemli bir unsuru olsa da, onu para ile sınırlandırmak anlamını fazlaca daraltmak olur. Örgütsel kuramda, vekilharçlık yönetimin tüm mevcut kaynakları geliştirip onlardan yararlanma sorumluluğunu ifade eder.

Kilise içinde, Allah’ın bizi varlıklarıyla bereketlediği kaynaklar nelerdir? Petrus açıkça her kişinin Yaratıcı tarafından bahşedilmiş olan yeteneklere sahip olduğunu söylüyor ve bu Hristiyanlardan, Allah’ın onlara bahşettiği, para, zaman, enerji, yetenek ve bir çok armağanın vekilharçlığı için Allah’a karşı sorumluluğu olan, “kutsal bir kâhinler topluluğu” (1.Petrus 2:5) diye bahsediyor.

`Vaiz 9:10 ve 1. Korintliler 10:31 ayetlerini oku. Bu ayetlerde, nasıl çalışmamız ve insanları çalışma için nasıl eğitmemiz gerektiğine dair bize hangi mesaj veriliyor?`

Günümüz yaşantısının en yaygın tuzaklarından biri de hayatın farklı alanlarını bölmelere ayırma eğilimidir. İş hayatı başka, aile hayatı başka, ruhsal yaşamı başka, hatta boş zamanlarındaki yaşamı bile başka. Bazı durumlarda, bu hayatları birbiri arasında geçiş olmayacak şekilde birbirinden ayırmak arzu edilen bir şey olabilir. Örneğin eve iş getirmek iyi bir şey değildir çünkü aileye dair sorumluluklarla çatışabilir. Boş zaman aktivitelerinin Allah ile geçirdiğimiz zamanı kısaltması da hoş değildir.

Fakat bu sınırlamalar, ruhsal yaşantımızın hayatımızın tüm alanlarında sahip olması gereken işlev söz konusu olduğunda geçerli olmamalıdır. Hristiyanların çalışması Allah ile birliktelik ve çalışmadan büyür ve gelişir. İş, Allah’ın varlığını çalışacağımız alanlardan biridir. Dinsel hayatımızı bölmelere ayırmak, Allah’ı bir güne, bir saate hatta yaşamın sadece bir alanına sınırlamak, Allah’ı yaşamımızın diğer tüm alanlarında yok saymaktır.

`İki soru: İlk olarak, ruhsal yaşamını gerçekten bölmelere ayırıp ayırmadığını kendine sor. İkinci olarak, ruhsallığın yaptığın her şeyde egemen olmasına izin vermeyi nasıl öğrenebilirsin?`