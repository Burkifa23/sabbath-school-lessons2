---
title:  Inside Story
date:   11/12/2020
---

#### Doktor’un Muayenehanesinde Büyük Umut

_Andrew McChesney Tarafından_

Hayatındaki bir dizi büyük değişiklikler Fransa, Paris’te yaşayan Hélène Iborra'nı üzdü.

İki çocuk yetiştirdikten sonra annesini kaybetti. Hayatında yeni bir şeyler yapmak istiyordu. Lüks bir mağazada iş buldu ama sonra ameliyat olmasını gerektiren bir bacak rahatsızlığı yaşadı. Ameliyattan sonra ayaklarını muayene ettirmek için düzenli olarak bir doktoru ziyaret etmek zorunda kaldı.

Bu ziyaretlerin birinde doktorun bekleme odasında masanın üzerinde duran küçük bir kitap gördü. Sevginin Zaferi onu kendisini çağırıyormuş gibi görünüyordu.

“Tam da ihtiyacım olan şey bu!” diye düşündü Hélène.

Hélène eve döndüğü zaman Sevginin Zafer’ni baştan sona kadar aynı günde okudu. Dünyanın son günleri ve İsa'nın ikinci gelişiyle ilgili hikayeden adeta büyülenmişti.

Hekimin ofisindeki bu kitaba rastlamasının tesadüf olmadığına karar verdi.

Sevginin Zaferi’nde Büyük Mücadele adlı daha kapsamlı bir kitaptan bir alıntı olduğunu ve ona kitabın tamamını göndermeyi teklif eden bir not gördü. İnternete girdi ve Ellen White’ın Büyük Mücadele kitabını sipariş etti.

Kitapta ayrıca “Yedinci Gün Adventist Kilisesi” kelimesini gördü. Bu mezhebe kulağı aşina değildi. Daha sonra yaşlılığında bir Adventist olan rahmetli büyükannesini hatırladı. Onunla hiç tanışmamıştı.

Hélène daha sonra Kutsal Kitap’ı okumaya karar verdi.

“Büyük Mücade’yi okuduktan sonra kesinlikle Kutsal Kitap’ı okumalıyım” diye düşündü.

Hayatı hakkında birçok sorusu vardı, ancak Kutsal Kitap’ın neresinde cevap arayacağını bilmiyordu. Kendisini nitelikli veya bilgili hissetmiyordu. Sonra büyükannesinin Kutsal Kitap’ı bir Adventist pastorle çalıştıktan sonra onun bir Adventist olduğunu hatırladı. Bir Adventist pastor bulması gerekiyordu.

İnternete girerek bir Adventist kilisesi buldu ve pastorü ile haftada iki kez Kutsal Kitap çalışmalarına başladı. Aylar geçtikçe yedinci gün olan Sebt gününü ve vaftizin suya tam daldırma yoluyla olacağını öğrendi. O ve kocası vaftiz edildi.

Hélène'nin Sevginin Zaferi’ni doktorunun ofisine kimin bıraktığına dair hiçbir fikri yoktu ancak bunun kendisi Adventist olmayan bir hekimin koymadığını biliyordu. Bugün, Sevginin Zaferi 'nin nüshalarını Paris'teki doktorların ofislerine bırakıyor. 56 yaşındaki Hélène, “Kitaba rastladığım için çok minnettarım” dedi. “Bunun bir rastlantı olmadığına ikna oldum. Benlik saygım büyüdü, Kutsal Kitap ve Ellen White’ın yazılarını çalışırken öğrenecek daha çok şeyim var. Tanrı'nın bir planı vardı. Kilisemi seviyorum. ”