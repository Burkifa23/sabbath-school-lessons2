---
title:  Çalışmanın Çok Çeşitli Yönleri
date:  06/12/2020
---

“İnsan için yaşamı boyunca mutlu olmaktan, iyi yaşamaktan daha iyi bir şey olmadığını biliyorum. Her insanın yiyip içmesi, yaptığı her işle doyuma ulaşması bir Tanrı armağanıdır” (Vaiz 3:12, 13).

“Çalışma”–bu gösterişi olmayan sağlam bir sözcüktür. Basit fakat pek çok muhtemel anlamı olan bir sözcük. Biz ihtiyaçtan, soframıza yemek koymak için, faturaları ödemek için ve zor zamanlar için kenarda biraz biriktirmek için çalışırız. İşinizi kaybetmek, sıkıntılı bir iş durumuna katlanmaktan genellikle daha kötüdür.

Çalışma kişiye değerli olduğunu hissettirir. Çalışmamız,  yaygın olarak “ne yapıyorsun?” ya da “Kimsin?” gibi sorulara verdiğimiz cevabı belirler. Emeklilerin çoğu, ücretli ya da gönüllü olarak yapabildikleri sürece yarı zamanlı çalışmaya devam ederler. Bir işe sahip olmak, sabah kalkmak için size bir sebep sunar. Bir gence iş verdiğinizde, toplumdaki suçlu potansiyelini bir kişi azaltmış olursunuz.

`Yaratılış 3:19 ayetini oku. Buradaki konu nedir ve burada, en azından bazı kişiler için geçerli, çalışmanın başka bir yönüyle ilgili bize ne söylüyor?`

Düşüşten önce verilmiş iş, düşüşten sonra aniden değişti. Burada çalışmanın başka bir yönünden bahsediliyor. Bazıları için çalışma, ölümle sona erecek olan, günlük uğraşın angaryasıdır. Onlar, hâlâ sağlıklıyken emekli olma umudu içinde, küçümsedikleri işlerde çalışırlar. Bazı kişilerin hayatlarını ise işleri yönetir, işleri varlıklarının merkezi olur hatta kimliklerini bütünüyle kuşatır. İşlerinden uzak olduklarında bu kişiler canı sıkkın ya da kafası karışık hissederler, Ne yapacaklarını, nereye döneceklerini bilemezler. Emekli olduklarında, fiziksel ve zihinsel olarak dağılırlar ve genellikle erken ölürler.

Hristiyanlar Allah’ın yöntemi ile çalışmayı öğrenmelidirler. Çalışma ekonomik bir gereklilikten daha fazlasıdır. Fakat insan da sadece bir çalışandan fazlasıdır. Doğru anlaşıldığında, kişinin mesleği bir hizmet yolu, Rab’le olan ilişkisinin ifadesi olur. Öğretmenin görevlerinden biri de, yetenekleri ve Allah vergisi ilgi alanlarının, dünyanın ihtiyaçlarıyla kesiştiği yerdeki işi bulmalarında öğrencilere yardım etmektir.

`Ne yapıyorsun? Yani, yaşamını sürdürmek için ne yapıyorsun ve onu yaparken Rabb’i nasıl daha iyi yüceltebilirsin?`