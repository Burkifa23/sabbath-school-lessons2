---
title:  Ek Çalışma
date:  11/12/2020
---

Yaratılış 3. bölüm, Vaiz 2:18–23, Efesliler 6:5–8, Ellen G. White, Geçmişten Sonsuzluğa kitabından, 1. Cilt 20-27 sayfalarındaki “Adem ve Havva’nın düştüğü Zor Durum” bölümlerini oku.

Çalışma-bir lanet mi yoksa bir bereket mi? Aslında günah lanetinin bir parçası olarak gelmiş gibi görünüyordu. Fakat daha yakından okunduğunda, lanetlenenin çalışma değil toprak olduğu açığa çıkıyor. Ellen G. White, Allah’ın bu çalışma görevini bir bereket olarak düşündüğünü söylüyor: “Bundan böyle insanın payına düşecek olan zahmetle ve üzüntüyle dolu hayat, sevgiyle takdir edilmişti. Günahı nedeniyle gerekli hale gelen, arzu ve hevesleri kontrol altına almak ve özdenetim alışkanlıkları geliştirmek için uygulanan bir disiplindi. Allah’ın insanı günahın yıkımından ve aşağılamasından kurtarmak için muazzam planının bir parçasıydı.”—Atalar ve Peygamberler, s. 60, [Geçmişten Sonsuzluğa] s. 25. Tekdüze ve gereğinden fazla çalışmayla ya da onun yaşamlarımızdaki işlevine haddinden fazla değer vermek suretiyle, çalışmayı bir lanete dönüştüren biz kendimiz olabilir miyiz? Her ne durumda olursak olalım, işi kendi doğru görünümüne yerleştirmeyi öğrenmeliyiz. Ve Hristiyan eğitimi de insanlara çalışmanın değerini öğrenmeyi fakat bununla birlikte onu gözlerinde büyütmemeyi öğrenmelerinde yardımcı olmalıdır.

**Tartışma Soruları**

`Vaiz 2:18–24 ayetlerini oku. Süleyman çalışmayı Kutsal Kitap’ın aynı bölümünde nasıl hem bir lanet hem de bir bereket olarak görebiliyor? Bu metinde, bizim işimize yaklaşımımızda neyin değişikliğe yol açabileceğine dair bulunan ipuçları nelerdir?`

`Çalışmamız sayesinde ailelerimize bakarız (yetiştiririz). Peki ailelerimize çalışmaya dair olumlu tavrı ne şekilde aktarabiliriz?`

`İyi iş çıkarmakla bir işkolik olmak arasındaki çizgi bazen çok ince bir çizgidir. Bu çizgiyi aşmaktan nasıl kaçınabiliriz? Bkz. Vaiz. 2:23.`

`Pavlus açık bir şekilde şöyle demişti: “Hatta sizinle birlikteyken şu buyruğu vermiştik: ‘Çalışmak istemeyen yemek de yemesin’ ” (2 Selanikliler 3:10). Bu ilke elbette çok mantıklı. Peki bu ilkenin geçerli olmayacağı durumlara hangi örnekler gösterilebilir? Yani, bunu asla kırılmaması gereken kati bir kural haline dönüştürmediğimizden neden emin olmalıyız?`