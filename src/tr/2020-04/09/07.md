---
title:  Ek Çalışma
date:  27/11/2020
---

“İsa onların dünyasal yücelik umutlarını kırdı. Dağ yamacındaki yaptığı konuşmada yanlış eğitimin sonucunda gelişen olayları açık-lamaya ve dinleyenlerin O’nun karakterini ve krallığını doğru şekilde algılamalarını sağlamaya çalıştı. Yanlış düşüncelerinden dolayı onları sert bir şekilde eleştirmedi. Dünyada günahın sonucunda oluşan sefaleti gördü. Buna karşın düştükleri bu durumu eleştirerek onları incitmedi. O zamana dek bildiklerinden ruhsal olarak daha üstün olan bir değeri onlara öğretti. Onların, Allah’ın Krallığı hakkındaki düşünceleri ile çatışmadan, bu konudaki kararı kendilerine bırakarak onlara yol gösterdi. O’nun öğrettiği gerçekler, kendisini izleyen kalabalık için olduğu kadar, bizim için de aynı derecede önem taşır. Biz de, onların yaptığı gibi Allah’ın Hükümranlığının temel ilkelerini öğrenmeliyiz.”—Ellen G. White, Sevgi Öğretmeni, s.280.

**Tartışma Soruları**

`Robert Louis Stevenson 1850 yılında Edinburg, İskoçya’da doğdu. Stevenson, bir gece dadısı kendisini yatmaya hazırlarken, pencereye doğru kaydığında gördüğü manzara karşısında nasıl da büyülendiğini anlatıyor. Gördüğü, sırasıyla sokaktaki gaz lambalarını yakan bir işçiydi. Çocukça bir hazla dadısını yanına çağırdı ve “Şu adama bak! Karanlıkta boşlukları yumrukluyor!” dedi. Allah topluluğuna ışık ve sevgi getirme işinde sana ne görev verdi? Eğer emin değilsen, birkaç kilise üyesini davet et ve oturup birlikte ne işler başarabileceğinizi tartışın.`

`Eğer kilise dünyaya ulaşmak konusunda Allah ile işbirliği yapacaksa, İsa’nın sözlerini ve hizmetini kucaklamalıyız. Beden alma gerçeği–Allah’ın bize, dünyamızda yaşamaya, bizimle birlikte mücadele etmeye, gülmeye ve ağlamaya gelmesi–, bize çevremizdeki insanlarla ilgilenmemizin istendiğini hatırlatıyor. Peki bunu nasıl yapacaksın? Topluluğunuzdaki gençlere, bu işe yardım etmeleri için nasıl iş verebilirsiniz?`

`Biz Yedinci Gün Adventistlerin, bize verilmiş olan harika gerçekleri diğer insanlara öğretmek konusunda taşıdığımız sorumluluğu düşün. Yerel kilise bu gerçekleri diğer insanlara öğretmek konusunda nasıl anahtar bir işlev görebilir ve görmeli? Aynı zamanda, kilise bu gerçekleri, onlar hakkında zorlayıcı sorular soranlarla tartışabilmek için nasıl güvenli bir yer olabilir? Ciddi sorunların sorulabildiği bir ortam yaratmak için sen ne yapabilirsin?`

`Sınıfta, yaşadığın toplumun kültürel önyargıları hakkında konuş. Kilisen diğer insanlara bu kültürel önyargılardan sıyrılıp onların yerine Kutsal Yazılar’daki öğretileri takip etmeyi hangi yöntemlerle öğretebilir?`