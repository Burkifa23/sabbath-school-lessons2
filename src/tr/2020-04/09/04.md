---
title:  Öğrenciler olarak Yaşamak
date:  24/11/2020
---

Eğer kilise Hristiyan eğitiminin bir kuvveti olmak konusunda kararlıysa, İsa ile başlamamız zaruridir. İsa öğrencileri çağırdı. Onlarla birlikte yürüyerek, onları görev için hazırladı. İlgilenmeleri ve sevmeleri gereken insanların yaşamlarına dahil olsunlar diye fırsatlar sağladı. Ve her gün, insanlar birbirlerini kardeş olarak görmeye başlasa dünyanın nasıl bir yer olabileceğine dair tasavvuruyla onları zorladı.

`Luka 4:18–23 ayetlerini oku. Mesih’in, O’nun takipçileri olarak hepimize verdiği mesaj nedir?`

Öğrenciler, üç yıl boyunca öğretmenleri İsa’nın krallığın ideallerini hayata geçirişine tanık oldular–O’nun Nasıra’daki havrada verdiği ilk vaazında açıklanan idealler. Bağışlama, lütuf ve sevgi, yalnızlık, adanma ve zorlukla el ele yürümüştü. İlk öğrenilecek ders, öğrenciliğin hafife alınacak bir şey olmadığı dersiydi. Sen bir ömür boyu öğrencisin, bir günlüğüne değil.

“Kurtarıcı’nın öğrencilere verdiği görev inananların tümünü kapsıyordu. . . dünyanın sonuna dek Mesih’e iman edenlerin tümü dahildir. . . . Kendisine göksel anlayış verilmiş herkes bu Müjde’den yararlanabilir. Mesih ile yeni bir yaşama kavuşmuş olanlar çevrelerindeki diğer insanların kurtuluşu için çalışmalıdırlar. İmanlılar topluluğu bunun için kurulmuştur. Bu topluluğa ait olmak isteyen herkes Mesih ile birlikte çalışmalıdır.”—Ellen G. White, Sevgi Öğretmeni, s. 807.

İsa’nın öğrencileri olarak, O’nun her zaman kardeşliğimizin de ibadetimizin de merkezinde olduğundan emin olmalıyız. Öğrenciliği ortaya çıkartan kişinin İsa olduğunu aklımızda tutmak önemlidir. O’nun zamanındaki öğretmenler takipçilerini etkiliyorduysalar da, insanlardan Kendisini takip etmelerini isteyen İsa olmuştu. Öğretmenler, İsa ile olmanın onların tüm emirlerinden daha önemli olduğunu savunacak kadar esaslı bir çağrıyı hayal bile edemezlerdi.

Ve İsa’nın öğrencileri olarak, sadece her insana saygı duymakla kalmıyor, aynı zamanda herkesin gelişip büyüyebileceği bir yeri mümkün kılmak için çalışıyoruz.

Bu sebeple, Hristiyan eğitimlerinin tümü, sadece kendi hayatımızı kazanmaya değil, kendi dünyamızda İsa’nın bizden yapmamızı istediği şeyle ilgili bu görev duygusunu barındırmalıdır: İhtiyaç sahiplerine hizmet etmekte O’nun ayak izlerini takip etmek ve müjdenin iyi haberini onlarla paylaşmak.