---
title:  Yaşamlarımızı Paylaşmak
date:  26/11/2020
---

`1. Selanikliler 2:6-8 ayetlerini oku. Pavlus burada okullarımızda ve kiliselerimizde yansıtabileceğimiz ne söylüyor?`

Toplumda müşterekliğin çöküşüne şahit olduğumuz, Kutsal Kitap’ın kilise görüşünün her zamankinden çok daha anlamlı olduğu bir çağda yaşıyoruz. Matta 18:20 ayetinin hatırlattığı gibi: Nerede iki ya da üç kişi benim adımla toplanırsa, ben de orada, aralarındayım.” Kilisenin ve topluluğun Yeni Ahit görüşü, öncelikli olarak imanlıların evlerinde şekillendi. Topluluk, ufak gruplar halinde evlerde toplandı, dualar etti, ezgiler söyledi, Rabb’in Sofrası’nı kutladı, İsa’nın sözlerini birbirlerine anlatıp öğrendi.

Bu ibadet toplulukları aynı zamanda ilk kilise okulları oldular çünkü yeni üyelerin Kutsal Kitap’la ve İsa’da bulunan bu yeni yaşamla tanıştığı yer burasıydı. Pavlus’un Romalılar 12:2 ayetindeki gibi yazıları, “Bu çağın gidişine uymayın; bunun yerine, Tanrı’nın iyi, beğenilir ve yetkin isteğinin ne olduğunu ayırt edebilmek için düşüncenizin yenilenmesiyle değişin”, kilisenin bu eğitim işini çok ciddiye aldığını gösteriyor.

Bu ilk imanlılar kısa sürede müjdenin en iyi şekilde bu topluluğun içinde hayata geçirilebildiğini keşfettiler. Toplum içindeyken, ezgileri daha yüksek sesle söylemek için daha hevesli bir şekilde dua etmek için, daha ilgili ve şefkatli olmak için sebebimiz vardır. Diğer insanların Allah’ın iyiliğinden bahsettiğini duyduğumuzda, O’nun bize karşı ne kadar iyi olduğunu sezeriz; diğer bir kişinin mücadelesini ve acısını duyduğumuzda, Allah’ın kendi yaşamımızdaki iyileştiriciliğini sezeriz ve O’nun lütfu ile iyileştirmesinin aracıları olmak için yenilenmiş bir istek duyarız.

Bugünün metninde, Pavlus Allah’ın müjdesinin her şey olduğunu öne sürüyor: Hacın kudreti, Rabb’in yeniden dirilişi, O’nun dönüşü vaadi. Açıkçası tüm dünyada bunlardan daha iyi haberler yoktu ve Pavlus yaşamını ilk ve öncelikli olarak, en yüksek doğruluk ve adanmışlıkla İsa’nın öyküsünü paylaşma mücadelesini verdi.

Fakat Pavlus burada müjdenin mesajının en iyi şekilde hayatı birlikte yaşayarak anlaşılabileceğini ve tecrübe edilebileceğini savunuyor. İnsanların yaşamlarımızın Kutsal Kitap’ta bulunan lütuf mesajını sergileyip sergilemediğini görmek için bizi yakından incelediğini asla unutmamalıyız.

`Nasıl yaşadığın üzerine düşün ve kendine şu soruyu sor: Ben etrafımdaki insanlar için nasıl bir tanığım?`