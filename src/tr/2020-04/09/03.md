---
title:  Işık Olarak Yaşamaya Çağrılmış
date:  23/11/2020
---

Nereye bakarsak bakalım, sanki gezegenimiz içine kapanıyor, ışığın yerini karanlık alıyor gibi görünüyor. Fakat bu zor ve meydan okuyan dünyada kendi tecrübemizi değerlendirirken, en hassas noktamızda da karanlıkla karşılaşıyoruz. Biz de hastalıkla mücadele ederken, sevdiklerimizi kaybettiğimizde, ailelerin ayrılık ve boşanmaya yenik düştüğünü görürken, kültürümüzde ve toplumumuzdaki pek çok kötülüğe anlam vermekte zorlanırken, bu hayatın bize getirdiği korkuları kavrıyoruz.

Fakat bu ahlâki çöküş ve ruhsal karanlık manzarası içindeyken, hem içten hem de dıştan kaynaklanan bu gürültünün içinde, İsa’nın her birimize söylediği sözleri duyuyoruz:

`“Dünyanın ışığı sizsiniz. Tepeye kurulan kent gizlenemez. Kimse kandil yakıp tahıl ölçeğinin altına koymaz. Tersine, kandilliğe koyar; evdekilerin hepsine ışık sağlar. Sizin ışığınız insanların önünde öyle parlasın ki, iyi işlerinizi görerek göklerdeki Babanız’ı yüceltsinler!” (Matta 5:14–16). Bu ayetler, nasıl yaşamamız gerektiğine ve Hristiyanlar olarak yaptıklarımızın diğer insanların Allah’ı nasıl gördüklerini ne şekilde etkilediğine dair bize ne öğretiyor?`

O gün, sıcak güneş altında Celile Denizi’nin kenarında oturmuş İsa’yı dinleyenler, O’nun sözlerini nasıl anlamışlardı? O’nun sözlerini duymuş olanlar ışık ve karanlık hakkında her şeyi biliyorlardı. Ve kesinlikle onları korkutan çok fazla karanlığa sahiplerdi. Roma işgali altında, telefon, bilgisayar ya da internete sahip olmasalar da bir çok yönden bizim toplumumuz kadar etkili, hatta bazı yönlerden daha korku verici, askerleştirilmiş bir toplumun içinde yaşıyorlardı.

Romalılar her yerdeydi, tepelikteki yığınlar, sorun çıkaranların hiç vakit kaybetmeden kendilerini işkencecilerin önünde bulacaklarını ve sonra da Roma çarmıhında çıplak bir şekilde can vereceklerini hatırlatıyordu.

Fakat işte İsa buradaydı ve onları ışık olarak yaşamaya, merhametli olmaya, yüreği temiz olmaya, barışı sağlayanlardan olmaya çağırıyordu. O halde, çocuklarımıza dünyadaki ışıklar olmayı, diğer insanlara Allah’ın gerçekliği ve iyiliğini açığa vuran seçimler yapabilmeyi ve kararlar verebilmeyi öğretmek, Hristiyan eğitimine dahil olmalıdır.

`Gerçekten, diğer kişileri Allah’ın gerçekliğine ve iyiliğine yönlendirmek için neler yapabiliriz?`