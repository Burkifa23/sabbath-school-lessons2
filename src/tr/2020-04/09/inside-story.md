---
title:  Inside Story
date:   27/11/2020
---

#### Fransa’da Staj Krizi

_Andrew McChesney Tarafından_

Elisabeth Birba, Fransa'da sekiz hafta boyunca sürecek bir hastane stajına sadece bir hafta kala açıklama yapılmadan ilişiği kesildi. Elizabeth çok kötü hissediyordu. İkinci yıl sınavlarını geçmek için bu stajı yapmak zorundaydı. Başarısız olursa eğer yemek ve barınma için olan bursunu kaybedecekti. Ailesi ise Batı Hint Adaları'nın çok uzaklarında yaşıyordu.

Elisabeth yere yığıldı ve ağladı. Ağladığı sırada bir arkadaşını aramayı kararlaştırdı. Sanki üç defa Tanrı'nın arkadaşını araması gerektiğini söylediğini hissetti.

Nihayet arkadaşını aradı. “Stajımı kaybettim” dedi.

Arkadaşı şaşırdı. "Tanrı'ya inanıyor musun?" diye sordu.

Elisabeth inandığını söyledikten sonra arkadaşı ona başka bir hastanenin telefon numarasını verdi. “Tanrı'ya inanıyorsan bu numarayı ara,” dedi.

Elisabeth bu kadar kısa sürede ikinci bir staja girmenin zor olacağını biliyordu. Ne yapacağını merak etti. Daha sonra acil durumlarda arayabileceği bir telefon numarası olduğunu hatırladı. Fransa'ya gitmeden önce, numarayı Batı Hint Adaları'ndaki Yedinci Gün Adventist bir kadından almıştı. “Fransa'da sorun yaşarsan kızkardeşim Vivian'ı ara,” demişti kadın.

Elisabeth nezaketen kadının numarasını almıştı ama şimdi o kadar üzgündü ki Vivian'ı aradı ve ona staj hakkında bilgi verdi.

“Sadece Tanrı sana yardım edebilir,” dedi Vivian. “Yapabileceğimiz tek şey dua etmektir.”

Elisabeth'in Kutsal Kitab’ı olup olmadığını sordu. Elisabeth'de bir tane vardı ancak toz kaplıydı. “Mezmurlar 91'i ezberleyeceksin,” dedi Vivian. “Bu Mezmurun sana ait olmasını sağla. Bunu her tekrarladığında, Mezmur’un seninle ilgili olduğunu unutma.”

Elisabeth Mezmurlar 91'i okurken ağladı. Gözyaşları artık sayfaları buruşturmuştu.

Daha sonra stajını soruşturmak için hastaneyi aradı.

Bir kadın, “Kararımızı öğrenmek için üç gün içinde bizi geri arayın” dedi.

Dua etti ve üç gün oruç tuttu. Ağladı. Mezmurlar 91'i ezberledi.

Üçüncü gün kadın Elisabeth'i aradı ve ona staj teklif etti. “Şanslısın” dedi. "Patron seni ilk başta istemedi ama son dakikada fikrini değiştirdi."

Elisabeth çok duygulanmıştı. O gece uyuyamadı. Stajı ona Tanrı’nın verdiğini fark etti. Sabah 4'te Vivian'ı aradı.

"Bir sorun mu var?" diye sordu Vivian.

‘Sorun yok’, dedi Elisabeth. "Lütfen beni Adventist kilisesine götür."

Elisabeth vaftiz edildi ve Fransa'da yüksek lisans derecesi için çalışmaya devam etti.

“Numarayı aradığım gün Tanrı'ya teslim olmasaydım, eğitimim sona erecekti” dedi 27 yaşındaki Elisabeth. “Tanrı her şeyi yapabilir. Bunu İsa ile başardım.”