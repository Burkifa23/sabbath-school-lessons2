---
title:  Gerçek Hristiyan Eğitimi
date:  22/11/2020
---

Hikâye o ki, Öğretmen sınıfında oturan genç öğrencinin uykulu gözlerine bakıp şu soruyu sormuş: “Öğrenciler, gecenin sona erip gündüzün başladığını nasıl anlarsınız?”

Öğrencilerden bazıları dikkatle elini kaldırmış. “Öğretmenim” demiş biri, “baktığında bir incir ağacı ile zeytin ağacını ayırt edebildiğin zaman mı?”

“Hayır.”

Elini kaldıran başka bir öğrenci: “Öğretmenim, baktığında bir koyunla keçiyi ayırt edebildiğin zaman mı?”

Birkaç öğrencinin cevabını dinledikten sonra öğretmen şöyle demiş, “Çocuklar, gecenin bitip gündüzün başladığını, daha önce hiç görmediğiniz birinin yüzüne bakıp onun kardeşiniz olduğunu gördüğünüzde anlarsınız. O ana kadar, hava ne kadar aydınlık olursa olsun, hala gecedir.”

`Luka 10:30–37 ayetlerini oku. İsa bu öyküyle neyi vurgulamaya çalışıyordu? Ve bu öykü, neyin gerçek Hristiyan eğitiminin bir parçası olması gerektiği konusunda bize ne anlatmalı?`

Yedinci Gün Adventistleri olarak biz, Hristiyan dünyasının çoğunun bile hâlâ kavrayamadığı doktrinsel ışık ve hakikatin (ölülerin durumu, Sebt günü, 1844 ve yargılama, büyük mücadele gibi öğretiler) bolluğuyla bereketlenmiş durumdayız. Fakat, bu hakikatler çok önemli olmasına rağmen, eğer biz insanlara karşı nazik değilsek, diğerlerine önyargıyla yaklaşıyorsak ve çevremizin kültürel ve sosyal eğilimlerinin diğer insanları kendimizden aşağı görmemize yol açmasına izin veriyorsak, bize ne faydaları olur ki?

Gerçek Hristiyan eğitimi, her şeyden önce bizim bu insani zaafların ve kötülüklerin ötesine geçmemizi ve diğer insanları Mesih’in onları gördüğü gibi, uğruna öldüğü, çarmıhta günahlarını üstlendiği, uğruna sonsuz bir bedel ödediği varlıklar olarak görmemizi sağlamalıdır. Ancak yapmamız gerektiği gibi hacı yüceltirsek, her insanın değerini ve kıymetini görecek, Allah’ın onlara kondurduğu değere uygun olarak, onlara gerçekten hak ettikleri gibi davranacağız. Hristiyan eğitimi bu öğretiyi barındırmalıdır, barındırmıyorsa “Hristiyan” unvanını taşımaya layık değildir.

`Senin kültürün ya da toplumun, gizlice veya açıktan, bir Hristiyan olarak senin üstün gelmen gerektiğine dair hangi önyargıları öğretiyor?`