---
title:  Kilise ve Eğitim
date:  21/11/2020
---

### Konuyla İlgili Metinler
Luka 10:30–37, Matta 5:14–16, Luka 4:18–23, Yeremya 29:13, Matta 7:7, 1.Selanikliler 2:6–8.

> <p>Hatırlama Metni</p>
> “İnsanlardan –ne sizden ne başkalarından– gelecek övgünün peşinde de değildik. Mesih’in elçileri olarak size ağırlığımızı hissettirebilirdik. Ama çocuklarını bağrına basan bir anne gibi size şefkatle davrandık. Sizlere öylesine gönülden bağlanmıştık ki, sizinle yalnız Tanrı’nın Müjdesi’ni değil, kendi canlarımızı da paylaşmaya razıydık. Çünkü sizi o denli çok sevdik!” (1. Selanikliler 2:6–8).

Kutsal Kitap, iman edenlerin Allah’a ibadet etmek için–havralarda, evlerde ve kiliselerde–bir araya toplanmaya başladığı en eski zamanlardan beri, Kutsal Yazılar’ı çalışmayı, ibadetleri aracılığıyla kendi yaşamları için Allah’ı bilmeyi ve O’nun isteğini anlamayı arzulayan insanlar olduğunu açıklar. Ayrıca Kutsal Kitap, kilisenin ciddi ve yerinde tartışmaların gerçekleşmesi gereken ve insanların kendi Allah bilgilerinde ve O’nun kendi yaşamları için istediğinde gelişebildiği bir yer olduğunu defalarca açıklamıştır.

Biz bazen sorular sormaktan korkarız. Fakat Kutsal Kitap’ta soruların sıklıkla insanların Allah’ı daha açık bir şekilde anlamalarını sağlamak için kullanıldığını görüyoruz. Benzer şekilde, öyküler de Kutsal Kitap boyunca insanların bağlılıklarını gözden geçirmelerine fırsat sağlamak için kullanılmışlardır. İsa, öğrencileri ve takipçilerini bu şekilde eğitmeye özellikle odaklanmıştı.

Eğer kilise bir eğitim yeri olacaksa, o halde özgün konuşmanın gerçekleşebileceği bir alan sağlamak zorundadır. Nasıl okulda öğrenciyken bize “sorunun aptalcası olmaz” dendiyse, kilise içinde de her kişinin Allah ve O’nun yaşamları için tasarladıklarıyla ilgili lütuf ve kavrayışla gelişebileceği güvenli ortamı sağlamak zorundayız.

*28 Kasım Sebt Günü’ne hazırlık için bu haftanın konusunu çalış.