---
title:  Inside Story
date:   09/10/2020
---

#### Tüm Afrika’da Avustralyalı Riskler

_Vania Chew Tarafından_

51 yaşındaki Ettienne McClintock, Etiyopya'da hiçbir şeyi kabul etmiyordu.

3ABN Avustralya’nın radyo sunucusu, Doğu-Orta Afrika bölgesi yönetimi tarafından düzenlenen 2019 Üye Katılım toplantılarının bir parçası olarak Etiyopya'nın en büyük ikinci şehri olan Awassa'dan 35 kilometre uzaklıkta bulunan kırsal bir kasaba olan Shisho'da vaaz veriyordu. Elektrik sürekli kesilip duruyordu ve ilk iki gece programı karanlıkta sunarak geçirdi.

Teknik zorluklara rağmen açık hava toplantılarına 400'den fazla kişi katıldı. Kalabalık, kilisenin idare edebileceğinden çok daha büyüktü ve Ettienne de çatısı üstünkörü plastik levha ile kaplanmış bir barınaktan vaaz veriyordu.

Ettienne üçüncü toplantısına hazırlanırken endişeliydi. Kiralanan bir jeneratör güç sağlasa da, açılış saatinden sadece 30 dakika önce yağmur yağmaya başladı. Yağmurun insanları toplantıya katılmalarını engellememesini umuyordu.

Toplantının başlarında yağmur durdu ama yağmur bulutları gökyüzünü iyice doldurmuştu. Yağmur başladığında Ettienne’in vaazına zar zor 15 dakika kalmıştıYağmur sağanak hale geldikçe insanlar kiliseden ayrılmaya başladı. Ettienne geçici yapılan barınaklarında biraz da olsa yağmurdan korunmasına rağmen dinleyiciler açık havada oturuyordu.

Ettienne, “Kilise ihtiyarları ve ben yağmurun yağmaması için dua ettik ama yağmur yine de yağıyor” diye anımsadı. “Bir şey yapmalıydık. Ama ne?"

Aniden aklına bir şey geldi. Her akşam Tanrı'nın hastalığın, günahın ve ölümün üstündeki gücü hakkında vaaz ediyordu ancak Tanrı'nın hava üzerinde de gücü ve yetkisi vardı. Yağmurun durması için dua edebilirdi. Peki ya Tanrı yağmuru durdurmazsa? Mesajı güvenilirliğini yitirir ve insanlar vaaza katılmaktan vazgeçebilirdi.

O anda Ettienne'in aklına 1.Yuhanna 5:14 geldi. : "Tanrı'nın önünde güvenimiz şu ki, O'nun isteğine uygun ne dilersek bizi işitir." (Yeni Çeviri).

Ettienne sessizce dua etti, “Tanrım buna inanıyorum ama lütfen benim imansızlığıma bir çare bul.”

Çevirmen aracılığıyla vaazı dinleyenleri yağmurun durması için onunla dua etmeye davet etti. “Amin” dedikten bir süre sonra yağmur durdu. Programın geri kalanı boyunca bir daha yağmur yağmadı. Vaazdan sonra yaklaşık 200 kişi dua istemek için sıraya girdi. “Her yerde diz çökmüş insanlar vardı” dedi Ettienne. “Biz çamurların içinde diz çökerek Tanrı'ya şükran ve bağlılık için dua ettik.”

Dinleyicilerin yarısının yerde diz çöktüğünü gören Ettienne, ailesinin ve arkadaşlarının Avustralya'daki ibadet toplantıları için dua ettiklerini hatırladı. Tanrı'ya onlarınduaları için teşekkür etti.

“Tanrı bana yeni bir deneyim yaşattı” dedi. “Hayatımın bu noktasına kadar Tanrı’nın küçük mükâfatları için küçük riskler aldım. Bu beni rahatsız ve savunmasız hissettiren büyük bir riskti ancak mükâfat harikaydı.”