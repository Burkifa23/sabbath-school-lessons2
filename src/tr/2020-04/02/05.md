---
title:  Ebeveynlerin Üzerine Düşen Görev
date:  07/10/2020
---

“Ey babalar, siz de çocuklarınızın öfkesini uyandırmayın. Onları Rab’bin terbiye ve öğüdüyle büyütün” (Efesliler 6:4).

“Erdemli kadını kim bulabilir? Onun değeri mücevherden çok üstündür” (Süleyman’ın Özdeyişleri 31:10).

Ebeveynler müthiş bir sorumluluk taşımaktadırlar. Baba, ailenin başıdır ve Aile de kilisenin, okulun ve toplumun yuvasıdır. Eğer baba zayıf, sorumsuz ve yetersizse, aile, kilise okul ve toplum unun sonuçlarına katlanacaktır. “Ruh’un ürünüyse sevgi, sevinç, esenlik, sabır, şefkat, iyilik, bağlılık, yumuşak huyluluk ve özdenetimdir. Bu tür nitelikleri yasaklayan yasa yoktur” (Galatyalılar 5:22-23).

Anneler de belki de tüm toplumdaki en önemli işleve sahipler. Çocuklarının kişiliğine biçim vermek ve evin atmosferini belirlemekte büyük etki sahibiler. Babalar, çocuklarının eğitiminde anneler ile birlikte çalışmak için yapabildikleri her şeyi yapmalılar.

`Anneler ve babalar bu ayetlerden ne öğrenebilirler? (Efesliler 5:22, 23, 25, 26; 1.Korintliler 11:3; 2.Korintliler 6:14; Romalılar 13:13, 14; 2.Petrus 1:5–7; Filipililer 4:8)`

Hristiyan ebeveynler, davranışlarıyla kutsal kitaba dayanan ahlâki bir Mesih ve kilise örneği oluşturma yükümlülüğüne sahiplerdir. Evlilik ilişkisi, Mesih’in kilise ile olan ilişkisinin bir paralelidir. Ebeveynler, önderlik etmeyi reddettiklerinde ya da gaddarca bir tavırla önderlik ettiklerinde, kendi çocukları ve dünya için Mesih’in yanlış bir betimlemesini sunuyorlar demektir. Allah tüm Hristiyan ebeveynlere özenle ve sebat ederek çocuklarını eğitmelerini emrediyor (Yasa’nın Tekrarı 6:7). Ebeveynler, çocuklarına Rabb’i tüm yürekleriyle sevmeyi öğretme sorumluluğuna sahipler. Rab’den korkmayı, O’na tümüyle bağlılıkla itaat etmeyi öğretmek zorundalar.

Yasanın Tekrarı 6:7 ayetinde, İsrail oğullarına, çocuklarına Rabb’in halkı için yaptıklarıyla ilgili vermeleri gereken eğitime dair açık talimatlar bulunmaktadır. Atalarımızın çocuklarına anlatacakları öykü de önemliydi fakat Mesih’in çarmıhından sonra yaşayan bizlerin anlatacak daha da önemli bir öyküsü yok mu?

Bu sebeple, çocuklarımıza sağlamamız gereken tedavi ya da eğitim, üzerlerine Allah’ın hakikatini döktüğümüz ve onları Mesih’le olan kendi ilişkilerine hazırladığımız sürekli ve öngörüsel bir iştir.

Fakat sonuçta, her birimiz özgür irade kutsal armağanına sahibiz. En nihayetinde, büyüyüp yetişkinler olduklarında, çocuklarımız Allah’ın karşısında kendi cevaplarını verecekler.