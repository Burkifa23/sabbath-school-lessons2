---
title:  İletişim
date:  06/10/2020
---

Bir anlamda, eğitim her seviyede iletişimdir. Öğretmen, öğrencilere aktarmak için ilime, bilgeliğe, bilgiye, gerçeklere sahip olan kişidir. Çok fazla bilgiyle dolu olan kişi, en azından öğretim bakımından, onu diğerleriyle paylaşabilmelidir yoksa bildiklerinin ne anlamı olur?

Fakat başka bir düzeyde, iyi öğretme becerilerine sahip olmak sadece iletişim kurabilmekle sınırlı değildir. Bir ilişki inşa etmek, sürecin tamamı için ayrıca çok önemlidir. “Gerçek öğretmenin, öğrencilerine verecek kendi arkadaşlığından daha değerli çok az armağanı vardır. Yetişkinler için geçerli olan, çocuklar için de geçerlidir ancak sevgi aracılığıyla iletişim içerisinde olursak, onları anlayabiliriz ve en etkili şekilde fayda sağlamak için, onları anlamamız şarttır.”—Ellen G. White, Education [Eğitim], s. 212.

Diğer bir deyişle, iyi öğretim aynı zamanda duygusal ve kişisel seviyede de işler. Ailenin bir okul olması konusunda da, bu çok önemlidir. Öğretmen ve öğrenci arasında iyi bir ilişki inşa edilmesi şarttır.

İlişkiler, iletişim aracılığıyla kurulur ve gelişir. Hristiyanlar, örneğin Kutsal Kitap’ı okuyarak ya da dua ederek, Allah ile iletişime geçmediklerinde, Allah ile olan ilişkileri durgunlaşır. Aileler, eğer Mesih’in lütfu ve bilgisiyle gelişeceklerse, ilahi rehberliğe ihtiyaç duyarlar.

`Aşağıdaki ayetleri oku. Bu ayetlerden ailede ( ya da aile dışında) güçlü ilişkilerin nasıl inşa edileceği konusunda ne öğrenebiliriz? (Mezmurlar 37:7–9; Süleyman’ın Özdeyişleri 10:31, 32; Süleyman’ın Özdeyişleri 27:17; Efesliler 4:15; 1.Yuhanna 3:18; Timoteos 3:1, 2; Yakup 4:11)`

İletişimin doğru tohumlarını ekmeye zaman ayırmak, sadece aile üyelerini Mesih ile kişisel bir ilişkiye hazırlamakla kalmayacak, aynı zamanda aile içindeki ilişkilerin gelişmesine de yardım edecektir. O, çocuklarınız ergenliğe ve yetişkinliğe ulaştığında, kurduğunuza memnun olacağınız iletişim kanallarını geliştirecektir. Çocuk sahibi olmasanız bile, bu ayetlerdeki ilkeler her türlü ilişkide işe yarayacaktır.

`Neden sadece ne söylediğimizin değil, nasıl söylediğimizin de çok önemli olduğu üzerine de düşün. Söylediğinde haklı olmana rağmen, onu ifade etme biçiminin büyük ölçüde sözlerinin etkisini mahvettiği durumlardan ne öğrendin?`