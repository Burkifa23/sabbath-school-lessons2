---
title:  Unutmayın
date:  08/10/2020
---

İsrail oğulları Vaat Edilen Ülke’ye girmeden önce, Musa onlarla bir kez daha konuşarak, Allah’ın onlara önderlik ettiği pek çok harika olayı hatırlattı ve Rabb’in onlar için yapmış olduklarını unutmamaları için onları tekrar uyardı. Yasanın Tekrarı bir çok yönden Musa’nın son arzusu ve vasiyetiydi. Ve binlerce yıl önce, bugün yaşadığımız hayattan çok farklı bir kültürde ve hayat standartlarında yazılmış olmasına rağmen, ilkeler bizim için de geçerliliğini koruyor.

`Yasanın Tekrarı ٦. bölümü oku. Bu bölümden Hristiyan eğitiminin ilkelerine dair ne öğrenebiliriz? Sadece kendi çocuklarımıza değil, Allah ve O’nun büyük kurtarma işleri ile ilgili bizim bildiklerimizi bilmeyen herkese öğrettiklerimizin merkezinde ne olmalı? Bu ayetlerde aynı zamanda hangi uyarılar mevcut?`

Çocuklarına öğretmeleri gerekenler içerisinde, Allah’ın onların arasında yaptığı fevkalade işler en önemlileriydi. Ve aynı şekilde Allah’ın onlar için tüm yaptıklarını unutmamaları için de açıkça uyarıda bulunulmuştu.

Eğer ebeveynler kutsal kitap öğretilerini çocuklarının hayatlarına dahil etmekte ilk büyük işlevi gerçekleştireceklerse, o halde, elbette kendi hayatlarını çocuklarına verecek yeterli bilgi ve zamana sahip olacak şekilde tanzim edip hazırlama sorumluluğuna sahipler.

“Çocuğun ilk öğretmeni annesidir. Çocuğun gelişiminin en hızlı olduğu, öğrenmeye en yatkın olduğu çağlarda, eğitimi büyük oranda annesinin ellerindedir.”—Ellen G. White, Education [Eğitim], s. 275.

Ebeveynlerin, Allah’ın sevgisi ve vaatleri hakkında çocuklarına vaizlik etmeleri gereken asıl zaman işte bu dönemdir. Çocuklarınıza bizzat Allah’ın bilgeliğini ve vaatlerini öğretmek için düzenli bir takvim belirlemek, ailenin gelecek kuşaklarını olumlu yönde etkileyecektir.

`Şu ayeti oku: “Onları çocuklarınıza belletin. Evinizde otururken, yolda yürürken, yatarken, kalkarken onlardan söz edin” (Yasa’nın Tekrarı 6:7). Burada ne demek isteniyor ve Rabb’in gerçeğini sadece çocuklarımızın önünde değil kendi önümüzde de tutmanın ne kadar önemli olduğu konusunda bize ne söylemeli?`