---
title:  Aile
date:  03/10/2020
---

### Konuyla İlgili Metinler
Yaratılış 3:1–15, 2.Korintliler 4:6, Luka 1:26–38, Matta 1:18–24, Efesliler 4:15, 1.Yuhanna 3:18, Yasanın Tekrarı 6.

> <p>Hatırlama Metni</p>
> “Oğlum, babanın uyarılarına kulak ver, Annenin öğrettiklerinden ayrılma” (Süleyman’ın Özdeyişleri 1:8).

İnsanlar olarak biz (tercihen) her zaman öğreniyoruz. Aslında hayatın kendisi bir okul.

“İsrail’deki imanlı kişiler, en eski çağlardan beri gençlerin eğitimine büyük önem vermişlerdi. Allah, bebeklikten itibaren bile çocuklara, O’nun iyiliğinin ve büyüklüğünün, özellikle O’nun yasasında belirtildiği ve İsrail’in tarihinde açıkça görüldüğü gibi öğretilmesini buyurmuştu. Öğrenmeye açık zihinlere, Kutsal Yazılardan ilahiler, dualar ve dersler yerleştirilmeliydi. Anne ve babalar çocuklarına Allah’ın Yasası’nın, O’nun karakteri olduğunu ve onlar yasanın ilkelerini içtenlikle kabul ederlerken, Allah’ın suretinin, ruh ve akıl üzerinde oluşacağını öğretmeliydiler. Öğretimin büyük bir bölümü sözlü olarak yapılıyordu. Fakat buna rağmen gençler, İbrani yazılarını okumayı öğrendiler ve Eski Antlaşma’nın parşömen kağıt ruloları onların çalışmasına açıldı.”—Ellen G. White, Sevgi Öğretmeni, s.58.

İnsanlık tarihinin büyük bölümünde, eğitim genellikle evde gerçekleşti, özellikle de erken yaşlarda. Kutsal Kitap ailedeki eğitim hakkında ne diyor ve aile durumumuz ne olursa olsun ondan kendimiz için hangi ilkeyi öğrenebiliriz?

*10 Ekim Sebt Gününe hazırlık için bu haftanın konusunu çalış.