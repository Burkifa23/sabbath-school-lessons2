---
title:  İsa’nın Çocukluğu
date:  05/10/2020
---

Kutsal Yazılar, bize İsa’nın çocukluğu ile ilgili çok az bilgi veriyor. Bu yıllarla ilgili pek çok şey bir gizem olarak kalmaya devam ediyor. Fakat O’nun dünyasal ebeveynlerinin, Meryem ve Yusuf’un kişilikleri hakkında bilgiye sahibiz ve onlar hakkında öğrendiğimiz şeyler, O’nun çocukluğu ve ilk eğitimine dair bazı şeylerin açıklığa kavuşmasına yardım edebilir.

**Bu ayetler Meryem ve Yusuf hakkında bize ne öğretiyorlar ve İsa’nın ebeveynleri tarafından nasıl eğitilmiş olabileceği konusunda bize nasıl anlayış sağlayabilirler?**

`Luka 1:26–38`

`Luka 1:46–55`

`Matta 1:18–24`

Bu ayetler sayesinde, Meryem ve Yusuf’un her ikisinin de, Allah’ın yasalarına ve buyruklarına itaat ederek yaşamaya çalışan imanlı Yahudiler olduklarını görebiliriz. Ve gerçekten de, Rab onlara gelip, onlarla beraber neler olacağını açıkladığında, imanla kendilerine söylenen her şeyi yerine getirdiler.

“İsa, çocukken havra okullarında öğrenim görmedi. Annesi O’nun ilk “insan” öğretmeniydi. Annesinden ve peygamberlerin yazılarından göksel bilgileri öğrendi. O annesinin dizlerinde, O’nun, İsrail için Musa’ya söylediği sözleri dinledi. Çocukluktan çıkıp gençliğe adım attığında hahamların okullarında eğitim görmek istemedi. O’nun, bu tür kaynaklardan elde edilen bir eğitime ihtiyacı yoktu çünkü O’nun öğretmeni Allah’ıydı.”—Ellen G. White, Sevgi Öğretmeni, s.58, 59.

Onların iyi ve imanlı öğretmenler olduklarına şüphe yok fakat Luka 2:41–50 ayetlerindeki öykünün ortaya koyduğu gibi, oğullarında onların anlamadıkları fazladan bir şeyler vardı çünkü İsa, Kendisine yalnızca Rab tarafından açıklanmış bilgi ve bilgeliğe sahipti.

`Yukarıdaki Ellen White alıntısını bir daha oku. O’nun annesinin dizinde Bizzat Kendisinin söylediği sözleri nasıl öğrendiği konusunda, Ellen G. White’ın burada yazdıklarını nasıl kavrayabiliriz? Bu bize Allah’ın muazzam sevgisi hakkında ne diyor? Düşkün ve günahkâr varlıklar olan bizler, buna nasıl karşılık vermeliyiz?`