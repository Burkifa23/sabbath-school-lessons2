---
title:  İlk Aile
date:  04/10/2020
---

Aslında Kutsal Yazılar’ın kendi sayfalarında, bize, insanlığın ilk günlerindeki aile eğitimine dair pek fazla–aslında hiç–bilgi verilmiyor fakat o zamanlarda eğitimin aile yapısı içinde gerçekleşiyor olduğundan emin olabiliriz.

“Aden bahçesindeki eğitim düzeninin merkezinde aile vardı. Adem, ‘Tanrı Oğlu’ydu’ (Luka 3:38) ve En Yüce Olan’ın çocukları, dersi Babaları’ndan alıyorlardı. Onlarınki, kelimenin tam anlamıyla bir aile okuluydu.”—Ellen G. White, Education [Eğitim], s. 33.

Her ne kadar ne öğretildiğini bilmiyor olsak da, yaratımın harikalarının ve günah sonrasında ise kurtuluş planının ele alındığından emin olabiliriz.

`Aşağıdaki ayetler ne öğretiyor ve bunlar neden Adem ve Havva’nın çocuklarına aktardıkları eğitimin mutlaka birer parçasıydılar? (Yaratılış 1–2, Yaratılış 3:1–15, 2.Korintliler 4:6, Luka 10:27, Galatyalılar 3:11, Vahiy 22:12)`

“Dünyanın başlangıcında kurulmuş olan eğitim düzeninin, onu takip eden tüm dönemler boyunca insanlık için bir örnek oluşturması gerekiyordu. Onun ilkelerinin bir örneği olarak, ilk atalarımın evi olan Aden bahçesinde bir örnek okul kurulmuştu.”—Ellen G. White, Education [Eğitim], s. 20.

Hristiyan eğitimi, aileleri ve üyeleri öğretiyle, ibadetle, bilgiyle, kardeşlikle, müjdecilikle ve hizmetle eğitme  taahhüdüdür.. Ev, aile üyelerine Allah’ın sevgisi ve vaatleriyle ilgili vaizlik yaptığın yerdir. Orası, İsa’nın çocuklara Rableri, Kurtarıcıları ve arkadaşları olarak tanıtıldığı, Kutsal Kitap’ın Allah’ın Sözü olarak el üstünde tutulduğu yerdir. Aile, senin göksel Baban’la sağlıklı bir ilişkinin neye benzediğini biçimlendirdiğin yerdir.

Yaratılış 4:1–4 ayetlerinde hem Kayin, hem de Habil Rabb’e sunularını getiriyorlar. Onların, sunuların anlamını ve önemini, kurtuluş planıyla ilgili aldıkları aile dersinde öğrenmiş olduklarını kesinlikle tahmin edebiliriz. Elbette, öyküde gördüğümüz gibi, iyi bir eğitim he zaman umut ettiğimiz gibi sonuçlara götürmüyor.

Evdeki durumun ne olursa olsun, onun gerçeğin öğretildiği ve hayata geçirildiği bir yer olması için hangi seçimleri yapabilirsin?