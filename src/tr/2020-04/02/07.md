---
title:  Ek Çalışma
date:  09/10/2020
---

Ellen G. White, Education [Eğitim], kitabından, 275-278 sayfalarındaki “Preparation [Hazırlık]”, 283–286 sayfalarındaki “Cooperation [İşbirliği]” ve 287–297 sayfalarındaki “Discipline [Terbiye]” bölümlerini oku.

“Hem babaların, hem de annelerin üzerine, çocuğun erken dönem ve sonrasındaki eğitimi ile ilgili sorumluluklar düşer ve ebeveynlerin her ikisi için de dikkatli ve derinlemesine hazırlık en önceliklisidir. Babalık ve annelik olasılığını üstlenmeden önce, erkekler de kadınlar da fiziksel gelişimin yasalarına aşina olmalıdırlar. . Aynı zamanda zihinsel gelişim ve ahlâki eğitimin yasalarını anlamalıdırlar.”—Ellen. G. White, Education [Eğitim], s. 276.

“İşbirliği, ev yaşamında anne ve baba arasında başlamalıdır. Onlar, çocuklarının eğitiminde ortak sorumluluğa sahipler ve sürekli olarak birlikte hareket etmek için çaba göstermeliler. Birbirlerine güç vermek için Allah’tan yardım isteyerek, kendilerini O’na teslim etsinler. . . . Çocuklarına bu eğitimi sağlayan ebeveynlerin, öğretmeni eleştirdikleri pek görülmez. Hem çocuklarının menfaatinin hem de okula karşı adaletli olmanın bunu gerektirdiğini anlarlar, bu sebeple, kendileriyle aynı sorumluluğu taşıyan öğretmene olabildiğince destek olup onu onurlandırırlar.”—Ellen G. White, Education [Eğitim], s. 283.

**Tartışma Soruları**

`Çocuğumuz olsa da olmasa da, hepimiz bir çeşit konutta yaşıyoruz ve diğer insanlarla da etkileşim içindeyiz. Bu haftanın dersinden, yaşadığın yerdeki ya da başka yerlerdeki diğer insanlarla olan etkileşiminde hatta onlar için tanıklığında sana yardım edebilecek ne öğrendin?`

`Eğitimi iyi bir şey olarak görmeye meyilliyizdir. (Sonuçta kim eğitime karşı olabilir ki?) Fakat durum her zaman böyle midir? Eğitimin amacından saptırılarak kötü bir şeye dönüştürülmesinin örnekleri neler olabilir? Bu olumsuz örneklerden, eğitimi iyi bir şey yapmamıza yardım edecek ne öğrenebiliriz?`

`Çarşamba gününün dersinde belirtildiği gibi, her birimiz özgür irade kutsal armağanına sahibiz. Er ye da geç, çocuklar gençlere ve sonra da birer yetişkine dönüştüklerinde, çocuklukları boyunca kendilerine öğretilen Allah hakkında kendi kararlarını verecekler. Diğer insanlara müjde hakkında tanıklık etmek isteyen ve onlara müjdeyi öğretmek isteyen her ebeveyn–aslında her kişi–, özgür irade hakkındaki bu çok önemli hakikati neden her zaman aklında tutmalıdır?`