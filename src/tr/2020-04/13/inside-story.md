---
title:  Inside Story
date:   25/12/2020
---

#### Sebt Günü'nde Sessiz Çalışma Yok

_Gary Rogers Tarafından_

İnşaat ekibim, Kamboçya'nın ikinci en büyük şehri Battambang'da inşa ettiğimiz kentsel bir etkileşim merkezi olan Temel Yaşam Merkezi’ni çatı kaplaması işine gitmek için gereken her şeye sahipti. Bu yüzden işçilerin çatıyı yapmaları için gerekli malzemeleri sağlaması için başkent Phnom Penh'deki bir şirketi aradım. Sözleşmeyi tamamlamadan önce bir Hristiyan kilisesini temsil ettiğimizi ve Cumartesi günü çalışmadığımızı açıkladım. Cumartesi gününden önce çatının biteceğinden emin oldum.

Fakat işçiler geldikten sonra işlerin Sebt gününden önce bitmeyeceğini gördüm. Genel merkeze yaptığımız sözleşmenin şartları hakkında bir hatırlatma e-postası gönderdim. Çarşamba günü şantiyede kendi işçilerimden biri olan Koy Sopaon ile konuşurken telefonum çaldı. Bir şirket yöneticisi “Gönderdiğiniz e-postanız hakkında arıyorum” dedi. “Cumartesi günü bitirmemiz gerekiyor. Eğer çocuklar Cumartesi günü çalışamazlarsa işçileri pazartesi'ye kadar beklettiğimiz için onlara ekstra ücret ödemek zorundayız.”

“Bunu daha önce konuşmuştuk,” diye yanıt verdim. Cumartesi günü çalışamayız.

Yönetici yaklaşımını değiştirdi. “Sessiz olacağız” diye söz verdi. “Gürültü yapmayacağız. Cumartesi günü çekiç veya diğer gürültülü aletleri kullanmamız gerekmez. Kimse çatıda olduğumuzu bile bilemeyecek.”

“Birkaç dakikanız varsa neden çalışmadığımızı açıklayayım” dedim.

Yönetici beni dinlemeyi kabul etti.

“Kutsal Kitap bize Tanrı'nın bu dünyayı altı günde yarattığını söyler,” dedim. “Yedinci gün üç şey yaptı: İşini bıraktı, dinlendi ve günü kutsal kıldı. Bunu bize, onun bizi Yaratan'ımız olduğunu hatırlatmak için yaptı. Cumartesi günü bizim veya bizim için çalışan herhangi birinin hiçbir iş yapmamasını istedi. Bu şekilde O'nu düşünüp ibadet edebiliriz.”

“Aaaa, anlıyorum” dedi yönetici. “Cumartesi günü dinleneceğiz.”

Çalışanım Sopaon, telefon görüşmesini ilgiyle dinledi. Ardından bana baktı ve “Kilisem neden Pazar günü ibadet ediyor?” diye sordu.

Sopaon'dan oturmasını rica ederek ona Sebt gününün değişmesi hakkında bir tarih dersi verdim. Daha sonra, öğle yemeği arasında, Sopaon'un Kutsal Kitabını incelediğini gördüm. Kutsal Kitap’ın yedinci günün Sebt günü olduğunu öğrettiğini görünce şaşkınlığını dile getirdi.

Cuma günü Sopaon'a, “Tanrı'nın Sözü'nde Tanrı'nın günü hakkında yeni bir gerçek gördün. O'nu gerçeğinde takip etmek ve Sebt gününü kutsal sayıp tutmak istemez misin?

“Evet isterim!” diye haykırdı Sopaon.

Sopaon, yarı inşa edilmiş etki merkezinde o Sebt günü ibadete katıldı. O gün çatıda kimse çalışmadı. Bugün O tamamlanmış kilisede bir görevli ve Sebt Okulu öğretmenidir.

63 yaşındaki Gary Rogers, 1996'dan beri Kamboçya'da Global Heyet kurucusu olarak çalışıyor. Temel Yaşam Merkezi, 2018’in Onüçüncü Sebt Günü sunularının yardımıyla açıldı.