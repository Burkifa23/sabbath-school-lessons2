---
title:  Ölülerin Kaderi
date:  20/12/2020
---

1600’lü yıllarda Blaise Pascal adında Fransız bir yazar insanlığın durumu üzerine uzun uzun düşünüyordu. Ona göre çok açık olan bir nokta vardı: bir insanın ne kadar uzun süre yaşadığı (ve o zamanlarda yaşam süresi çok uzun değildi) ve yaşamının ne kadar iyi olduğu (o zamanlarda yaşam da pek o kadar iyi değildi) fark etmeksizin, er ya da geç o kişi yaşamını yitirecekti.

Dahası, ölümden sonra gelen her neyse, o, burada ölümle sonuçlanan kısa yaşam süresinden daha uzun, son derece daha uzun olacaktı. Yani, Pascal için bir kişinin yapabileceği ve yapması gereken en mantıklı şey, ölüleri hangi kaderin beklediğini öğrenmekti ve insanların “işlerini kaybetmeleri ya da onurlarını zedeleyen hayal ürünü bir saldırı” gibi şeyler karşısında canlarını sıkıp, öldükten sonra ne olacağı meselesine hiç kulak asmıyor olmaları onu çok şaşırtıyordu.

Pascal haklıydı. Ve Kutsal Kitap’ın kurtuluşu İsa’da bulmuş olanları bekleyen vaatlerden, gelecekte onları bekleyen armağandan uzun uzun bahsediyor olmasına şaşırmamalı.

`Aşağıdaki ayetleri oku. Burada bize hangi umut veriliyor? (Yuhanna 6:54, Yuhanna 3:16, 1Yuhanna 5:13, 1Timoteos 1:16, Yuhanna 4:14, Yuhanna 6:40, Yahuda 1:21, Titus 3:7)`

Sonsuz yaşam, çarmıhın ışığında çok anlam ifade ediyor; çarmıhın ışığında, sonsuz yaşam dışında başka hiçbir şey anlam ifade etmiyor. Evrenin Yaratıcı’sı, “aracılığıyla evreni yarattığı” (bkz. İbraniler 1:2 ), “O’nda yaşıyor ve hareket ediyoruz; O’nda varız” (bkz. Elçilerin İşleri 17:28 ) Kişi, Bizzat O, Allah, insan bedeninde tezahür edecek ve o bedende ölecek…peki ne için? Yoldaki hayvan leşleri gibi çürüyelim diye mi?

İşte bu sebeple Yeni Ahit sonsuz yaşam vaatleriyle bağlı bir şekilde gelmiştir çünkü ancak sonsuzluk yenilenmeyi güvence altına alır. Milyon yıl, hatta milyar yıl kötüyü telafi etmeye yetecek kadar iyi ana sahip olamazdı. Her şeyi ancak sonsuzluk dengeleyebilir hatta daha da fazlasını yapabilir çünkü sonsuz sonludan daha fazlasıdır ve her zaman sonsuzdur.

Pascal haklıydı: Önümüzdekiyle karşılaştırıldığında, buradaki zamanımız çok kısıtlı. Bizi bekleyen sonsuzluğa hazırlanmamak ne kadar aptalca.

`Ölümden sonra ne olduğu konusuna tümüyle ilgisiz olan birine ne söylerdin? Duruşunun ne kadar mantıksız olduğunu görmesini sağlamak için ona nasıl yardım ederdin?`