---
title:  Büyük Öğretmen
date:  24/12/2020
---

Tüm bu çeyreklik boyunca görmüş olduğumuz gibi, Mesih’in burada, yeryüzündeki hizmetinin en önemli unsurlarından biri öğretmenliğiydi. İsa, hizmetinin en başından itibaren, davranışları ya da amelleri yoluyla takipçilerine sürekli olarak Kendisi hakkındaki, Baba hakkındaki, kurtuluş ve bizi bekleyen umut hakkındaki gerçekleri öğretiyordu (bkz. Matta 5:2, Markos 4:2, Luka 19:47, Yuhanna 6:59).

Aslında tek yapman gereken müjdeye, müjdelerden herhangi birine göz gezdirmek ve baştan sona İsa’nın öğrettiğini göreceksin. Ve her ne kadar şimdi bile Sözü aracılığıyla Rab bize öğretmeye devam ediyor olsa da, yeni dünyada da bu öğretim devam edecek. Fakat, günah ve onun üzerimize yüklediği tüm sınırlamalar tarafından engellenmemiş bir varoluşta bunun ne kadar farklı olacağını hayal et.

`“Biri, ‘Bağrındaki bu yaralar ne?’ diye sorduğunda da, ‘Bunlar dostlarımın evinde aldığım yaralar’ diye yanıtlayacak” (Zekeriya 13:6). Sence bu ayet neden bahsediyor?`

“Sürüp giden sonsuz yıllar, Allah’a ve Mesih’e ilişkin daha değerli ve daha görkemli açıklamalar getirecek. Bilgi sürekli gelişme içinde olduğu gibi, sevgi, saygı ve mutluluk da artacak. İnsanlar Allah’ı daha iyi tanıdıkça, O’nun karakterine olan hayranlıkları da o kadar artacak. İsa kurtuluşun zenginliklerini ve Şeytan’la gerçekleşen büyük mücadeledeki hayret verici başarıları onların gözleri önüne serdiğinde, fidyeyle kurtarılanların kalpleri daha coşkun bir bağlılıkla titreyecek ve daha büyük bir sevinç ile altından lirlerini çalacaklar; on binlerce on binlerin ve binlerce binlerin sesleri birleşerek dev bir övgü korosu oluşturacak. . . .

“Büyük mücadele sona erer. Artık günahtan da, günahkârlardan da eser yoktur. Tüm evren temizlenmiştir. Engin yaratılışın tümünde uyum ve hoşnutluk tek bir nabız gibi atar. Her şeyi yaratan Kişi’den, engin uzayın derinlikleri boyunca, yaşam, ışık ve hoşnutluk akmaktadır. En küçük atomdan en büyük dünyaya kadar, canlı ya da cansız her şey, gölgelenemeyen bir güzellik ve mükemmel sevinç içinde, Allah’ın sevgi olduğunu ilan etmektedir.”—Ellen G. White, Büyük Mücadele, s. 683.

`Sonsuzluk hakkında öğreneceğimiz onca olağanüstü hakikat içinde, hiç bir şey bizi Mesih’in bizim yararımıza kurbanlığı kadar büyüleyemeyecek. Bu konuyu sonsuzluk boyunca çalışacak olmamızın ne kadar derin ve zengin olacağını düşün. Şimdiden, İsa’nın çarmıh aracılığıyla bizim için yaptığını daha iyi bir şekilde yüceltmeyi nasıl öğrenebileceğini düşün.`