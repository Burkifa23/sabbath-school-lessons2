---
title:  Ahiretteki Okul
date:  23/12/2020
---

`“Çünkü geçici, hafif sıkıntılarımız bize, ağırlıkta hiçbir şeyle karşılaştırılamayacak kadar büyük, sonsuz bir yücelik kazandırmaktadır. Gözlerimizi görünen şeylere değil, görünmeyenlere çeviriyoruz. Çünkü görünenler geçicidir, görünmeyenlerse sonsuza dek kalıcıdır” (2.Korintliler 4:17–19). Bu ayetler bize ne umut veriyor? İsa aracılığıyla bize vaat edilmiş olan, beklediğimiz bu görünmez sonsuz şeyler neler olabilir? (Ayrıca bkz. Vahiy 21.1, 2; Vahiy 2:7; Vahiy 7:14–17)`

Bize İsa’da sunulan vaatler gerçek de olsa, onlara inanmak için pek çok iyi sebebimiz de olsa, Kutsal Kitap’ın bize verdiğinin, bizi beklemekte olanın sadece ipuçları, anlık bakışları olduğu gerçeği sabittir. Fakat tek bir şeyden emin olabiliriz, o da çok muhteşem olacağı çünkü günahın tahribinin olmadığı bir varoluşta yaşamın ne dar güzel olacağını hayal et!

Acılarımızın tümü, ıstıraplarımızın tümü, burada bizi zorlayan her şey günahtan ve günahın sonuçlarından kaynaklanmaktadır. Mesih bunların hepsini geri çevirmeye geldi ve O, dünyayı Allah’ın günah girmeden önce, aslında olmasını tasarladığı haline dönüştürecek. Aslında daha iyi olacak çünkü tüm bu zaferler içinde, sonsuza kadar bizim kurtarılışımızın bedeli olan İsa’nın elleri ve ayaklarındaki yaralara bakabiliyor olacağız.

“Orada görüşümüzü karartan perde kaldırılacak ve gözlerimiz şimdi mikroskopla kıvılcımlarını görebildiğimiz güzellik dünyasını seyredecek; şimdi teleskopla çok uzaklarda görüntülediğimiz göklerin zaferlerine baktığımızda; günahın yıkımı ortadan kaldırıldığında, tüm yeryüzü ‘Rabbimiz Allah’ın güzelliğinde’ ortaya çıkacak, muazzam bir alan çalışmamız için bize açılmış olacak! Orada, bilim öğrencisi, kötünün yasasını hatırlatacak hiçbir şeyin farkına varmadan, yaratılışın kayıtlarını okuyabilir. İnildeyen tek bir nota duymadan ya da hüzünlü tek bir duygu hissetmeden, doğanın seslerinin oluşturduğu müziği dinleyebilir. Yaratılmış olan şeylerin tümünde tek bir el yazısının izine rastlayabilir–seyretmekte olduğu muazzam evrene ‘büyük harflerle Allah’ın adı yazılmıştır’ ve ne yerde, ne denizde ne de gökte kötülüğün tek bir izi kalmamıştır.”—Ellen G. White, Education [Eğitim], s. 303.

`Burada hayatı bu kadar zor kılan hiçbir şeyin var olmadığı, tümüyle yeni bir dünyada sonsuza kadar yaşamanın nasıl olacağını hayal etmeye çalış. Onun nasıl olacağına dair tasavvurun nedir? Özellikle sabırsızlıkla beklediğin şeyler neler?`