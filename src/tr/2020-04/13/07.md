---
title:  Ek Çalışma
date:  25/12/2020
---

Ellen G. White, Education [Eğitim] kitabından 301-309. sayfalardaki “The School of the Hereafter [Ahiret Okulu]” bölümünü ve Büyük Mücadele kitabında 667.–683. sayfalarındaki “Mücadelenin Sonu” bölümlerini oku.

“Burada korkup çekindiğimiz aslan, o gün kuzu ile birlikte uzanacak ve Yeni Yeryüzü’nde sadece huzur ve uyum olacak. Yeni Yeryüzü’nün ağaçları bozulmamış, dik ve azametli olacak. . . .

“Yeryüzündeki evimizde güzel olan her şey, gökteki evimizin billur gibi ırmaklarını ve yeşil çayırlarını, sallanan ağaçlarını ve yaşam dolu pınarlarını, parlayan kentini ve beyaz kaftanlı ezgicilerini hatırlatsın–o güzellik dünyasını hiçbir sanatçı resmedemez hiçbir ölümlü dil anlatamaz. Hayal gücün kurtarılanların yuvasını düşlediğinde onun senin en parlak düşünün betimleyebileceğinden daha görkemli olacağını unutma.”—Ellen G. White, Heaven [Gök], s. 133, 134.

“Gelecekteki mirasın fazla maddesel görünmesi korkusu, pek çok kişinin, ona evimiz olarak bakmamızı sağlayan gerçeklerden uzaklaşarak ruhsallığa yönelmesine neden olmuştur. Mesih öğrencilerine, onlar için Baba’nın evinde yer hazırlamaya gittiğine dair güvence vermişti. Allah’ın sözünde yer alan öğretileri kabul edenler, göksel ikametgâh konusunda tamamen bilgisiz kalmaz. . . . Doğruların ödülünü tarif etmek için insan dili yetersizdir. Yalnızca onu görenler bunu bileceklerdir. Allah’ın Cennetinin görkemini hiçbir sınırlı zihin kavrayamaz.”—Ellen G. White, Büyük Mücadele, s. 680.

**Tartışma Soruları**

`Pascal’ın üzerinde durduğu, insanların sonsuzlukta kendilerini neyin beklediğine dair ilgisizlikleri konusunu düşün. Sence insanlar neden böyle? Böyle bir tavır takınmak neden mantıksız?`

`Sonsuz yaşam umudunun bizim imanımız için neden çok önemli olduğu üzerine biraz daha düşün. Neden o olmasa gerçekten hiçbir şeyimiz olmaz?`

`Doğal dünyada var olan onca şaşırtıcı gizemi düşün. İster biyoloji olsun, ister jeoloji, astronomi, fizik ya da kimya, her alanda işlerin en başta düşünüldüğünden çok daha karmaşık olduğu anlaşılıyor. Örneğin bilim insanları artık “basit yaşam formlarından” bahsetmiyorlar çünkü en basit yaşam formlarının bile aslında o kadar da basit olmadığı ortaya çıktı. Her yeni ilerleme, her yeni keşif cevaplanması gereken daha çok soru ortaya çıkarıyor görünüyor. Bunların tümü “ahiret okulunda” ne kadar çok şey öğreneceğimizi anlamamıza nasıl yardım edebilir?`