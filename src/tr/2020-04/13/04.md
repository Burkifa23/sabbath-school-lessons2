---
title:  O zaman Bileceğiz
date:  22/12/2020
---

“Gök, çalışma alanı evren, öğretmeni Sınırsız Olan olan bir okuldur. Bu okulun bir şubesi Aden bahçesinde kurulmuştu ve kurtuluş tasarısı başarıyla sonuçlandığında, eğitim yeniden Aden bahçesi okulunda gerçekleştirilmeye başlanılacak.”—Ellen G. White, Education [Eğitim], s. 301.

Eğer sen de insanların birçoğu gibiysen, aklında günaha, acıya, hastalığa, ölüme, şunun ya da bunun neden olduğuna veya ötekinin neden olduğuna dair pek çok soru vardır.

Bizim de doğal dünya ve onun tüm gizemlerine dair sorularımız var. Bilimin dünya ve evren hakkında daha fazlasını anlamamızda bize yardım etmek için gerçekleştirdiği inanılmaz ilerlemeye rağmen, bildiğimizden çok daha fazlası hâlâ kavrayışımızın ötesinde.

En basit yaşam formlarından başımızın üzerindeki göğe, atom altı parçacıkların hareketinden evrenin her yerine dağılmış durumda dönmekte olan galaksilere kadar, özellikle de bu şeyleri kendi başımıza çalışmak için sahip olduğumuz kısıtlı zaman göz önünde bulundurulduğunda, şu anda akıllarımızın kavrayabileceğinden çok daha büyük ve derin bir gerçeklikle karşı karşıyayız.

Öte yandan, çalışmak için sonsuzluğa sahip olduğunuz zaman, pek çok gizemin bizim için açıklanacağına şüphe yok.

**Aşağıdaki ayetler, günah, acı ve ölümle dolu bu hüzünlü bölüm nihayet sona erdiğinde ne öğreneceğimize dair bize ne anlatıyorlar?**

`1.Korintliler 13:12`

`1.Korintliler 4:5`

Bize, şimdilik bizden saklanmış olan şeyleri kavrama becerisinin verileceği vaat edildi. Bugün bize çok zor görünen şeyleri görüp anladığımız zaman, yapacak Allah’ı yüceltmekten daha iyi bir şeyimiz olmayacak olması da ne kadar harika bir umuttur! Şu an bizim için kilit nokta, imanımıza tutunmak, Allah’ın vaatlerine güvenmek, sahip olduğumuz ışığa göre yaşamak ve sonuna kadar dayanmaktır. İyi haber şu ki, bizi “güçlendirenin aracılığıyla her şeyi” yapabiliriz (Filipililer 4:13).

`Yüreğini hangi ağır sorular sıkıştırıyor? Şu anda hangi şeyler çok anlaşılmaz görünüyor? Anladığın şeylere dayanarak Allah’a güvenmeyi öğrenmek, şimdilik anlamadığın şeylerde sana yardım eder?`