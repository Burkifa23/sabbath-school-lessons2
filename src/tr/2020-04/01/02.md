---
title:  İlk Okul
date:  27/09/2020
---

Her ne kadar biz bir bahçeyi sınıf olarak düşünmesek de, özellikle bahçenin Allah’ın yaratımının bozulmamış zenginlikleriyle dolu Aden bahçesi olduğunu göz önünde bulundurduğunuzda, bu akla çok mantıklı geliyor. Düşmemiş bir dünyada, kendilerini Yaratan tarafından doğrudan eğitim gören bu düşmemiş varlıkların, bu ”sınıfta” ne kadar çok şey öğrenmiş olduklarını, bugün bizim bakış açımızdan hayal etmek güç.

`Yaratılış 2:7-23 ayetlerini oku. Allah’ın Adem’i yaratıp, yerleştirip onu görevlendirmesindeki amaçlılık hakkında ne dikkatini çekiyor?`

Allah, erkek ve kadını Kendi suretinde yarattı, onlara yuva ve anlamlı iş verdi. Öğretmen-öğrenci faaliyetlerini göz önünde bulundurduğunuzda, bu ideal bir ilişki. Allah, Adem’in kabiliyetlerini biliyordu çünkü onu Kendisi yaratmıştı. Adem’in kendi potansiyelinin tamamıyla farkına varabileceğini bilerek, ona eğitim verebilmişti.

Allah ona sorumluluk vermişti fakat aynı zamanda onun mutlu olmasını da istiyordu. Ve belki de, ona sorumluluklar vermek, onu mutlu etmenin yollarından biriydi. Sonuçta, kim kendisine sorumluluklar verilmesinden ve onları tam olarak yerine getirmekten tatmin–hatta mutlu–olmaz ki? Allah, Adem’in yüreğini ve neyin gelişmesi gerektiğini biliyordu, bu sebeple ona bahçeye bakma görevini verdi. “Rab Tanrı Aden bahçesine bakması, onu işlemesi için Adem’i oraya koydu” (Yaratılış 2:15). Bizim gibi sadece günahın ve ölümün dünyasını bilenler için, işin gerekliliklerini ve şüphesiz, Adem’in işi yapıp bahçeyi yuvaları olarak tutarken neler öğrenmiş olduğunu hayal etmek güç.

Yaratılış 2:19–23 ayetlerinde, Allah, Adem’e eşlik edecek hayvanları ve Adem’in karısı olarak da Havva’yı yaratıyor. Allah onun arkadaşlığa ve bir eşin yardımına ihtiyaç duyduğunu biliyordu, bu sebeple kadını yarattı.

Allah ayrıca onun Kendisiyle yakın ilişki içinde olmaya ihtiyaç duyduğunu biliyordu, bu sebeple, bahçenin sınırları içinde, Aden’de gizli bir yer yarattı. Bunların tamamı, Allah’ın yaratımdaki amaçlılığını ve İnsanlara karşı duyduğu sevgiyi doğruluyor. Yine, Aden bahçesi ile aramızdaki büyük mesafe sebebiyle, bunun nasıl bir şey olduğunu hayal etmemiz güç fakat yine de hayal etmeye çalışmak zevkli, öyle değil mi?

`Aden bahçesinden çok uzaklaştırılmış olsak da hala doğadan dersler alabiliriz. Bu derslerden bazıları nelerdir ve onları Kutsal Yazılar’ın gözünden yorumlayarak, onlardan nasıl fayda görebiliriz?`