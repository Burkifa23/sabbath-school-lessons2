---
title:  Kaybedilmiş Olan Yeniden Kazanılıyor
date:  30/09/2020
---

Adem ve Havva, yılan’ın sözünü izlemeyi seçtiklerinde, diğer bir çok yaptırımla birlikte Allah’ın sınıfından sürgün edilmekle karşı karşıya kaldılar. Adem ve Havva’nın günahları yüzünden ne kaybettiklerini düşün. Onların düşüşlerini anladığımızda, günümüzdeki çağda bizim için eğitimin taşıdığı anlamı daha iyi anlayabiliriz. Sürgün edilmiş olmalarına rağmen, kusurlu dünyadaki yaşam, eğitimde yeni bir maksadın habercisi oldu.

Eğer Düşüş’ten önceki eğitim, Allah’ın Adem ve Havva’yı Kendisinden, karakterinden, iyiliğinden ve sevgisinden haberdar etmesinin yolu idiyse, o halde Adem ve Havva sürgün edildikten sonraki eğitim, insanlığın bunlardan haberdar olmasına yardım etme ve aynı zamanda Allah’ın suretini bizde yeniden yaratma işidir. Allah’ın varlığından fiziksel olarak ayrılmış olmalarına rağmen, Allah’ın çocukları hala O’nu, O’nun iyiliğini ve O’nun sevgisini öğrenebilirler. Dua, hizmet ve O’nun Sözü’nü çalışma aracılığıyla, Aden bahçesindeki Adem ve Havva gibi Allah’ımıza yaklaşabiliriz.

İyi haber; İsa ve kurtuluş planı sayesinde, her şey kaybedilmiş değil. Kurtuluş ve yenilenme umuduna sahibiz. Ve Hristiyan eğitiminin çoğu, çocukları İsa’ya, O’nun bizim için yaptığına ve bize sunduğu yenilenmeye doğru yönlendirmektir.

`2. Petrus 1:3-11 ayetlerini oku. İnsanlar bahçeyi terk ettiklerinde kaybedilmiş olan her şey göz önüne alınacak olursa, bu ayetler kaybedilenlerin çoğunun yeniden kazanılabileceğine dair bizi yüreklendirmektedir. Petrus, hayatımızda Allah’ın suretinin yenilenmesiyle uğraşmak için ne yapmamız gerektiğini söylüyor?`

İsa aracılığıyla, “hayata ve Allah’a adanmışlığa ilişkin bütün şeyler” bize verilmiştir. Ne vaat ama! Bu şeylerden bazıları ne olabilir? Petrus bize bir liste veriyor: iman, erdem, bilgi, özdenetim, sabır ve benzerleri. Petrus’un üzerinde durduklarından birinin de bilgi olduğuna dikkat et. Bu düşünce, elbette eğitim kavramını beraberinde getiriyor. Gerçek eğitim, gerçek bilgiye, Mesih’i bilmeye götürecektir ve bu sayede sadece O’nun gibi olmakla kalmayıp, aynı zamanda O’na dair bilgimizi diğer insanlarla paylaşabiliriz.

`Yasak ağacın “iyiliği ve kötülüğü bilme ağacı” olduğu gerçeği üzerine bir dakika düşün. Bu, her bilginin iyi olmadığı konusunda bize ne söylemeli? İyi ve kötü bilgi arasındaki farkı nasıl bilebiliriz?`