---
title:  Inside Story
date:   02/10/2020
---

#### Sıkıntılı Bir Rahibe Yardım

_Gabriel Golea Tarafından_

Romanyalı bir rahip bir sorunla yanıma geldi.

“Doktora çalışmalarına başlayabilmem için heyet üyelerini iyi bir işim ve iyi bir eğitim seviyem olduğuna ikna edebilir misiniz?” dedi.

Rahip, Fransa'daki Strasbourg Üniversitesi’ne teoloji okumak için kaydolmuştu ancak doktora heyeti ilk önce bir yıl lisans eğitimini tekrarlaması gerektiğine karar vermişti. İkinci sınıf bir doktora öğrencisiydim. İkimizin de Romanya'dan geldiğimizi öğrenince arkadaş olduk.

Rahibe dönüp, "Tanrı'ya inanır mısın?" diye sordum gülümseyerek.

Çok şaşırmıştı. “Tabii ki inanırım!” dedi.

“Duanın gücüne inanır mısın?” dedim.

Rahip, “Tanrı'nın mucizeler yapabileceğine inanıyorum” dedi.

“Bir ayin veya başka bir dini törenden bahsetmiyorum” dedim. “Doğrudan O'na dua edersek Tanrı dualarımızı cevaplayabilir.”

Birkaç gün sonra rahibi benimle dua etmeye davet ettim. “Öğretim üyelerine sormadan önce, bu ibadeti bir prensip meselesi haline getirmeliyiz” dedim. Rahip bunu kabul etti.

Öğretim üyelerini rahip için kuralları değiştirmeye ikna etmeye değil, onlara Romanya'nın eğitim sisteminin Fransız standartlarını karşıladığını göstermeye karar verdim. Heyette yer alan yedi öğretim üyesiyle görüştüm. Bir sonraki heyet toplantısında konuyu gözden geçireceklerine dair söz verdiler. Öğretim üyeleri rahibin bilgisini özel bir mülakatla test ettiler ve onu doktora programına kabul ettiler. Tanrı'ya bu mucizesi için şükrettik!

Dostluğumuz önümüzdeki iki yılda daha da büyüdü. Rahip genellikle ailemle konuşmak, yemek yemek ve ibadet etmek için evime gelirdi ancak üçüncü yılındayken rahip programı bırakacağını açıkladı. “Yeni bir işim var” dedi. “Romanya’nın din işlerinden sorumlu dışişleri bakanı olarak atandım.”

Romanya’nın en büyük din yetkilisi olmuştu.

Sözlerinizin ve eylemlerinizin geniş kapsamlı etkisini asla bilemezsiniz.

Rahibin göreve geldiğini duyduktan sonra, Romanya'daki bazı Adventistler, özellikle Yedinci Gün Adventist Kilisesi gibi daha küçük dini mezhep üyelerine karşı dini özgürlük konusunda kısıtlamalardan korkuyorlardı ancak hiçbir baskı olmadı. Aksine, rahip tarafından yönetilen bakanlık tüm inançlara mensup insanlara karşı aşırı derecede adil ve objektifti.

İşine alıştıktan sonra, şaka yollu onunla bir fotoğraf çektirmek için ofisini ziyaret etmek istediğimi söyledim. “Çocuklarıma ünlü birini tanıdığımı göstermek istiyorum” dedim. Güldü ve “İstediğin zaman gel” dedi. Onunla arkadaşlığımız hala sürüyor.