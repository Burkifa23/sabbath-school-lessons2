---
title:  Mesajı Kavramamak
date:  29/09/2020
---

Dün gördüğümüz gibi, Allah’ın–kendi dilindeki–açık emrine rağmen, Havva kendisine öğretilmiş olanı sulandırdı.

Rabb’in kendisine söylediğini yanlış yorumlamamış olsa da, açık bir şekilde onu yeterince ciddiye almamıştı. Onun davranışlarının sonuçlarını hakkında ne söylense abartılmış sayılmaz.

Buradan hareketle, Havva yılanla karşılaştığında, Allah’ın bahçedeki ağaçlarla ilgili söylediklerini (tam olarak olmasa da) tekrarladı (Yaratılış 3:2, 3). Bu mesaj elbette yılan için yeni haber değildi. Yılan emri biliyordu ve bu sebeple onu çarpıtmak için iyi hazırlanmıştı, nitekim, Havva’nın saflığını hedef aldı.

`Yaratılış 3:4-6 ayetlerini oku. Allah’ın söylediğini doğrudan yalanlamanın yanında, yılanın söylediği hangi şey açıkça Havva’yı etkiledi? Yılan hangi ilkelerden faydalandı?`

Yılan mesajın bir parçasının yanlış olduğunu söylediğinde, Havva Allah’a danışabilirdi. Aden bahçesindeki eğitimin güzelliği buydu: öğrencilerin Yüce Öğretmenlerine erişimleri, kesinlikle bizim yeryüzünde kavrayabileceğimiz her şeyden daha öteydi. Fakat, oradan uzaklaşmak yerine, ilahi yardıma başvurmak yerine, Havva yılan’ın söylediğini kabul etti. Yılan’ın mesajda yaptığı değişikliği kabul etmiş olması, Havva’nın Allah ve O’nun Adem ile kendisine söylediklerine dair güveni üzerinde şüphe uyandırıyor.

Bu arada Adem de kendisini zor bir duruma sokuyor. “Âdem eşinin Allah’ın emrini çiğnediğini, sadakatlerinin ve sevgilerinin ölçütü olarak üzerlerine konulan tek yasağı hiçe saydığını anladı. Zihninde korkunç bir mücadele verdi. Havva’nın kendi yanından uzaklaşmasına izin verdiği için kederlendi. Ancak artık olan olmuştu; birlikte olmaktan keyif aldığı kadından ayrılması gerekiyordu. Bunu nasıl kabul edebilirdi”—Ellen G. White, Geçmişten Sonsuzluğa, s. 22. Maalesef, iyiyi kötüden ayırabilmesine rağmen, o da yanlış seçim yaptı.

`Buradaki aldatıcı alayı düşün: yılan, eğer ağaçtan yerlerse, onların “Tanrı gibi” olacaklarını söyledi. Ama Yaratılış 1:27 ayeti onların çoktan Tanrı gibi olduklarını söylememiş miydi? Bu, Adem ve Havva gibi en iyi eğitimi almış olsak bile, ne kadar kolay aldatılabileceğimize ve imanla itaatin neden bizim tek korumamız olduğuna dair bize ne öğretebilir?`