---
title:  Ek Çalışma
date:  02/10/2020
---

“Kutsal çift yalnız Tanrı’nın babalık gözetimi altındaki çocuklar değil, bilge Yaratıcının eğitimi altındaki öğrencilerdi. Melekler ziyaretlerine geliyor, arada hiçbir perde olmaksızın Yaratıcıyla görüşebiliyorlardı. Yaşam ağacının verdiği kuvvetle dopdoluydular; zihinsel güçleri ise meleklerden biraz daha aşağı düzeydeydi. Görünen evrenin sırları, “bilgisi kusursuz olanın şaşılası işleri” (Eyüp 37:16) onlara tükenmez bir eğitim ve sevinç kaynağı sağlıyordu. İnsanın altı bin yıldır incelemekte olduğu doğanın yasaları ve etkinlikleri, her şeyin Sınırsız Tasarlayıcısı ve Uygulayıcısı tarafından zihinlerine açılmıştı. Yaprakla, çiçekle ve ağaçla sohbet ediyor, her birinden kendi hayatının sırlarını öğreniyorlardı. Adem, sulardaki güçlü livyatandan gün ışığında gezinen böceklere kadar bütün canlıları tanıyordu. Bütün canlıları kendisi adlandırmış olduğundan hepsinin doğasını ve huyunu biliyordu. Tanrı’nın göklerdeki yüceliği, düzenli dönüşlerindeki sayısız dünya, “bulutların dengesi,” gecenin ve gündüzün ışık ve ses gizemleri; bunların tümü ilk atalarımızın araştırmasına açıktı. Ormanın her yaprağında, gece parlayan her yıldızda, yer kabuğunda, havada ve gökte Tanrı’nın adı yazılıydı. Yaratılışın düzeni ve uyumu Tanrı’nın sınırsız bilgeliğini ve gücünü gözler önüne seriyordu. Sürekli olarak, kalplerini daha derin sevgiyle dolduran ve yeni minnettarlık ifadeleri ortaya çıkaran bir cazibe keşfediyorlardı.”—Ellen G. White, Geçmişten Sonsuzluğa 1. Cilt. s. 19.

**Tartışma Soruları**

`Eğer Allah, aslen, okulun/işin insanların Kendisiyle ve Yaratımıyla karşılaşmaları için bir fırsat olmasını amaçladıysa, biz bugün hala işlerimizde Allah’ın amacına uyuyor muyuz? (Ücretli, eğitim, gönüllü, hizmet v.s.) işimiz aracılığıyla  Allah’ı nasıl tanıyabiliriz?`

`Şeytan’ın Aden bahçesindeki kurnazlığını göz önünde bulundurduğumuzda, kendi insani zayıflığımız karşısında hüsrana uğramamak elde değil. Adem ve Havva Allah’ın yakında olduğunu biliyorlardı, buna rağmen yılanın yarı gerçeğini kabul ettiler. Allah ile böylesine bir yakınlıktan uzaklaştırılmış olan bizler, ayartmanın üstesinden gelmemize yardım etmesi için nasıl hala O’ndan güç bulabiliriz?`

`Yetki konusunu ve bu yetkiye itaat etmenin neden çok önemli olduğunu tartış. Yetkinin sınırları bulanıklaştığında ne olur? Yetki nasıl kötüye kullanılabilir ve öyle olduğunda nasıl karşılık veririz?`