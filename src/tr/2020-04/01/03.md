---
title:  İhlâl
date:  28/09/2020
---

Bir çok öğretmen için en sevinçli işlerden biri sınıflarını kurmaktır: ilan tahtalarını asmak, araç gereçleri hazırlamak ve sınıfı en iyi şekilde düzenlemek. Allah’ın sınıf için, Aden Bahçesi için olan tasavvuruna baktığımızda, O’nun Adem ve Havva için bir öğrenim ortamı oluşturmaya ne kadar önem verdiğini görürüz. Onların etrafını güzelliğin doldurmasını istemişti. Her çiçeğin, her kuşun, her hayvanın ve her ağacın, dünyaları ve Yaratıcıları hakkında daha fazlasını öğrenmeleri için, Adem ve Havva’ya fırsatlar sunmuş olduklarını hayal edebiliriz.

Fakat Yaratılış kitapçığı 2. bölümden 3. bölüme geçerken ani bir değişim oluyor. Allah’ın ilahi maksatla yarattığı tüm şeylerin envanterini yapmıştık. Fakat Yaratılış 3:1 ayetinde ayrıca, Allah’ın özgür irade için olan koşulunun farkına vardık. “Yabanıl hayvanların en kurnazı” yılanın varlığı, o noktaya kadar kullanılan dilden bir sapmadır. Önceki bölümlerde, Allah’ın yaratımını tanımlamak için, “Çok iyi”, “utanç nedir bilmemek” ve “güzel” gibi sıfatlar kullanılmıştı. Fakat şimdi yılanla birlikte, işin rengi değişiyor. “Kurnaz” kelimesi bazı versiyonlarda “hinlik” diye de tercüme edilmiştir. O ana kadar sadece mükemmellik olana, aniden olumsuz bir unsur dahil oluyor.

Öte yandan, Yaratılış kitapçığı Allah’ı “kurnazın” tam tersi olarak takdim eder. Allah, bahçedeki çifte dair beklentilerinde kesin olarak açıktır. Yaratılış :16, 17 ayetlerinden, itaat etmeleri gereken sadece bir anahtar kural koymuş olduğunu, onun da yasak ağaçtan yememek olduğunu biliyoruz.

Bu öyküden her ne öğrenirsek öğrenelim, bir şey öne çıkacaktır: Adem ve Havva, itaat ve itaatkarsızlık arasında seçim yapabilen özgür bireyler olarak yaratılmışlardı. Bu sebeple, en başından beri, düşmemiş bir dünyada bile, insanın özgür iradesi gerçeğini görebiliyoruz.

`Yaratılış 3:1–6 ayetlerinde yılanın kullandığı ve daha sonra Havva’nın tekrar ettiği tasvirleri çalış. Yılanın Havva’ya verdiği bilgi hakkında ne dikkatini çekiyor? Ondan sonra, Havva’nın iyiliği ve kötülüğü bilme ağacına verdiği önem hakkında dikkatini çeken ne?`

Yaratılış 2:17 ayetinde, Rab Adem’e eğer o ağaçtan yerse “kesinlikle öleceğini” söylemişti. Yaratılış 3:3 ayetinde, Havva bu emri tekrarlarken, “kesinlikle” sözcüğünü kullanmayarak, aynı kuvvette ifade etmedi. Fakat yılan, Yaratılış 3:4 ayetinde, Allah’ın söylediğinin tümüyle zıddını söylerken, sözcüğü kullandı. Havva, her ne kadar bahçede Allah tarafından eğitime tabi tutulmuş olsa da, kullandığı dilden, öğrendiklerini olması gerektiği gibi ciddiye almadığı belli oluyor.