---
title:  Aden Bahçesinde ki Eğitim
date:  26/09/2020
---

### Konuyla İlgili Metinler
Yaratılış 2:7–23; Yaratılış 3:1–6; 2.Petrus 1:3–11; 2.Petrus 2:1–17; İbraniler 13:7, 17, 24.

> <p>Hatırlama Metni</p>
> “İşte Tanrı gücüyle yükselir, O’nun gibi öğretmen var mı?” (Eyüp 36:22).

Kutsal Kitap öğrencilerinin çoğu Yaratılış 1–3 bölümlerinin öyküsünü ve başrol oyuncularını bilir: Allah, Adem, Havva, melekler, yılan. Öykünün geçtiği yer de, “Aden” denilen cennette muhteşem bir bahçe. Olay örgüsü, birbirini izleyen mantıklı hadiselerden oluşuyor. Allah Yaratıyor. Allah, Adem ve Havva’yı görevlendiriyor. Adem ve Havva günah işliyorlar. Adem ve Havva Aden bahçesinden sürgün ediliyorlar. Fakat Yaratılış kitapçığının ilk birkaç bölümüne, özellikle de eğitimin objektifiyle, daha yakından bir bakış, oyuncular, öykünün geçtiği yer ve öyküye dair kavrayışlar açığa çıkartacaktır.

“Dünyanın başlangıcında kurulmuş olan eğitim düzeninin, onu takip eden tüm dönemler boyunca insanlık için bir örnek olması gerekiyordu. Onun ilkelerinin bir örneği olarak, ilk atalarımın evi olan Aden bahçesinde bir örnek okul kurulmuştu. Sınıf Aden bahçesiydi, ders kitabı doğaydı, Öğretmen, Yaratan’ın Kendisiydi ve öğrenciler de insan ailesinin atalarıydı.”—Ellen G. White, Education [Eğitim] s. 20.

Bu ilk okulun kurucusu, yöneticisi ve öğretmeni Rab’di. Fakat bildiğimiz gibi, Adem ve Havva sonunda başka bir öğretmeni seçtiler ve yanlış dersler öğrendiler. Ne oldu? Neden oldu? Bu ilk eğitim öyküsünden bugün bize yardım edebilecek ne öğrenebiliriz?

*3 Ekim Sebt Gününe hazırlık için bu haftanın konusunu çalış.