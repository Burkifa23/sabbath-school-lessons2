---
title:  Allah’ın Yasası
date:  22/10/2020
---

Yıllar önce Fransa’da ülke idam cezası sorununu tartışıyordu: feshedilmeli miydi? Cezanın feshedilmesini savunanlar, ünlü bir Fransız yazar ve düşünür olan Michel Foucault ile iletişime geçip, ondan kendi lehlerinde bir başyazı yazmasını istediler. Fakat Foucault, sadece idam cezasının değil, tüm hapishane sisteminin feshedilmesini ve tüm suçluların serbest bırakılmasını savundu.

Peki neden? Çünkü Michel Foucault’a göre ahlaki sistemlerin hepsi kalabalıkları denetim altında tutmak için oluşturulmuş insan ürünlerinden, insan düşüncelerinden daha fazlası değillerdi. Bu sebeple, bu ahlaki kanunların gerçekte bir meşruiyeti yoktu.

Bakış açısı her ne kadar aşırı olsa da, burada aslında çok da yeni olmayan bir sorunun mantıksal sonucunu görüyoruz. Musa da binlerce yıl önce eski İsrail’de aynı sorunla mücadele etmişti. “Bugün burada yaptığımızı yapmayın; herkes kendi gözünde doğru olanı yapıyor” (Yasa’nın Tekrarı 12:8; ayrıca bkz. Hakimler 17:6, Süleyman’ın Özdeyişleri 12:15).

Fakat, eğer sadece kendi gözümüzden doğru olanı yapmamamız gerekiyorsa–yani, kendimiz neyin manevi açıdan doğru olduğunu bilecek kadar erdemli, kutsal ve tarafsız değilsek–, o halde ne yapacağımızı nereden bileceğiz? Cevap elbette bizi Yaratan Rabb’in, hayatımızı ona göre yaşayalım diye, bize manevi bir kanun da vermiş olmasıdır. Bizim gözlerimiz belki doğru algılamaz fakat Rabbinkiler yanılmaz.

`Bu ayetler ahlaki davranış hakkında bize ne öğretiyor? (Yasa’nın Tekrarı 6:5, Markos 12:29–31, Vahiy 14:12)`

Eğer kurtuluşu Hristiyan dünya görüşümüzün merkezine koyacaksak, o halde (geçen hafta gördüğümüz gibi), Allah’ın yasası, On Emir de merkezi olmalıdır. Sonuçta biz, yasayı çiğnemek olan günahtan değilse neden kurtarılıyoruz ki (Romalılar 3:20)? Eğer Allah’ın yasasını ayrı tutarsanız Müjde’nin hiçbir anlamı kalmaz, bu da her ne kadar bizi kurtaramasa da yasanın bizim için hala bağlayıcı olduğunu bilmemizin sebeplerinden biridir. (İşte bu sebeple Müjde’ye ihtiyacımız var.)

Buna dayanarak, tüm Yedinci Gün Adventist eğitimi, Sebt Günü’nü de kapsayan, Ellen White’ın kendi sözleriyle, “yasanın sürekliliğini” (Büyük Mücadele s. 62) vurgulamalıdır. Eğer eğitimin amacı bu yaşamda mümkün olduğu kadar Allah’ın suretini kendimizde yeniden canlandırmaksa, o halde en temel seviyede bile, Mesih’in örneğinin ışığında, bize Allah’ın gözünde gerçekte neyin doğru olduğunu gösteren ahlaki kanun olarak, Allah’ın yasası korunmalıdır.