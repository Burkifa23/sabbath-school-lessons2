---
title:  Kutsal Kitap’ın Dünya Görüşü
date:  20/10/2020
---

Giriş bölümünde de belirtildiği gibi, hiçbirimiz dünyayı tarafsız bir gözle görmüyoruz. Örneğin gökyüzündeki gökkuşağına bakan bir ateist, doğal bir olgudan başka bir şey görmüyor. O, insanların ona yükledikleri dışında hiçbir anlam taşımıyor. Tersine, kutsal kitabın dünya görüşüne sahip birisi gökkuşağına baktığında sadece su ve ışığın etkileşim içinde olduğu doğal bir olguyu değil, aynı zamanda Allah’ın dünyayı bir daha tufan ile yok etmeyeceğine dair vaadini görür (bkz. Yar 9:13–16). “Tanrı’nın kusurlu yaratıkları için, onlarla olan antlaşmasının bir işareti olarak bulutların arasına güzel bir gökkuşağı yerleştirerek gösterdiği tevazu ve merhamet ne büyüktür! . . . Çocuklar göklerdeki yayın anlamını sorduklarında ana babaları onlara tufanın öyküsünü anlatacaktır. Gökkuşağı, yeryüzünün bir daha sularla mahvolmayacağının güvencesidir.”—Ellen G. White, Geçmişten Sonsuzluğa 1. Cilt, s. 52.

Biz Yedinci gün Adventistleri için, Kutsal Kitap, imanımızın temel metni olmaya devam etmektedir. O, bize “süzgeç” dünya görüşünü öğretiyor ve biz de o süzgeçle çok ürkütücü ve karmaşık bir yer olabilen dünyayı görüyor ve anlıyoruz. Kutsal Yazılar, kendimizi içinde bulduğumuz, bir parçası olduğumuz ve çoğu zaman kafamızı karıştıran gerçekliği daha iyi anlamamıza yardım eden bir taslak oluşturuyor.

`Aşağıdaki ayetlerde, içinde yaşadığımız gerçekliği daha iyi anlamamıza yardım edecek hangi hakikatler bulunuyor? (Efesliler 6:12; Markos 13:7; Romalılar 5:8; Romalılar 8:28; Vaiz 9:5; Vahiy 20:5, 6)`

Yedinci Gün Adventistleri olarak biz Kutsal Kitap’ın öğretilerine sıkıca tutunmalıyız çünkü O, Allah’ın insanlara açıkladığı, olmasa dünya ile ilgili bilemeyeceğimiz ya da anlamayacağımız pek çok şeyi açıklayan hakikattir. Bu sebeple, tüm Hristiyan eğitimi Allah’ın Sözü’nü temel almalıdır ve ona karşıt tüm öğretiler reddedilmelidir.

`İnsanların tutunduğu hangi diğer inançlar Kutsal Kitap’ın öğretileriyle çelişmektedir? Bu farklılık, Allah’ın Sözü’ne imanla tutunmamızın ne kadar önemli olduğuna dair bize ne öğretmeli?`