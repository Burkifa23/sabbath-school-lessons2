---
title:  'Rabb’in Gözleri: Kutsal Kitap’ın Dünya Görüşü'
date:  17/10/2020
---

### Konuyla İlgili Metinler
Süleyman’ın Özdeyişleri 15:3; Eyüp 12:7–10; Efesliler 6:12; Vahiy 20:5, 6; Yuhanna 1:1–14; Markos 12:29–31.

> <p>Hatırlama Metni</p>
> “RAB’bin gözü her yerde olanı görür, Kötüleri de iyileri de gözler” (Süleyman’ın Özdeyişleri 15:3).

Polonyalı şair Czeslaw Milosz, konuşan tavşanlar, konuşan sincaplar ve benzeri hayal ürünü hayvanlarla ilgili yazısı ile başlayan bir şiir yazmıştı. Onların, “gerçek hayvanlarla olan benzerlikleri, bizim dünya hakkındaki görüşümüzün gerçek dünya ile benzeştiği kadar benzeşiyor” demişti. Şiirin sonunda da şöyle yazmıştı: “Bunu düşün ve ürper.”

“Ürpermek” sert bir tanımlama olabilir fakat gerçekten insanların dünya hakkındaki düşüncelerinin birçoğu tamamen yanlış olabilir. Örneğin, neredeyse 2000 yıl boyunca, dünyanın en zeki ve en eğitimli kişilerinden bir çoğu, yeryüzünün evrenin merkezinde hareketsiz bir biçimde durduğunu düşünüyordu. Bugün, en zeki ve en eğitimli kişilerden pek çoğu insanın basit bir yaşam formundan evrimleştiğini düşünüyor.

İnsanlar olarak dünyaya hiçbir zaman tarafsız bir gözle bakmıyoruz. Onu her zaman ve sadece, etrafımızdaki dünyayı yorumlamamıza ve anlamamıza etki eden süzgeçler üzerinden görüyoruz. Bu süzgece dünya görüşü deniyor ve gençlerimize, hatta yaşlı kilise üyelerimize kutsal kitabın dünya görüşünü öğretmemiz çok önemli.

*24 Ekim Sebt Gününe hazırlık için bu haftanın konusunu çalış.