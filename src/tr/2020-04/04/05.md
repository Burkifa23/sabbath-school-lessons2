---
title:  Kurtarıcı’ya İbadet Et
date:  21/10/2020
---

Yaratılış öğretisi çok önemli olmakla birlikte, özellikle Yeni Ahit’te tek başına boy göstermez. Genellikle kurtarılış öğretisi ile birlikte, hatta onunla ayrılmaz bir biçimde bağlantılı olarak karşımıza çıkar. Bunun sebebi, günah ve ölümün düşmüş dünyasında tek başına yaratılışın yeterli olmamasıdır. Yaşıyoruz, mücadele ediyoruz, (herkes gibi) acı çekiyoruz, peki ya sonra? En nihayetinde yolun kenarına bırakılmış hayvan cesetlerinden farksız şekilde ölüyoruz.

Bunun neresi iyi?

Bu sebeple, dünya görüşümüz için çok değerli olan kurtuluş öğretisine de sahibiz–ve bu, İsa Mesih’in, O’nun çarmıha gerilmesinin ve dirilişinin tüm inancımızın merkezinde olduğu anlamına geliyor.

`Yuhanna 1:1-14 ayetlerini oku. Bu ayetler İsa’nın kim olduğu ve bizim için ne yaptığına dair bize ne anlatıyorlar?`

İlk meleğin mesajına da bakalım: “Bundan sonra göğün ortasında uçan başka bir melek gördüm. Yeryüzünde yaşayanlara -her ulusa, her oymağa, her dile, her halka- iletmek üzere sonsuza dek kalıcı olan Müjde’yi getiriyordu. Yüksek sesle şöyle diyordu: ‘Tanrı’dan korkun! O’nu yüceltin! Çünkü O’nun yargılama saati geldi. Göğü, yeri, denizi, su pınarlarını yaratana tapının!’ ” (Vahiy 14:6,7). “Sonsuza dek kalıcı Müjde’nin” Yaratan Allah ile doğrudan bağlantılı olduğuna da dikkat et. Ve bizi yaratan Allah’ın, insan bedeninde bizim günahlarımızın cezasına Kendisi katlanan aynı Allah olduğunu fark ettiğimizde, O’na ibadet etmemizin istenmesine şaşırmamak lazım Allah’ımızın aslında nasıl olduğunu fark ettiğimizde bizim için verilecek başka ne karşılık kalıyor ki?

Bu sebeple, Mesih ve O’nun çarmıha gerilişi tüm öğretimizin merkezinde ve önünde olmalıdır–aslında bu öğretiye İkinci Geliş de dahil olmalıdır çünkü Mesih’in ilk gelişi bizim için ikincisi kadar çok iyilik anlamına gelmiyor, öyle değil mi? Kutsal Yazılar’a dayanılarak Mesih’in ilk ve ikinci gelişinin aynı olayın, kurtuluş tasarısının iki bölümü olduğu savunulabilir.

`Yuhanna 1. bölümde ifade edilen, aracılığıyla her şeyin var olduğu Kişi’nin, çarmıhta bizim için ölen Kişi olduğu düşüncesi üzerinde biraz daha düşün (bkz. Yuhanna 1:3). İbadet etmek neden karşı konulamaz doğal tepki olmalı?`