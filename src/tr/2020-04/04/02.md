---
title:  Rabb’in Gözleri
date:  18/10/2020
---

Oxford üniversitesinden bir profesör, bizim, dünyanın ve çevremizdeki şeylerin hiç birinin gerçek olmadığı teorisini ortaya koymuştu. Aslında bizler, çok güçlü bilgisayarlara sahip bir uzaylı ırkının dijital yaratımlarıymışız.

Bu teori ilginç olmakla birlikte, çok önemli bir soruyu akla getiriyor: gerçekliğin doğası nedir?

İki muhtemel çok yaygın cevap mevcut fakat bunlardan sadece biri akla yatkın. Bunlardan birincisi,–biz de dahil olmak üzere içindeki her şey ile birlikte–evren sadece var. Onu hiçbir şey yaratmadı ya da oluşturmadı. Sadece var ve burada. Zalim bir gerçeklik olarak mevcut. Allah yok, tanrılar yok, ilahi hiçbir şey yok. Gerçeklik sadece maddeden oluşuyor ve tamamen doğal. Birinin 2500 yıl önce demiş olduğu gibi (Bu yeni bir fikir değil), sadece “atomlar ve boşluk” var.

Diğer görüşe göre ise ilahi bir varlık (ya da varlıklar) evreni yarattı. Bu görüş aslında, evrenin hiç bir açıklama olmaksızın var olduğu düşüncesine göre daha mantıklı, daha gerçekçi ve akla daha uygun görünüyor. Bu görüş de doğal dünyayı, “atomlar ve boşluğun” dünyasını kapsıyor fakat sadece ondan ibaret değil. Bu görüş, bugün sıklıkla karşılaştığımız ateist-maddeci görüşe göre çok daha engin, daha derin ve daha çok yönlü bir gerçekliğe işaret ediyor.

`Aşağıdaki ayetler, bugünün dersinde ortaya çıkan düşüncelerle ilgili ne söylüyorlar? (Mezmurlar 53:1, Süleyman’ın Özdeyişleri 15:3, Yuhanna 3:16, Yeşaya 45:21, Luka 1:26–35)`

Tüm Hristiyan eğitiminin merkezinde Allah hakikati vardır fakat bu bizi seven ve bizimle iletişim içinde olan kişisel bir Allah’tır. O, doğa yasalarını kullanmasına rağmen bu yasalarla kısıtlanmamış ve (İsa’nın bakireden doğmuş olması gibi) İstediğinde bu yasaların ötesine geçen bir mucizeler Allahı’dır. Bu görüşün öğretilmesi özellikle de günümüzde çok yerindedir çünkü fikir dünyasının büyük çoğunluğu, (yanlış bir şekilde) bilimin onu desteklediğini savunarak, açıkça ateist ve naturalist dünya görüşünü öğretmektedir.

`Ateist dünya görüşünün, (yukarıda açıklandığı gibi) doğal dünyayı kapsayan fakat ondan ibaret olmayan kutsal kitabın dünya görüşü ile karşılaştırıldığında ne kadar dar ve sınırlı olduğunu düşün. Sonuç olarak, kutsal kitabın dünya görüşü, tanrıcı dünya görüşü, ateist rakibine göre neden çok daha mantıklı ve gerçekçi?`