---
title:  Ek Çalışma
date:  23/10/2020
---

“Eğitimin gerçek amacı, insanın iç varlığını Tanrı’nın benzeyişine dönüştürmektir.”—Ellen G. White, Geçmişten Sonsuzluğa, 1. Cilt, s. 341. Bu fikri aklımızda tuttuğumuzda, Adventist eğitimi için sağlam bir Hristiyan dünya görüşünün neden olmazsa olmaz olduğunu görebiliriz. Sonuçta, daha önce de belirttiğimiz gibi, tek başına eğitim her zaman iyi değildir. İnsanlar Kutsal Kitap’ta bulunan ilkelerle çelişen fikir ve tutumlarla eğitilebilir hatta yüksek bir eğitim görebilirler. Bu sebeple, Yedinci Gün Adventistleri olarak, bizim eğitim sistemimiz Hristiyan dünya görüşünü temel almalıdır. Bunun anlamı, eğitimin genel alanlarının tümünün, bilimin, tarihin, ahlakın, kültürün ve benzerlerinin, kutsal kitap dünya görüşüyle çelişen, hatta onu yok sayan görüşün tersine, bu bakış açısından öğretilecek olmasıdır. Daha önce belirtmiştik fakat tekrar etmeye değer: tarafsız bakış açısı diye bir şey yoktur; hayatın tamamı, gerçekliğin tümü, üzerinde detaylı ve sistemli bir şekilde düşünülmüş olsun ya da olmasın, kişinin dünya görüşü süzgecinden görülmektedir. Bunun sebebi olarak, Yedinci Gün Adventist eğitimini kutsal kitabın dünya görüşünün oluşturması şarttır.

**Tartışma Soruları**

`Tarihten (ya da günümüzden) tüm eğitim sisteminin yıkıcı olduğu hangi örnekler aklına geliyor? Bu yerler nereleriydi, öğrencilere orada ne öğretiliyordu ve onlardan ne öğrenebiliriz? Kendi eğitim sistemimizi bu yıkıcı etkilerden nasıl koruyabiliriz?`

`Bu haftanın dersinde Hristiyan dünya görüşünün anahtar noktalarından bazılarına baktık: Allah’ın varlığı, yaratılış, Kutsal Kitap, kurtuluş tasarısı ve Allah’ın yasası. Hristiyan dünya görüşünün eksiksiz açıklamasına hangi diğer önemli unsurlar de dahil edilmelidir?`

`Bir on sekizinci yüzyıl düşünürü şöyle yazmıştı: “Bilinç! Ey bilinç! Sen ilahi bir sezgi, cahil ve sınırlı olmasına rağmen akıllı ve özgür varlığın mutlak rehberisin–insanı Tanrı’ya benzeten iyi ve kötünün şaşmaz yargıcı sensin.” Bu bakış açısında doğru ya da yanlış olan nedir?`

`Bu Ellen G. White alıntısına bir daha bakınız: “Eğitimin gerçek amacı, insanın iç varlığını Tanrı’nın benzeyişine dönüştürmektir.” Bu ne anlama geliyor? Bu, Adventist eğitiminin, dünyanın büyük çoğunluğunun gözündeki eğitimden çok farklı olmasının gerekliliğini bize nasıl gösteriyor?`