---
title:  Usta Öğretmenolarak İsa
date:  24/10/2020
---

### Konuyla İlgili Metinler
İbraniler 1:1–4; 2.Korintliler 4:1–6; Yuhanna 1:14, 18; 14:1–14; Filipililer 2:1–11; 2.Korintliler 5:16–21.

> <p>Hatırlama Metni</p>
> “Çünkü, ‘Işık karanlıktan parlayacak’ diyen Tanrı, İsa Mesih’in yüzünde parlayan kendi yüceliğini tanımamızdan doğan ışığı bize vermek için yüreklerimizi aydınlattı”(2. Korintliler 4:6).

Billy Graham, yaralı askerleri komutanlarıyla birlikte ziyaret ettiği sahra hastanesinde tanık olduğu bir olayı şöyle anlatıyor: “Çok kötü şekilde yaralı bir asker, kumaş ve çelikten yapılmış bir tertibatta yüz üstü yatıyordu.” Doktorlardan biri Graham’ın kulağına, “onun bir daha yürüyebileceğini sanmıyorum” diye fısıldadı. Asker generalden bir şey istedi: “Komutanım…sizin için savaştım fakat sizi hiç görmedim, yüzünüzü görebilir miyim?” General eğilip kumaş ve çelikten tertibatın altına doğru kaydı ve askerle konuşmaya başladı. Graham onlara baktığında, askerin gözünden düşen gözyaşının generalin yanağına düştüğünü gördü.

İsa’nın doğduğu dönemde insanlık da, Allah’ın iyileştirici çehresine muhtaç bir şekilde ağır yaralıydı ve kan kaybediyordu. Sanki insanoğlu “Allah’ım senin yüzünü görebilir miyiz?” diye yalvarıyordu. Allah, Oğlu’nu bu gezegene göndererek, Usta Öğretmen’i bir görevle göndermiş oldu: insanoğluna Yüzü’nü göstermek. O zamandan beri biz, “İsa Mesih’in yüzünde parlayan kendi yüceliğini” (2.Korintliler 4:6) tanıma ayrıcalığına sahibiz.

Usta Öğretmen’in Yeryüzünde yol almasını seyrederken, O’ndan ne öğrenebiliriz?

*31 Ekim Sebt Gününe hazırlık için bu haftanın konusunu çalış.