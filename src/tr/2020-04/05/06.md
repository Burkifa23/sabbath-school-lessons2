---
title:  Usta Öğretmen’in İlk Öğrencileri
date:  29/10/2020
---

Onlar, bir dakika önce küçük bir kasabanın dışında vasati bir koyun sürüsünü güden sıradan çobanlarken, bir anda dünyaya şaşırtıcı, harikulade, yeri göğü sarsacak haberler taşıyan meleklerin hayret verici görüntüsüne tanık olan kişilere dönüşmüşlerdi. Gördükleri karşısında heveslenerek, meleklerin duyurdukları çocuğu aramaya başladılar.

`Çobanların yanında durup yemliğe baktığına hayal et. Ne görürdün? (Luka 2:8–20)`

Usta Öğretmen’in ilk öğrencilerini, Yusuf, Meryem ve çobanları takdir etmeliyiz. İsa’nın doğumunun mütevazı koşulları, beden alışın nasıl bir mucize olduğuna dair bir belirti taşımıyordu–oysa bu bebeğin Şahsında, Allah insanoğluyla Bir olmuştu. Fakat görümlerin, düşlerin ve meleklerin sayesinde, İsa’nın bu ilk öğrencileri O’nun doğumunun dış görünümünün ötesine bakabiliyorlardı. Çobanlar bu bebeğin kimliğini, yani O’nun “bir Kurtarıcı, Rab olan Mesih” olduğunu diğer insanlara anlattılar (Luka 2:11; Luka 2:17 ile karşılaştır).

Bilginler İsa’nın doğum haberine nasıl tepki verdiler? Hirodes nasıl tepki verdi? (Matta 2:1–12)

Usta Öğretmen, daha ilk benzetmesini anlatmadan ya da ilk mucizesini gerçekleştirmeden önce de, O olduğu için, bizim ibadetimize layıktır. İsa’nın daha sonraki öğretim hizmetinin değerini tümüyle kavramak için, bu ilk öğrencilerine, Usta Öğretmene ibadet eden bilginlere katılmalıyız. Öğretilerine hayranlık duyduğumuz, sadece bilge bir eğitmen değil. O, insanlıkla yaşamak için gelmiş olan Allah. Hristiyan eğitimi, Mesih’e ibadeti köken almaktadır.

Bilginlerle, çobanlarla ve meleklerle bizden Mesih’e, yeni doğmuş Kral’a ibadet etmemiz ve bebek İsa’da Allah’ın Kendisi gerçeğini görmemiz isteniyor.

`Allah’ın karakterine ilişkin İsa’nın beden almasının ne anlama geldiğini düşün. Bizim kavrayışımızın ötesinde büyüklükteki evrenin Yaratıcısı olan bu Allah, insanlığa gelerek “kendisini alçalttı”, İsa gibi yaşam sürdü ve bizim günahlarımızın cezasına karşılık çarmıhta canını verdi. Bu neden çok iyi haber?`