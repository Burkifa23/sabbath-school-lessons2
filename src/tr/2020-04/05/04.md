---
title:  Usta Öğretmen’in Aklını Okumak
date:  27/10/2020
---

`Pavlus, Filipililer’e mektubunu yazarken, oradaki Hristiyan topluluğuyla ilgili yüreğinde hangi endişeyi taşıyordu? (Filipililer 2:1–4 ve  4:2, 3)`

Filipililer 2:1–11 ayetleri, tüm Kutsal Kitap’taki en derin anlama sahip metinlerden biridir. Burada, Mesih’in önceden var oluşu, İlahiliği, beden alışı, insanlığı ve çarmıhta ölümü kabul edişi konularına değinilir. İsa’nın gökten Golgota’ya uzanan, zor, uzun ve aşağıya doğru yolculuğu tarif edilir (Filipililer 2:5–8). Ve Baba’nın İsa’yı nasıl tüm evrenin ibadet edeceği bir duruma yükselttiği açıklanır (Filipililer 2:9–11). Bu ayetlere pek çok muazzam hakikat sığdırılmıştır.

`Pavlus, 2:5:–11 ayetlerinde İsa’yı Filipililer’e nasıl tanıtıyor? İsa’nın hayatından kutladığı olaylar içerisinde, sence hangilerini imanlıların kendi yaşamlarında yansıtacakları beklentisi içinde? (Filipililer 2:6–11)`

Pavlus, tartışmaya meraklı olabilen Filipi’deki imanlıların İsa ve O’nun beden alışından öğreneceklerini umuyordu. Eğer İsa “kul özünü alıp insan benzeyişinde doğarak” (Filipililer 2:7), insan şekline bürünebildiyse ve hatta çarmıh üzerinde ölüme boyun eğdiyse, onların birbirlerine sunacak sevgiden daha öte neleri olabilirdi ki?

Bize, Usta Öğretmen İsa’dan öğrenecek çok şeyimiz olduğu hatırlatılmıştır. O’nun dünyasal hizmeti sırasında paylaştığı mesajlardan öğreniyoruz. O’nun gerçekleştirdiği mucizelerden ve diğer insanlara karşı davranışlarından öğreniyoruz. Kendi ilişkilerimizi, O’nun büyük lütufkârlığını örnek alarak ve göğün zaferlerinin yerine bir yemliği tercih etmekteki istekliliği üzerinde düşünerek biçimlendirmeye çalışabiliriz (bizim için ne büyük bir ders!).

Bunun tersine, bugünün dünyası sıklıkla bizi kendimizi yüceltmeye ve başarılarımızla böbürlenmeye yönlendiriyor. Fakat Bethlehem’deki bir yemlikten ve Usta Öğretmen’den farklı bir ders öğreniyoruz–Allah’ın büyük eğitim ve kurtuluş işi kendimizi yücelterek değil, tersine Allah’a boyun eğerek ve diğerleri için hizmet ederek gerçekleştirilir.

`Şu an bile, mütevazı davranmanın diğer insanlara Mesih’i yansıtmak için güçlü bir fırsat olabileceği hangi durumla karşı karşıyasın?`