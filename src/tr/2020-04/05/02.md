---
title:  Baba Açıklanıyor
date:  25/10/2020
---

`İbranilere yazdığı mektubun ilk cümlelerinde, elçinin İsa ile ilgili vurguladığı en önemli noktalar hangileri? (İbraniler 1:1–4).`

Yeni Ahit yazarları sürekli olarak şu kayda değer düşüncenin üzerinde duruyorlar: İsa yeryüzüne insanlara Baba’nın kim olduğunu göstermek için geldi. Önceki zamanlarda, Allah’ın vahyi peygamberler aracılığıyla parça parça gelmişti fakat Allah’ın son vahyi, İsa ile bütünüyle geldi.

Ayrıca, İsa Bizzat “Tanrı yüceliğinin” (İbraniler 1:3) parıltısıdır. Günahkâr insanlar olarak biz, Allah’ın yüceliğine tümüyle erişmeye dayanamazdık. İsa, beden almış Oğul olarak bu yüceliği yansıtmaktadır. Allah’ın karakteri, biz onu görüp açık bir şekilde anlayabilelim diye, Mesih’in insanlığında yumuşatılmıştır.

İsa ayrıca, “O’nun varlığının öz görünümüdür” (İbraniler 1:3). Bu ayette kullanılan Grekçe charactēr kelimesi, bazen bir mührün mumda bıraktığı damga ya da bozuk para üzerine damgalanmış suret anlamında kullanılmaktadır. Yani İsa, “O’nun varlığını öz görünümüdür” (bkz. İbraniler 1:3 ).

Eğer Baba’yı bilmek istiyorsak, Usta Öğretmen’in O’nun hakkında söylediklerini dikkatle dinlemeliyiz. Ve aynı zamanda Usta Öğretmeni seyretmeliyiz. Baba, Oğul’da görünmüştür.

`İbraniler 1:1–4 ayetlerini 2. Korintliler 4:1–6 ile karşılaştır. 2. Korintliler 4:1–6 ayetlerinde İsa kimdir ve O’ndan ne öğreniyoruz?`

Pavlus ve yanındakiler, diğer insanlara Allah ile ilgili eğitim verirken İsa’nın Babası ile ilgili kendi eğitim hizmetini yansıtmaya çalışıyorlardı. İsa, “Allah’ın görünümü” (2Ko. 4:4 ) olarak, Allah Baba hakkında bize bilgi sağladı. Benzer şekilde, Pavlus da Allah’ın Sözü’nde yanılgı ve bozulmadan kaçınarak hakikati açık bir şekilde ifade etmişti (2.Korintliler 4:2).

Allah, aynı yaratımda karanlığı dağıtmak için ışığı kullanmış olduğu gibi, kendisi hakkındaki yanlış görüşleri dağıtmak ve Allah hakkındaki hakikati göstermek için bize Oğlunu verdi. Biz, Allah hakkında en açık bilgiyi “İsa Mesih’in yüzünde” (2.Korintliler 4:6) kazanabiliriz.

`İsa, tam olarak Baba’yı yansıttı, bizden de istenen budur çünkü biz “sevgili çocukları olarak Tanrı’yı örnek almaya” çağrıldık (Efesliler 5:1). Bu ne anlama geliyor ve Allah’ı “örnek alanlardan” olmak için İsa’dan öğrenebileceğimiz ne var?`