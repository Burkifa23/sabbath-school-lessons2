---
title:  Baba Açıklanıyor (Devamı)
date:  26/10/2020
---

Yuhanna, Müjdesi’nin etkili ön sözünde (Yuhanna 1:1–18), İsa’dan sonsuz “Söz” diye bahseder. Yuhanna’nın İsa hakkındaki savları ürkek ya da sınırlı değil, tersine cesur ve evrensel kapsamdadır. Aslında, dünya sonsuzluktan varlığa gelmeden önce, İsa vardı. İsa, yaratımın aracısıydı (Yuhanna1:2, 3). O, “insanların ışığıydı” (Yuhanna 1:4) ve dünyaya gelen Söz olduğu için, O “her insanı aydınlatır” (Yuhanna 1:9).

`Yuhanna’ya göre, Mesih’in bir insan olması hangi sonucu doğurdu? Söz olarak, hangi ışığı getirdi? O, hangi niteliklere sahip? (Yuhanna 1:14, 18)`

“Işık, dünyanın karanlığının en yoğun olduğu anda ortaya çıktı. . . .

“İnsan ırkı için tek bir umut vardı. . . Allah’ın bilgeliği dünyada yeniden canlandırılabilirdi.

“Mesih bu bilgeliği yeniden canlandırmaya geldi. O, Allah’ı bildiğini iddia edenlerin O’nu yanlış tanıttığı sahte öğretiyi feshetmeye geldi. O, Allah’ın yasasının doğasını açıkça göstermeye, kutsallığın güzelliğini Kendi kişiliğinde açıklamaya geldi.”—Ellen G. White, Education [Eğitim], s.74–76.

İsa’nın yeryüzündeki hayatında yaptığı her şey tek bir gayeye yönelikti: “İnsanlığın kalkındırılması için Allah’ın açıklanması.”—Ellen G. White, Education [Eğitim], s. 82.

`İsa’nın Kendisi şöyle demişti: “Beni görmüş olan, Baba’yı görmüştür” (Yuhanna 14:9). İsa bu ifadeyi hangi durum karşısında kullanmıştı? Neden yapmıştı? (Yuhanna 14:1–14)`

Filipus’un sakar ifadesini eleştirmek çok cezbedici (Yuhanna 14:8). İsa ile yıllar boyunca süren yakın kardeşliğine rağmen, Filipus, İsa’nın beden almasının esas noktasını, İsa’nın Baba’nın karakterini göstermek için gelmiş olduğunu anlayamamıştı. Usta Öğretmen’in öğrencilerinden birinin bile bu kadar başarısız olmasından günümüz öğretmenleri belki de biraz avunabilirler! Fakat, Filipus’un sözlerinin yazılmış olmasının sebebi, bize onu eleştirmek için sebep vermek değil, kendimizi sınamamız için fırsat sağlamaktır. İsa’yla ne kadar uzun süredir yürüyoruz? Peki İsa’yı Filipus’tan daha iyi anladık mı? “Beni görmüş olan, Baba’yı görmüştür.”