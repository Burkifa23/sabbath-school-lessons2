---
title:  Ek Çalışma
date:  30/10/2020
---

Ellen G. White, Education [Eğitim] kitabında 73-83. sayfalardaki “The Teacher Sent From God [Allah’tan Gönderilmiş Olan Öğretmen]” bölümünü oku.

“Hakiki eğitim işlerinin tümü, merkezini Allah’tan gönderilmiş olan Öğretmen’de bulur. İsa, on sekiz yüzyıl önce kurduğu iş kadar gerçek bir şekilde bugünkü iş hakkında da şu sözleri söylemektedir–“Korkma! İlk ve son Ben’im”, “Alfa ve Omega, başlangıç ve son Ben’im” (Vahiy 1:17, 18; 21:6).

“Böyle bir Öğretmen’in varlığında, böylesine ilahi bir eğitim fırsatı varken, O’nun dışında bir eğitim aramaktan daha akılsızca bir şey yoktur. Bu, hikmet olmadan bilge olmaya, hakikati reddederek doğru olmaya, ışık olmadan aydınlanmaya, yaşam olmadan var olmaya çalışmaktır; bu, yaşam sularının Pınarından dönüp, su tutamayan çökmüş sarnıçları yontmaktır.

“Dikkat edin, O hala çağırıyor: ‘Bir kimse susamışsa bana gelsin, içsin. Kutsal Yazı’da dendiği gibi, bana iman edenin içinden diri su ırmakları akacaktır’. ‘benim vereceğim sudan içen sonsuza dek susamaz. Benim vereceğim su, içende sonsuz yaşam için fışkıran bir pınar olacak (Yuhanna 7:37, 38; 4:14).”—Ellen G. White, Education [Eğitim], s. 83.

“Sevgili öğretmenim, . . .

“İşine en değerli hazırlık olarak, sana öğretmenlerin prensinin sözlerini, yaşamını yöntemlerini işaret ediyorum. Sana O’nu dikkate almanı öneririm. Senin gerçek idealin şudur. İlahi Öğretmen’in ruhu senin yüreğinin ve yaşamının yerini alana kadar ona dikkatle bak, onun üzerinde düşün.

Sen, “ ‘Rab’bin yüceliğini aynada’ yansıtarak, ‘aynı görünüme’ dönüştürüleceksin.’ 2. Korintliler 3:18 TC.

Bu, öğrencilerin üzerinde güç sahibi olmanın sırrıdır. O’nu yansıt.”—Education [Eğitim], s. 282.

**Tartışma Soruları**

`Usta Öğretmen’in beden alışından öğrenme düşüncesini ciddiye alan Hristiyan öğretmen ve öğrenciler için hangi değerler ve davranışlar önemli olurdu?`

`Hristiyan ebeveynler ve öğretmenler yüksek bir gayeye sahip–İsa’nın beden alışında açıklandığı gibi Allah’ın karakterini yansıtmak. Bu yüksek gayeden geri kaldığımızda ne yapmalıyız?`

`Perşembe gününün dersinin sonundaki soruyu sınıfta tartışın. İsa’nın doğumu, yaşamı ve ölümü, Allah’ın karakteri hakkında bize ne öğretiyor? Bu, özellikle de büyük deneme zamanlarında neden bizim için çok teselli edici olmalı?`