---
title:  Usta Öğretmen ve Barıştırma
date:  28/10/2020
---

İnsanlar arasındaki ilişkiler sıklıkla bozulur. Birbirimizden soğuruz. Bir zamanlar yakın arkadaşınız olan kişi, zamanla güvenmediğiniz birine dönüşür. Fakat böyle bozulmuş ilişkiler onarılabilir. Bu olduğunda, barışma mucizesini tecrübe ederiz. İnsan ilişkilerinin pek azı bu kadar tatlıdır.

`Barıştırma, ne şekilde Mesih’in beden alışı ve Usta Öğretmen olarak işlevinin kalbinde yatmaktadır? (2.Korintliler 5:16–21)`

Eğer bir kişiyle olan ilişkimizi yeniden tahsis ettiğimizde kendimizi bereketlenmiş hissediyorsak, Allah ile barıştığımızda kendimizi nasıl hissetmeliyiz? 2. Korintliler 5:16–21 ayetlerinde, Pavlus barıştırma işini kimin yaptığı konusunda çok açık–Allah Baba,O’nunla olan bozulmuş ilişkimizi onarma işine önderlik etti.Ve bu barıştırma işini de “Mesih aracılığı ile” yaptı (2.Korintliler 5:18).  “Tanrı…dünyayı Mesih’te kendisiyle barıştırdı” (2.Korintliler 5:19).

Yine, biz sadece barışmanın sevincini tadan alıcılar değiliz. Usta Öğretmen’den öğrenmemiz gerekiyor. İsa, beden alışında barışma işine katıldı. Ve bizden de katılmamız isteniyor. Allah, Mesih aracılığıyla bizi Kendisiyle barıştırdı. Ve şimdi de, Pavlus ile bize “barıştırma görevi” verildi (2.Korintliler 5:18).

Koloseliler 1:15–20, Mesih’in beden alışına dair önemli Yeni Ahit metinlerinden bir diğeridir. Genellikle bir ilahi olduğu düşünülen metnin ilk yarısı Mesih’in yaratımdaki işlevini açıklarken (Koloseliler 1:15–17), ikinci yarısı Mesih’in kurtuluştaki işlevine odaklanır (Koloseliler 1:18–20). Mesih’in Yaratıcı-Kurtarıcı olarak işlevi aracılığıyla, Allah her şeyi Kendisi ile barıştırıyor. Allah’ın Mesih aracılığıyla gerçekleştirdiği barıştırma işinin boyutu evrenseldir, “Mesih’in çarmıhta akıtılan kanı aracılığıyla esenliği sağlamış olarak yerdeki ve gökteki her şeyi” (Koloseliler 1:20) etkiler.

Her ne kadar Usta Öğretmen’in barıştırıcı olarak evrensel çaptaki işi ile karşılaştırılamaz olsa da, bizden de kendi dünyamızda “barıştırma işine” katılmamız isteniyor (2.Korintliler 5:18). İsa, “Sen beni dünyaya gönderdiğin gibi, ben de onları dünyaya gönderdim” (Yuhanna 17:18) diye dua ederken, aklındaki bu muydu?

`Allah’ın barıştırıcı işlevini kendi yaşamlarımızda hangi pratik şekillerde yansıtabiliriz? Yani, şu anda hangi durumda insanların birbiriyle barışması için onlara yardım edebilirsin?`