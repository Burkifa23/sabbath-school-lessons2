---
title:  Ek Çalışma
date:  20/11/2020
---

Büyük müjde görevi (Matta 28:18–20) dikkate değer bir dini hareket başlatmıştı. Burada, birkaç elçi ya da müjdeci (iki sözcük de aynı anlama geliyor–“gönderilmiş olanlar”), tüm dünyaya yayılarak ilgili kişileri topladılar, onları öğrencilere dönüştürdüler, İsa’ya inanmalarını söyleyip, onları vaftiz ettiler ve İsa’nın kendilerine emrettiği her şeyi onlara öğretmeye başladılar. Dünyanın her yerinden, farklı kültürleri temsil eden ve farklı diller konuşan Hristiyan mühtediler, vaftiz sularından çıkar çıkmaz okula giriyor ve eğitimlerine başlıyorlardı. Bu hiç de şaşırtıcı değil çünkü hala öğrenecek çok şeyleri vardı.

Hristiyanların her zaman öğrenmeye devam etmesinin sebebi zihinsel merak ya da bilgi sahibi olmaktaki isteklilikleri değil, Hristiyan hayatı ve imanının günlük yaşamın her köşesine sızmasıdır. Öğrenecek çok şey var. Bu sebeple, Yeni Ahit’in mektuplarında hem İsa hakkında duyuru (bazen Yeni Ahit sözcüğü kerygma [keh-RIG-ma] ile anılmıştır), hem de Hristiyanların öğrenmesi gereken her şey hakkında eğitim (bazen Yeni Ahit sözcüğü didache [did-ah-KAY] ile anılmıştır) bulunmaktadır. Duyuruya iyi bir örnek 1. Korintliler 2:2 ayetinde görülebilir, eğitim ise 1. Korintliler 4. bölümde başlar ve mektubun devamında zaman zaman eğitime yer verilir. Peki Hristiyanların öğrenmeleri gereken şey nedir?

İş, dinlenme, toplumsal konular, toplum ilişkileri, kilise ve ibadet, tutumluluk, hayırseverlik, yöneticilerle ilişkiler, danışmanlık, aile düzenleri, evlilik ve çocuk büyütme, yiyecek ve yiyeceğin hazırlanması, giyim kuşam, hatta yaşlanma ve yaşamın sonlanmasına hazırlık, hem kişisel hem de dünyadaki yaşam. Hristiyan olmak tüm bunlar ve daha fazlası hakkında öğrenmek anlamına gelir. Bunları anlamak doğal olarak gelişmez. Öğrenilmesi gerekir.

**Tartışma Soruları**

`Kilisenin görevi için eğitim işi ne kadar önemlidir?`

`Ellen G. White, “Gök bir okuldur” (Education [Eğitim], s. 301) sözü ile ne demek istemişti?`

`1. Korintliler 2:1-16 ayetlerini bir daha oku. Pavlus’un, Allah’ın bize ilham aracılığı ile açıkladığına dair anlattıklarına bak. Zamanın önderlerinin ve bilgeliğini hiçbir işe yaramayacağı açıklaması üzerine düşün. Eğer Pavlus bunu o zaman söyleyebildi ise, o halde günümüzün bazı “bilgeliği” için ne demeli?`