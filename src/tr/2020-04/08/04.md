---
title:  Musa ve Peygamberler
date:  17/11/2020
---

`2. Timoteos 3:14-17 ayetlerini oku. Bu ayetler Hristiyan eğitiminde Kutsal Yazılar’ın işlevi ile ilgili bize ne öğretiyor?`

Kutsal Kitap’ın ilk bölümü için kullanılan “Torah” sözcüğü, zaman zaman” Yasa” diye tercüme edilir, bunun sebebi kısmen, bu kitapçıkların pek çok yasayı barındırıyor olmasıdır. Fakat Torah aslında “öğretim” ya da “talimat” anlamına gelir. Bu anlayış, birçoklarının Kutsal Kitap’taki “yasa” kavramının ifade ettiğini düşündüğü şeyden, yani Allah’ın lütfunda kalmaya devam etmek için uymamız gereken kural ve yönetmeliklerden çok farklıdır. Pek öyle değil; aslında, yasa Allah’ın bizi en başta yaratırken amaçladığı antlaşma ilişkisi içinde başarılı ve güvenli bir şekilde yaşamanın yolları ile ilgili bir eğitim gereci olarak düşünülmüştür.

İbrani Kutsal Kitap’ının sonraki iki bölümü, peygamberler, Allah’ın halkının bu eğitim gerecini nasıl iyi bir şekilde öğrendiklerini, nasıl ona göre yaşamlarını sürdürdüklerini (ilk peygamberler) ve bu eğitim gerecinden ne öğrenmeleri gerektiğini (sonraki peygamberler) anlatmaktadır. Eski Ahit’in (İbranice “yazılar” denilen) kalan bölümü, başarılı ve görece daha az başarılı öğretmenler, öğrenciler ve onların eğitimle ilgili tecrübeleriyle doludur. Bu kitapçıklardaki başarılı eğitim örnekleri, Ester, Rut, Daniel ve Eyüp olurdu. Başarısız örnekler ise Yakup’un dört arkadaşı olurdu. Mezmurlar kitapçığı aslında bir ilahiler kitabı olmasına rağmen onda bile en az üç tane eğitime yönelik mezmur bulunmaktadır: 1. Mezmur, 37. Mezmur ve 73. Mezmur.

Müjdeler eğitim amacı güden örneklerle doludur, özellikle de İsa’nın benzetmeleri. Pavlus’un mektuplarından pek çoğu güçlü bir müjde duyurusuyla başlar fakat Hristiyanların günlük yaşamları ile ilgili pratik dersler olan eğitim yazılarıyla sona erer. Vahiy Kitabı eğitim amacı güden yazılarla doludur. Örneğin Mesih’in kilisesinin geleceğinin tüm ifşası ya da ortaya çıkartılması, sadece Allah’ın Kuzusu’nun–Usta Öğretmen İsa–açabileceği bir tomarda açıklanmıştır.

`Haklı olarak, Musa’nın kitaplarındaki eğitime dair talimatlarının hepsinin günümüze uygulanamayacağı söylenebilir. Krallarla ilgili talimatın bulunduğu, Yasanın Tekrarı 17:14–20 ayetlerinde kraliyet makamında bulunacak kişilerin seçimine dair çok açık talimatlar vardır. Bugün elbette kilisemiz için kral tayin etmiyoruz. Kutsal Yazılar’daki tüm bu malzemenin uygun bir şekilde günümüze uygulanma biçimini ne şekilde belirleyebiliriz?`