---
title:  Eğitim ve Kurtarış
date:  14/11/2020
---

### Konuyla İlgili Metinler
Yaratılış 1:26, 27; Yeşaya 11:1–9; 2.Timoteos 3:14–17; 1.Krallar 4:29–34; Yuhanna 14:17; 1.Korintliler 2:1–16.

> <p>Hatırlama Metni</p>
> “Kutsal Yazılar’ın tümü Tanrı esinlemesidir ve öğretmek, azarlamak, yola getirmek, doğruluk konusunda eğitmek için yararlıdır” (2. Timoteos 3:16).

Kutsal Kitap Allah ve O’nun halkı ile ilgili uzun bir öykü anlatmaktadır. Bu öykü bazen, geçici olarak da olsa ters giden bir sevgi hikayesi gibi görünür. Ya da Baba ile O’nun, sonunda yola gelen isyankâr evlatlarının öyküsü olarak da görünebilir.

Fakat bu haftaki eğitimin amacına yönelik olarak, Kutsal Kitap öyküsündeki başka bir konuyu keşfedeceğiz, öğretmen ve öğrencilerinin öyküsünü. Öğrenciler hala sınavlarda başarısız oluyor, fakat O tekrar tekrar dersleri anlatmaya devam ediyor, ta ki sonunda bazıları öğrenene kadar.

Kutsal Kitap öyküsü çok iyi bildiğimiz insan öykülerinden çok farklı değil, bir tek fark dışında. Allah ve Halkının öyküsünün iyi sonla biteceği, gayesine ulaşacağı güvence altındadır. Halkına karşı ilahi lütfu, bu sonucu güvence altına alıyor. Bu ilişkide insanın taşıdığı sorumluluk, onun çok zahmetli olduğunu düşünenlerce sıklıkla yanlış anlaşılmış, hatta ondan çekinilmiştir. Fakat aslında Kutsal Kitap öyküsü özünde Allah’ı bilmeye ve O’nun isteğini anlamaya bir davettir. Gerçekte, Allah’ı bilmeyi öğrenmek, bizim O’nun lütfuna vereceğimiz öncelikli karşılıktır. Böyle bir lütfu kazanamayız fakat öğrenebiliriz ve Hristiyan eğitiminin özü, bize bu lütfu öğreten eğitim değilse başka nedir ki?

*21 Kasım Sebt Günü’ne hazırlık için bu haftanın konusunu çalış.