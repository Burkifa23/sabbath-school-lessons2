---
title:  Inside Story
date:   20/11/2020
---

#### Endonezya’da Tekrar Yaşama Döndü

_Andrew McChesney Tarafından_

İki müjdeci öğrenci , Endonezya’nın Papua adasındaki orman köylerine vardıklarında danışmanları Sungbae Gee'yi coşkuyla karşıladılar.

Uzaklardaki Sulawesi adasında Yedinci Gün Adventist üniversitesi Universitas Klabat'ın 22 yaşındaki öğrenci müjdeci Santos “Pastor, çok güzel bir hikayemiz var!” dedi. “Ölen 8 yaşındaki bir kız için dua ettik ve dirildi!”

Endonezya'daki 1000 Müjdeci Hareketi'nin yöneticisi olarak görev yapan Güney Koreli bir müjdeci olan Sungbae, küçük bir uçakla yolculuk yapmıştı ve Papua'nın Samir bölgesindeki köye ulaşmak için iki gün bir gece yürümüştü. Bir yıllık hizmetinin yarısında öğrenci müjdecilere koçluk yapmaya gelmişti ama önce kız hakkında duymak istiyordu.

Öğrenci müjdeciler birkaç gün önce korkunç bir şey olduğunu söyledi. Bir ev ziyaretinden döndükten sonra, köy muhtarının tek odalı kulübesinde ağlayan ve duygulu bir ilahi söyleyen köylüleri bulmuşlardı. Köylüler, iki saat önce ölen ve kulübenin zemininde yatan muhtarın kızı Naomi için yas tutuyorlardı. Bir kabile büyücüsü ilahi söyleyen köylülere liderlik ediyordu.

Öğrenci müjdeciler ağlamaya başladı. Köylülerin yaşayan Göklerin Tanrısına güvenmeleri için işlevsiz ağaç ve hayvan tanrılarından uzaklaşmalarını istediler. Santos ve arkadaşı hâlâ Naomi’nin bedeninin yanında oturuyorlardı. Santos onu nazikçe aldı ve kollarını onun etrafına sardı. "Sevgili Tanrım, lütfen köylülere bir mucize göster" diye dua etti. “Kutsal Kitap çalışmaları yaptık ve dinlediler. Onlara ağaçlardan ve hayvanlardan daha güçlü olduğunu göster.”

Müjdeciler Naomi'nin cesedini tutarak ve ağlayarak iki saat dua ettiler. “O Yaşıyor’’ ilahisini söylediler. Köylüler akan gözyaşlarından, duadan ve ilahiden etkilenmişti. Aniden Naomi uyandı. Afallamış bir şekilde annesine dönüp. “Anne, acıktım” dedi.

Babası, muhtar şok olmuştu. Bizzat kendi gözleriyle ağaçlardan ve hayvanlardan daha güçlü bir şey görmüştüler.

Köy muhtarı, Sungbae geldiğinde Kutsal Kitap çalışmaları için köylüleri topladı. 57 yetişkin köylünün tamamı kalplerini İsa'ya verdi.

Şu an Pakistan Adventist Seminary and College'ın başkanı olan Sungbae, “Bu bir mucizeydi” dedi. “Bazı insanlar dirilişlerin sadece 2.000 yıl önce gerçekleşebileceğini düşünebilirler ancak bugün bu tür mucizeler Tanrı'ya tam olarak inandığımızda hâlâ gerçekleşiyor.”