---
title:  Bilge Adamlar ve Kadınlar
date:  18/11/2020
---

Okul, ders ve eğitim sözcükleri günümüzde açık bir şekilde anlaşılıyorlar fakat Kutsal kitapta yaygın değiller. Çok daha yaygın olan başka bir kelime mevcut; bilgelik/bilge. Örneğin Eski Ahit’te bilge adamlar ve kadınlardan bahsedilir (2.Samuel 14:2, Süleyman’ın Özdeyişleri 16:23).

`1. Krallar 4:29–34 ayetlerini oku. Bu, bilgeliğin önemi hakkında bize ne öğretiyor?`

Kral Süleyman, hayvanların ve bitkilerin yaşamları hakkında konuşan, büyük bir bilgelik taşıyan özdeyişler söyleyen bilge bir adam, yani bir eğitim insanı olarak diğerlerinden ayrılırdı (1.Krallar 4:29–34). Özdeyişler ve Vaiz kitapçıkları, çeşitli konularda, Süleyman’a ve aynı zamanda eski zamanlardaki bir çok bilge öğretmene mal edilen, pek çok bilgece öğreti barındırır (Süleyman’ın Özdeyişleri 1:1, 25:1, 30:1, 31:1).

Kutsal Kitap’a göre, bilgelik bizim bugünkü eğitimimize çok benzemektedir. O, kişinin özellikle de gençken ebeveynlerinden ve öğretmenlerinden öğrendiği bir şeydir (Vaiz 12:1), fakat aslında kişi bilgeliği yaşamı boyunca biriktirir. İkinci olarak, bilgeliğin genel anlamda hayata uygulanabilir bir yönü vardır; örneğin, kışı geçirecek kadar yeterli olması için yaz boyunca biriktiren karıncalardan öğrenmek gibi.

Fakat bilgelik sadece uygulanabilir değildir, aynı zamanda kuramsal bir yönü de vardır çünkü Allah’a iman ile başlar ve belirli temel ilkeleri takip eder (Süleyman’ın Özdeyişleri 1:7). Bilgelik bizim sorumluluk bilinci içinde ve diğer insanların yararını gözeterek yaşamamıza yardım eder ve ayrıca bizi talihsizlikten korur. Son olarak, aynı günümüzdeki eğitim gibi, bilgelik de soracağımız tüm soruları cevaplamaz fakat bir yandan bilinmezi aramaya devam ederken, bildiklerimizle tatmin olmamızı mümkün kılar ve bu da Allah’ı bilip O’nun lütfuna güvenmeyi öğrenebileceğimiz iyi bir durumdur. Yeremya 18:18 ayetine göre, bilge bir öğretmenin işlevi, rahip ya da peygamberin işlevi ile eşit seviyede kabul edilir. Üçü de Allah’tan O’nun halkına, yasadaki talimat, eğitici öğüt ve Allah’tan özel bildiriler biçimlerinde mesajlar taşırlar.

`Bilgeliği nasıl öğrenir ve daha sonra onu bizden sonra gelenlere aktarırız? Bunu yapmak, bir halk olarak, bizim için neden çok önemlidir?`