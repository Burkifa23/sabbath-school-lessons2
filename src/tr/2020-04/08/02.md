---
title:  Allah’ın Suretinde
date:  15/11/2020
---

`Yaratılış 1:26, 27 ve Yaratılış 5:1, 3 ayetlerini oku. Bu ayetler, Allah’ın insanlığı başlangıçta nasıl yarattığı ve günahtan sonra olanlara dair bize ne öğretiyor?`

“Allah’ın sureti” ifadesi Kutsal Kitap yorumcularını yüzyıllar boyunca tutsak etti. İlk insanların yaratıldığı bu suret neydi? Örneğin, bu Allah’ın yeni yaratımını, aynaya bakıp Kendisine benzer şekilde oluşturduğu anlamına mı geliyor? Ya da insanların diğer tüm yaşam formlarından daha çok Allah’a benzedikleri anlamına mı geliyor? Yoksa burada bahsedilen Yaratan ve onun insan yaratımı arasındaki ruhsal ve düşünsel benzerlik ve uyumluluk mu? Araştırmacılar, bunun ne anlama gelebileceğine dair Kutsal Yazılar’dan kaynaklanan pek çok yorum ortaya koymuş olsalar da, Kutsal Yazılar bu ifadeyle ilgili kesin bir açıklamada bulunmuyor. Fakat, günahtan sonra bu suretin değişmiş olduğunu görebiliyoruz, Ellen G. White’ın, eğitimin amacının insanda Yaratıcısı’nın suretini yeniden inşa etmek olduğunu söylemesinin sebebi buydu (Education [Eğitim] s. 14–16).

Peki, eğitim böylesine olağanüstü bir amacı gerçekleştirmeyi nasıl başarabilir?

Öncelikle, Allah’ın bizi, bir anlamda ebeveynlerin çocuk sahibi olması gibi, O’nunla bir ilişkimiz olsun diye yapmış olduğunu hatırlamalıyız. Aynı ebeveynlerin çocuklarını kendi suretlerinde yapmaları gibi, Ailesinin bir parçası olan çocukları olarak yetiştirmek için bizi Kendi suretinde yaptı; O bizimle iletişime geçebilir ve bizimle uzun süreli bir ilişki kurabilir. O halde, Allah’ın sureti, daha çok “zihinsel bir surettir” ve bu suret biri ilahi, diğeri insan iki varlığın zihinlerinin buluşmasını mümkün kılar. Eğitimde, önce evde ebeveynlerle çocuk arasında, daha sonra da eğitim işini öğretmenlerin devraldığı okulda gerçekleşen de tam olarak budur işte. Allah’ın bizi Kendi suretinde yaparken, bizi pek çok diğer yaşam formlarından ayıran, çok iyi bildiğimiz bu eğitim sürecini düşünmüş olduğu çok belli–Bize öğretebilsin ve biz de O’nun suretini (O’nun zihnini) yansıtıncaya kadar O’ndan öğrenebilelim diye böyle yaptı.

`Kurtarış öyküsü, yaratılıştan beden almaya ve beden alıştan yeniden yaratılışa, bir eğitim öyküsüdür. Allah bir öğretmendir ve gök de daimi bir okuldur (bkz. Ellen G. White, Education [Eğitim], s. 301). Bu düşüncenin, bizim evdeki, kilisedeki, okuldaki, üniversitedeki ve tüm yaşamdaki Hristiyan eğitimine olan bağlılığımız açısından çıkarımları nelerdir?`