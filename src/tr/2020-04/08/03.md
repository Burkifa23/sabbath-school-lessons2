---
title:  Öğretmen olarak İsa
date:  16/11/2020
---

Kutsal Kitap, İsa’yı tarif ederken pek çok tabir kullanır. O, Allah’ın Oğlu, Mesih, İnsanoğlu, Kurtarıcı, Rab, Allah’ın Kuzusu ve daha birçoklarıdır. Fakat Yahudiye ve Celile’deki üç yıldan uzun süren kamu hizmeti döneminde O’nu en iyi tanıyan kişiler için O bir öğretmendi. Ona “Usta” ya da “Rabbi” diyorlardı. İkisi de aslında aynı anlama geliyor, “Öğretmen”.

Bu sebeple, öğretmenlik uğraşı ve öğretim işi, İsa’nın kamu hizmetini yerine getirmesi için özellikle uygun olmuş olmalı. O’nun kurtarma işi bir şekilde öğretim işiyle ilişkilidir. Dahası, bu müjde peygamberi tarafından önceden bildirilmişti.

`Yeşaya 11:1-9 ayetlerini oku. İsa’nın öğretim işi hakkında ne açıklanıyor?`

Kutsal Yazılar’daki en şaşırtıcı Mesih’e ilişkin peygamberlik sözlerinden biri Yeşaya 11. bölümde bulunur. 1–3 ayetleri Mesih’in gelişini eğitimsel tabirlerle tasvir ediyor; bilgi, öğüt, bilgelik ve anlayış getiren biri. Metin şu dikkat çekici vaat ile sonlanıyor: “Sular denizi nasıl dolduruyorsa, dünya da RAB’bin bilgisiyle dolacak” (Yeşaya 11:9). Ellen G. White’ın, Education [Eğitim] kitabında, eğitim işi ile kurtarış işinin bir olduğunu yazmasına esin olan, belki de Kutsal Yazılar’ın bu öğretileriydi (bkz. Education [Eğitim] s, 30.)

Yuhanna 3:1-3 ayetlerini oku. Nikodim İsa’ya Rabbi diye hitap etti ve dahası O’nun gösterdiği işaretlere, yani mucizelerine ve hayatın anlamına dair kavrayışlarına dayanarak, O’nun öğretmedeki yeteneklerinin Allah’tan geldiğini saptadı. İsa, Nikodim’e verdiği cevapta onun Allah’ın krallığını görmesi (anlaması ve aynı zamanda girmesi) için yeniden doğması gerektiğini söylediğinde, Kendisine verilen unvanı kabul etmediyse de, öğretmedeki yeteneklerinin kaynağını elbette kabul etti. Bu, diğer kişilere öğretme yetkisinin, İsa örneğinde bile, Allah’tan kaynaklandığı anlamına geliyor.

Öğretmek, elbette Allah’ın bir armağanıdır. Allah tarafından görevlendirilmiş, İsa tarafından benimsenmiş ve ilahi yetkiye sahip olduğu öğretilenler tarafından tanınmıştır.

`Bizim, Rabb’in bilgisinin tüm dünyayı doldurması ile ilgili bu peygamberlik sözünün tamamlanmasını görmekteki işlevimiz nedir?`