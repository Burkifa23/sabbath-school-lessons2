---
title:  Yeniden Keşfetme Zamanı
date:  14/12/2020
---

Musa’dan İsraillileri Mısır’ın dışına çıkarması istendiğinde, kalabalıkların Allah’ın halkı olarak bakış açılarını kaybetmiş olduklarına şüphe yok. Onlardan Kendisine ibadet etmelerini isteyen ve muhteşem bir geleceğe dair pek çok vaatte bulunan Allah’ın kim olduğunu yeniden keşfetmeleri gerekiyordu. Onların yeniden keşfetme yolculuklarında Sebt günü en önemli öğrenme deneyimiydi. Ayrıca diğer uluslara karşı, Allah ile bu ulus arasındaki özel ilişkinin açık bir işareti olmuştu. Yaşadıkları man tecrübesi, Allah’ın İsraillileri eğitme yöntemini özetliyor.

`Mısır’dan Çıkış 16:14–29 ayetlerinde İsraillilerin öğrenmeleri gereken hangi dersler bulunmaktaydı?`

Allah İsrailliler için man mucizesini sağlamış, onlara her gün, o güne yetecek kadarını vermişti. Eğer onlara bundan daha fazlasını vermiş olsaydı, bu mucizeyi sağlayanın kim olduğunu unutabilirlerdi. O da her gün onlar için bir mucize yarattı ve onlar da Allah’ın onlarla nasıl ilgilendiğini gördüler. Fakat Sebt gününde durum farklıydı çünkü o günün özel olması gerekiyordu. Bu durumda iki mucize gerçekleşiyor, Cuma günleri iki kat gıda sağlanıyor ve ertesi gün gıda dökülmüyordu. Bu durum, Sebt gününü, onları kurtaran Allah karşısında hayrete düşecekleri ve Allah’ın halkı olmanın ne demek olduğunu yeniden keşfedecekleri bir gün olarak İsraillilere bırakmıştı.

İsrailliler kırk yıl boyunca man yiyeceklerdi (Mısır’dan Çıkış 16:35). Allah ayrıca İsraillilere onları çölde nasıl beslediğini hatırlatsın diye Musa’ya bir omer man’ı saklamasını emrediyor. Bu ayrıca belirli Sebt günü tecrübesini de hatırlatabilirdi.

Allah’ın İsraillilere Sebt gününün özel olduğunu açıkça belirttiği başka olaylar da var.

Sebt günü, Allah’ın İsraillilerin kimliklerini ve Tanrıları’nı yeniden keşfetmelerine yardımcı olmasının yöntemlerinden biriydi. Onlardan itaat etmeleri Sebt gününü kutsal tutmaları isteniyordu fakat bunun amacı Yaratıcıları’nın karakteri hakkında daha derin bir kavrayış geliştirmeleri ve ömür boyu sürecek bir vaat ilişkisi inşa etmeleriydi.

`Sebt gününü “sıkıcı” bulan bir gençle konuşuyorsun. Sebt gününü tutmasının tek sebebi, Kutsal Kitap ve ebeveynlerinin bunu yapması gerektiğini söylüyor olması. Onun Sebt gününü olumlu bir öğrenme tecrübesi olarak yeniden keşfetmesine yardımcı olacak hangi önerilerde bulunurdun?`