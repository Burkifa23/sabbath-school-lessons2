---
title:  Dengeyi Bulma Zamanı
date:  16/12/2020
---

İsa, Allah’ın yasasına saygı gösterdi ve onu onayladı (Matta 5:17, 18). Fakat İsa aynı zamanda yasaya dair yorumları üzerinden dini önderlere meydan okudu. O’nun meydan okumalarından hiçbiri, Sebt günü ile ilgili seçimleri kadar düzen için tehditkâr değildi. Havralar Sebt gününü eğitim için bir fırsata dönüştürmekte başarısız olmamışlardı–Tevrat hatasız bir biçimde okunuyor ve yorumlanıyordu. Yazıcılar ve Ferisiler yasayı harfiyen biliyorlardı. Fakat İsa takipçileri için Sebt günü eğitiminde çok daha ileri gitti.

`Matta 12:1-13 ve Luka 13:10-17 ayetlerini oku. İsa bu olaylarla o zamanın insanlarına ve bugün bize ne öğretiyordu?`

İsa’nın Sebt günü iyileştirmesi etrafında dönen çekişmeler, günahın doğası, Sebt gününün varlık sebebi, İsa ve Baba arasındaki ilişki ve İsa’nın yetkisinin doğası konularında önemli ruhsal münakaşalara yol açmıştı.

İsa’nın Sebt gününe karşı tavrı, bu haftanın hatırlatma metninde çok iyi bir şekilde özetlenmiştir: “Sonra onlara, “İnsan Şabat Günü için değil, Şabat Günü insan için yaratıldı” dedi. Bu nedenle İnsanoğlu Şabat Günü’nün de Rabbi’dir.” (Markos 2:27,28 ). O, Sebt gününün bir yük olmaması gerektiğini vurgulamak istiyordu. O, insanlar Sebt gününü yapan Allah’ın karakterini öğrensinler ve bunu O’nun yaratımına değer vererek tecrübe yoluyla öğrensinler diye, benzersiz bir fırsat olarak “yapılmıştı” (yaratılmıştı).

İsa, davranışları yoluyla soru işaretleri yaratarak, öğrencilerini, Yahudi önderleri ve kalabalıkları Kutsal Yazılar, kaderleri ve Allah tasavvurları hakkında daha derinlemesine düşünmeye teşvik ediyordu. Aslında kendi başına varlıkları kötü olmayan kural ve düzenlemelere kendimizi kaptırmak çok kolaydır fakat bu, onları bir amaca götüren aracılar olmaktan çıkartıp, bir amaca dönüştürmek olur, halbuki asıl amaçlanması gereken kulluk ettiğimiz Allah’ın karakterini bilmek olmalıdır. O halde bu, Mesih’in bizim için olan doğruluğunun erdemlerine olan güvenimize dayanarak, sadakatli bir şekilde O’na itaat etmemizi sağlar.

`Peki sen Sebt gününü nasıl tutuyorsun? Onu, gerçekten Rab’de dinleneceğin ve O’nu daha iyi bileceğin bir zaman olmaktan çıkartıp, sadece şunu yapma, bunu yapma gününe dönüştürdün mü? Eğer öyleyse, yapabileceğin hangi değişiklikler sayesinde Allah’ın senin için istediği şekilde, ondan daha fazlasını alabilirsin?`