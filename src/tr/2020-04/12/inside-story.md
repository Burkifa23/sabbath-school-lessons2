---
title:  Inside Story
date:   18/12/2020
---

#### Paris’te Babadan Kaçış

_Malika Leocadie Tarafından_

Cezayir'de Hristiyan olmayan bir ailede doğdum. İnancımdaki insanların yaşadığı gibi yaşayamadım. Ailem beni büyükanneme bıraktı ve ben 3 yaşındayken Fransa'ya taşındılar. 18 yaşımdan sonra babam, yeni eşi ve çocuklarıyla ilgilenmem için beni Paris'e getirdi.

Onlarla geçirdiğim zaman adete bir cehennemdi. Babam zor bir adamdı. Sadece evi düzenlememi ve çocuklara bakmamı emrettiği yetmiyor gibi aynı zamanda beni sanki onun karısıymışım gibi görüyordu. Benimle karı-koca ilişkisi kurmaya çalışmasını reddetiğimde beni dövüyordü. Birkaç yıl geçtikten sonra intihar etmeye çalıştım.

Babam çocukları okula götürmemin dışında evden çıkmamı yasakladı. Bir gün çocukları okula doğru götürürken yan komşumuz olan genç bir adamla tanıştım. Yüzümdeki yara bereleri görünce, bana annesinin telefonunun yazılı olduğu bir kağıt verdi ama yardım istemedim.

Bunun yerine, özgür olma hasretiyle pencereden uzun uzun dışarı bakmakla zamanımı harcadım. Genç adam beni gördü ve annesine, “Her zaman pencereden dışarı bakan kızı gördün mü? Bir gün karım olacak. ”

Konuşmasını duymadım ama genç adamın benimle evlenmek istediğini hissettim. Bu düşünceyi içimden inkar ettim. İnancım dışında biriyle evlenemezdim.

Hayatım artık berbat bir noktaya gelmişti, sürekli ağlıyordum. Babam her gece odama geliyordu. Artık yaşamak istemiyordum. Geceleyin, pencereden karanlık gökyüzüne baktım ve kalbimi Tanrı'ya döktüm. Gökyüzünde bir Tanrı’nın yaşadığından emindim. Büyükannemin bana bir Tanrı'dan bahsettiğini hatırladım. “O genç adamla evleneceğim,” dedim kendime. "Bir evim ve çocuklarım olacak."

Ertesi gün, babam beni tekrar dövdü ve evi terk etti. Karısı bana hakaret etti ve devam ettirdi getir götür işlerine.. Çocuklar okuldaydı. Genç adamı aradım.

“Seninle gitmek istiyorum” dedim.

“Seni bir saat içinde alacağım” dedi.

Bütün eşyalarımı topladım. Arabasına bindiğimde adının Juleen olduğunu ve Batı Hint Adaları'ndan gelen Yedinci Gün Adventist’i olduğunu öğrendim. Annesi Simone, babamın beni Paris'te bulamayacağı başka bir Adventist aileyle kalmam için düzenlemeler yapmıştı. Aile de Cezayirliydi.

İsa ile böyle tanıştım. Bugün Juleen ve benim kendi evimiz ve çocuklarımız var. Her Sebt günü kilisede ibadet ediyoruz. Babam daha sonraları beni buldu ve ağlayarak benden af diledi. Onu affettim.

Babam öldüğünden ve ailemin geri kalanı Hristiyan olduğumdan dolayı beni reddetti. Kilise benim yeni ailem oldu.