---
title:  Topluluğa Ayrılan bir Zaman
date:  17/12/2020
---

İsa öğrencileri için her hafta havraya katılma uygulamasını gerçekleştirerek örnek teşkil etti. O’nun dirilişi sonrasında, İsa’nın diğer takipçileri gibi onlar da bu düzeni sürdürdüler. Havra, elçilerin Diriliş konusunu gündeme getirdikleri ana mekanlardan birine dönüştü ve Sebt günleri topluluğun bir araya gelip öğrenim görmeleri için anahtar bir fırsat sağladı. Sonuçta, İsa İbrani Mesih’ti, her Sebt günü havrada okunan Eski Ahit’te önceden bildirilmiş olan Mesih. O halde, imanlıların İsa’yı tanıtması için, özellikle de Yahudilere ve diğer “Tanrı’dan korkanlara” (Elçilerin İşleri 13:16, 26) tanıklık ediyorlarken, havradan daha uygun neresi olabilirdi?

`Aşağıdaki ayetleri oku. İsa’nın takipçilerinin halka açık meydanlarda nasıl tanıklık ettiklerine dair bize ne anlatıyorlar? Bu ayetleri okurken, onların konuşma yaptıkları yerleri, konuştukları kişileri, söylediklerini ve vardıkları sonuçları düşün. (Elçilerin İşleri 13:14–45; 16:13, 14; 17:1–5; 18:4)`

Elçilerin tanıklığı hem kişiseldi hem de Kutsal Yazılar’a dayanıyordu. Pavlus, Mısır’daki “atalarımızdan” (bkz. Elçilerin İşleri 13:17) başlayıp, yerleşimden hakimlere, oradan krallara ve mükemmel bir şekilde üzerinden İsa’ya geçiş yaptığı Davut’a kadar İsrail ulusunun tarihini ayrıntılı bir şekilde ortaya koydu.

Bunun yanında, Pavlus ve diğerleri, kişisel tecrübelerinin ve anlayışlarının Kutsal Yazılar bağlamında ne kadar mantıklı olduğunu da gösterdiler. Bilgi sundular, düşündüler ve tartıştılar. Vaaz, öğretim ve tartışma yöntemleri kullanılarak aktarılan kişisel tanıklık ve Kutsal Yazıların birleşimi çok güçlüydü. Kutsal Kitap metinlerinin gösterdiği gibi, dini önderlerden bazıları elçilerin yetkilerini ve bunun sonucu olarak halk üzerinde sahip oldukları gücü kıskanıyorlardı.

Yedinci Gün Adventist kilisesi de, hem vaaz verme hem de öğretim/paylaşım yoluyla tanıklığa teşvik etme ve Kutsal Kitap’a dayanan yorumlamada güçlü bir tarihe sahip. Sebt Okulu’nun, ilahi (vaaz) hizmeti ve diğer Sebt günü toplantılarıyla (örneğin gençlik toplantıları) birleşimi, Yedinci Gün Adventist ibadetine güçlü bir resmi eğitimsel temel sağlamaktadır. Her ne kadar bunun başka öğrenim tecrübeleriyle de tamamlanması gerekiyor olsa da, Sebt günü öğrenim tecrübesi için olmazsa olmazdır.