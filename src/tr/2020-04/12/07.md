---
title:  Ek Çalışma
date:  18/12/2020
---

Ellen G. White, Sevgi Öğretmeni kitabından 261-270 sayfalarındaki “Sebt Günü” bölümünü oku.

“Yahudi ulusuna verilen buyruklardan hiçbiri, onların diğer milletlerden ayırt edilmesini Sebt kadar iyi sağlayamazdı. Allah, onların Sebt’e uyarak imanlı kişiler olmasını amaçladı. Bu, onları putperestlerden ayıracak ve Allah ile aralarındaki bağın bir simgesi olacaktı; fakat Sebt’in kutsallığını koruyacak olan insanların ilk önce kendilerinin kutsal olmaları gerekliydi. İman dolu kalpleriyle, İsa’nın doğruluğunu örnek almalıydılar. İsrail’e: ‘Sebt’i hatırla ve onu kutsal tut’ Çıkış 20:8.diye buyurulduğunda, Rab, onlara şöyle dedi: ‘Siz benim kutsal halkım olacaksınız.’Çıkış 22:31. Sebt, Allah’a iman eden bir millet olarak İsrail’in diğer milletlerden ayırt edilmesini sağlayabilirdi.”—Ellen G. White, Sevgi Öğretmeni, s.263.

“Bu yüzden Sebt, İsa’nın bizi kutsayan gücünün bir işaretidir. . . . O’nun kutsayan gücünün bir işareti olarak Sebt, İsa vasıtasıyla Allah’ın halkından olan herkese buyurulur.”—Sevgi Öğretmeni, s. 269.

**Tartışma Soruları**

`Yedinci Gün Adventistleri Sebt günlerinde sıklıkla neyi yapmanın uygun olmadığını dikkate alarak vakit geçirirler. Sebt gününü tutanların bu haftanın dersine konu olan ideallere odaklanmasını sağlayacak ve Sebt gününün eğitici bir deneyim olduğunu vurgulayan birkaç soru oluştur. Örneğin: “Sebt günlerinde, Allah’ın karakteri ile ilgili daha çok şey öğrenmemi mümkün kılan ne yapıyorum?”`

`Yukarıdaki Ellen White alıntılarını düşün. Bu alıntılarda Sebt günü tutanları toplum içinde farklı kılanın sadece Sebt gününü tutma adeti olmadığı söyleniyor. “İsa’nın doğruluğunu örnek alan” ve “kutsal” kılınan bireyler nasıl olmalılar? Bunun Sebt günüyle ne ilgisi var?`

`Kendi Sebt günü deneyimini nasıl zenginleştirebilirsin? Önümüzdeki 12 ay boyunca Sebt gününü tutarak öğrenmek istediklerine odaklanan üç hedef belirle.`