---
title:  'Sebt Günü: Allah’ın Karakterini Tecrübe Etmek ve Yaşamak'
date:  12/12/2020
---

### Konuyla İlgili Metinler
Yaratılış 1, 2; Mısır’dan Çıkış 16:14–29; Yeşaya 58:1–14; Matta 12:1–13; Luka 13:10–17.

> <p>Hatırlama Metni</p>
> “Sonra onlara, “İnsan Şabat Günü için değil, Şabat Günü insan için yaratıldı” dedi. Bu nedenle İnsanoğlu Şabat Günü’nün de Rabbi’dir” (Markos 2:27,28 ).

Jodie, lisansüstü sınıfındaki tek Yedinci Gün Adventistiydi ve Sebt günü planlanan bazı sosyal etkinliklere katılmaması inançlarını belirgin kılmıştı.

Bir gün, arkadaşlarından biri olan Gayle onu aradı. Gayle’in kocası gelecek altı hafta boyunca şehir dışında olacaktı ve Jodie’den bu altı hafta boyunca Cuma gecelerini kendisiyle birlikte geçirmesini istedi çünkü o gecelerde Jodie’nin “hiç bir şey” yapmadığını biliyordu.

Dört hafta boyunca Cuma akşamları birlikte yemek yediler, müzik icra ettiler, Hristiyan tecrübelerini birbirlerine anlattılar ve genel anlamda arkadaşlığın keyfini çıkardılar. Beşinci hafta sonu Gayle  Jodie’ye şu tecrübesini aktardı: şehirde alışveriş yaparken birden saatine bakmış ve şöyle düşünmüş; ne kadar güzel, Sebt günü çok yakın. Birden geçirdikleri dört Cuma akşamında Hristiyan yaşantısında daha önce yaşamadığı bir şey tecrübe etmiş olduğunun farkına varmış. Büyümüş, Allah hakkında daha çok şey öğrenmiş ve imanı da derinleşmiş. Sebt günü onun eğitimi ve kişisel gelişimi için bir fırsat olmuş.

Bu, Sebt gününü nasıl sadece bir gün ya da dinlenme günü olarak değil de eğitimin bir aracı olarak da düşünebileceğimizi konu alan ilginç bir öykü.

*19 Aralık Sebt Gününe hazırlık için bu haftanın konusunu çalış.