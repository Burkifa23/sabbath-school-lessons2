---
title:  Öğrenme Öncelikleri Zamanı
date:  15/12/2020
---

İsrail’in Allah ile olan tecrübelerinin artı ve eksileri, onların Sebt günü ile olan ilişkileriyle yakından ilgiliydi. Allah, onların Sebt gününe saygı göstermekteki isteksizliklerini, onların yaşamlarındaki yersizliğinin bir işareti olarak görmüştü (Yeremya 17:19–27). Sebt gününe bağlılığın yenilenmesi de iyileştirmenin bir parçası, önceliklerin doğru belirlenmiş olduğunun göstergesiydi. Yeşaya 58. bölümde ilginç bir karşıtlık resmediliyor.

`Yeşaya 58:1-14 ayetlerini oku. Allah burada halkına, bugün bizim için de geçerli olan ne söylüyor?`

İsrailliler–ibadetlerinde ve oruçlarında–Allah’ın takipçileri gibi davranıyorlardı fakat ibadetlerini tamamladıktan sonra hayatlarını yaşama biçimleri onların yaptıklarının sadece doğru davranışı taklit etmek olduğunu gösteriyor; Allah’ın yasasına karşı samimi, yürekten bir bağlılık taşımıyorlardı.

Yeşaya, 58. bölümde Allah’ın halkından beklentisinin ne olduğunu açıklamaya devam ediyor.

Hepsi bu da değil. Yeşaya 58:13, 14 ayetlerini oku. Allah bu bölümün sonunda neden Sebt gününe odaklanıyor? Peygamber burada bölümün kalanındakilere benzer ifadeler kullanıyor: Peygamber, “dilediğinizi” yapmayın; “kendi yolunuzdan” gitmeyin; “keyfinize bakıp boş konulara” dalmayın diye uyarıyor. Diğer bir deyişle, Sebt günü aklınızda kendi düşüncelerinizle ibadet alışkanlıklarının üzerinden geçip, ibadetle alakasız bir hayat sürdüreceğiniz bir zaman değildir. Sebt günü “zevkli” ve “onurlu” olmalıdır. Bölümün kalanıyla birlikte değerlendirildiğinde, Sebt günü Allah’ın karakterinden ve gayelerinden zevk alarak onları öğrenmekle ve daha sonra da bu karakteri ve bu gayeleri diğer insanlarla olan ilişkimizde hayata geçirmekle ilgilidir. Sebt gününü tutmanın ve ibadetin şekle dair gerekliliklerini bilmek yeterli değildir. Öğrenme yaşamı etkilemek zorundadır. Sebt günü öğrenme ve hayata geçirme öncelikleri içindir.

`Sebt gününden zevk alıyor musun? Öyle değilse, bunu değiştirmek için ne yapabilirsin? Sebt gününü “onurlandırmayı” öğrendin mi? Bunun ne anlama geliyor olabileceğini Sebt okulu sınıfınla tartış. Olabildiğince gerçekçi ol.`