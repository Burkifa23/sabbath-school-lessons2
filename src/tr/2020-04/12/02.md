---
title:  Şaşırma Zamanı
date:  13/12/2020
---

Allah’ın Yaratılış kitapçığının ilk iki bölümünde bize neden birbiriyle uyumlu iki Yaratılış öyküsü vermeyi tercih etmiş olduğunu hiç düşündün mü? Yaratılış 1. bölüm, Yaratılış haftasını ve önce şekil bulan sonra da üzerinde altıncı günde erkek ve kadının yaratılışıyla doruğa ulaşan yaşamın oluştuğu gezegenin gelişim mucizesini aktarır. Yaratılış 2. bölüm de aynı olayı inceler fakat altıncı güne özellikle odaklanan farklı bir bakış açısından. Resmin merkezinde şimdi Adem var ve her şey, bahçe, ırmaklar, hayvanlar ve elbette kadın o ve kadın için oradalar.

Yaratılış tek bir anlatım için fazla derin. İlk olarak, kusursuz güzellikten anlayan kudretli, sanatsal Yaratıcı’dan haberdar oluyoruz. Daha sonra, insanlığın birbirini sevip, birbiriyle ve yaratımın kalanıyla ilgilenmesini isteyen ilişkiler Allah’ı ile tanışıyoruz.

`Yaratılış 1. ve 2. bölümü oku ve daha sonra ilk Sebt gününün (Yaratılış 2:1–3) ilk ve ikinci Yaratılış öyküleriyle ne şekilde bağlantılı olduğu üzerine düşün. Vardığın sonuçlar, Allah’ın Sebt gününü bereketleyip onu kutsal kılmasının ne ifade ettiğini anlamana nasıl yardım edebilir?`

Kendini ilk Sebt gününde Adem ya da Havva olarak hayal et. Hayatta olduğun, eşinle birlikte olduğun ve Allah’la birlikte olduğun ilk gün, o gün. Ne kadar eğitimle dolu bir gün ama! Böylesine bir güzelliği yaratabilmiş Allah’ı bilmeye başlıyorsun. Bir fil ya da biraz sonra bir kurbağa gördüğünde hayrete düşüyorsun, her biri benzersizler. Bir zürafa ya da bufalo tuhaflığı karşısında gülümsüyorsun. Seslerin ahengiyle mest olan çeşitli renkler ve biçimler karşısında şaşkınlıktan dilini yutmuş durumdasın; çeşitli lezzet ve kokudaki lezzetlerle mest olmuş, farklı özelliklere sahip tatları keşfederek keyif duyuyorsun. En önemlisi de, ilişkileri öğrenmeye başlıyorsun: sorumluluk, ilgi, sevgi. Onu seni Yaratmış Olan’la tecrübe ediyor, yaratımın kalanına uygulamaya başlıyorsun.

İlk Sebt günü, Adem ve Havva için edilgen bir deneyim olmuş olamaz. O gün, onların Yaratan’a ve yaratıma odaklanmaları için Allah tarafından yaratılmış bir fırsattı. Onlar için şaşırma zamanıydı.

`İlk Sebt gününde Adem ve Havva’nın sahip olduğu eğitime dair farklı fırsatların listesini yap. Bugün farklı bir şekilde olsa da, bu fırsatların hangileri bugün hâlâ varlıklarını sürdürüyor olabilirler? Senin Sebt günlerini nasıl zenginleştirebilirler?`