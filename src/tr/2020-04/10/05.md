---
title:  Ahmaklık ve Bilgelik
date:  02/12/2020
---

`Süleyman’ın Özdeyişleri 1. bölümü oku. Bu, gerçek Hristiyan eğitiminin ne hakkında olması gerektiğine dair bize ne öğretiyor?`

Kutsal Kitap ahmaklık ve bilgelik arasında sağlam bir karşılaştırma yapıyor. Süleyman’ın Özdeyişleri kitapçığı çılgın davranışlar ve aptalları arkadaş edinmenin tehlikelerini iyi bir şekilde bize hatırlatıyor. Ayrım çok açık: Allah halkının, ona değer vermek ve onda çoğalmak için bilgeliği aramasını arzuluyor.

Bilim ve sanat öğrencileri, bilgi kazanmak ve çalışmalarında mükemmelliğin peşinde koşmak için yeteneklerinden faydalanıyorlar. Bu bilimlerin öğretmenleri de benzerini yapıyor. Bilgi ve beceri sayesinde sanatsal dehayı ve bilimsel ilerlemeleri gerçekleştirebiliriz.

Fakat Hristiyan bakış açısından, eğer doğru ile yanlış, iyi ile kötü, gerçek ve yanılgı arasındaki farkı bilmeyi barındırmıyorsa, bilim ve sanatın bilgisine sahip olmak ne anlam ifade eder? Örneğin, harika bir yetenek ve beceriye sahip olmanın, ahlaki ve doğru bir yaşamla bir tutulmayacağını görmek için, dünyanın en büyük sanatçıları addedilen kişilerin hayatları hakkında biraz bilgi sahibi olmak yeterli olacaktır. Ayrıca biyolojik ya da kimyasal kitle imha silahlarının geliştirilmesine katkı sunan bilim insanlarının iyi eğitim almış, çok yetenekli kişiler oldukları da söylenebilir fakat çalışmalarının meyveleri nelerdir? Daha önce de ifade edildiği gibi, tek başına bilgi illaki iyi bir şey değildir.

`Süleyman’ın Özdeyişleri 1:7 ayetini oku. Bu ayet gerçek Hristiyan eğitiminin anahtarının ne olduğunu nasıl açıklıyor?`

`Nobel ödülü sahibi, tanrıtanımaz, evreni ve onun ardındaki fiziksel güçleri çalışan bir adam şöyle yazmıştı: “Evren daha anlaşılabilir göründükçe, aynı zamanda daha anlamsız görünüyor.” Bu, bilginin tek başına anlamsız olmakla kalmayıp, aynı zamanda, daha da kötüsü, nasıl büyük hataya götürebileceğine dair bize ne anlatmalı?`