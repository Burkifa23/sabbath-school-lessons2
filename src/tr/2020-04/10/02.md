---
title:  Sadece Rab
date:  29/11/2020
---

O’nun yaratımının tümünde yaşayan Allah’ın kanıtı bulunmaktadır. Bu ifade o kadar çok kez tekrarlanmıştır ki artık bir klişeye dönüşmüştür. Örneğin Allah’ın bu dünyayı yaratırken, insanların zarar vermeye ve tadını kaçırmaya başladığı şevkini dikkate alırsak, bilim ve sanatı en iyi şekilde öğretmeye yaklaşabiliriz.

Örneğin, insan gebeliği sürecine bakalım. Biyoloji akıllı insan yaşamının bir adet döllenmiş yumurtadan ortaya çıktığını ve dokuz ayda tam gebeliğe ulaştığını söylüyor. Sevgi dolu Yaratıcı’nın işaretleri, bu döngünün her yerindedir. Allah’ın sevgi dolu şefkati ceninin büyüdüğü yerde görülebilir: Annenin kalbinin istikrarlı çarpışının hemen altında. Cenin geliştikçe annenin karnı da önünde, dışarı doğru büyür. Bebek bekleyen anne her zaman evladının farkında kılınmıştır, aynı göksel Babamız’ın her zaman bizim farkımızda olması gibi.

`Romalılar 11:18–21, Mezmurlar 19:1–6 ve Nehemya 9:6 ayetlerini oku. Bizim Yaratıcımız olarak Allah’ın işi ile ilgili bize ne anlatıyorlar?`

6000 yıllık günah ve Tufan’ın yıkımının üzerinden geçen binlerce yıla rağmen, sadece Allah’ın bizim yaratıcımız olduğunu değil, aynı zamanda Yaratıcımız olan bu Allah’ın kudretini, sevgisini, cömertliğini gösteren güçlü kanıtlar bulunmaktadır. Aslında, Pavlus’un Romalılar 1:18–21 ayetlerinde söyledikleri, yani bu Allah’ı reddedenlerin kıyamet gününde “özürlerinin olmayacağı” çünkü O’nu bilmek için yeterli kanıtın, O’nun yaptıklarından öğrenilebileceği çok güçlü bir hakikattir. Diğer bir deyişle, cehaletlerini öne sürerek savunma yapamayacaklar!

Özellikle de pek çok insanın Yaratan’dan ziyade yaratıma tapınmaya başladığı bir günde ve zamanda, Hristiyan bilim ve sanat eğitiminin her zaman Allah’ın tüm varlığın Yaratıcısı ve Gözeticisi olduğunu kabul ederek çalışması ne kadar önemli. Sonuçta, Allah’ı reddeden ya da dışarıda bırakan ideoloji ve ön kabullerin tamamı ancak yanlışa götürebilir. Dünyasal eğitim tümüyle Allah’ın var olmadığı ön kabulü üzerine inşa edilmiştir; Hristiyan eğitimi bu tuzağa düşmemelidir ve sinsi bir şekilde Allah’ın var olmadığı ön kabulüne dayanan ilkelerle çalışmamalıdır. Her iki şekilde de insanlar hatalı sonuçlara varmaya mahkûmdur.

`Dünyamızdaki, günah sonrasında bile varlığını sürdüren, hayret verici mucize ve güzelliği düşün. Özellikle de kişisel deneme ve sıkıntı dönemlerinde, ondan umut ve teselli bulmayı nasıl öğrenebiliriz?`