---
title:  Hatada Uzman
date:  01/12/2020
---

Dünyamızda haddinden fazla Allah’ı onurlandırmayan sanat ve felsefe olduğunu biliyoruz. Bir çok kişi Hristiyanların bu herkesçe bilinen çadırlara girmesinin bile sakıncalı olduğunu iddia edecektir. Yedinci Gün Adventistleri kendi işlerinde, belirli sektörlere hizmet ederken, bazı kuruluşların müşterisi olurken, bazı iletişim araçlarıyla tüketim yaparken dikkatli olmalıdırlar.

`1. Timoteos 6. bölümde, etraflı açıklamasıyla birlikte, hangi arayışlardan kaçınmamız gerektiğine dair açık bir talimat bulunmaktadır. 9. ve 10. ayetlerde Pavlus hangi arayışlara karşı uyarıda bulunuyor?`

`1. Timoteos 6. bölümün kalanını oku. Pavlus’un desteklediği anahtar uğraşlar neler?`

1. Timoteos 6:20 ayetinde Pavlus’un “yalan yere ‘bilgi’ denen” düşüncelere karşı nasıl uyarıda bulunduğuna dikkat et. Her ne kadar O’nun içinde bulunduğu durum farklı olsa da, ilke hala uygulanabilirliğini sürdürüyor. Yani, sadece günümüzde değil, tüm insanlık tarihi boyunca öğretilen ve külliyen yanlış olan onca bilgiyi, onca öğretiyi, onca inancı düşün. Aslında insanlar hata yapmakta uzmanlaşabiliyorlar.

Neredeyse 2000 yıl boyunca, dünyanın en zeki insanları, uzmanlar dünyanın evrenin merkezinde sabit durduğuna ve tüm yıldızlarla gezegenlerin mükemmel daireler çizerek onun etrafında döndüklerine inandılar. Bu inancı desteklemesi için çok karmaşık matematik ve bilime başvurulmuştu fakat sonunda her açıdan yanlış olduğu ortaya çıktı. Bu sebeple, bu kişilerin hatada uzman olduklarını ve bu öğretiye de kesinlikle “yalan yere ‘bilgi’” dendiğini söyleyebiliriz.

`Örneğin günümüzde biyoloji bilimi, yaşamın milyarlarca yıl önce, Hiçbir Allah ya da gaye olmadan, şans eseri olarak ortaya çıktığı varsayımını beyan ediyor. Aynı zamanda, bu öğretiye dayanan inanılmaz çok sayıda karmaşık ve ayrıntılı bilimsel yazın da ortaya çıktı. Bu durumdan, insanların nasıl da hatada uzman olabileceğine dair ne öğrenebiliriz? Bu farkındalık genel olarak Hristiyan eğitimini ve özelde de bilim eğitimini nasıl etkilemeli?`