---
title:  Kutsallığın Güzelliği
date:  30/11/2020
---

`Mezmurlar 96:9 ayeti şöyle der: “Kutsal giysiler içinde RAB’be tapının! Titreyin O’nun önünde, ey bütün yeryüzündekiler!” Bu kavramı, “kutsallığın güzelliğini” nasıl anlıyoruz? Bu bir Hristiyan için ne ifade etmeli ve sıklıkla onunla ilişkili olan sanat ve güzellikle ilgili öğrettiklerimizi ne şekilde etkilemeli?`

Her ne kadar “güzellik bakanın gözündedir” dense de, en başta gözü yaratanın kim olduğunu unutmamalıyız (bkz. Süleyman’ın Özdeyişleri 20:12). Her ne kadar yaratımın kendisine tapınmamak için dikkati olmamız gerekse de (dünün dersine bak), yaratımın güzelliğinden Allah’ı ve aslında O’nun güzellik sevgisini öğrenebiliriz. Eğer bizim düşkün dünyamız hala çok güzel görünüyorsa, düşüşten önce kim bilir nasıldı? Ve bu bize aslında Allah’ın güzelliğin Yaratıcısı olduğunu öğretiyor.

O halde, bilim ve sanat çalışmak bizi Allah’ın karakterine ve kalbine daha da yaklaştırabilir ve yaklaştırmalı. Biz Allah’ın kendi sanat ürününün ve bilimsel fenomeninin bir parçası olduğumuz için, kendi kimliğimiz hakkında daha fazlasını da Mesih’te öğrenebiliriz.

“Allah, çocuklarının O’nun işlerini takdir etmelerini ve dünyevî evimizi süslediği basit, sakin güzellikten zevk almalarını ister. O, güzellikten hoşlanır ve dışarıdan güzel olan şeylerden çok karakter güzelliğini sever; çiçeklerin sessiz incelikleri olan paklığı ve basitliği içimizde geliştirmemizi ister.”—Ellen G. White, Yol, Gerçek ve Yaşam, s. 55.

`Yaratılış 3:6 ayetini oku. Bu ayet güzelliğin tek başına mutlaka iyi ya da kutsal olmadığına dair bize ne öğretiyor? (Ayrıca Süleyman’ın Özdeyişleri 6:25, 31:30 ayetlerine bak.)`

Allah’ın yaptığı her şeyde olduğu gibi, onu bozan ve istismar eden bir düşmana sahibiz. O halde, güzellik ve güzellik anlayışlarının bize karşı da kullanılabiliyor olması şaşırtıcı olmamalı. Bu sebeple, özellikle de sanat söz konusu olduğuna, Kutsal Yazıların rehberlik ettiği Hristiyan eğitimi, güzel olan her şeyin mutlaka iyi ya da kutsal olmadığını anlamakta dikkatli olmayı öğrenmemize yardım etmelidir.

`Mutlaka kutsal ya da iyi olmayan “güzel” şeylerden bazıları nelerdir? Ya da şartlara bağlı olarak kötüye ve kutsallıktan uzak bir duruma dönüştürülebilecek güzel şeyler nelerdir? Bu ayrımları yapmak için hangi kaideyi kullanıyoruz?`