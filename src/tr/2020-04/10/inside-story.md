---
title:  Inside Story
date:   04/12/2020
---

#### İki Çocuğu Sessiz Tutmaya Çalışmak

_Marci Evans Tarafından_

Uyuşturucu ile mücadele eden yeğenim iki oğlunu eşime ve bana verdiğinde çocukları kilisede sessiz bir şekilde tutmak gerçekten çok zordu.

Beş yaşındaki Omarion ve altı yaşındaki abisi Diamonte daha önce kiliseye deneyimi yoktu.. Çok hiperaktiftiler ve dua ederken diz çökmüyorlardı. Dahası ibadet devam ediyor gibi görünüyordu.

“Onları nasıl uslu ve sessiz tutabilirim?” Dua sırasında bir Sebt günü çocukların bu kadar hareketli olabilmeleri beni şaşırttı. “Onlara dua etme hakkında ne öğretmek istiyorum?”

Tanrı'ya yardım için haykırırken aklıma bir fikir geldi. Neden çocuklarla sessizce dua etmiyorum ki? Hemen dua etmeye başladım.

“Tanrım, Diamonte ve Omarion’un okulu, öğretmenleri, ayakkabıları, oyuncakları ve tüm bereketleri için çok teşekkürler” diye kısık sesle dua ettim.

Çocuklar kıpırdanmayı bırakmıştı.

“Lütfen Tanrım, anneleriyle birlikte ol” dedim. “Onları çok seviyor. Lütfen onu uyuşturucudan kurtar ve bugün yanında ol. Onun neye ihtiyacı olduğunu biliyorsun.”

Çocuklar büyülenmiş gibi dinledi. Çok özledikleri ve sevdikleri annelerini düşünüyorlardı. Dua kilisenin önünde devam etti.

“Tanrım, lütfen hapishanede olan Diamonte’nin babası ile birlikte ol” dedim. “Lütfen ona hücrede iyi bir arkadaş ver. Tanrım, lütfen Omarion’un babasına yakın ol. Neye ihtiyacı olduğunu biliyorsun! Senin onunla olduğunu bilsin şimdi ”

İbadet bitene kadar dua ettim. Oğlanlar sessiz kaldı ve tüm geriye kalan zamanda uslu bir şekilde durdular. Asla bir kere olsun, “Durun!” veya “Sessiz olun!” demem gerekmedi.

Bir sonraki Sebt günü, dua sırasında yeğenlerim için özel bir dua ettim. Çocuklar dikkatle dinledi. Dualarım hayatları ve sevdikleriyle ilgiliydi. Onlar için önemliydi. Kilisede ibadet vakitlerinde sessiz ve saygılı olmayı öğreninceye kadar her Sebt günü çocuklarla dua ettim. Tabii ki evde de dua etmeye devam ettik.

Böyle basit bir çözümün hiperaktif erkek çocukları sakinleştireceğini kim düşünebilirdi ki? Bu çözümle Rab, en önemli görev alanında, evde, bir müjdeci olmamı sağladı. Ellen White bize, “Ebeveynler, evlerinde kendisini bekleyen daha büyük bir sorumlulukları olduğunu unutmasın. Çocukları kendisine bağlı olan her annenin çocukları için Tanrı'dan gelen kutsal bir sorumluluğu vardır. "Oğlunu, kızını al ve benim için eğit." Diyor Tanrı. "O zaman gençliğinde Sağlıklı yetişen fidan gibi olacak oğullarımız, Sarayın oymalı sütunları gibi olacak kızlarımız." (Testimonies for the Church, Vol. 9, p. 37).

Tanrı gerçekten çok harika. En çok ihtiyaç duyduğumuzda bize görev odaklı çalışma fikirleri verir.