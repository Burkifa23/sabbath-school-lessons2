---
title:  Ek Çalışma
date:  04/12/2020
---

Bir çok şeyi doğru anlayan bilimin kökenleri yanlış anlamasının iki sebebi var: birincisi, doğal dünyayı çalışan bilim, cevaplar için sadece doğal dünyaya bakmak zorundadır; ikincisi, bilim doğa yasalarının sabit kalması gerektiğini varsayar. Fakat kökenler söz konusu olduğunda, bunların ikisi de yanlıştır.

Doğa olayları için doğal sebepleri gerekli gören ilkine bakalım. Bu, hortumları takip etmek için yeterli olabilir fakat “Başlangıçta Tanrı göğü ve yeri yarattı” (Yaratılış 1:1) ile yola başlayan kökenler söz konusu olduğunda değersizden de değersizdir. Kökenlerdeki doğaüstülüğü reddeden bilim, tümüyle doğaüstü olan kökenler konusunda bize ne öğretebilir?

Peki doğanın sabitliği? Bu mantıklı görünüyor fakat Romalılar 5:12 ayeti–“Günah bir insan aracılığıyla, ölüm de günah aracılığıyla dünyaya girdi. Böylece ölüm bütün insanlara yayıldı. Çünkü hepsi günah işledi”–, süreksiz ve niteliksel olarak günümüz biliminin öne sürdüğü her şeyden farklı bir doğal çevrenin var olduğunu kabul ediyor. İçinde ölümün var olmadığı bir dünya bugün çalışabileceğimiz her şeyden temelde farklıdır ve öyle olmamalarına rağmen onların benzer olduklarını varsaymak da hataya yol açacaktır.

Yani, bilim kökenleri anlamıyor çünkü yaratılışın iki çok önemli unsurunu reddediyor: Arkasındaki doğaüstü güç ve ilk yaratımla bugün karşımızda olan arasındaki temel fiziksel süreksizlik.

**Tartışma Soruları**

`Sınıfta güzellik meselesi hakkında konuşun. Güzellik nedir? Onu nasıl tanımlarız? Bir Hristiyan, Hristiyan olmayan birinden nasıl daha farklı şekilde güzelliği tanımlar ve anlar?`

`Mesih, çığır açan araştırması zengince karşılık görsün diye, yeryüzüne parlak bir bilim insanı olarak gelebilirdi. Bir müzisyen olup meşhur olabilirdi. Ama onun yerine mütevazı bir zanaatkâr olarak geldi ve çalıştı. O Yaratımda vardı fakat sıradan bir insan gibi çalıştı ve görevlerini sadakatle tamamladı. Kendi eğitim ya da mesleki hayatımızda ne durumda olursak olalım, bu bizi nasıl yüreklendiriyor?`

`Her ne kadar Hristiyanların tümünden okullarda eğitim vermeleri istenmemiş olsa da, onlar sözleriyle ve yaptıklarıyla, bilerek veya farkında olmayarak diğer insanlara eğitim verebilirler. Bu sebeple, Hristiyan, hem Mesih’in bir öğrencisi, hem de dünyanın bir öğretmeni olarak, hangi alışkanlıkları beslemelidir?`