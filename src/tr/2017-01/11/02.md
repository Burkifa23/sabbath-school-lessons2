---
title:  Kutsal Ruh’a Direnmek
date:   12/03/2017
---

### Kutsal Ruh’a Direnmek

`Elçilerin İşleri 7:51 ayetini oku. Burada verilen uyarı nedir ve aynı şekilde bu uyarı bugün bizim için ne şekilde geçerlidir?` 

Kutsal Kitap’ta birçok günahtan Kutsal Ruh’a karşı işlenen günahlar olarak bilhassa bahsedilir. Bu günahların çoğu bireysel düzeydedir. Ancak Elçilerin İşleri 7:51 ayetinden de çıkarabileceğimiz gibi, bunun toplu bir boyutu da vardır. İstefanos, kendisini suçlayanların altından buzağıya tapan isyankâr İsrailliler gibi dik kafalı (inatçı) olduklarını belirtiyor (Çık. 33:3). Onlar, Kutsal Ruh’un Allah’ın peygamberleri aracılığıyla yüreklerine aşılayacağı şeyleri dinlemeyi reddettikleri için Kutsal Ruh’a direndiler. Allah’a ve O’nun planına bu çeşit bir karşıtlık nihayetinde kişiyi Rab İsa Mesih’in istemlerini reddetmeye götürür. Onlar İsa’yı izlemek yerine, dışa yönelik ibadeti yaşayan Allah’ın Sözü’ne itaatin yerine geçirdiler. 

Allah tarafından yaratılan ve O’na bağımlı olan naif insanoğlunun Kutsal Ruh’un işlerine ve nihayetinde Allah’ın lütfuna direnmesi düşüncesi şaşırtıcı bir düşünce. Allah çok güçlü olduğu halde gücünü bizim özgür irademiz üzerine kullanmaz. O bizim seçimlerimize saygı gösterir. 

Sonuçta, Allah O’na itaat etmemiz için bizi zorlamak istiyorduysa, bunu neden Aden bahçesinde Adem ve Havva’ya yapmadı ve böylece tüm dünyayı günah krizinden kurtarmadı? Allah bizi özgür varlıklar olarak, ahlakî seçimler yapabilme gücüyle yarattı, hayatı ya da ölümü, iyiyi ya da kötüyü seçme gücüne sahibiz. Her birimize ne kadar da kutsal (ve pahalıya mal olan) bir armağan verildi. 

Herkes kendi kararlarından sorumlu olsa da, aynı zamanda toplu sorumluluklara da sahibiz: birbirimizi imanlı olmak, Allah’ın Sözü’ne itaat etmek ve İsa’ya yakın kalmak konularında yüreklendirmeliyiz (İbr. 10:24, 25). Bugün Allah’ın Sözü’ne direndiğimizde ve O’nun peygamberlerinin mesa-jına aldırmadığımızda, Kutsal Ruh’a direnmiş oluruz. 

Geçmişe bakıp eski İsraillileri tüm yaptıkları hatalar için yargılamak ve eleştirmek çok kolay. Peki, bizim yaptığımız kötü seçimlere ne demeli? Bunlar eski İsraillilerin hataları gibi ortaya dökülseydi nasıl hissederdin? 

`Başkalarına “sevgi ve iyi işler” konusunda hangi şekillerde yar dımcı olabiliriz? “Sevgi ve iyi işleri” başkalarında geliştirmek için sorumlulukların neler?` 
