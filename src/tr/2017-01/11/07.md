---
title:  EK ÇALIŞMA
date:   17/03/2017
---

#### EK ÇALIŞMA

İnsanların endişeyle affedilmez günahı işleyip işlemediklerini sormaları bile başlı başına bunu işlemediklerini gösterir. Bu günahı işlemiş olsalardı, kesinlikle bundan endişelenmezlerdi. Endişeleri gerçekten de Ruh’un yönlendirmesine halen açık olduklarının kanıtıdır. Kişinin yapması gereken İsa’nın doğruluğunu talep etmek ve İsa’nın erdemlerine tutunmak, imanda ve itaatte kararlılıkla devam etmektir. Ancak bizzat “Allah’ın doğruluğu” (Rom. 10:3) olan Mesih’in doğruluğunun örtüsü altında şu anda çok ihtiyaçları olan esenlik ve güvenceye sahip olabilirler. Allah’ın gerçekten affedemeyeceği sadece bir kişi vardır, bu kişiyse af için İsa’ya gelmeyi ısrarla reddeden kişidir. “Kutsal Ruh’a karşı küfür aniden söylenen bir iş veya yapılan bir hareket değildir; o gerçeğe ve kanıtlara şiddetli ve kararlı bir direniştir.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], cilt 5, s.1093. “Kimsenin Kutsal Ruh’a karşı işlenen günaha gizemli ve tanımlanması zor bir şeymiş gibi bakmasına gerek yok. Kutsal Ruh’a karşı işlenen günah, tövbeye çağrıyı ısrarlı bir şekilde reddetme günahıdır.”—Sayfa 1093. 

#### TARTIŞMA SORULARI: 

`Biri gelip sana affedilmez günahı işlediğini söyleseydi, ona ne söylerdin ve yardım için hangi ayetleri kullanırdın? Umutsuzca kaybolduğunu hisseden birine yardım için sadece iman yoluyla kurtuluş anlayışı neden çok önemlidir?` 

`Kutsal Ruh’un yönlendirdiği gibi davranmayı ve konuşmayı reddettiğimizde, Kutsal Ruh’u söndürürüz. Kutsal Ruh’u söndürme tehlikesi konusunda neredeyiz? Yani, hayatımızın hangi yönlerinde (varsa) kendimizi Allah’ın yönlendirmesine karşı direnirken buluyoruz ve teslim olma gerekliliğini nasıl öğrenebiliriz?` 

`Bazen Allah başımıza bizi üzen veya anlamadığımız bazı olayların gelmesine izin verir. Örneğin, Eyüp’ün başına gelen böyle bir olaydı. Neden alıngan bir düşünce yapısı Kutsal Ruh’un yaşamlarımızdaki işlerini azaltır? En zor zamanlarda bile nasıl Allah’a daha fazla tam olarak güvenebiliriz ve yaşamlarımızı ona tamamıyla teslim edebiliriz?` 

`“Kirlenmiş” olmaktan korkanlar kilise içinde kötü etkisi olacağı düşüncesiyle bazılarını bedenden tamamıyla uzağa iter ve onları kendi yollarına bırakırlar. Bu düşüncede yanlış olan nedir ve neden bir Hristiyan’ın izleyeceği Kutsal Kitap’a uygun bir model değildir?` 