---
title:  Kutsal Ruh’u Kederlendirmek ve O’na Direnmek 
date:   11/03/2017
---

### Kutsal Ruh’u Kederlendirmek ve O’na Direnmek 

### KONUYLA İLGİLİ METİNLER
Elç. 7:51; İbr. 10:24, 25; Ef. 4:25–5:2; 1Se. 5:19– 21; Mar. 3:28, 29. 

> <p>HATIRLAMA METNİ</p>
> “Tanrı’nın Kutsal Ruhu’nu kederlendirmeyin. Kurtuluş günü için o Ruh’la mühürlendiniz.” (Efesliler 4:30). 

Kutsal Ruh, günahkârları kendi gerçek günahlı durumlarını fark etmeye yönlendiren eşsiz bir yetiye sahiptir. O ayrıca içimizde İsa’yı ve O’nun günahlarımız için affını kabul etme arzusunu uyandırır. Kutsal Ruh bizi galip gelenler haline getiren ve İsa’nın güzel karakterini yansıtmayı başaran kişilere dönüştüren eşsiz bir güce sahiptir. Aynı zamanda, zayıf günahkârlar bu güçlü ve kudretli Kutsal Ruh’a direnebilirler. O Kendisini kabul etmemiz için bizi zorlamaz. Günah çok cazibeli ve alımlıdır. Fakat çok aldatıcıdır ve ölüme götürür. Günah Allah’a ve Allah’ın saf kutsallığına ve iyiliğine tamamıyla karşıttır. Bu ilahî kutsallığı yansıtan Kutsal Ruh, günahın her türlüsüne karşıttır ve günah işlediğimizde ve günahtan vazgeçmek istemediğimizde kederlenir. Kutsal Ruh ne kadar güçlü olsa da, O’nun olumlu etkisi söndürülebilir ve günah dolu yaşamımıza devam ettiğimizde O’na direnebiliriz. Hatta Müjdeler bize affedilemez tek bir günah olduğunu bildiriyorlar: Kutsal Ruh’a karşı küfür (Matta 12:31, 32). Bu hafta Kutsal Ruh’u kederlendirmek, söndürmek ve O’na karşı direnmek konularıyla ve affedilmeyecek günahla ilgili Kutsal Kitap çalışması yapacağız. 

_*18 Mart Sebt Günü’ne hazırlık için bu haftanın konusunu çalışın._ 
