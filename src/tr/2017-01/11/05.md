---
title:  Kutsal Ruh’u Söndürmek
date:   15/03/2017
---

### Kutsal Ruh’u Söndürmek

`1. Selanikliler 5:19–21 ayetlerini oku. Kutsal Ruh nasıl söndürülebilir?` 

“Söndürmek” sözcüğü yangın fikrini çağrıştırır. Aynı Grekçe köklü sözcük 

1. Selanikliler 5:19 ve Efesliler 6:16 ayetlerinde de kullanılır. Bu, Kutsal Ruh’un bir niteliğinin söndürebileceğimiz ateş gibi bir şey olduğu fikrini düşündürüyor. Kutsal Ruh’un bizim için iki önemli şey yaptığını hatırlamalıyız: Günahın bilincine varmamızı sağlar ve günahı yenmemiz için bize güç verir. Her ikisi de kutsanmayla ilgilidir. 

Allah’ın Sözü boyunca Ruh bize kutsal bir yaşam sürmemiz için bilmemiz gerekenleri söyler ve O’nun içimizde yaşayan gücü aracılığıyla hayatlarımızı bu bilgiye göre değiştirebilmemizi sağlar. Ruh’u söndürmekten kaçınmanın bir yolu da “peygamberlik sözlerini küçümsememektir” (1Se. 5:20). Pavlus Selanikli imanlılara peygamberlik sözlerini küçümsememeyi öğretiyor, fakat idrak yeteneklerini kullanmalarını da istiyor (1Se. 5:21). Cemaat hayatımızda Ruh’a açık olmamız ve Kutsal Ruh’un işini söndürmememiz gerekirken, sahte öğretiler ve sahte peygamberler kiliseye her zaman musallat olacağından, idrak yeteneğine ihtiyacımız var. 

Tüm ruhlar iyi değildir. Fakat Ruh tarafından esinlenmiş olan Allah’ın Sözü, adımlarımız için çıra ve yolumuza ışıktır (Mez. 119:105). Onun sayesinde yeni peygamberlik sözleri için dahi standart bir ölçümüz olur. Kutsal Kitap zamanında böyle bir lambada yanan bir fitil bulunurdu ve gece yürüyenlerin ayaklarının önüne ışık tutardı. Kutsal Kitap bize Ruh’ta nasıl yürüyeceğimizi anlatıyor (Gal. 5:25). Biz bunu kendimizi Allah’ın Sözü’nün öğretilerine adayarak ve bize yaşamamız gereken yolu işaret eden Kutsal Ruh’un telkinlerine itaat ederek yaparız. 

Kutsal Kitap’ın Allah’ın Sözü olduğunu kabul eden birçok kişi Kutsal Yazıları neredeyse onun gerçek otoritesini aşındıracak ve yaşamlarındaki gerçek gücünü çalacak bir şekilde yorumluyorlar. Ayrıca, Allah’ın Sözü’nü küçümsediğimizde ve ona saygısız davrandığımızda veya onu kendimize uygulamayı ihmal ettiğimizde bize yollarımızda öncülük etmesi ve iyi işlere doğru bilincimizi uyandırması için verilen bu ışığı söndürüyoruz. 

`1. Selanikliler 4:7, 8 ayetlerini oku. “Kutsal bir yaşam sürmeye çağrılmak” ne demektir? Hayatının hangi alanlarında gerçekten “kutsal bir yaşam” sürüp sürmediğini kendine sorman gerekebilir?` 
