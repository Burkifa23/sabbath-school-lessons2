---
title:  Kutsal Ruh ve Kilise 
date:   25/02/2017
---

### Kutsal Ruh ve Kilise 

### KONUYLA İLGİLİ METİNLER
Ef. 1:22, 23; 1Ko. 12:13; Rom. 6:3–7; Elç. 17:11; Ef. 4:5, 6; Elç. 2:4–11. 

> <p>HATIRLAMA METNİ</p>
> “Ruh’un birliğini esenlik bağıyla korumaya gayret edin. Çağrınızdan doğan tek bir umuda çağrıldığınız gibi, beden bir, Ruh bir, Rab bir, iman bir, vaftiz bir, her şeyden üstün, her şeyle ve her şeyde olan herkesin Tanrısı ve Babası birdir” (Efesliler 4:3–6). 

Kimi zaman Kutsal Ruh’un sadece kişisel seviyede ve imanlı bireylerin hayatlarında çalıştığını düşünürüz. Fakat bireylerdeki bu çalışma ruhsal bir topluluğun temelidir. Mesih’in kilisesinin varlığından nihaî sorumlu Kutsal Ruh’tur. 

Kilisenin varlığının bizim çeşitli müjdeleme ve hizmet faaliyetlerimizden kaynaklandığı düşüncesi çoğunlukla bizi cezbeder. Evet, Allah kilise için muhteşem tasarılarını yerine getirmek ister ve bunu bizim yardımımızla yapar. Fakat kilisenin gerçek nedeni yaptıklarımızda değildir; ne kadar önemli olsalar da etkili örgütlenme ve yönetimimizin sonucu da değildir. Kilisenin varlığının sebebi, Allah’ın Kutsal Ruh aracılığıyla bizim için yapmış olduğu ve yapmaya devam ettiği şeylerdir. Ruhsal bir topluluk ve birlikteliği yaratan Kutsal Ruh’tur, bu topluluk imanının ve uygulamanın yetki kaynağı olarak aynı Ruh tarafından esinlenmiş olan Allah’ın Yazılı Sözü’ne sahiptir. Ruh tarafından esinlenmiş olan Kutsal Kitap, kilisenin teolojik birliğinin temelidir. Ruh’un işi olmadan kilise var olmazdı ve ortak hizmetini yerine getirmeye devam edemezdi. 

_*4 Mart Sebt Günü’ne hazırlık için bu haftanın konusunu çalışın._ 
