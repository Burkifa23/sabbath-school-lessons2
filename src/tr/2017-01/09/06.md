---
title:  Kutsal Ruh Kiliseyi Müjdelemede ve Hizmette Birleştirir
date:   02/03/2017
---

### Kutsal Ruh Kiliseyi Müjdelemede ve Hizmette Birleştirir 

`Elç. 2:4–11, 16–21 ayetlerini oku. Kutsal Ruh’un Yeni Ahit imanlılarının üzerine dökülmesinin sonucu ne oldu?` 

Tarihin o ana dek tanıklık ettiği en güçlü mesaj iletme faaliyetinden Kutsal Ruh sorumluydu. Allah, Kendisine adanmışlıkta birlik halinde olan küçük bir grupla, bağlılıkları bölünmüş olan büyük bir grupla yapabileceğinden çok daha fazlasını yapabilir. Fakat hepimiz hayatlarımızı, enerjilerimizi, yeteneklerimizi ve kaynaklarımızı Allah’a adadığımızda, daha büyük şeyler bile yapabilir. 

Yeni Ahit kilisesi imanlıların hayatlarındaki ve hizmetlerindeki birlik sayesinde gelişti. Küçük ve ürkek bir imanlı grubu, birçok farklı kültürden ve dilden insanlara ulaşan etkin bir araç olan güçlü bir topluluğa dönüştü. Onlar “Tanrı’nın büyük işlerini” duyurmakta birdiler (Elç. 2:11). Yeni Ahit zamanında etkin olan aynı Tanrı, zamanın sonunda, tekrar gelişinden önce işin tamamlanması gerektiğinde de etkin olacaktır. 

`Elçilerin İşleri 2:42–47 ayetlerini oku. Yeni Ahit imanlıları başka hangi şeylerde birlik içindeydiler?` 

Pentikost günü hizmet girişimi, ilk kilisenin birlik içinde bulunduğu başka birçok etkenle de desteklenmişti. Kutsal Kitap çalışmasında birlik içindeydiler ve kendilerini sürekli olarak elçilerin öğretisine adıyorlardı (Elç. 2:42). Paydaşlıkta ve ekmek bölmede de birlik içindeydiler, burada muhtemelen birlik içindeki ibadet kastediliyor (Elç. 2:42). Duada (Elç. 2:42) ve Allah’ı övmede (Elç. 2:47) birdiler. Sahip oldukları şeyleri gönüllü paylaşarak ihtiyacı olanlara hizmet etmekte ve her şeyi ortaklaşa kullanmada birdiler (Elç. 2:44, 45). Kutsal Kitap çalışmasında birlik ve paydaşlık, iyi haberi başkalarıyla paylaşma ve onlara tatbikî şekillerde yardım etme arzusu uyandıracaktır. Kutsal Ruh gözlerimizi etrafımızdakilerin ihtiyaçlarına karşı açacaktır. 

`Yerel kilisendeki hangi faaliyetler kilisendeki birliğin ortaya çık masına yardımcı oluyor? Daha fazla ne yapılabilir?` 
