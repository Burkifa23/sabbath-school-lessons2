---
title:  EK ÇALIŞMA
date:   03/03/2017
---

#### EK ÇALIŞMA

“Bu bizim de dâhil olmamız gereken bir iştir. Bazı özel heyecan anlarının beklentisi içinde yaşamak yerine, canları kurtarmak için gerekli olanları yaparak var olan fırsatları bilgelikle geliştirmeliyiz. Rabb’in Kendi denetimine aldığı ve insanlardan gizlenen zamanlar ve dönemler hakkında tahminlerde bulunarak zihnimizi yormak yerine, kendimizi Kutsal Ruh’un denetimine bırakarak mevcut görevlerimizi yerine getirmeli, hakikatin yokluğuyla mahvolmakta olan canlara insanî düşünceler katılmamış yaşam ekmeğini vermeliyiz.”—Ellen G. White, Selected Messages [Seçme Mesajlar], 1. kitap, s. 186. “Her birey bir etki merkezi olmaya çabalamaktadır, Allah Kendi halkı için çalışana dek, her can için tek korunma yolunun Allah’a itaat olduğunu görmezler. O’nun insan kalpleri üzerindeki dönüştürücü lütfu henüz gerçekleşmemiş olan birliği getirecektir, zira Mesih’e benzetilmiş olanların tümü birbirleriyle uyum içinde olacaktır. Birliği Kutsal Ruh yaratacaktır.”—Ellen G. White, Selected Messages [Seçme Mesajlar, 3. kitap, s. 20, 21. 

#### TARTIŞMA SORULARI: 

`Ellen G. White “Her birey bir etki merkezi olmaya çabalamaktadır” sözleriyle ne demek istedi? Neden hepimiz böyle doğal bir eğilime sahibiz ve hayatlarımızda bu eğilimle savaşmak için neler yapabiliriz? (ayrıca bkz. Flp. 2:3, 4).` 

`Bazı kişiler bizi gerçekten birleştirecek olan şeyin doktrin değil, hizmet olduğunu ileri sürüyorlar. Hatta doktrinin insanları bölebileceğini, bu nedenle doktrinin çok fazla öne çıkarılmaması gerektiğini iddia ediyorlar. Ancak doktrinde ayrılık varsa, müjdelemede ve hizmette neden birlik olamaz? Ortakça paylaşılan bir iman, birlik içinde ve etkin bir müjdeleme için neden güçlü bir faktördür?` 

`Aynı zamanda, teolojik farklılıklara ne kadar yer var? Gerçeği ancak çok az insan tam olarak aynı şekilde anlayabilir. Aramızda çıkacak küçük ayrılıklara izin verirken, aynı zamanda kilise olarak nasıl birlik olabiliriz? Senin yerel kilisendeki insanlar bir yandan birliği devam ettirirken, diğer yandan anlayış farklılıklarıyla nasıl başa çıkıyorlar?` 

`Kutsal Kitap nasıl birliği getiren bir araç olabilir? Kilise olarak müjdelemede ve imanda bir olabilmemiz için, Allah’ın Sözü’nü çalışırken nasıl bir tavra ihtiyacımız var?` 
