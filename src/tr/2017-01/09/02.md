---
title:  Kutsal Ruh Bizi Mesih’le Birleştirir
date:   26/02/2017
---

### Kutsal Ruh Bizi Mesih’le Birleştirir 

Kutsal Ruh bizi birçok şekilde birleştirir. Kutsal Ruh bizi ilk önce Mesih’le birleştirmeseydi bir kilise olarak var olmazdık. Mesih kilisenin başıdır (bkz. Ef. 1:22, 23; 5:23). Kutsal Ruh aracılığıyla biz etkin bir biçimde Mesih’in Kendisiyle birleştiriliriz. Rab’de sahip olduğumuz her şey O’ndan geldiğinden, Mesih’le bir olmak kurtuluşun tüm bereketlerinin temelidir. Mesih’in kızları ve oğulları olarak kabul edilmemiz, aklanmamız, kutsanmamız, günah karşısında zaferli bir hayat sürmemiz ve nihaî olarak yüceltilmemiz, hepsi Mesih’le birliğimiz aracılığıyla gerçekleşir. Bu nedenle, O bizim tüm Hristiyan yaşamımızın temeli olmalıdır. 

`Efesliler 2:18, 20–22 ve 1. Petrus 2:6, 7 ayetlerini oku. Bu ayetler bize kilisenin oluşturulmasında Mesih’in ve Kutsal Ruh’un rolü hakkında ne diyorlar?` 

Ruh aracılığıyla Baba Tanrı’ya yaklaşabiliriz. İsa kaya, kurtuluşumuzun temeli ve yapının tüm parçalarının üzerine kurulduğu temeldir. 

Ruh’un kişisel seviyedeki işi, daha sonra belirli bir imanlı topluluğuna, yani kiliseye yol açar. Yalnızca İsa Mesih’e iman aracılığıyla kurtuluşu tecrübe ettiğimizde ve Allah’ın sevgisi bize dokunduğunda, kilisede tatlı bir “Kutsal Ruh’un paydaşlığı” (2Ko. 13:14) olur. İmanlı bireyler “Ruh aracılığıyla” (Ef. 2:22) Allah’ın yeni ruhsal evi olarak inşa edilirler. Mesih’in takipçileri olarak “Ruh’un birliğini esenlik bağıyla korumaya” (Ef. 4:3) gayret etmeliyiz. Elimizden gelen her şekilde, ödün verilmemesi gereken şeylerden ödün vermeden, imanlıların paydaşlığında birliği sağlamak için çabalamalıyız. 

`Koloseliler 3:12–14 ayetlerini oku. Bu nitelikleri nasıl örnekleyebilir ve kilisede birliğe nasıl katkıda bulunabilirsin? Bu nitelikler kilisenin birliği için neden çok önemlidir?` 
