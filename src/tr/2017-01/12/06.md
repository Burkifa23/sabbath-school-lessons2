---
title:  Kutsal Ruh ve Umut
date:   23/03/2017
---

### Kutsal Ruh ve Umut 

`Romalılar 5:4, 5; 15:13; ve 1. Korintliler 13:13 ayetlerini oku. Sevgi ve umut birbiriyle nasıl ilişkilidir? Kutsal Ruh bize sevgi ve umut vermede ne şekilde etkilidir?` 

Kutsal Ruh Allah’ın sevgisini yüreklerimize döken Kişi’dir. O bizi Allah’a bağlar ve Allah’ın sevgisinin içimizde yaşamasını sağlar. Allah’ın sabit ve değişmez sevgisi umudumuzun nedeni ve temel taşıdır. Sevgi olmadan umut olmazdı. Sadece sevgi umut üretir. Allah’ın sevgisi O’nun sadakatiyle bir arada olduğundan, O’nun tekrar gelip bizi alacağına ve Kendisinin bulunduğu eve götüreceğine dair harika umuda sahibiz. 

`Mezmur 31:24 ayetini oku. Umut üzerimizde nasıl bir etki yapar?` 

Umut ilham verir. Umut yeni güç verir. Umut şarkı söylememizi ve sevinçli olmamızı sağlar. Umut hayat için çok önemlidir. Umutsuz hayatın anlamı nedir? 

Fakat umuda sahip olmak iyimser olmaktan farklı bir şeydir. İyimser kişi her şeyin daha iyi olacağını düşünür: hava, ekonomi, okul notları, mali durum, vs. Umut ise, bunun aksine, kör bir iyimserlik değildir. O daha ziyade Allah’ın bağlılığına ve geçmişte vermiş olduğu vaatlere dayanır. Umut, Allah sadık ve gerçek olduğu için, O’nun dediklerini yerine getireceğine inanır. Allah’ın güvenilir olduğu kanıtlanmıştır ve O bocalamaz. O’nun metaneti ve doğruluğu bizim umudumuzun temelidir. 

Şüphesiz bizim umudumuzun temeli çarmıhtaki İsa Mesih’te de bulunur. Çarmıha baktığımız zaman mümkün olan en güçlü yolla Allah’ın bizim için sevgisi gerçekliğini görebiliriz. İsa’nın bizim günahlarımız için öldüğü çarmıh bize ve evrene Tanrımız’ın gerçekten nasıl olduğunun benzersiz bir açıklamasıdır. Böylece, engin ve büyük bir evrendeki günahkâr ve geçici var-lıklar olarak umut bulabiliriz. Kendi içimizde, ya da başardığımız “büyük” işler sayesinde değil, fakat Tanrımız’da, kendini bize çarmıhta gösteren bir Tanrı’da umut bulabiliriz. 

`İkinci Geliş umudu Allah’ın sadık vaatlerine nasıl dayanmak tadır? Umut hayatımızı nasıl etkiler? Umutsuzluk yerine umut yansıtan bir hayat tarzını nasıl geliştirebiliriz?` 
