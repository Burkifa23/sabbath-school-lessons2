---
title:  EK ÇALIŞMA
date:   24/03/2017
---

#### EK ÇALIŞMA

Ellen G. White, Ye Shall Receive Power [Güç Alacaksınız] adlı derlemeden, özellikle Ekim bölümü “Ready for the Spirit” (Ruh İçin Hazır)’ı okuyun. Kutsal Ruh’un Baba Tanrı ve Oğul Tanrı’yla birlikte kurtuluşumuzu tamamlamak için uyum içinde çalıştığını söyleyerek Kutsal Ruh’un faaliyetini özetleyebiliriz. Kutsal Ruh bizi ruhsal ölümümüzden uyandırır. O bizi günahkârlığımızın bilincine yönlendirir ve gözlerimizi içinde bulunduğumuz durumu ve kaybolmuşluğumuzu görmemiz için açar. O içimizde değişim için bir istek uyandırır ve bizi en iç varlığımızın ihtiyacını karşılayabilecek tek kişi olan İsa Mesih’e yönlendirir. O bize her zaman İsa’yı ve İsa’nın bizim için ne yaptığını gösterdiği için, kurtuluş güvencesi verir. O bizi daha fazla İsa gibi olmamız için uyumlu hale getirir. O Allah’la olan yürüyüşümüzde sadık kalmamızı sağlar. Allah’ın isteklerini yerine getirmemizi sağlar ve bizi etkili bir şekilde hizmete bağlar. O bizim güvenli rehberimiz ve Hristiyan hayatımız ile doktrinimizin standardı olarak Allah’ın Yazılı Sözü’nü meydana getirir. Kutsal Ruh olmadan nerede olurduk? Kutsal Ruh olmadan ne yapabilirdik? Perişan ve kayıp olurduk, Allah’a yücelik ve şeref verecek hiçbir şey yapamazdık. İsa’ya Kutsal Ruh’u vaat ettiği ve gönderdiği için şükürler olsun. “Kutsal Ruh O’nun halkının yükseltilmesi için Babası’ndan isteyebileceği armağanların en büyüğüydü.”—Ellen G. White, Ye Shall Receive Power [Güç Alacaksınız], s.13. 

#### TARTIŞMA SORULARI: 

`Günahın ve doğruluğun ne olduğu sorusu hakkında biraz daha düşün. Kutsal Kitap’ın Allah’ın Sözü olduğuna inanan biz Hristiyanlar, günah ve doğruluğun ne olduğu konusunda neden Kutsal Kitap’a inanmayanlardan daha farklı bir anlayışa sahibiz? Bu farklar nelerdir? Kutsal Kitap günah ve doğruluk hakkında bize diğer kaynakların öğretmediği ne öğretir?` 

`Kutsal Ruh’un işinin hangi yönünün senin için en değerli olduğunu Sebt okulu grubunun üyeleriyle paylaş. Bu neden çok önemli ve senin hayatını nasıl etkiledi?` 

`Derste, İsa’da sahip olduğumuz umut hakkında konuşun. Bu umudun sebepleri neler? Yani, birisi “içinizdeki umudun nedenini” (1Pe. 3:15) sorsaydı ne cevap verirdin, neden? Ne kadar ikna edici bir sav üretebilirdin?` 

`Bu haftanın dersi kurtuluş güvencesi sorusu hakkındaydı. Kurtuluş güvencesi nedir? Ona sahipsek, neden sahibiz? Onun temeli neye dayanmalıdır? Bir varsayımdan nasıl farklıdır?` 
