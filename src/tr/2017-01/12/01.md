---
title:  Kutsal Ruh’un İşi 
date:   18/03/2017
---

### Kutsal Ruh’un İşi 

### KONUYLA İLGİLİ METİNLER
Yu. 16:8–11, Rom. 5:10; İbr. 4:15, 16; 1Pe. 5:8, 9; 1Yu. 5:12, 13; Mez. 31:24. 

> <p>HATIRLAMA METNİ</p>
> “Umut kaynağı olan Tanrı, Kutsal Ruh’un gücüyle umutla dolup taşmanız için iman yaşamınızda sizleri tam bir sevinç ve esenlikle doldursun” (Romalılar 15:13). 

Bu çeyrekte Kutsal Ruh ve ruhsallık konusundaki çalışmamızın sonuna gelirken, Ruh’un henüz dikkatimizi çekmemiş olan diğer bir nihaî işine odaklanacağız. 

İsa öğrencilerine Baba’ya gideceğini duyurduğu zaman, onlara Kutsal Ruh’u gönderme sözünü verdi. “Ama Baba’nın benim adımla göndereceği Yardımcı, Kutsal Ruh, size her şeyi öğretecek, bütün söylediklerimi size hatırlatacak.” (Yuhanna 14:26). 

İsa’ya göre Kutsal Ruh bir parakletos, yani “yardımcı” veya “tesellici,” ya da bizim için aracılık eden bir “savunucu”dur. Aynı zamanda İsa bu savunucunun yapacağı işi duyurdu: O dünyayı günah, doğruluk ve yargı konusunda “ikna edecekti” (Yuhanna 16:8). 

Son haftamız boyunca Kutsal Ruh’un bu özel işini detaylı bir şekilde çalışacağız. Ayrıca Ruh’un bu işinin O’nun bizim için hizmetinin diğer iki önemli yönüyle nasıl bağlantılı olduğunu öğreneceğiz: kurtuluş güvencemiz ve İsa Mesih’in öğrencileri olarak hayatımızı sürdürmemizi sağlayan yüce umudumuz. 

_*25 Mart Sebt Günü’ne hazırlık için bu haftanın konusunu çalışın._ 
