---
title:  Günah Konusunda İkna
date:   19/03/2017
---

### Günah Konusunda İkna

`Yuhanna 16:8, 9 ayetlerini oku. Kutsal Ruh bizim için hangi çok önemli işi yapmaktadır ve bu neden çok önemlidir?` 

İsa Kutsal Ruh’u anlamca çok zengin bir söz olan paraklet olarak adlandırdı, bu söz yardımcı, savunucu ve tesellici anlamlarını taşır. Kutsal Ruh bu önemli ikna işine kardeşlerimizin suçlayıcısı veya savcımız gibi girmez. O İsa tarafından bizi mahkûm etmek için değil, aksine lütfa ihtiyacımız olduğunu görmemize yardım etmek için göndermiştir. 

Ancak bir tesellici bir yardımcı olarak kabul edilecektir. Her ne kadar iyi niyetli olsalar da, Hristiyanların günahkârlara yardımcı bir ruhla yaklaşmak yerine sıklıkla suçlayıcı bir ruhla yaklaşmaları büyük bir felâkettir. Biz etrafta dolaşıp diğer insanların hayatlarındaki günahları göstererek yaşarsak, İsa’nın bizi görevlendirmediği bir işi yapmış oluruz. Sonuçta, kendimiz günahsız olmadığımız halde biz kimiz ki başkalarının günahlarını gösteriyoruz? 

`Romalılar 2:1 ve Matta 7:3 ayetlerini oku. Bu ayetlerden hangi mesajları almalıyız?` 

Biz O’nun tanıklarıyız, savcıları değil. Biz O’nun kurtarıcı gücüne tanıklık etmek üzere çağrıldık, yanlışlarından dolayı başkalarını mahkûm etmeye değil. Başkalarını günahlarına dair ikna etmeye çalıştığımızda, bizim olmayan bir işi üstlenmiş oluruz, bu Kutsal Ruh’un işidir. 

Dünyayı günahın gerçekten ne olduğu konusunda “ikna etmesi” gereken (Yuhanna 16:8) biz değil, Tesellici’dir. Hayatlarını İsa’ya adamamış kimseler çoğunlukla günahın aslında ne olduğunu ve ne kadar yıkıcı olabileceğini gerçekten anlamayan kişilerdir. 

Buradaki fikir, Ruh’un belirli hatalı davranışları sıralayacak olması değildir. Bunun yerine O tüm günahların temeline iner: İsa Mesih’e inançsızlık (Yuhanna 16:9). Bizim en derin sefaletimiz ve yabancılaşmamız ahlakî kusurluluğumuzdan kaynaklanmaz, fakat Allah’tan uzaklaşmamızdan ve bizi bu durumdan kurtarmak amacıyla göndermiş olduğu Kişi’yi kabul etmememizden kaynaklanır. 

Tüm günahların temel sorunu İsa’ya inanmamamız, böylece bizi günahlarımızdan ve suçlarımızdan kurtarabilecek tek Kişi’yi reddetmemizdir. Bu, benliği her şeyin merkezine koyan ve Allah’ın Sözü’ne inanmayı reddeden günahtır. Ancak Kutsal Ruh tövbeye ve Mesih’in bizim yerimize ölümünde bulunan Kurtuluş’a olan büyük ihtiyacımız konusunda kalplerimizi ve düşüncelerimiz açabilir. 
