---
title:  EK ÇALIŞMA
date:   06/01/2017
---

#### EK ÇALIŞMA

Ellen G. White, Büyük Mücadele kitabında 593–602. sayfalardaki [Sevginin Zaferi, s. 91–100] “Kutsal Yazılar’ın Koruyuculuğu” bölümünü oku. Ayrıca Ellen G. White, Çağların Arzusu kitabında 662–680. sayfalardaki [Sevgi Öğretmeni, s. 657–675] “Yüreğiniz Sıkılmasın” bölümünü oku. Sadece Kutsal Kitap’ta bize açıklandığı için bildiğimiz tüm gerçekleri bir düşünün. Örneğin, yaratılışı düşünün. Nasıl yaratıldığımıza ilişkin Allah’ın Sözü’nün öğrettikleri ile, “Modern Evrimsel Sentez (Neo–Darwinizm)” olarak adlandırılan süreçte yaratıldığımızı söyleyen insanî öğreti arasında ne kadar büyük bir tezat bulunmakta. İnsanların meseleyi ne kadar yanlış anladığına bir bakın! Dünyanın sonunda İsa’nın İkinci Gelişi’ni ve ölülerin dirilişini de düşünün. Bunlar bizim kendi başımıza asla öğrenemeyeceğimiz hakikatlerdir. Bunların bize açıklanmaları gereklidir ve öyle de olmuştur: Kutsal Ruh tarafından esinlenen Allah’ın Sözü’nde. Aslında en önemli gerçek olan İsa Mesih’in bizim günahlarımız için öldüğü ve bizim O’na ve O’nun bizim için yaptıklarına iman ederek kurtulduğumuz gerçeği, kendi başımıza öğrenmemiz mümkün olmayan bir gerçektir. Bunu yalnızca bize açıklandığı için biliyoruz. Sadece Allah’ın Sözü aracılığıyla bize açıklanmış olması sayesinde bildiğimiz diğer hakikatleri bir düşünün. Bu kadar hayatî hakikatlerin sadece Kutsal Kitap’ta bulunması bize Allah’ın Sözü’nün yaşamlarımızdaki rolünün ne kadar merkezî olması gerektiği hususunda ne anlatmalı? 

#### TARTIŞMA SORULARI: 

`Ruhsal meseleler söz konusu olduğunda, Kutsal Kitap neden kişisel izlenimlere göre daha güvenilir bir rehberdir? Kutsal Kitap’ı tüm öğretileri, hatta kendi ruhsal tecrübelerimizi sınamamız gereken standart olarak kabul etmediğimiz zaman bunun sonuçları ne olur?` 

`“Hakikat” sözcüğünün birçok bağlamda kullanıldığına şahit oluruz. Derste “hakikat” kavramıyla ilgili konuşun, ama sadece neyin hakiki olduğunu ya da olmadığını değil, bir şey için “hakiki (gerçek)” dendiğinde bunun ne anlama geldiğini tartışın. Bir şeyin “hakiki (gerçek)” olması ne demektir?` 

`Bir kimse kendisinde “yeni ışık” olduğunu iddia ederse, kiliseniz bunun karşısında nasıl bir tavır takınmalıdır?` 

`Kutsal Kitap’ın nasıl yaratıldığımıza ilişkin öğretisiyle insanî bilgeliğin bu konudaki öğretisi arasındaki temel farklılığı ayrıntılı olarak açıkla. İnsanî bilgeliğin öğretisi, yani evrim teorisine ilişkin en yeni anlayış, Kutsal Kitap’ın mesajına taban tabana zıttır. Bu bize Kutsal Kitap’a niye her şeyden daha çok güvenmemiz gerektiği konusunda ne anlatmalı?` 