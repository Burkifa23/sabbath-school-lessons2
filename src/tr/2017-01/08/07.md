---
title:  EK ÇALIŞMA
date:   24/02/2017
---

#### EK ÇALIŞMA

Ellen G. White, Büyük Mücadele kitabının 511–517, 593–602 sayfalarını oku [“Kötü Ruhların Aracılığı” ve “Kutsal Yazılar’ın Koruyuculuğu” bölümleri]. Bazıları “Kutsal Kitap zamanında görülen mucizevî iyileştirmeler gibi mucizeleri bugün neden görmüyoruz?” diye soruyorlar. Öncelikle, mucizelere ilişkin söylenceler duyuyoruz. Muhakkak ki bazı insanlar bunlara bizzat tanık olmuşlardır. İkincisi, Kutsal Kitap’ı okurken mucizelerin her zaman gerçekleştiği izlenimini edinebiliriz. Fakat bu kanıya yalnızca Kutsal Ruh’un yazarları ilk kilisenin kuruluşunda çok önemli olan bu olayları yazmaları için esinlediği ve bu olaylar çoğunlukla mucizeleri içerdiği için varırız. Birçok durumda ve çoğu zaman, olayların geçmişte de günümüzdeki gibi olduğunu düşünebiliriz: insanlara Allah’ın Sözü öğretiliyordu ve bundan sonra Kutsal Ruh’a karşılık veriyorlardı. Son olarak, Ellen G. White şöyle yazdı: “Mesih’in çalışma şekli Söz’ü duyurmak ve mucizevî iyileştirme işiyle acıları dindirmekti. Fakat bana bizim bu şekilde çalışamayacağımız bildirildi, zira Şeytan kendi gücünü mucizeler yaparak gösterecektir. Allah’ın hizmetkârları bugün mucizeler aracılığıyla çalışamaz, çünkü ilahî olduğu iddia edilen sahte iyileştirme işleri gerçekleştirilecek. Bu nedenle Rab Kendi halkına fiziksel iyileştirme işini sürdürürken Söz’ü de öğretecekleri bir yol çizdi. Sağlık merkezleri kurulmalı ve gerçek tıbbî müjdecilik işini sürdürecek işçiler bu kurumlarla bağlantılı olmalıdır. Böylece tedavi için sağlık merkezlerine gelenler etrafında koruyucu bir etki bırakılır.”—Ellen G. White, Selected Messages [Seçme Mesajlar], 2. kitap, s.54. 

#### TARTIŞMA SORULARI: 

`Ruh’un meyvesi ile Ruh’un armağanları arasındaki fark nedir?` 

`Armağanların sevgi dolu ve bilge bir Tanrı tarafından verildiği anlayışı, kilisemizdeki çeşitli armağanların değerini anlamamıza nasıl yardımcı olur?` 

`Mucizevî iyileştirmeler ve harikalar gerçeği tanımlamak için kendi başlarına neden güvenli bir rehber değildirler? Bunlarla birlikte başka neye ihtiyacımız var?` 

`“Tanrı’nın bana bağışladığı lütufla hepinize söylüyorum: Kimse kendisine gereğinden çok değer vermesin. Herkes Tanrı’nın kendisine verdiği iman ölçüsüne göre düşüncelerinde sağduyulu olsun.” (Rom. 12:3). Burada bize hangi çok önemli öğüt veriliyor? Kendimize ne kadar “değer” vermeliyiz?` 