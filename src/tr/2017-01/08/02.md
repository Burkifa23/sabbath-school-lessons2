---
title:  Ruh’un Meyveleri ve Ruh’un Armağanları
date:   19/02/2017
---

### Ruh’un Meyveleri ve Ruh’un Armağanları 

Ruh’un meyvesinin ve Ruh’un armağanlarının Yaratıcısı aynıdır. Fakat bunlar aynı değildir. Kimse Ruh’un bir armağanını göstermek zorunda değildir, fakat Ruh’un meyvesini herkes göstermelidir. Ruhsal armağanlar illâ ki ruhsallığa tanıklık ediyor olmayabilirler, fakat Ruh’un meyvesi eder. Yalnızca bir meyve olmasına rağmen, armağanlar pek çoktur ve bazıları daha büyüktür. 

`1. Korintliler 12:4–7, 11 ayetlerini oku. Pavlus’un burada öğrettiği şeyin özü nedir?` 

Ruh’un meyvesinin tüm yönleri Allah tarafından izleyicilerinin hayatlarında görülebilir olması için tasarlanmışsa da, her imanlı aynı armağana ya da armağanlara sahip değildir. Her imanlının, örneğin dillerde konuşmak gibi, aynı armağana sahip olması gerektiği yönünde bir emir yoktur. Aksine, Allah Kendisine iman edenlere hâkimane bir şekilde uygun gördüğü çeşitli armağanları verir. Ruh’un armağanları başkalarına hizmet edebilmemiz ve Mesih’in bedenini, yani O’nun kilisesini inşa edebilmemiz için verilir. Bu armağanlar bizim kendi zevkimiz ve ihtişamımız için verilmez. Allah’ın amacını yerine getirmek için bağışlanırlar. 

Dolayısıyla, Ruh’un meyvesi olmadan ruhsal armağanlar değersizdir. Ruhsal armağanlar konusu içinde sık sık sevgiye atıfta bulunulması ilginçtir. 1. Korintliler 12. bölümün hemen ardından, 13. bölümde sevginin üstün tanımı yer alıyor. Efesliler 4:11–13 ayetlerini sevgiden bahseden 15. ve 16. ayetler takip ediyor. Ruh’un armağanlarının belirtildiği Romalılar 12:3–8 ayetlerini izleyen ayetler sevgi hakkındadır (bkz. Rom. 12:9, 10). 

Armağanlar ne de olsa lütuf armağanlarıdır; yani sevgi armağanlarıdır. Sevgiden dolayı verilmişlerdir ve diğer insanlara ulaşma işinde Allah’ın sevgisine hizmet ederler. Başkalarını severek onlara Allah’ın sevgisini gösteriyoruz. Sevgi dolu ve her şeyi bilen bir Tanrı, Kendi halkına verdiği görevin yerine getirilmesi için gereken araçları temin eder. Belki de bu nedenle, sevgi tüm armağanların en büyüğüdür (1Ko. 13:13). 

`Sevgi neden Hristiyanlar olarak tüm yaptıklarımızın odak nok tasındadır? Sevgi tanıklığımızı nasıl bir anlamda “güçlendirir”?` 