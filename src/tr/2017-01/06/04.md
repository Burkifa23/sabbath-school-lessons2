---
title:  Kutsanmanın Aracısı
date:   07/02/2017
---

### Kutsanmanın Aracısı

`1. Korintliler 6:11, Titus 3:5 ve İbraniler 13:12 ayetleri kutsanma hakkında bize ne diyor?` 

Kutsanmamız iman aracılığıyla (İbr. 11:6) Kutsal Ruh’un gücüyle (2Se. 2:13, 1Pe. 1:2) tamamlanır. Elçi Pavlus şöyle bildiriyor: “Bazılarınız böyleydiniz; ama yıkandınız, kutsal kılındınız, Rab İsa Mesih adıyla ve Tanrımız’ın Ruhu aracılığıyla aklandınız” (1Ko. 6:11). İsa içimizdeki Ruh’un ürün vermesini sağlayan kutsallıkta hayat boyu büyümemizi gerçekleştiriyor. O’nun benzerliğine dönüştürülmemiz “Ruh olan Rab sayesinde oluyor” (2Ko. 3:18). 

`Galatyalılar 5:16, 17 ayetlerini oku. Bu ayetlerde Pavlus bize ne diyor?` 

Her imanlının içinde devam eden bir savaş vardır. Hepimizin karşılaştığı bu gerilim, günahın içimizde yaşadığı gerçeğinden kaynaklanır (Rom. 7:20). Elçi Pavlus hayatının sonlarına yakın şunları söylerken bu savaşı biliyordu: “Kardeşler, kendimi bunu kazanmış saymıyorum. Ancak şunu yapıyorum: Geride kalan her şeyi unutup ileride olanlara uzanarak, Tanrı’nın Mesih İsa aracılığıyla yaptığı göksel çağrıda öngörülen ödülü kazanmak için hedefe doğru koşuyorum (Flp. 3:13, 14). 

`İbraniler 12:1, 2 ayetlerini oku. Günaha karşı yürütmemiz gereken iman savaşı nedir?` 

Savaşmak üzere çağrıldığımız muharebe, “gözümüzü imanımızın öncüsü ve tamamlayıcısı İsa’ya” dikmektir (İbr. 12:2). Sıklıkla kendi inançlarımızda benmerkezciyizdir. Bize günaha karşı zaferi verebilecek tek kişi olan Allah’ın yerine, aşırı derecede zaferlerimize ve yenilgilerimize odaklanırız. Kutsal Ruh İsa’ya bakmamıza yardım ettiği zaman günaha arzu duymayız ve bize kolayca engel olan her şey bir kenara atılır (İbr. 12:1). Fakat günahlarımıza ve eksik yönlerimize odaklandığımızda İsa’ya değil kendimiz bakarız. Bu bizi kolayca yenilgiye götürür, çünkü kendi noksanlıklarımızı gördükçe cesaretimizi kolaylıkla yitirebiliriz. Fakat İsa’ya bakarak cesaretlendiriliriz ve zaferle yaşayabiliriz. 

`Bir kimse sana “Kutsal Kitap’ta bana vaat edilen günaha karşı zaferi nasıl kazanabilirim?” diye sorsaydı cevabın ne olurdu ve neden? Cevabını Sebt günü derste söyle.` 