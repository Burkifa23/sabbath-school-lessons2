---
title:  Kutsal Ruh ve Kutsal Bir Yaşam Sürmek
date:   04/02/2017
---

### Kutsal Ruh ve Kutsal Bir Yaşam Sürmek

### KONUYLA İLGİLİ METİNLER:
1Pe. 1:14–16; Yşa. 6:3; İbr. 12:14; 1Ko. 6:11; 1Ti. 1:8; Mez. 15:1, 2. 

> <p>HATIRLAMA METNİ</p>
> “Esenlik kaynağı olan Tanrı’nın kendisi sizi tümüyle kutsal kılsın. Ruhunuz, canınız ve bedeniniz Rabbimiz İsa Mesih’in gelişinde eksiksiz ve kusursuz olmak üzere korunsun.” (1 Selanikliler 5:23). 

Allah’ın kutsallığına karşı hassas olmamak ve Allah’ın günaha ve kötülüğe karşı ortaya konmuş nefreti hakkında çok fazla düşünmemek kolaydır. 

Fakat kutsallık Kutsal Kitap’ta çok önemli bir temadır. Kutsallık arayışı, İsa gibi sevgi dolu ve temiz olmak her Hristiyanın önceliği olmalı. Haklı olarak “ben senden daha kutsalım” tavrından ürkeriz. Fakat aynı zamanda temiz ve kutsanmış bir hayat yaşamanın ne demek olduğunu da kolayca unutabiliriz. 

Allah’ın sevgisi ve kutsallığı ayrılmaz bir şekilde birbirine bağlıdır. Allah’ın kutsallığı olmasaydı, sevgisi duygusallık tehlikesi altında olurdu; O’nun sevgisi olmasaydı, kutsallığı acımasız ve yaklaşılmaz olurdu. Her iki nitelik, O’nun sevgisi de kutsallığı da, Allah’ın doğasının temelidirler. 

Kutsal Ruh anlaşılması zor bir şekilde bizim kutsallığın peşinde olmamız ile bağlantılıdır. Ne de olsa O’nun adı Kutsal Ruh ve O “Kutsallık Ruhu” olarak adlandırılır (Rom. 1:4). O’nun adı bize Allah’ın kutsal olduğunu ve O’nun büyük arzusu olan günahkârları Kendi kutsallığının suretine dönüştürme arzusunu hatırlatır. Bu hafta kutsal olmanın ve kutsal bir yaşam sürmenin ne demek olduğuna daha yakından bakacağız. 

_*11 Şubat Sebt Günü’ne hazırlık için bu haftanın konusunu çalışın._ 