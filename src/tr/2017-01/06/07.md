---
title:  EK ÇALIŞMA
date:   10/02/2017
---

#### EK ÇALIŞMA 

Ellen G. White, Christ’s Object Lessons [Mesih’in Örnek Dersleri] kitabında 95–102. sayfalardaki “Mayaya Benzer” bölümünü oku. 

Allah anlaşılamayacak derecede kutsal ve bizim doğamız günahlı ve bozulmuş iken, O’nun kutsallığını anlamaya bile nasıl başlayabiliriz ki? O’nun kutsallığı O’nu tekil ve biz insanların tecrübe ettiği günah ve ölüm dünyasından ayrı olarak tanımlar. Fakat en harika şey şudur: Allah bize Kendi kutsallığına ortak olma fırsatını sunar. Bu O’nunla antlaşma ilişkisinin bir parçasıdır. “İsrail topluluğuna de ki, Kutsal olun, çünkü ben Tanrınız RAB kutsalım” (Lev. 19:2). Ya da İbraniler kitapçığının dediği gibi: “‘İsrail halkıyla ve Yahuda halkıyla yeni bir antlaşma yapacağım günler geliyor’ diyor Rab... ‘O günlerden sonra İsrail halkıyla yapacağım antlaşma şudur’ diyor Rab, ‘yasalarımı zihinlerine işleyeceğim, yüreklerine yazacağım. Ben onların Tanrısı olacağım, onlar da benim halkım olacak’” (İbr. 8:8, 10). Bu ayetlerde kutsallık, antlaşma ve yasa arasındaki bağlantıyı görebiliriz. Allah’ın yasasına itaat etmeden kutsal olamayız ve biz O’nun yasasına sadece O’nun Kendisi, yani Kutsal Ruh O’nun yasasını kalplerimize ve aklımıza yazdığı için itaat ederiz. O’nun yasasına sevgiyle itaat ederek kutsallığına ortak olmak (İbr. 12:10) bizim için ne kutsal bir ayrıcalık. 

#### TARTIŞMA SORULARI: 

`Salı gününün çalışmasının sonunda yer alan, ‘birisi sana yaşamlarımızdaki günah üzerine vaat edilen zaferi nasıl kazanabilirim diye sorarsa ne cevap verirsin’ sorusunun cevapları üzerinden tekrar geç. Onlara ne söylerdin?` 

`Allah’ın yasasının kalplerimizde ve zihinlerimizde yazılı olması ne demektir? Bu, yasanın sadece taş levhalar üzerine yazılı olmasından neden farklıdır?` 

`Allah’ın kutsallığı hakkında düşündüğünde aklına neler geliyor? Sınıfta bulunanların hepsine tek tek Allah’ın kutsallığı hakkında ne düşündüklerini sor. İsa Allah’ın kutsallığı hakkında bize ne gösteriyor?` 

`Kutsallığımızın temeli nedir? Kutsallığa nasıl erişilebilir?` 

`Daha önce, Çarşamba gününün çalışmasında şu ifade edildi: “Yasa bizi kurtarmaz. Bunu asla yapamaz. Yasa asla bizim kurtuluşa giden yolumuz değildir. Aksine, kurtulmuş olanların yoludur.” Bu düşünce, içlerinde Kutsal Ruh’un çalıştığı Hristiyanların kutsanmasında yasanın rolünün ne olması gerektiğini anlamamıza nasıl yardımcı olur?` 