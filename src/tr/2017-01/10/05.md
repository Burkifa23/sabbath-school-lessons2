---
title:  'Kutsal Kitap Kaynaklı Duanın Temeli:Allah’ın Vaatlerini Talep Edin'
date:   08/03/2017
---

### Kutsal Kitap Kaynaklı Duanın Temeli:Allah’ın Vaatlerini Talep Edin 

Dua ettiğimiz şeyleri talep etmezsek, tüm imanımız yararsızdır. 

`1. Yuhanna 5:14, 15 ayetlerini oku. Allah’ın bizi duyduğundan ve O’ndan istediklerimizi aldığımızdan neden emin olabiliriz?` 

Kutsal Kitap kaynaklı duanın üçüncü hususu kabuldür. Allah’tan isteyip O’nun vaatlerine inandıktan sonra, O’nun vaat ettiklerini istemeliyiz. Allah’a istediğimiz şeyi aldığımız için teşekkür ederek O’nun vaadini talep ederiz. Böylece vaatler yüreklerimize tatbik edilirler. Ellen White şöyle dedi: “O’nun vaat ettiği her armağanı isteyebiliriz; sonra onu aldığımıza inanmalı ve aldığımız şey için Allah’a şükretmeliyiz”—Ellen G. White, Education [Eğitim], s. 258. 

Luka 8:11 ayetinde, İsa Allah’ın Sözü’nü bir tohuma benzetiyor. Tüm elma ağacının bir elma tohumu içinde bulunduğu gibi, Allah’ın armağanı da O’nun vaatlerinin içinde bulunur. Vaadi talep ettiğimizde ve bunun için Allah’a şükrettiğimizde, O’nun vaat etmiş olduğu armağanı çoktan almış oluruz. Vaat edilen armağanı, daha görmeden ve hissetmeden, imanla alırız. 

Yuhanna 11. bölümde Lazar’ın dirilişi örneği İsa’nın bu şekilde dua ettiğini gösteriyor. İsa Allah’ın bu durumdaki isteğini tam olarak biliyordu. Yuhanna 11:11 ayeti bize İsa’nın Allah’ın isteğini yerine getirmeye istekli ve itaatkâr olduğunu söylüyor. Yuhanna 11:39–41 ayetlerinde, Lazar henüz mezarda olmasına rağmen, İsa’nın Lazar’ı dirilteceği için Baba’ya teşekkür ettiğini okuyoruz. İsa Allah’a şükrettiğinde, isteği yerine getirildi. Allah’ın çocukları olarak Allah’ın vaatlerine bağlı olarak yaşamalıyız, açıklamalarına değil. Her şeyi açıklayamasak da, O’nun vaatlerine güvenebiliriz. 

“Rab ‘Sıkıntı gününde Beni çağır’ diyor” Mez. 50:15 [KM]. O bizi, şaşkınlıklarımızı, gereksinimlerimizi ve ilahî yardıma olan ihtiyacımızı Kendisine sunmaya davet ediyor. O bizi devamlı duada olmaya çağırıyor. Zorluklar ortaya çıktığı zaman, O’na samimi ve ciddi ricalarımızı sunmalıyız. Israrlı dualarımızla Allah’a olan sağlam güvenimizin işaretini veririz. İhtiyacımızı duymamız bizi samimiyetle dua etmeye yönlendirir, böylece göksel Babamız da niyazlarımızdan etkilenir.”—Ellen G. White, Christ’s Object Lessons [Mesih’in Örnek Dersleri], s. 172. 

`Her zaman her şeyi duayla Allah’a getirmek neden çok önemlidir?` 
