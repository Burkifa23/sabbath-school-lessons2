---
title:  Kutsal Ruh, Söz ve Dua 
date:   04/03/2017
---

### Kutsal Ruh, Söz ve Dua 

### KONUYLA İLGİLİ METİNLER
Yuhanna 15:7; Matta 7:7; Mezmur 66:18; Yakup 1:6–8; 1. Yuhanna 5:14, 15; Elçilerin İşleri 2:38. 

> <p>HATIRLAMA METNİ</p>
> “Bunun gibi, Ruh da güçsüzlüğümüzde bize yardım eder. Ne için dua etmemiz gerektiğini bilmeyiz, ama Ruh’un kendisi, sözle anlatılamaz iniltilerle bizim için aracılık eder. Yürekleri araştıran Tanrı, Ruh’un düşüncesinin ne olduğunu bilir. Çünkü Ruh, Tanrı’nın isteği uyarınca kutsallar için aracılık eder” (Romalılar 8:26, 27). 

Gerçek ruhsallık ve dua bir aradadır. Gayretli dualar olmadan gerçek bir ruhsal yaşam olmaz. Tövbe ihtiyacından sonra belki en büyük ve en acil gereklilik dua yaşamlarımızda uyanıştır. İyi haber şu ki, dualarımızda dahi Kutsal Ruh’un yardımından mahrum bırakılmadık. Dua bizi Allah’a yaklaştırır; bizi O’nun huzuruna yükseltir. İmanla yapılan dua, Allah’ın vaatlerinin bolluğuna karşılık olarak yaşamamızı sağlar. Allah’ın Kendi Sözü’nde vaat ettiği bereketleri talep ettiğimizde yaşamlarımız dönüştürülür. Allah, tüm ihtiyaçlarımızı Kendi zenginliğine göre fazlasıyla karşılamaya kadirdir (Flp. 4:19). Gerçek dua ve hakiki ruhsallık her zaman Allah’ı dikkatimizin merkezine yerleştirir, her ikisinin de kökeni O’nun Yazılı Sözü’ndedir. 

Ruhsal hayatlarımızı güvenilmez tecrübelerimiz ve öznel duygularımız üzerine kurmamalı, dualarımızı şüpheli derin düşünme ve tefekkür uygulamaları üzerine odaklamamalıyız. Aksine, ruhsallığımız Kutsal Kitap tarafından yönlendirilmeli ve Allah’ın Kendi Sözü’nde açıklanan iradesini takip etmelidir. Duada Allah’ın varlığını isteme ve yalvarışlarımızda birbirimizi yükseltme arzusunu içimizde uyandıran Kutsal Ruh’tur. 

_*11 Mart Sebt Günü’ne hazırlık için bu haftanın konusunu çalışın._  