---
title:  Gerçeğin Ruhu
date:   25/01/2017
---

### Gerçeğin Ruhu

`Yuhanna 14:6 ve 17:17 ayetlerini oku. Bu ayetlerdeki gerçeğin anlamı nedir?` 

Yuhanna Müjdesi içinde geçen gerçek sözcüğü anahtar bir kavramdır. Bizim gerçek hakkındaki dünyevî anlayışımız genellikle soyut ve teoriktir. Batı dünyasında bu sözcük Yunan felsefesi ile şekillenmiştir. Fakat Kutsal Kitap’ta, özellikle Yuhanna’nın Müjdesi’nde gerçek oldukça kişisel ve özel bir anlam içerir: İsa gerçektir (Yuhanna 14:6). Allah’ın Yazılı Sözü gerçek olsa da (Yu. 17:17 ve Mez. 119:142 ayetleriyle karşılaştır), Allah’ın gerçeği İsa Mesih’in kişiliğinde en yüce bir şekilde ortaya konmuştur. Doğru bir Allah bilgisi, Allah Kendisini O’nun aracılığı ile gösterdiği için, Kutsal Yazılar’ın hakkında konuştuğu İsa’da bize verilmiştir. 

`Yuhanna 15:26 ve 16:13 ayetlerini oku. Gerçeğin Ruhu olarak Kutsal Ruh’un işlevi nedir?` 

Yuhanna 16:13’te bize Gerçeğin Ruhu’nun bizi her türlü gerçeğe yönelteceği söyleniyor. Bunu, İsa Mesih’e işaret ederek ve İsa’nın söylediklerini (Yuhanna 15:26) ve bizim için yaptıklarını hatırlamamıza yardımcı olarak yapar. Kutsal Ruh’un bizi yönlendirdiği gerçek oldukça kişiseldir: O bizi İsa’ya yükseltir ve bizi O’nunla yaşayan ve imanla dolu bir ilişkiye yönlendirir. İsa Samiriyeli kadınla konuşurken, Allah’a ruhta ve gerçekte tapılması gerektiğini söyledi (Yuhanna 4:24). Kutsal Ruh’un yönlendirmesini istediğimizde, O bizi yol, gerçek ve yaşam olan İsa’ya yönlendirecektir (Yuhanna 14:6). 

Kutsal Kitap’ta gerçek, felsefede çoğu zaman görüldüğü gibi soyut bir şey veya teori değildir. Gerçek “tüm gerçeğin Tanrısı” olarak adlandırılan Yaratıcımız ve Kurtarıcımız ile derin bir kişisel ve iman dolu bir ilişkiyi kapsar (Yas. 32:4 ve Mez. 31:5 ayetleriyle karşılaştırın). Böylece, bize O’nun sadece kişisel karakterini değil fakat ilahîliğini de göstererek Baba Tanrı tarafından gönderilmiş olan (Yuhanna 15:26) Kutsal Ruh, yerinde olarak “Gerçeğin Ruhu” (Yuhanna 14:17; 16:13) olarak adlandırılır. 

`Biz gerçeği, modus ponens olarak bilinen mantık kavramı gibi, önerme terimleri içersinde düşünme eğilimine sahibiz. “A ise, B. A, dolayısıyla B.” Şüphesiz bizim gerçek olarak anladığımız birçok şeyi önermeler olarak anlarız. Yine de, gerçeğin bir Kişi olması fikrini nasıl anlıyorsun? Cevabını Sebt günü derste söyle.` 