---
title:  EK ÇALIŞMA
date:   27/01/2017
---

#### EK ÇALIŞMA

Ellen G. White’ın Çağların Arzusu kitabında Kutsal Ruh’tan bahsettiği 669–772. sayfaları oku [Sevgi Öğretmeni, s. 662–666]. Ayrıca Evangelism [Müjdecilik] kitabında 613–617. sayfaları oku. “İsa yanlarına gelip kendilerine şunları söyledi: “Gökte ve yeryüzünde bütün yetki bana verildi. Bu nedenle gidin, bütün ulusları öğrencilerim olarak yetiştirin; onları Baba, Oğul ve Kutsal Ruh’un adıyla vaftiz edin; size buyurduğum her şeye uymayı onlara öğretin. İşte ben, dünyanın sonuna dek her an sizinle birlikteyim” (Matta 28:18–20). İsa’nın onlara görevlerini verirken, öğrencileri Baba, Oğul ve Kutsal Ruh’un “adıyla” (tekil) vaftiz etmelerini söylediğine dikkat edin. Baba, Oğul ve Kutsal Ruh’un “adları” ile demedi, sadece “adıyla” (Grekçe onoma) dedi. Bu, Bir Tanrımız’ın üçlü doğasına daha güçlü bir kanıt teşkil etmektedir (“Dinle ey İsrail! Tanrımız RAB tek RAB’dir” [Yas. 6:4]). Bu haftanın dersinin hâlihazırda işaret ettiği üzere, Baba ve Oğul’un kişiliği üzerine bir şüphe yoktur; öyleyse Kutsal Ruh’un kişiliği ve bireyliği üzerine neden şüphe duyulabilsin ki? Kutsal Kitap’a göre biz, içimizde ve bizim aracılığımız ile çalışan, sevgi dolu, ilgilenen ve rahatlatan, bizzat Allah’ın varlığına sahibiz. Kutsal Ruh budur ve yaptıkları bunlardır. Bu kalıcı varlığın, tıpkı Baba ve İsa gibi, bir Kişi olduğunu bilmek ne kadar daha güzel. Evet, tam olarak anlamak zor. Öyleyse ne olacak? Işığın veya rüzgâr gibi temel bir şeyin bile doğasını tamamıyla anlayamıyorsak, bizzat Kutsal Ruh’un doğasını tamamıyla anlamakta daha da çok zorlanmaz mıyız? 

### TARTIŞMA SORULARI: 

`Çarşamba günündeki gerçeğin bir Kişi (Mesih İsa) olması hakkındaki soruya cevabının üstünden sınıfta tekrar geç. Bunun anlamı nedir? İsa neden Gerçek olmalı? “Gerçek” in sadece bir öğreti veya önerme olmamasını nasıl anlıyoruz?` 

`Ellen G. White şöyle yazdı: “En az Allah kadar bir Kişi olan Kutsal Ruh’un bu topraklar üzerinde yürüdüğünü anlamalıyız.”— Ellen G. White, Evangelism [Müjdecilik], s.616. Bu bize Kutsal Ruh’un gerçekliği ve mevcudiyeti hakkında ne diyor?` 

`Bu hafta gördüğümüz Kutsal Ruh’un bazı karakter ve kişilik özellikleri üzerinden tekrar geç. Özellikle hangileri senin için teselli edici nitelikte? Senin için en anlamlı olanı hangisi? Sınıfta hangisini neden seçtiğini paylaş.` 

`Hangisiyle daha iyi bağlantı kurabilirsin, kişisel olmayan bir güçle mi, yoksa bir kişiyle mi? Cevabının çıkarımları neler?` 