---
title:  'Kutsal Ruh’un Kişisel Nitelikleri: 2. Bölüm'
date:   24/01/2017
---

### Kutsal Ruh’un Kişisel Nitelikleri: 2. Bölüm 

Kutsal Ruh’u anlamaya çalışırken karşılaştığımız zorluklardan biri, Baba olarak Tanrı’yı somut bir şekilde düşünmemizdir. Ayrıca birçok kişi Müjdeler’de tanımlandığı üzere İsa hakkında da somut bir resme sahiptir. O bizim insan doğamızı aldı ve bize insan şeklinde gözüktü. 

Fakat Kutsal Ruh çok farklı bir şekilde sunulur. O görünürde soyuttur, anlaşılması Baba ve Oğul’a göre çok daha zordur. 

Bu nedenle bazı insanlar Kutsal Ruh’un kişiselliği olmayan bir güç olduğu sonucuna varırlar. Şu ana kadar gördüğümüz gibi, bu fikir Kutsal Ruh’un doğasına gereken değeri gerçekten vermez. Hatta Kutsal Ruh sadece kişisel olmayan bir güç ya da (ilahî) bir kuvvet olsaydı, Kutsal Kitap’taki bazı ifadeler hiçbir anlam ifade etmezdi. 

Aşağıdaki iki ayeti dikkatle oku ve Kutsal Ruh’tan bahseden sözleri kişisel olmayan “güç” sözcüğüyle değiştirirsen bir anlam ifade edip etmediklerini gör. Bu ayetler neden yalnızca Kutsal Ruh gerçekten bir Kişi ise bir anlam ifade ederler? 

`Rom. 15:13` 

`1Ko. 2:4` 

Kutsal Ruh sadece bir güç veya kişisel olmayan bir etki olsaydı elçilerin yazdığı “Kutsal Ruh ve bizler... uygun gördük” (Elç. 15:28) ifadesi saçma olurdu. Aksine, bu ifade başka bir kişisel varlığa işaret ediyor, en az Baba ve Oğul kadar kişisel bir varlık. 

Dahası, ilk ve ikincisinden Kişiler olarak bahsediliyor fakat üçüncüsünden bahsedilmiyorsa, inançlılar nasıl olur da “Baba, Oğul ve Kutsal Ruh’un adıyla” (Mat. 28:19) vaftiz edilebilirler? Bu mantıklı değil. Tam tersi, burada her üçünden de adına vaftiz edildiğimiz aynı ismin parçası olarak bahsediliyor. Böylece Kutsal Ruh burada Baba Tanrı ve Oğul Tanrı ile aynı seviyede gösteriliyor. 

`Ellen G. White’ın zekice ifade ettiği gibi, “göksel üçlüde üç yaşayan kişi vardır... Baba, Oğul ve Kutsal Ruh.” Ellen G. White, Evangelism [Müjdecilik], s. 615. Kendisi de Kutsal Ruh’un mevcut kişiliği hakkında çok nettir.` 