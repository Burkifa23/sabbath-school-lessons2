---
title:  Şefkat, İyilik ve Bağlılık
date:   15/02/2017
---

### Şefkat, İyilik ve Bağlılık 

`1. Korintliler 13:4 ayetini oku. Gerçek şefkat neden diğer insanlara karşı böyle olumlu bir cazibeye sahiptir? Allah’ın insanlarla ilişkilerinde, O’nun şefkatini nerede görüyorsun?` 

“Şefkat” kelimesi Allah’ın halkıyla ilgilenmesi tanımlanırken sık sık kullanılır. Şefkat aynı zamanda diğer insanlar sürçtüğünde onlarla ilgilenmemizi de tanımlar. Allah bizim hatalarımızla ilgilenirken epey sert olabilirdi. Ancak O bize sevgi dolu bir babanın öğrenen bir çocuğa davrandığı gibi davranıyor (Hoşea 11:14). Herhalde başka hiçbir şey Hristiyan tanıklığımıza ve hizmetimize şefkatsizlikten daha sık itibarsızlaştırmaz. Nazik olmak paraya mal olmaz, fakat diğer insanların kalplerinin kapılarını açabilir. Azarlamakta ne kadar sert olmamız gerekirse gereksin, başkalarının hataları ve meseleleri ne olursa olsun, onlarla ilgilenirken kaba olmamız gerekmez. Paylarken nazik olmak belki de asil bir karakterin en büyük göstergesidir. 

`Efesliler 5:9 ayetini oku. Bu ayette iyiliğe başka neler eşlik ediyor?` 

İyilik, sevginin eyleme geçmiş halidir. Ruh’un meyvesi olarak büyüyen iyilik, ayrıca iyi işleri ve iyi davranışları da içerir. Gündelik sevgi işlerinde başkalarına karşı gösterilen iyiliktir. Kutsal Ruh içimizde yaşadığında, ilişkide bulunduğumuz kişilere karşı iyiliğin olumlu bir dışavurumu ortaya çıkacaktır. 

`Galatyalılar 5:22 ayetini oku. Allah’la birlikte Hristiyan yaşantımızda güvenilir ve sadık olmak neden önemlidir?` 

Burada söz konusu olan, Kutsal Ruh’un getirdiği karakterde ve ahlâkta sadakattir. Sadakat demek dürüstlük veya güvenilir olmak demektir. Sadık olanlar verdikleri sözleri yerine getirirler. Sadakat aynı zamanda “sadık tanık” (Va. 1:5) olarak adlandırılan İsa Mesih ile verdiği sözleri tutan ve yaptıklarına sadık olan Baba Tanrı’nın da karakter özelliğidir (1Ko. 1:9, 10:13, 1Se. 5:24, 2Se. 3:3). Sadık olduğumuzda, hayatlarımızda Allah’ın suretini yansıtırız. “Allah katında değeri olan, elde ettiğimiz harika sonuçlar değil, eylemlerimizi yönlendiren güdülerdir. O iyiliği ve sadakati başarılan işin büyüklüğünden daha çok ödüllendirir.”—Ellen G. White, Testimonies for the Church [Kilise için Tanıklıklar], 2. cilt, s. 510, 511. 