---
title:  Kutsal Ruh ve Ruh’un Meyvesi 
date:   11/02/2017
---

### Kutsal Ruh ve Ruh’un Meyvesi
 
### KONUYLA İLGİLİ METİNLER
Yu. 15:1–11, Gal. 5:22, 1Ko. 13, Rom. 14:17, Ef. 5:9, Matta 5:5. 

> <p>HATIRLAMA METNİ</p>
> “Ruh’un ürünüyse sevgi, sevinç, esenlik, sabır, şefkat, iyilik, bağlılık, yumuşak huyluluk ve özdenetimdir. Bu tür nitelikleri yasaklayan yasa yoktur” (Galatyalılar 5:22, 23). 

Ruh’un meyvesi Hristiyan hayatının gerçek özüdür. Elçi Pavlus bu meyvenin dokuz değişik yönünü sıralasa da, bu yine de bir tek meyvedir ve kendi bütünlüğü içinde görülmelidir. Ruh’un meyvesi bize bir kişinin ruhsal armağanlar ve beceriler sayesinde Allah için ne yapabileceğini söylemez. Bunun yerine kişinin Allah için nasıl yaşadığını gösterir. Kişinin kim olduğunu söyler. Galatyalılar 5:22, 23 ayetlerinde sayılan tüm erdemler İsa Mesih’te mevcuttur. Bu nedenle Ruh’un meyvesi, Kutsal Ruh’un gücü aracılığıyla mümkün kılınan içimizdeki İsa Mesih’in yaşamıdır. 

Ruh’un meyvesi bizim sadece insan çabası ile elde edilebileceğimiz bir şey değildir. İrade gücümüzü kullanarak bu erdemlerin bazılarını oluşturmak ve göstermek mümkündür. Fakat bu Kutsal Ruh’un içimizde yaptığıyla aynı şey değildir. Bizim kendi oluşturduğumuz, gerçeği ile karşılaştırıldığında balmumundan yapılmış meyve gibidir. Balmumundan meyveler sunidir. Uzaktan aynı güzellikte görünürler, fakat tadı karşılaştırılamaz bir şekilde gerçeğinden kötüdür. Gerçek meyve mamul değildir. Bir ilişkiden büyür. Kutsal Ruh bizi İsa’yla bağladığında O’nun Yazılı Sözü aracılığıyla O’nun karakter özellikleri hayatlarımızda sergilenmeye başlar. 

_*18 Şubat Sebt Günü’ne hazırlık için bu haftanın konusunu çalışın._ 