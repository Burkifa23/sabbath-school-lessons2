---
title:  EK ÇALIŞMA
date:   17/02/2017
---

#### EK ÇALIŞMA

“Modern dilde Galatyalılar 5:22, 23 ayetleri şöyle okunabilir: “Ruh’un Meyvesi sevecenlik, cana yakın tavırlar, neşe saçan bir ruh ve neşeli bir mizaç, huzurlu bir zihin ve sakin bir tavır, kışkırtıcı durumlarda ve zor insanlara karşı dayanıklı bir sabır, halden anlayan bir kavrayış ve anlayışlı yardımseverlik, cömert muhakeme ve büyük bir hayırseverlik duygusu, her türlü durumda bağlılık ve güvenilirlik, başkalarının sevincinde benliği unutan bir alçakgönüllülük, kusursuzlaşmada son işaret olan, her şeyde ken-dine hâkim ve özdenetimli olmaktır. Böyle bir karakter Ruh’un meyvesidir. Her şey Meyve sözcüğünde saklıdır. Çabayla değil fakat bağlı kalarak; endişelenerek değil fakat güvenerek; işlerle değil fakat imanla.’”—S. Chadwick, alıntı yapılan eser: Arthur Walkington Pink, The Holy Spirit [Kutsal Ruh] (Bellingham, Wash.: Logos Bible Software, n.d.), 30. bölüm. “Hakikat sevgisi yüreklerinizde olursa, hakikatten bahsedersiniz. İsa’da sahip olduğunuz kutlu umuttan bahsedersiniz. Yüreğinizde sevgi varsa, kardeşinizi en kutsal imanda pekiştirmeye ve geliştirmeye çalışırsınız. Söylenmiş bir söz kardeşinin veya arkadaşının karakterine zarar veriyorsa, böyle kötü konuşmaları cesaretlendirme. Bu düşmanın işidir. Konuşana Allah’ın Sözü’nün böyle konuşmaları yasakladığını nazikçe hatırlat.”— Ellen G. White, Ye Shall Receive Power [Güç Alacaksınınız], s.76. 

#### TARTIŞMA SORULARI: 

`Derste Perşembe gününün sonundaki özdenetim gereğine ilişkin son soru hakkında konuşun. Lütufla kurtuluyorsak, günaha karşı zafer neden çok önemlidir? Sonuçta müjde günahların affıyla ilgili değil mi? Aynı zamanda Yahuda’nın karakterini ve tamah günahının ona ne yaptığını düşün. Onun örneğinden zafer ihtiyacına ilişkin sorunun yanıtı hakkında ne öğrenebiliriz? Ayrıca, Ellen G. White burada zafer ihtiyacı hakkındaki soruya ışık tutacak neler söylüyor? “Yanlış bir karakter özelliği, sıkı sıkıya bağlanılmış bir günah arzusu, nihayetinde müjdenin tüm gücünü etkisiz hale getirecektir.”—Testimonies for the Church [Kilise İçin Tanıklıklar], 5. cilt, s. 53.` 

`Ruh’un meyvesi Ruh’un herhangi bir armağanından neden daha önemlidir?` 

`1. Korintliler 13. bölümü derste sesli okuyun ve ne anlama geldiği hakkında konuşun. Pavlus sevginin gerekliliğini neden bu kadar fazla vurguluyor? Pavlus’un burada anlattığı gibi sevmeyi nasıl öğrenebiliriz? Benliği öldürmek ve Mesih’te kalmak neden çok önemlidir, özellikle de gerçekten hoşlanmadığımız birilerini sevmekte?` 