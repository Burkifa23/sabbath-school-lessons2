---
title:  Sevinç, Esenlik ve Sabır
date:   14/02/2017
---

### Sevinç, Esenlik ve Sabır 

`Romalılar 14:17 ayetinde şunları okuyoruz: “Çünkü Tanrı’nın Egemenliği, yiyecek içecek sorunu değil, doğruluk, esenlik ve Kutsal Ruh’ta sevinçtir.” Yani sevinç, Allah’ın bereketlerine ve O’nun büyük merhametiyle affına karşı sevginin cevabıdır.` 

Şu anda insan sevinci genellikle dünyasal şeyler üzerine odaklıdır ve etrafımızı çevreleyen şartlardan etkilenir. Fakat Ruh’un meyvesinde kökleşmiş sevinç Allah’a ve O’nun bizim için yaptıklarına odaklanır. Etrafımızı saran şartlarla şekillenmez. Allah’ın halkı olarak biz sevinçli olmalıyız. Arkadaşça bir gülümseme birçok şey ifade etse de, bu her zaman gülümsememiz gerektiği anlamına gelmez. Fakat bizim Tanrı’ya olan güvenimiz, O’nun bizim için ve bizim içimizde yaptıkları üzerine anlatılmaz bir sevinçle sevinmemiz için bize birçok sebep verecektir. Ruhsal sevinç etkin imanın sonucudur. 

`Romalılar 14:17 ile birlikte Yuhanna 14:27 ayetini oku. Esenlik Kutsal Ruh’un işiyle nasıl bağlantılıdır?` 

Esenlik sevinçten daha uzun sürer. Esenlik, Rabbimiz İsa Mesih’e iman ederek aklanmanın sonucu olarak gelir (Rom. 5:1). Allah’la barıştığımızda, Kutsal Ruh bizi diğer insanlarla barış içinde ve onlara karşı sabırlı olmaya yöneltir. Kutsal Ruh aracılığıyla esenlik Tanrısı bizimle olacağından (Flp. 4:9), başkalarına karşı kavgacı ve intikamcı olmayız. Aksine, mümkün olduğunca herkesle barış içinde yaşamaya çalışırız (Rom. 12:18). 

`2. Petrus 3:9 ayetini oku. Sabır Allah’ın karakterini nasıl yansıtır?` 

Sabır insanların genel bir karakter özelliği değildir. İşler yolunda gitmediği zamanlarda bile diğer insanlara veya olaylara katlanmak demektir. Fakat yine de, denenmelerde bile yalnız değiliz. Allah Kutsal Ruh aracılığı ile bizi ayakta tutar ve zamanın sonunda imanlıların bir karakter işareti olan sabrı inşa eder (Va. 14:12). Sadece önemli bir amacı hedefleyenler sabırlı olabilirler. 

Sevinç, esenlik ve sabır. Bu meyvenin ne kadarını hayatında tec rübe ediyorsun? Bu alanlardan hangilerinde, içinde daha çok çalışılması gerek? 