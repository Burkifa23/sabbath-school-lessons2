---
title:  Kutsal Ruh’un Sahne Gerisinde Çalışması
date:   07/01/2017
---

### Kutsal Ruh’un Sahne Gerisinde Çalışması
 
### KONUYLA İLGİLİ METİNLER:
Hez. 37:5, 9; Yar. 1:2; Eyü. 26:13; Çık. 31:1–5; Yu. 16:13, 14; Gal. 5:16–23. 

> <p>HATIRLAMA METNİ</p>
> “O beni yüceltecek. Çünkü Benim olandan alıp size bildirecek” (Yuhanna 16:14) 

Kutsal Yazı’da Kutsal Ruh, Baba ve Oğul kadar belirgin bir şekilde dikkat çekmez. Yine de Kutsal Kitap bize Kutsal Ruh’un kutsal tarih boyunca önemli anlarda sahnede olduğunu söyler. Başlangıçta Allah dünyayı yaratırken O da çalışıyordu, fakat daha çok arka planda. O Allah’ın peygamberlerinin esinlenmelerinde etkindi, dolayısıyla Allah’ın Sözü’nün yazılmasında kilit rol oynuyordu. O ayrıca İsa Mesih’in Meryem’in rahminde meydana gelişine de dâhil olmuştu. 

Yine de O Kutsal Kitap kayıtlarının merkezinde yer almaz, ayrıca O’nun hakkında hayret verici ölçüde az şey biliyoruz. O arka planda kalır, bunun nedeni O’nun görevinin Üçlübirlik’teki başka birinin (Tanrı’nın Oğlu İsa’nın) işini ilerletmek ve Baba Tanrı’ya yüceltmek olmasıdır. Tüm bunlar, günahkâr insanoğullarının günahın kendilerine getireceği sonsuz ölümden kurtulabilmeleri içindir. 

Kutsal Yazı’nın tanıklığından öğrendiğimize göre, Kutsal Ruh sahne gerisinden destek verme, yardım etme, gözetme ve donatma rolünü gönüllü olarak ve lütufla kabul etmektedir. Yaratılışta, kurtarışta ya da hizmette olsun, rolü çok önemli olmasına rağmen, ilgi odağı olmaya çalışmaz. 