---
title:  Kutsal Ruh’un Tanımlanamazlığı
date:   08/01/2017
---

### Kutsal Ruh’un Tanımlanamazlığı 

`Yuhanna 3:3–8 ve Hezekiel 37:5, 9 ayetlerini oku. Kutsal Ruh’un gizemli işleri için rüzgâr neden uygun bir tasvirdir?` 

İsa, Kutsal Ruh’un eylemlerini rüzgârın eylemleriyle karşılaştırarak, Ruh’un tanımlanamazlığını örnekliyor. Rüzgârın hareketlerinin gizemli bir yönü vardır. Rüzgârın nereden gelip nereye gittiğine dair kesin bir tahminde bulunmak zordur. Kim zaman zaman rüzgârın görünürde aniden çıkışı yüzünden afallamamıştır ki? 

Fakat rüzgârın hareketlerine ve düzenlerine bir ölçüde aşina olmayı öğrenebiliriz. Benzer şekilde Kutsal Ruh da nerede isterse orada etkindir. Kimse O’nu kontrol edemez. Fakat O’nun nerede etkin olduğunu ve çalıştığını bilebiliriz. Aynı rüzgâr gibi, Kutsal Ruh da görünmez ama çok güçlü olabilir. Tabi ki rüzgârın kendisini göremesek bile varlığını hissedebilir ve etkisini çoğunlukla görebiliriz. Ufak bir esintiden ölümcül fırtınalara, rüzgâr çok güçlü bir güç olabilir. Kutsal Ruh rüzgâr gibi tanımlandığında, O’nun etkinliği ölüye hayat verme kavramıyla bağdaştırılmıştı. Yalnızca Allah’ın yapabileceği bu şey, en yüksek seviyede güçlü olmayı gerektirir. 

Bunun nasıl gerçekleştiği bir sırdır. Allah ve O’nun Kutsal Ruh aracılığıyla yaptığı işler bizim tam olarak anlayabileceğimiz şeylerden daha büyüktür, hem dünyevî hem de kutsal olanlar arasından daha pek çok şey gibi. 

Bu, Kutsal Ruh’un gerçekleştirdiklerini anlayamayız demek değildir. Ancak ilahî sırlarla ilgilenirken sahip olmamız gereken niteliğin alçakgönüllülük olduğunu kabul etmeliyiz. Alçakgönüllülük Allah’ın görkemini takdir eder ve yaratılış icabı kısıtlı varlıklar olduğumuzu ve ilahî vahye ihtiyacımız olduğunu kabul ettirir. 

Ellen G. White uygun bir şekilde ifade etmiştir: “Kutsal Kitap’ın sırları, kendisine karşı tez olarak kullanılabilmesi şöyle dursun, ilahî ilham kaynaklı olduğunun en güçlü kanıtlarıdır. Kutsal Kitap Allah hakkında değil de anlayabileceğimiz bir şey hakkında olsaydı; Allah’ın yüceliği ve görkemi sınırlı zihinlerle anlaşılabilseydi, o zaman Kutsal Kitap şimdi olduğu gibi ilahî kaynaklı oluşunun açık kanıtlarını bulundurmazdı.”—Ellen G. White, Education [Eğitim], s. 170. 

`Doğada olup hayatlarımızı etkileyebilen görünmeyen güçlerin bazıları neler? Bu bize dünyamızdaki görünmeyen fakat güçlü etkilerin gerçekliği hakkında ne öğretmeli?` 