---
title:  Benmerkezci Yaşama Karşı Mesih Merkezli Yaşam
date:   02/02/2017
---

### Benmerkezci Yaşama Karşı Mesih Merkezli Yaşam 

`Galatyalılar 5:16–26 ayetlerini oku ve Efesliler 5:1–9, 17–20 ayetleriyle karşılaştır. Ruh’la dolu bir yaşam ile benmerkezci yaşam arasındaki farkları sırala.` 

Ruh’la birlikte yaşamayan birisinin yaşamı, Ruh’la dolu olan bir kişinin yaşamından ve değerlerinden çok daha farklıdır. 

| Benmerkezci Kişi | Ruh’un Denetimi Altındaki Kişi |  
|:-:|:-:|
| Allah’ı rahatsız eden, günahlı şeyleri arzu eder. | Allah’ı hoşnut eden, ruhsal şeyleri arzu eder. |  
| Günahlı arzular tarafından kontrol edilir. | Ruh tarafından kontrol edilir. |  
| Özgürlüğünü yanlış kullanır ve günahın kölesi olur | Günahın bağlarından kurtarılır ve Mesih’te özgürlüğe çağrılır |  
| Allah’ın isteklerine itaatsizdir | Allah’ın isteklerine itaat eder |  
| Nefsine düşkündür | Benliğini kurban eder |  
| Günahın meyvesini gösterir | Ruh’un meyvesini gösterir |  
| Bağışlanma gerekliliğini fark etmez ve kendiyle böbürlenir | Bağışlanma gerekliliğini fark eder ve yaptıkları için İsa’yı över |  

Allah’ın Ruhu’yla dolu bir kişinin hayatı, Allah’ın yasasına severek itaat etmesi ve diğerlerine karşı nazik bir şefkat ruhuyla nitelendirilir (bkz. 2Ko. 5:14). Aklımızda ve düşüncelerimizde yenilenmiş olarak, yeni bir kalbi kabul ederek ve hayata yeni bir bakış açısı ile bakarak değerlerimiz ve davranışlarımız değişecektir. Biz artık hayatımızı kendi gücümüzle değil, Kutsal Ruh’a itaat ederek yaşamak istiyoruz (Gal. 3:3). Biz kendi kendimizi değiştiremeyiz. Biz gerçekten kendimizi değiştirebilecek güce sahip değiliz, çünkü günah içimize çok derinlemesine işlemiştir. Yenileyici enerji Allah’tan gelmelidir. İçeriden gelen bir değişim ancak Kutsal Ruh’un değiştirici işi ile başarılı olabilir. O veya bu kötü alışkanlığı düzelten sadece dışsal bir değişim bizi Hristiyan yapmaz. Değişim Kutsal Ruh aracılığıyla yenilenmiş bir kalpten gelmelidir. Bu tüm yaşam boyu süren, inişli çıkışlı, fakat Allah’a teslim olursak O’nun içimizde yapmayı vaat ettiği bir iştir. “Sizde iyi bir işe başlamış olan Tanrı’nın bunu Mesih İsa’nın gününe dek bitireceğine güvenim var” (Filipililer 1:6). 

`Hayatının hangi alanlarında bencilliğin ve benmerkezciliğin galip geldiğini görüyorsun ve hangi alanlarının Kutsal Ruh’un işlerini yansıttığını görüyorsun? Yanıtın kendin hakkında ve yapman gereken seçimler hakkında sana ne diyor?` 