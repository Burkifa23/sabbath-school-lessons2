---
title:  Vaftiz ve Kutsal Ruh ile Dolma 
date:   28/01/2017
---

### Vaftiz ve Kutsal Ruh ile Dolma 

### KONUYLA İLGİLİ METİNLER
Mar. 1:8; Ef. 5:18, Elç. 13:52; Luk. 11:8–10; Elç. 5:32; Gal. 5:16–26. 

> <p>HATIRLAMA METNİ</p>
> “Hırsız ancak çalıp öldürmek ve yok etmek için gelir. Bense insanlar yaşama, bol yaşama sahip olsunlar diye geldim.” (Yuhanna 10:10). 

Hristiyanlar olarak biz Kutsal Ruh’la dolu olmalıyız. O olmadan tanıklıklarımız güçsüz olur ve Hristiyan yaşamımız yükten başka bir şey olmaz. İlim sahibi, yetenekli ve güzel konuşma yetisine sahip olabiliriz, fakat Ruh olmadan Allah’ın bizim için tasarladığı hayatı tecrübe edemeyiz. Kurtuluş güvencesine sahip olamayız ve Rabbimiz’e hizmet etmenin sevincini tadamayız. Sadece sözde Hristiyanlar oluruz, fakat yalnızca sözde bir Hristiyan gerçek bir Hristiyan değildir. 

Fakat İsa hayatımızı dolu dolu yaşamamızı istiyor. O bize hayatı amaçlandığı haliyle vermek istiyor, tüm yaşamın Kaynağı’ndan, yani İsa Mesih’ten geldiği için tatmin edici ve anlamlı olan bir hayat. O tüm yaşamın Yaratıcısı’dır ve sonsuz hayat için tek yoldur. “Yol, gerçek ve yaşam Ben’im. Benim aracılığım olmadan Baba’ya kimse gelemez” (Yu. 14:6). Bu doluluk ancak O’na katılarak mümkündür ve bu ancak Kutsal Ruh’un hayatlarımızda çalışması ile mümkün olabilir. Bu hafta Kutsal Kitap’ın Kutsal Ruh vaftiziyle ilgili ne dediğini ve O’nunla dolu olmanın ne demek olduğunu işleyeceğiz. Ayrıca aslında O’nunla dolu olduğumuza tanıklık eden bazı kanıtlara da bakacağız. 

_*4 Şubat Sebt Günü’ne hazırlık için bu haftanın konusunu çalışın._ 