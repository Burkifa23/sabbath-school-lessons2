---
title:  Kutsal Ruh ile Vaftiz
date:   29/01/2017
---

### Kutsal Ruh ile Vaftiz 

`Markos 1:8 (Mat. 3:11, Luka 3:16 ve Yuhanna 1:33 ayetleriyle karşılaştır), Elç. 1:5 ve Elç. 11:16 ayetlerini oku. Ruh’un vaftiziyle birlikte başka hangi kabul ayini mevcut?` 

Yeni Ahit’te Kutsal Ruh’la vaftiz olmaktan bahseden sadece yedi bölüm var. Bunlardan dördü Vaftizci Yahya’ya kadar gider ve Pentikost gününe işaret ederler. Burada Kutsal Ruh, kurtuluş tarihinin “son günleri”nin başlangıcını müjdelemek üzere verilmişti. 

Fakat Yuhanna diğer Müjdeler’in aksine Kutsal Ruh’la vaftizden bahsederken gelecek zaman kipi kullanmaz. Aksine, bunun sürekli geçerliliği olduğunu gösteren geniş zaman kipi kullanır (bkz. Yuhanna 1:33). Yuhanna sadece bir kaç ayet önce, 1:29 ayetinde, İsa’nın diğer bir önemli işinden bahsederken yine aynı zaman kipini kullanıyor: dünyanın günahının ortadan kaldırılması. İsa’nın hizmeti günahlarımızı ortadan kaldırmaktan ve bize Kutsal Ruh’u vermekten oluşur. Bu iki yönlü tecrübe ayrıca Elçilerin İşleri 2:38 ayetinde de bildirilir. Gözleri Mesih’e açıldıktan sonra öğrenciler her ikisini de aldılar: günahlarının affı ve Kutsal Ruh. Aynı tecrübe Elçilerin İşleri 10:43, 44 ve daha sonra 11:16 ayetlerinde, Kornelius’un evindeki imanlılar hakkında da bildirilir. Su ile vaftiz tövbe vaftizi olarak bilinir (Elçilerin İşleri 19:4). Günahlarımıza tövbe edip İsa’nın adıyla vaftiz olduğumuzda, Kutsal Ruh’u da alırız (Elçilerin İşleri 2:2839). 

Yeni Ahit’te Kutsal Ruh’u almak ve vaftiz bir bütün oluşturur. Yeniden doğuşumuza işaret ederler. Vaftizde Mesih’le özdeşleşiriz ve İsa bize Kutsal Ruh’u verir, böylece O’nun gücü ile yaşar ve iyi haberi müjdeleriz. Kutsal Ruh’la vaftiz olmak hayatımızın sonraki bir bölümünde gerçekleşen, bazılarının mucizevî hediyelerle ilişkilendirdiği, lütfun ikinci bir işi değildir. 

Pavlus 1. Korintliler 12:13 ayetinde Pentikost günündeki eşsiz tecrübeden değil, tüm imanlıların tecrübesinden bahsediyor. Hepimizin bir bedende bir Ruh ile vaftiz edildiğimizi ve aynı Ruh’tan içmemizin sağlandığını söylüyor. Pavlus birliğe vurgu yapıyor. “Hepimiz” sözcüğü çok önemli. Pavlus tüm imanlıların Mesih’in bedenine kabulünü Ruh’la vaftize bağlıyor. 

Senin Kutsal Ruh’la vaftiz tecrüben nasıl oldu? Yaşamın için 

`O’nun anlamı nedir? O senin içinde çalışmasaydı nasıl biri olur dun?` 