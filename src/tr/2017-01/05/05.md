---
title:  'Şartlar: 2. Bölüm'
date:   01/02/2017
---

### Şartlar: 2. Bölüm

`Elçilerin İşleri 5:32 ayetini oku. Kutsal Ruh’u kabul etmek için Allah’ın Sözü’ne itaat neden önemli bir şarttır?` 

O zaman olduğu gibi, şimdi de Kutsal Ruh Allah’a itaat eden herkese bahşedilir. Kutsal Kitap’ta sevgi ve itaat kol kola gider ve gerçek iman itaatle ifade edilir. Allah’a tüm kalbimiz ile güvenirsek O’nun emirlerine itaat ederiz. İsa, “Beni seven sözüme uyar” (Yuhanna 14:23) dedi. İtaat, Allah’ın isteğini O’nun yasasında ifade edildiği biçimiyle takip eden yaşam biçimine yönlendiren bir seçimdir. İsa’yı Rabbimiz olarak tanımak istiyorsak, itaate devam etmeliyiz (Luka 6:46). 1. Yuhanna 2:4, 5 ayetlerinde “O’nu tanıyorum deyip de buyruklarını yerine getirmeyen yalancıdır, kendisinde gerçek yoktur. Ama O’nun sözüne uyan kişinin Tanrı’ya olan sevgisi gerçekten yetkinleşmiştir. Tanrı’da olduğumuzu bununla anlarız ” deniyor. Bunlar güçlü sözler. Yine Yuhanna’dan öğrendiğimiz üzere, “Tanrı’nın buyruklarını yerine getiren Tanrı’da yaşar, Tanrı da o kişide yaşar. İçimizde yaşadığını bize verdiği Ruh sayesinde biliriz” (1. Yuhanna 3:24). Allah’ın emrettiğini yerine getirdiğimiz zaman ruhsal huzura sahip oluruz. 

`Yahuda 18–21 ayetlerini oku. Kutsal Ruh’la dolu olmak istiyorsak, neden her türlü kirlilikten uzak durmalıyız?` 

Biz dünyasal yönelimde olduğumuz zaman Kutsal Ruh’un ateşi hayatlarımızda yanmaya devam edemez. Kutsal Ruh hayatlarımızdaki tüm günahların ve dünyasallığın varlığına karşı oldukça hassas tepki verir. Bu nedenle biz kendimizi Allah’ın sevgisinde tutmalıyız ve dua aracılığıyla Allah’la bağlantılı olmalıyız ki, her türlü kirlilikten uzak duralım ve ruhun gücünü, sevgisini ve disiplinini gösterelim (2Ti. 1:6, 7). Ancak benlikle yakın ve çetin bir savaş verirsek olmamız gereken insanlar olabiliriz. Tabi ki bunu kendimiz yapamayız; savaş ya isteklerimizi Kutsal Ruh’un yönlendirmesine teslim etmemiz, ya da bedenin egemen olmasına izin vermemiz seçimlerimize göre sonuçlanır. Seçim bizimdir. 

`“Benliği bir kenara atarak Kutsal Ruhun çalışması için kalbinde yer açan ve bütünüyle Allaha adanmış bir hayat yaşayan kişi, diğer insanlara sayısız yararlar sağlar.”—Ellen G. White, Çağların Arzusu, s. 250, 251 [Sevgi Öğretmeni, s. 228]. Bu sözleri kendi ruhsal yaşamına nasıl uygulayabilirsin?` 