---
title:  EK ÇALIŞMA
date:   03/02/2017
---

#### EK ÇALIŞMA

Her insanın kendi hayatını kontrol altına almaya çalışması çok doğal bir şeydir. Biz, normalde başarabileceğimiz her şey için kendi çabalarımıza bağlıyız. Birçok insan hayatlarını kontrol etmeye çalışarak geçirirken, diğerleri sağlıklı olmayan bir kontrolü kaybetme korkusuna sahiptir. Bu insan ikilemi cevabını sadece Allah’ta bulur. O, Yaratıcın’a ve Kurtarıcın’a tam kontrolü vermeni ister. O seni kimsenin sevemeyeceği kadar seviyor ve kimsenin bilemeyeceği kadar biliyor. Bu, Kutsal Ruh’un senin yaşamında çalışması için O’na bir kapı açıyor. İsteklerini Allah’ın Kutsal Ruh’unun yönlendirmesine teslim etmeyi seçerek, O’nun doğaüstü huzuruna ve diğerlerine bereket olmak için sonsuz fırsatlara sahip olacaksın. Fakat biz bu gücü yaşamlarımızda arzu etmeliyiz. Rab hiçbirimize Kendini zorla kabul ettirmez. Ahlaklı varlıklar olmamız için, özgür varlıklar olmalıyız. Mesih’te gerçekten özgür olabilmek içinse terk etme duygusuna (yani eski günahkâr ve düşkün yollarımızı terk etme isteğine) ve süreklilik duygusuna (yani Kutsal Ruh’un gücünde sürekli olmaya) ihtiyacımız var. Gerçekten özgür olmak için Kutsal Ruh’un kontrolüne gerçekten teslim olmalıyız. Fakat burada bir çelişki yok. Bizim özgürlüğümüz bizi her zaman köle eden ve her zaman ölüme yönlendiren günahın gücünden ve mahkûmiyetinden özgürlüğümüzde bulunur. Buna karşılık, Rabb’e teslim olarak ve Kutsal Ruh’un içimizde yaşamasına yol açarak sadece mahkûmiyetten kurtulmakla kalmaz (bkz. Rom. 8:1), fakat aynı zamanda “benliğe göre değil, Ruh’a göre” bir yaşam süreriz. Günahkâr ve düşmüş varlıklar olarak, bu bizim bilebileceğimiz tek gerçek özgürlüktür. 

#### TARTIŞMA SORULARI: 

`Bazı insanlar özgürlüğün “yapmak istediğin şeyi istediğinzaman ve istediğin gibi yapabilmek” demek olduğunu düşünüyorlar. Hristiyan bakış açısına göre bu düşünce şeklindeki yanlışnedir? Gerçek özgürlük hakkındaki Kutsal Kitap fikri nedir? (Bkz. Mez. 119:45, Luka 4:18, Yuhanna 8:34–36, 2Ko. 3:17 ve Gal. 5:1).` 

`Kutsal Ruh’un bizim aracılığımız ile güçlü bir şekilde çalışmasından önce benliği bir kenara atmak ve yaşamlarımızı tamamıylaAllah’a adamak neden önemlidir? Benliği bir kenara bırakır ve kalbini içindeki Kutsal Ruh’un işlerine açarsan, Allah başkalarına daha fazla bereket olabilmen için senin içinde ne yapabilir?` 

`“Hristiyanın hayatı eski hayatının değiştirilmiş veya geliştirilmiş hali değil, mizacın tamamen dönüşümüdür. Günaha ve benliğe ölüm ile, tamamıyla yeni bir yaşam söz konusudur. Bu değişim ancak Kutsal Ruh’un etkili çalışmasıyla gerçekleştirilebilir”—Ellen G. White, Çağların Arzusu, s. 172 [Sevgi Öğretmeni, s.154]. Bu sözlerin çıkarımlarını derste tartışın.` 

`Ruh’la dolu bir yaşam ile benmerkezci bir yaşamın kanıtlarınıkarşılaştır (bkz. Perşembe günündeki tablo). Bizim için Ruh’la dolu bir yaşamın en büyük bereketinin ne olduğunu Sebt Okulu grubunuzun üyeleriyle tartışın.` 