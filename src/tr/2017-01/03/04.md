---
title:  Kutsal Kitap’ın İpuçları
date:   17/01/2017
---

### Kutsal Kitap’ın İpuçları 

Kutsal Kitap’ta Allah’a yapılan atıflarla yer değiştirebilen, Kutsal Ruh’a yapılmış çeşitli atıflar vardır. 

`Yeşaya 63:10–14 ayetlerini oku ve Çölde Sayım 14:11 ve Yasanın Tekrarı 32:12 ayetleriyle karşılaştır. Bu kısımlarda yazar kime atıfta bulunmuştu ve bu bize Kutsal Ruh’un ilahîliği hakkında ne söylüyor?` 

Yeşaya 63:10 ayetinde, halk başkaldırdı ve Kutsal Ruh’u incitti. Fakat Çölde Sayım 14:11 ayetinde kayıtlı olan benzer olayda “RAB Musa’ya şöyle dedi: ‘Ne zamana dek bu halk bana saygısızlık edecek?’” deniyor. Yasanın Tekrarı 32:12 ayetinde ise “Ona yalnız RAB yol gösterdi, yanında yabancı ilah yoktu” ifadesini okuyoruz. Belli ki burada Kutsal Kitap yazarları Allah’ı ve Kutsal Ruh’u birbirleriyle eşit gördüler. 2. Samuel 23:2 ayetinde “RABB’in Ruhu benim aracılığımla konuşuyor” sözlerini okuyoruz, aynı doğrultudaki 3. ayette ise “İsrail’in Tanrısı konuştu... bana dedi ki” deniyor. Tekrar, aynı doğrultudaki bu Kutsal Kitap ayetlerinden çıkan sonuç, Kutsal Ruh’un Allah’a eşit olduğunun düşünüldüğüdür. 

`1. Korintliler 3:16, 17 ayetlerini 1. Korintliler 6:19, 20 ayetleriyle, 1. Korintliler 12:11 ayetini 1. Korintliler 12:28 ayetiyle karşılaştır. Bu bölümlerde Kutsal Ruh’a ve Allah’a yapılan atıflar nasıl birbirinin yerine geçebilir şekilde kullanılmıştır? Allah’a ve Kutsal Ruh’a aynı şekilde atfedilen nitelikler neler?` 

1. Korintliler 3:16, 17 ayetlerinde Pavlus 1. Korintliler 6:19, 20 ayetlerindeki benzer bir dil kullanıyor. Elçi Pavlus’a göre, Kutsal Ruh’un içimizde yaşaması Allah’ın içimizde yaşaması demektir. Pavlus, “Tanrı’nın tapınağı” ifadesini “Kutsal Ruh’un tapınağı”na denk tutarak, Kutsal Ruh’un Allah olduğunu belirtiyor. Pavlus 1. Korintliler 12:11 ayetinde, tüm imanlılara ruhsal hediyeler dağıtanın Kutsal Ruh olduğunu yazıyor. Birkaç ayet sonra, 

1. Korintliler 12:28 ayetinde, bunu yapanın Allah olduğu söyleniyor. Temel mesaj açıktır: Kutsal Ruh Allah’ın yaptığı işlerin aynısını yapar, bu da Kutsal Ruh’un Allah’a eşit olduğuna güçlü bir kanıttır. 

`Sayılar 14:11 ayetini tekrar oku. Bu bugün bize hangi şekillerde uygulanabilir? Allah’ın kilisemizde hangi mucizevî şekillerde çalıştığını düşün. O’nun inanmamız için bize verdiği tüm sebepleri düşün. Binlerce yıl önce Allah’ın halkının yaptığı hataları bugün bizim yapmadığımızdan nasıl emin olabiliriz?`