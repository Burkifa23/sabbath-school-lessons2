---
title:  Kutsal Ruh’un İlahî Nitelikleri
date:   16/01/2017
---

### Kutsal Ruh’un İlahî Nitelikleri 

Kutsal Ruh, çeşitli Kutsal Kitap ayetlerinde ilahî niteliklere sahip olarak tanımlanır. 

Aşağıdaki Kutsal Kitap ayetlerinde Kutsal Ruh’un aslında yalnızca Allah’a atfedilebilecek olan hangi faaliyetleri ve nitelikleri sıralanmıştır? 

`1Ko. 2:10, 11; Yşa. 40:13, 14 ayetleriyle karşılaştır` 

`Mez. 139:7` 

`İbr. 9:14; 1Ti. 6:16 ile karşılaştır` 

`Luka 1:35; Rom. 15:19; Mez. 104:30 ile karşılaştır` 

Pavlus Allah’ın bilgeliğini incelerken, bu bilgeliği bizim için bilinir kılanın Kutsal Ruh olduğunu savunuyor. Pavlus’un bu savında çalıştırdığı mantık, “benzerler birbirini tanır” mantığıdır. Allah’ın derin düşüncelerini ancak Allah’a eşit olan biri bilebilir (1Ko. 2:10, 11). Allah’ı Kutsal Ruh kadar tanıyan yoktur, çünkü O Allah’ı içten bilir. O dışarıdakilerin bilmediği bir şekilde bilir. Kutsal Ruh gerçekten de her şeyi bilendir. Kutsal Ruh’un varlığı Allah’ın varlığıdır. Allah’ın Ruhu’nun olmadığı bir yere kaçamıyorsam, O her zaman her yerde mevcut demektir (Mez. 139:7 ile karşılaştır). Kutsal Ruh’un sonsuz olduğu söylenir (İbr. 9:14). Kutsal Kitap’a göre kaç tane sonsuz varlık vardır? Sadece Allah sonsuzdur (1Ti. 6:16). Kutsal Ruh’a sonsuz deniliyorsa, öyleyse O da Allah olmalıdır. Kutsal Ruh ayrıca mutlak güçlü, yani her şeye gücü yetendir. Luka 1:35 ayetindeki “Kutsal Ruh” ve “Yüceler Yücesi’nin gücü” ifadeleri eşanlamlıdır. Burada en üst seviyede bir mucize olan bakireden doğum olayına atıfta bulunuluyor. Romalılar 15:19 ayetinde elçi Pavlus bu hizmetin “mucizeler ve harikalar yaratan güçle, Kutsal Ruh’un gücüyle” başarıldığını kabul ediyor. Gerçekten de, Kutsal Ruh ilahî mucizeler yapabilir. İsa ayrıca Kutsal Ruh’a karşı edilen küfrün affedilmez olduğunu söylüyor (Mat. 12:31, 32; Mar. 3:28, 29). Kutsal Ruh ilahî olmasa, bu akıl almaz bir şeydir. Fakat belki de Kutsal Ruh’un en harika işi, insanların kalplerini ve düşüncelerini değiştirebilme yetisidir. Yeni bir ruhsal doğuşu gerçekleştiren Kutsal Ruh’tur (Yuhanna 3:5–8). O sadece Allah’ın yapabileceği şeyleri başarabilme gücüne sahiptir. 