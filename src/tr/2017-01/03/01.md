---
title:  Kutsal Ruh’un İlahîliği 
date:   14/01/2017
---

### Kutsal Ruh’un İlahîliği

### KONUYLA İLGİLİ METİNLER
Elç. 5:1–4; 1Ko. 2:10, 11; Yşa. 63:10–14; Tit. 3:4–6; Rom. 8:11; 1Pe. 1:2. 

> <p>HATIRLAMA METNİ</p>
> “Rab İsa Mesih’in lütfu, Tanrı’nın sevgisi ve Kutsal Ruh’un paydaşlığı hepinizle birlikte olsun” (2. Korintliler 13:14). 

Tüm Kutsal Kitap boyunca, Baba Tanrı’nın ilahîliği baştan kabul edilir. Bu gerçeğin hem Eski Ahit’te hem de Yeni Ahit’te ifade edildiğini görürüz. Allah’ın Sözü’nde açıklanan birçok hakikat arasında en önemli ve en temel olanlardan biridir.

İsa’nın tanrılığı da Kutsal Yazı’da birçok yerde onaylanır, tabi ki, hem Müjdeler’de hem de Mektuplar’da olmak üzere, bilhassa Yeni Ahit’te. 

Fakat Kutsal Ruh’un tanrılığı daha üstü kapalı bir şekilde öğretilir. Bu Kutsal Kitap’taki çeşitli dolaylı ifadelerden anlaşılabilir. Burada, Allah’ın Kendi Sözü’nde Kutsal Ruh hakkında ne açıkladığını dikkatle inceleyebilmemiz için Kutsal Yazılar’ı kendi içinde karşılaştırmalıyız. Bunu yaparken Kutsal Yazılar’ın ifade ettiğinden daha azını söylememeliyiz, ayrıca “yazılmış olanın dışına çıkmamalıyız” (1Ko. 4:6). Bu konu öğretilebilir bir alçakgönüllülük tavrı gerektirir; Allah hakkındaki insanî mantığımızı Kutsal Ruh’un nasıl anlaşılması gerektiği konusunda ölçüt yapmamalıyız. Aksine, bazı konuları tamamıyla kavrayabilmemiz ne kadar zor da olsa, Kutsal Yazı’nın doğruladığı konuları kabul ederek bunlar hakkında tanıklıkta bulunmalıyız. 