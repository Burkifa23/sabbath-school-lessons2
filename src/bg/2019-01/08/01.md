---
title:  Сатана – победен враг
date:   16/02/2019
---

### За изучаване през седмицата
Откровение 12; Битие 3:15; Исая 14:12-14; Даниил 7:23-25; 2 Солунци 2:8-12; Откровение 13:13,14; 19:20.

> <p>Стих за запаметяване</p>
> „А те го победиха чрез кръвта на Агнеца и чрез словото на своето свидетелство; защото не обичаха живота си дотолкова, че да бягат от смърт“ (Откровение 12:11).

Откровение, 12-14 глава ни подготвя за описанието на последното време в книгата (Откровение 15:1-22:5). Докато първата половина от „Откровение“ описва духовните борби на църквата във враждебния свят през цялата християнска ера, втората половина се съсредоточава върху събитията, довеждащи до Второто пришествие и идването на Божието царство.

Целта на глава 12 е да ни разкрие голямата картина на последната криза в световната история. Показва ни развитието на великата борба между Христос и Сатана през вековете.

В книгата „Откровение“ Сатана е върховният враг на Бога и на Неговия народ. Съществуването му е реално и той стои зад всяко зло и бунт във вселената. Сатана знае, че последният му шанс да успее срещу Бога преди Второто пришествие е да спечели битката при Армагедон. Затова насочва всичките си усилия върху подготовката за това събитие.

Откровение, 12 глава има за цел да осигури на Божия народ увереността, че врагът няма да успее. Тя е и предупреждение, че Сатана е решен и ще воюва докрай против Божията църква на остатъка в последното време, както и че нейната единствена надежда и сила за победа се крие в Христос.