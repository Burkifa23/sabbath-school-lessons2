---
title:  Разширено изучаване
date:   22/02/2019
---

Прочетете статията „Примките на Сатана“ в книгата на Елън Уайт „Великата борба“.

Целта на Откровение, 12 глава е най-напред да разкрие на Божия народ, че събитията в края на времето са част от големия конфликт между Христос и Сатана и неговите демонични сили. Книгата предупреждава Божия народ за нещата, с които се сблъсква днес и пред които предстои да се изправи по още по-сериозен начин в бъдеще – пред един опитен и яростен враг. Павел ни предупреждава за активността на Сатана в края на времето, „съпроводено от всякаква сила, знамения, лъжливи чудеса и с цялата измама на неправдата, за онези, които погиват, защото не приеха да обичат истината, за да се спасят“ (2 Солунци 2:9,10).

„Откровение“ ни призовава да гледаме сериозно на бъдещето и нека наш приоритет да стане разчитането на Бога. От друга страна, книгата ни уверява, че колкото и силен и опитен враг да е Сатана, той не е достатъчно могъщ, за да победи Христос (вж. Откровение 12:8). За Божия народ надеждата може да се крие само в Този, Който в миналото победоносно е тържествувал над Сатана и демоничните му сили. Той обещава да бъде със Своите верни последователи „през всичките дни до свършека на века“ (Матей 28:20).

**Въпроси за разискване**

`1. Като адвентисти от седмия ден гледаме на себе си като отговарящи на характеристиките на остатъка в края на времето. Каква привилегия! Но също така и каква отговорност (Вж. Лука 12:48). Защо трябва да бъдем внимателни да не смятаме, че тази роля гарантира собственото ни лично спасение?`

`2. „Говорим твърде много за силата на Сатана. Вярно е, че той е силно същество; но благодаря на Бога за могъщия Спасител, изхвърлил лукавия от небето. Говорим за нашия противник, молим се за него, мислим за него; и той става все по-голям и по-голям в нашето въображение. Но защо да не говорим за Исус? Защо да не мислим за Неговата сила и любов? Сатана с удоволствие наблюдава как възвеличаваме силата му. Издигнете Исус, размишлявайте за Него и гледайки Го, ще се преобразявате по Неговия образ“ (Уайт, Е. Адвент Ревю енд Сабат Хералд, 19 март 1889 г.). По какъв начин християните поощряват силата на Сатана? От друга страна, какви опасности има в отричането не само на реалността на неговата сила, но и на истината за самото му съществуване?`