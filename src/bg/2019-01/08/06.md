---
title:  Стратегията на Сатана в последното време
date:   21/02/2019
---

Откровение 12:17 бележи промяна в сатанинската стратегия, когато дяволът се опитва да спечели хората в света и дори да подмами верните последователи на Христос. През цялата християнска история той се е противопоставял на Божието спасително дело, предимно чрез фин компромис вътре в църквата и чрез принуда и преследване отвън. Историята показва, че макар и успешна в продължение на много векове, Реформацията и постепенното преоткриване на библейската истина от страна на Божия народ противодействат на тази стратегия. Но когато Сатана осъзнава, че това време изтича, той увеличава усилията си и отива „да воюва“ срещу Божия остатък на последното време (Откровение 12:17). Неговите атаки срещу остатъка включват голям елемент на измама. Ще бъдат включени демони, извършващи чудеса и спиритически проявления (Откровение 16:14). Тази промяна в стратегията на противника съответства на прехода от фокус върху историята към фокус върху последното време (вж. Матей 24:24).

Забележително е, че думата „мами“ се употребява често в Откровение, 12-20 гл., за да опише дейностите на Сатана в последното време. Думата „мами“ бележи началото (Откровение 12:9) и края (Откровение 20:7-10) на описанието на сатанинските действия в края на времето от „Откровение“.

`Прочетете 2 Солунци 2:8-12 заедно с Откровение 13:13,14 и 19:20. Какво е естеството на сатанинската измама в края на времето?`

Откровение, 12-20 глава описва Сатана, който се опитва да спечели верността на света. Той използва религиозно-политическа сила, както и чисто политически сили, за да върши делото си: езическия Рим, символично представен чрез змея (Откровение 12:4,5); последван от силата, символизирана чрез морския звяр (Откровение 12:6,15; Откровение 13:1-8); и накрая, силата, символизирана от звяра от земята (Откровение 13:11). В останалата част от книгата членовете на тази сатанинска триада – езичество/спиритизъм, символизирани от змея; римокатолицизмът, символизиран от морския звяр; и отстъпилият протестантизъм, символизиран от подобния на агне или земен звяр – са неразделно свързани в противопоставянето срещу Божията дейност в света. Те работят заедно, за да заблудят хората, да ги отклонят от Бога и да ги накарат да заемат страната на Сатана във „войната във великия ден на всемогъщия Бог“ (Откровение 16:13,14). По същия начин тези фалшиви системи ще бъдат унищожени вкупом при Второто пришествие (Откровение 9:20), докато змеят, символизиращ дявола, действащ чрез тези земни сили (Откровение 12:9), ще бъде унищожен в края на хилядата години (Откровение 20:10). „Откровение“ показва, че измамата в края на времето ще бъде толкова голяма, че повечето хора ще се подведат да изберат пътя на унищожението (Матей 7:13).

`На два пъти в „Откровение“ се отправя призивът за мъдрост и духовна проницателност, за да могат хората да разберат и да противостоят на измамното естество на сатанинските действия в края на времето (Откровение 13:18; 17:9). Каква мъдрост се има предвид тук? Как бихме могли да я придобием според Яков 1:5?`