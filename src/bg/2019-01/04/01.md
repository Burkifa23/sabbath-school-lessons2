---
title:  Достойно е Агнето
date:   19/01/2019
---

### За изучаване през седмицата
Откровение, 4 гл.; Йезекиил 1:5-14; Откровение, 5 гл.; Ефесяни 1:20-23; Евреи 10:12; Деяния 2:32-36.

> <p>Стих за запаметяване</p>
> „Недей да плачеш: ето, лъвът, който е от Юдовото племе, който е Давидовият корен, победи, за да разгъне книгата и да разпечата нейните седем печата” (Откровение 5:5).

Миналата седмица разгледахме вестите на Христос към народа Му на земята. Сега видението на Йоан се измества от земята към небето и се фокусира върху онова, което „трябва да стане след това“ (Откровение 4:1) – т.е. в бъдещето.

Видението от глави 4 и 5 се разиграват в небесната тронна зала. Сцената от тези глави символично описва Божия контрол над историята и спасителния план. Но преди да бъде разкрито бъдещето, ни е показана централната роля на първосвещеническото служене на Христос в небето и пълната Му власт над земните дела и изкуплението на човешката раса. По този начин глави 4 и 5 предоставят гледната точка на небето за значението на бъдещите събития, описани в останалата част от книгата.

Човек би могъл да забележи, че докато вестите към седемте църкви са написани някак си по-прямо, от тук нататък книгата използва още по-символичен език, който невинаги е лесен за тълкуване. Този език черпи от историята на Божия народ, описана в Стария Завет. Правилното тълкуване на „Откровение“ изисква правилно разбиране на неговия символичен език в светлината на Стария Завет.