---
title:  Тези, които следват Агнето
date:   06/02/2019
---

`Прочетете Откровение 14:1-5. Кои са трите основни характеристики на 144 хиляди светии? Каква е връзката между тези характеристики и описанието на светиите на последното време от Откровение 14:12?`

Откровение 14:4,5 e описание на 144 хиляди, заставащи до Божия народ на последното време, който спазва Божиите заповеди и има вярата в Исус (Откровение 14:12). Въпреки че преживяват пълнотата на сатанинския гняв по време на последната криза, те остават твърди поради близката си връзка с Исус.

`В светлината на Откровение 17:5 в какъв смисъл 144 хиляди не са се осквернили с жени? Как чистотата на техния характер е свързана с факта, че са изкупени от хората като „първи плодове на Бога“ (Откровение 14:4)?`

Сексуалната неморалност е символ на неверността към Бога. Откровение 17:5 говори за блудницата на последното време Вавилон и нейните дъщери, с които ще блудстват всички земни народи (вж. Откровение 18:3). Но 144 хиляди ще останат верни на Христос и ще се противопоставят на оскверняващите взаимоотношения с Вавилон и отстъпилите църкви. Така 144 хиляди „следват Агнеца, където и да отива“ (14:4).

По-нататък те са описани като тези, които са били „изкупени измежду човеците“ като „първите плодове на Бога и на Агнеца“ (14:4). В древния Израил първите плодове са най-добрите плодове на жетвата, принасяни на Бога (Числа 18:12). Словосъчетанието първи плодове се отнася до Божиите спасени в тяхната съвкупност, за разлика от хората в света (вижте Яков 1:18), но в „Откровение“ 144 хиляди ясно са представени като специална група, защото ще бъдат преобразени, без да видят смърт (1 Коринтяни 15:50-52). Така те са първите плодове от по-голямата жетва на спасените през всички векове (вж. Откровение 14:14-16).

`Как ние, дори несъзнателно, можем да изпаднем в опасността да извършим духовно блудство? Защо се самозалъгваме, ако си мислим, че за нас няма такава опасност?`