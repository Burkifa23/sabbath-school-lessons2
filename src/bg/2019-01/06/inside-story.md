---
title:  Разказ
date:   08/02/2019
---

#### Списък с изисквания за съпруг

_От Андрю Макчесни_

След като скъсала с първия си приятел, Лена Енгел съставила списък с качествата, които би търсила в бъдещия си съпруг.

На първо място: Духовна личност. Трябва да е организиран, да приема отговорности и да има качествата на водач. Искала също така той да има подобни на нейните хобита като физически упражнения и да обича природата.

Майката на Лена поклатила глава.

„Ще ти е доста трудно да намериш такъв мъж“, казала тя.

Лена, германка по националност, срещнала първия си приятел в гимназията и след като завършила, го оставила в Европа, за да може да работи една година като учител мисионер в Гвиана. В джунглата размисляла за своя приятел и осъзнала, че отношенията им се основават на чувства.

След като се върнала в Германия, Лена прекратила връзката си и направила списъка, който показала на майка си.

Минали месеци и Лена потънала в учене в университета, без да има време и без да се интересува от брак. Една ден по време на сутрешното си посвещение почувствала желание да прочете книгата на Елън Уайт „Писма към младите влюбени“ и да си направи нов списък.

Оказало се, че 75 процента от списъка е обновен. С новия списък Лена осъзнала как да подобри собствения си живот. Чудела се къде ли може да се намери мъж, който да отговаря на нейните критерии. Веднага се сетила за Герсон.

Двамата се били срещнали в Гвиана като германски мисионери и няколко месеца преподавали в едно и също училище. Останали приятели в Германия.

Макар че била научена, че мъжът трябва да поеме инициативата, Лена разкрила интереса си към Герсон по време на следващата им среща на църковно събитие.

Герсон се зарадвал от нейния интерес, но решил да търси първо Божието одобрение, преди да разкрие собствените си чувства. Три месеца четял Библията, „Адвентен дом“ и „Писма към младите влюбени“, за да получи по-добро разбиране за Божията воля за брака. Накрая осъзнал, че двамата с Лена споделят сходни принципи и с благословията на своите родители и баба и дядо, се свързал с Елена.

Днес Лена и Герсон за щастливо женени и преподават в Богенхофен, адвентно училище в Австрия.

„Елън Уайт дава много добри съвети как да се намери правилния съпруг или съпруга – казва Лена. – Четете и практикувайте написаното от нея и ще бъдете богато благословени.“