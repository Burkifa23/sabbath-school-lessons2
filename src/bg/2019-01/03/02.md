---
title:  Вестите на Христос до Смирна и Пергам
date:   13/01/2019
---

Смирна е красив и богат град, но и център на задължителното поклонение пред императора. Отказът от съобразяването с това задължение може да доведе до загуба на законов статут, гонения и дори мъченическа смърт.

`Прочетете Откровение 2:8-11. Как начинът, по който Исус се представя пред тази църква, е свързан с нейното положение? Каква е ситуацията в нея? Какво предупреждение отправя Исус към църквата относно предстоящите събития?`

Вестта до църквата в Смирна пророчески се отнася до църквата в периода след апостолите, когато християните са яростно преследвани от Римската империя. „Десетте дни”, споменати в Откровение 2:10, препращат към десетте години на гонения, започнали при Диоклециан през 303 г. и продължили до 313 г., когато Константин Велики издава Миланския едикт, който гарантира на християните религиозна свобода. 

Пергам е център на разнородни езически култове, включително култа към Асклепий, гръцкия бог на лечението, който бил наричан „Спасителят” и бил представян като змия. Хората се стичали отвсякъде към светилището на Асклепий, за да бъдат излекувани. Пергам играел водеща роля в насърчаване на култа към императора, който – както и в Смирна – бил задължителен. Нищо чудно, че според текста християните живеели в града, „където живее сатана“ и където се намира престолът му.

`Прочетете Откровение 2:12-15. Как се представя Исус пред тази църква? Каква е оценката Му за нейното духовно състояние?`

Християните в Пергам се сблъскат с изкушения и отвън, и отвътре в църквата. Въпреки че повечето от тях остават верни, някои, наречени „николаити“, настояват за компромис с езичеството, за да избегнат гоненията. Също като Валаам, който отпада от вярата и подмамва израилтяните да съгрешат против Бога по пътя към Обетованата земя (Числа 31:16), те считат за по-удобно и дори възнаграждаващо да изневерят на вярата си. Въпреки че Йерусалимският събор забранява „идоложертвено“ и „блудство“ (Деяния 15:29), доктрината на Валаам учи църковните членове да отхвърлят това решение. Единственото решение, което Исус може да предложи на Пергам, е: „Покай се“ (Откровение 2:16). 

`Какво означава да не се отречем от „вярата в Мене“ (Откровение 2:13; вж. също Откровение 14:12)? Как нашият отказ от отр`ичане от вярата ни би могъл да ни помогне да се противопоставим на компромиса и да бъдем „верни до смърт“ (Откровение 2:14)?`