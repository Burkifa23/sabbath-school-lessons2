---
title:  Седемте печата
date:   26/01/2019
---

### За изучаване през седмицата
Откровение 6:1-14; Левит 26:21-26; Йезекиил 4:16; Второзаконие 32:43; 2 Солунци 1:7-10.

> <p>Стих за запаметяване</p>
> „Достоен си да вземеш книгата и да разпечаташ печатите ѝ; защото си бил заклан и със Своята кръв си изкупил за Бога човеци от всеки род и език, народ и племе, и си ги направил царство и свещеници на нашия Бог; и те ще царуват на земята” (Откровение 5:9,10).

Откровение, 6 глава продължава сцената от глави 4 и 5, описващи Христос като достоен да отвори запечатания свитък, защото чрез Своя победоносен живот и смърт e възстановил изгубеното чрез Адам. Сега е готов чрез отварянето на печатите на свитъка да доведе спасителния план до окончателното му изпълнение.

Петдесятница бележи началото на разпространението на евангелието, чрез което Христос разширява Своето царство. По този начин разчупването на печатите се отнася до проповядване на евангелието, започнало на Петдесятница, и последиците от неговото отхвърляне. Отварянето на седмия и последен печат ни води до приключването на историята на този свят.

Откровение 3:21 дава ключ към значението на седемте печата: „На този, който победи, ще дам да седне с Мене на Моя престол, както и Аз победих и седнах със Своя Отец на Неговия престол“. Глави 4 и 5 разказват за победата на Христос и Неговото възвеличаване, а последният стих на глава 7 описва победителите пред Христовия трон. Ето защо глава 6 е посветена на Божия народ в процеса на побеждаване, за да може да сподели един ден Исусовия трон.