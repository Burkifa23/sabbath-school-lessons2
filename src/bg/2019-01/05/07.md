---
title:  Разширено изучаване
date:   01/02/2019
---

Прочетете статията „Нуждите на света“ в книгата на Елън Уайт „Свидетелства към проповедниците и евангелските служители“.

Видението за отварянето на седемте печата символично сочи към Божията грижа и дисциплина на Неговия народ на земята. Както отбелязва Кенет Странд:

„В Писанието се съдържа увереност, че Бог винаги се грижи за Своя народ; че в самата история Той винаги е готов да ги подкрепя и че във великата есхатологична развръзка напълно ще ги реабилитира и ще им даде неописуемо щедрата награда на вечния живот. Книгата „Откровение“ взима и прекрасно доразвива същата тази тема, като по този начин в никакъв случай не е някакъв странен апокалипсис, който не е в унисон с библейската литература като цяло. Книгата предава самото сърце и същността на библейската вест. Всъщност, както подчертава „Откровение“, „Живият“ – Онзи, Който победи смъртта и гроба (1:18) – никога няма да изостави вярващите си последователи и дори когато понасят мъчения, те са победители (12:11), като ги чака „короната на живота“ (виж 2:10; 21:1-4 и 22:4)“ (Странд, К. „Седемте глави: Представляват ли те римските императори?“ в Симпозиум върху „Откровение“. Кн. 2, Т. 7, С. 206).

**Въпроси за разискване**

`1. Какви ценни уроци научихте от сцената с отварянето на седемте печата? Как това ви показва, че без значение колко тежко е положението на земята, Бог все още е Суверен и в крайна сметка всички обещания, които имаме в Христос, ще се изпълнят?`

`2. Разсъждавайте върху следното твърдение : „Църквата е определеното от Бога средство за спасение на хората от греха. Тя е организирана да им служи и нейната мисия е да предаде евангелието на света“ (Уайт, Е. Деянията на апостолите. Гл. „Божието намерение за църквата Му“. Изд. „Нов живот“, София, с. 7). Помислете за вашата местна църква. Как може да бъде по-вярна, за да достигне до хората с вестта на евангелието?`

`3. Споделете с групата си вашия отговор на последния въпрос от частта за четвъртък. Кой може да издържи деня на пришествието Му и защо да издържи? Обсъдете последствията от вашия отговор по отношение на начина ни на живот днес, за да бъдем подготвени за деня на Неговото пришествие.`