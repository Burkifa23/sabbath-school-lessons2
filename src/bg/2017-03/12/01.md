---
title:  Да живеем чрез Духа
date:   09/09/2017
---

### За тази седмица прочетете:
Галатяни 5:16-25; Второзаконие 13:4,5; Римляни 7:14-24; Йеремия 7:9; Осия 4:2; Матей 22:35-40

> <p>Стих за запаметяване</p>
> „И така, казвам: Ходете по Духа и няма да угаждате на плътските страсти“ (Галатяни 5:16).

Един от най-любимите християнски химни е песента на Робърт Робинсън „Ела, Ти извор на всяко благословение“. Обаче авторът му невинаги е бил човек на вярата. Смъртта на неговия баща го разгневява и той се отдава на разврат и пиянство. След като слуша известния проповедник Джордж Уайтфийлд, Робинсън предава живота си на Господа, става методистки пастор и написва този химн, който първоначално е включвал следните редове:

„О, колко много дължа на благодатта всеки един ден от моя живот!

Нека Твоята доброта окове като с вериги блуждаещото ми сърце към Теб“.

Чувствайки се неловко от изречението за блуждаещото християнско сърце, някой променил думите така: „Желая да Ти се покланям Господи, искам да обичам Бога, на Когото служа“.

Въпреки добрите намерения на редактора, първоначалните думи по-точно описват борбата на християнина. Като вярващи ние имаме две естества: плътта и Духа, борещи се едно с друго. Въпреки че нашето грешно естество винаги ще бъде склонно да се отдалечава от Бога, ако желаем да се покоряваме на Неговия Дух, няма да бъдем роби на плътските желания. Това е основното послание на Павел в стиховете за тази седмица.