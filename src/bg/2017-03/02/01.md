---
title:  Авторитетът и евангелието на Павел
date:   01/07/2017
---

### За тази седмица прочетете:
2 Петрово 3:15,16; Галатяни 1 гл.; Филипяни 1:1; Галатяни 5:12.

> <p>Стих за запаметяване</p>
> „У хора ли търся сега благоволение, или у Бога? Или на хора искам да угаждам? Ако бях още угаждал на хора, нямаше да бъда Христов слуга“ (Галатяни 1:10).

Студентите в един университет изграждат център, където може да ходи всеки – независимо от раса, пол, социален статус или религиозни убеждения. Представете си тези студенти да се върнат след години и да видят, че техните наследници са го преобразували. Вместо голямата зала с достатъчно място за общуване – планирана да създава чувство за единство на всички – тя е разделена на много по-малки стаички, в които има ограничен достъп въз основа на раса, пол и т.н. Студентите, извършили промяната, твърдят, че основанието за тези промени се дължи на установената от векове традиция.

С нещо подобно се сблъсква и Павел, когато пише своето писмо до църквите в Галатия. Неговият план езичниците да бъдат приемани въз основа единствено на вяра е оспорен от онези фалшиви учители, които настояват, че езичниците първо трябва да се обрежат, преди да станат членове на църквата.

Павел осъзнава, че подобно становище е атака срещу сърцевината на евангелието. Затова не може да мълчи. Отговорът му е „Посланието към галатяните“.


