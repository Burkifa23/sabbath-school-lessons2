---
title:  Разширено изучаване
date:   11/08/2017
---

„Питат ме за закона в „Посланието към галатяните“. Кой закон е детеводителят, който ни довежда до Христос? Отговарям: и церемониалният, и моралният закон на Десетте заповеди.

Христос е основата на цялата еврейска система. Смъртта на Авел е последица от отказа на Каин да приеме Божия план в училището на послушанието, за да бъде спасен чрез кръвта на Исус Христос, символизирана чрез жертвоприношенията, водещи към Него. Каин отхвърля проливането на кръвта, символизираща кръвта на Христос, която ще се пролее за света. Целият този ритуал е подготвен от Бога и Христос става основата на цялата система. Оттогава започва нейната роля като детеводител, който да накара грешните хора да се замислят за Христос – Основата на цялата еврейска обществена структура.

Чрез церемониите всички служители на светилището постоянно наблюдават посредничеството на Христос в полза на човешката раса. Тази служба има за цел да породи във всяко сърце любов към Божия закон, който е законът на Неговото царство“ (Уайт, Е. Избрани вести. Т. 1. София: Ел Уай, 2013, с. 235).

„Законът на Десетте заповеди не трябва да се възприема толкова от забранителната му страна, колкото като израз на милост. Неговите забрани са сигурна гаранция за щастието, постигнато чрез послушание. Когато бъде приет чрез Христос, той изработва в нас чистотата на характера, която ще ни носи радост през вечните векове. За покорния човек той е защитна стена“ (Пак там. С. 237).

**За разискване**

`1. Често ни терзае въпросът как да победим греха в живота си. Какви обещания имаме в Библията за победа над греха? Как да улесним изпълнението на тези обещания? Същевременно защо трябва да възлагаме цялата си надежда за спасение не върху победите, които постигаме, а върху Христовата победа за нас?`

`2. Често чуваме християни да твърдят, че законът е премахнат. Разбира се, те говорят и срещу греха, което, разбира се, означава, че всъщност нямат предвид, че законът е отменен. Какво всъщност имат предвид с това твърдение? (Идея: В контекста на коя заповед се появява обикновено то?)`

**Резюме**: Законът е даден, за да посочва на грешниците нуждата им от Христос. Като настойник, той ни дава информация за Бога и ни предпазва от злото. Но като поддръжник на строга дисциплина, още ни посочва нашето греховно състояние и ни осъжда. Христос ни освобождава от осъждането на закона и го записва в сърцата ни.