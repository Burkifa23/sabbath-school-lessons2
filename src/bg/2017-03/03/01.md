---
title:  Единството на евангелието
date:   08/07/2017
---

### За тази седмица прочетете
Галатяни 2:1-14; 1 Коринтяни 1:10-13; Битие 17:1-21; Йоан 8:31-36; Колосяни 3:11.

> <p>Стих за запаметяване</p>
> „Направете радостта ми пълна, като имате една мисъл, като стоите в една и съща любов и бъдете единодушни и единомислени“ (Филипяни 2:2).

Протестантският реформатор Джон Калвин вярвал, че разногласията и разделенията са основният похват на дявола срещу църквата, и предупреждавал християните да бягат от раздорите като от чума.

Но трябва ли да се брани единството с цената на истината? Представете си какво щеше да се случи, ако Мартин Лутер, основоположникът на протестантската Реформация, в името на единството беше решил да се отрече от възгледите си за спасение единствено чрез вяра, когато го изправят на съд по време на парламентарната сесия във Вормс.

„Ако реформаторът отстъпеше дори в една-единствена точка, Сатана и множествата му биха спечелили победата. Но непоколебимата твърдост на Лутер става средството църквата да се освободи и да започне нова и по-добра епоха“ (Уайт, Е. Великата борба. София: Нов живот, 1996, с. 117, 118).

В Галатяни 2:1-14 виждаме, че апостолът прави всичко възможно да поддържа единството на апостолството въпреки опитите на някои вярващи да го разрушат. Но колкото и да е важно то за него, Павел отказва да направи компромис с истината на евангелието, за да съхрани това единство. Макар че в единството винаги има място за разнообразие, с евангелието никога не бива да се правят компромиси в подобна обстановка.