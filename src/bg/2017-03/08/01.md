---
title:  Не роби, а наследници
date:   12/08/2017
---

### За тази седмица прочетете:
Галатяни 3:26-4:20; Римляни 6:1-11; Евреи 2:14-18; 4:14,15; Римляни 9:4,5

> <p>Стих за запаметяване</p>
> „Затова не си вече роб, а син; и ако си син, то си Божи наследник чрез Христос“ (Галатяни 4:7).

Павел казва на галатяните, че не трябва да живеят и да постъпват като роби, а като Божии синове и дъщери, с всички права и привилегии, произтичащи от това – истина, която младият Мартин Лутер се нуждае да чуе. Когато убеждението за собствената му греховност се задълбочава, младият човек се стреми да намери опрощение и мир чрез дела. Води изключително аскетичен живот, опитвайки се с пост, бдение и бичувания да подчини злото в себе си, от което не го е освободил монашеският живот. Не си спестява нито една саможертва, чрез която може да постигне онази чистота на сърцето, с която да застане одобрен пред Бога. Той, по собствените му думи, е бил един набожен монах, който стриктно е изпълнявал повелите на своя орден; обаче не постигнал вътрешен мир. „Ако някога някой монах можеше да спечели небето с монашески дела, аз щях със сигурност да имам привилегията да вляза там.“ И това не му помага.

Едва когато по-късно започва да разбира истината за спасението в Христос така, както е разкрита в „Посланието към галатяните“, започва да усеща духовната свобода и надеждата за душата си. И в резултат, нашият свят се променя завинаги.