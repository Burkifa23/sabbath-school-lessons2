---
title: 'Чуйте, небеса! ( Исая 1:1-9 )'
date: 27/12/2020
---

Книгата на пророк Исая започва с кратко представяне, като посочва автора („Амосовия син“), източника на неговото послание („видение”) и основната тема (Юда и столицата ѝ Йерусалим по време на царуването на четирима царе). Посочена е и основната аудитория на Исая – жителите на неговата собствена страна по времето, в което живее. Пророкът говори за тяхното състояние и съдба.

Споменавайки царете, по време на чието царуване е пророкувал, Исая стеснява аудиторията си и обвързва книгата с историческите и политическите събития от определен период. Този период включва хронологията от 4 Царе, 15-20 гл. и 2 Летописи, 26-32 гл .

`Прочетете Исая 1:2 . Каква е същността на вестта тук? Какво казва Господ? Как се проявява тази вест през цялата свещена история? Може ли същото да се каже и за християнската църква днес? Обосновете отговора си.`

Обърнете внимание как вестта на Исая започва с думите: „Чуйте, небеса, и дай ухо, земьо“ (ср. Второзаконие 30:19, Второзаконие 31:28 ). Господ не твърди, че самите небе и земя могат да чуят и да разберат думите Му. Не, по този начин Той набляга върху самата вест.

Когато някой древен близкоизточен цар, като хетските царе например, сключвал политически договор с по-скромен владетел, той призовавал божествата си като свидетели, за да подчертае, че всяко нарушение на споразумението със сигурност ще бъде забелязано и наказано. Въпреки това, когато Божественият Цар на царете сключва завет с израилтяните в дните на Мойсей, Той не се позова на други богове като свидетели. Като единствен истински Бог Той призова вместо това небето и земята да изпълняват тази свидетелска роля (вж. също Деяния 4:26 ).

`Прочетете внимателно Исая 1:1-9 . Обобщете греховете на Юда по реда, в който са изброени. Обърнете специално внимание и на последиците от тези грехове. В какво е виновен Юда и какво се случва поради неговата вина? Същевременно каква надежда му е представена в стих 9 ?`