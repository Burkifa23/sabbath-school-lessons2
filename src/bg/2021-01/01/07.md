---
title: Разширено изучаване
date: 01/01/2021
---

В контекста на Исая 1:4 Елън Уайт пише: „Изповядващите се за Божии деца се бяха отделили от Бога, бяха изгубили своята мъдрост и бяха изкривили собственото си разбиране. Те бяха станали късогледи, защото бяха забравили, че са били очистени от старите си грехове. Движеха се неспокойно и неуверено в тъмнината, търсейки да заличат от ума си спомена за свободата, увереността и щастието на предишното си състояние. Потопиха се във всякакви самонадеяни безумия, застанаха в опозиция на Божието провидение и задълбочиха вината, която вече тежеше върху тях. Вслушаха се в обвиненията на Сатана срещу Божия характер и представяха Бога като лишен от милост и опрощение“ (Адвентен библейски коментар, том 4, стр. 1137).

**Въпроси за разискване**

`Как можете да се „измиете“? Какво означава тази фраза? (Вж. Филипяни 2:12,13)`

`Как Исус адаптира, разширява и прилага любовната песен за лозето? Матей 21:33-45, Марк 12:1-12, Лука 20:9-19. Какви поуки се съдържат за нас като адвентисти от седмия ден в тази история?`

`Каква е връзката между опрощението, което Бог предлага, и преобразяването, което осъществява в нашия живот? Кое настъпва първо – преобразяването и след това опрощението, или опрощението и след това преобразяването? И защо е важно да знаем кое е на първо място?`

`В цитата по-горе Елън Уайт казва, че хората са застанали в опозиция на „Божието провидение“. Какво означава това?`

**Обобщение** : Когато Божият народ забрави своя Господ и приеме благословенията Му за даденост, Бог му напомня, че е отговорен за своя завет с Него. Той милостиво посочва състоянието на хората, предупреждава ги за разрушителните последици от отхвърлянето на Неговата закрила и ги насърчава да Му позволят да ги изцели и очисти.

Тази събота, 0 2 .01.202 1 г., ще се молим за църкви „С евлиево ” и „Септември”.