---
title: Криза на идентичността
date: 26/12/2020
---

### За изучаване през седмицата
Исая 1:1-9; Исая 1:10-17; Исая 1:18; Исая 1:19-31; Исая 5:1-7.

> <p>Стих за запаметяване</p>
> „ Елате сега, за да разискваме, казва  Господ ; ако греховете ви са като мораво, ще станат бели като сняг; ако са румени като червено, ще станат като бяла въ̀ лна “ (Исая 1:18).

Изгубен в земята на забравата . Ако шофирате из Ирландия по тясно шосе в провинцията, обградено от жив плет, е много вероятно пътят ви ненадейно да бъде препречен от стадо крави, прибиращи се в обора си след паша. Дори с тях да няма нито един пастир, те ще отидат право у дома при собственика си. Понеже знаят къде и на кого принадлежат.

Ако някое малко момче се отдели от майка си в супермаркета и се развика: „Изгубих мама!“, то може и да не знае точно къде се намира майка му, но сред морето от майки, преминаващи наоколо, винаги ще познае своята собствена.

Тъжно е да го кажем, но за разлика дори от онези ирландски крави (още по-малко от онова изгубено момченце), юдеите са забравили, че принадлежат на Господа, на своя небесен Господар, и по този начин са изгубили истинската си идентичност като народ на завета. „Деца отхраних и възпитах; но те се разбунтуваха против Мене. Волът познава стопанина си и оселът – яслите на господаря си; но Израил не знае, народът Ми не разсъждава” ( Исая 1:2,3 ).

През тази седмица ще разгледаме Божието дело по завръщане на израилевия народ при неговия Господар.