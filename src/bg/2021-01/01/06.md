---
title: 'Зловещата любовна песен ( Исая 5:1-7 )'
date: 31/12/2020
---

`Прочете песента в горепосочените стихове. Какво означава тази притча?`

Бог обяснява значението на притчата чак в края на пасажа, в стих 7 . Чрез подобна алегория Той помага на хората да погледнат на себе си обективно, за да признаят истинското си състояние. Подобен подход успешно е приложен за цар Давид (вж. 2 Царе 12:1-13 ). Като я нарича „песен на обичния Си“, Бог в самото начало разкрива отношението, с което гледа на Своя народ. Връзката Му с тях се дължи на Неговия характер, който е любов ( 1 Йоан 4:8 ). В замяна очаква любящ отговор. Но вместо „сладко грозде“, получава „диво грозде“, като на староеврейски терминът е „вонящи неща“.

`Какво има предвид Господ, когато казва в Исая 5:4 : „ Какво повече беше възможно да се направи за лозето Ми, което не му направих “?`

В следващите стихове Бог заявява: „И сега ще ви кажа какво ще направя с лозето Си: ще махна плета му и то ще се похаби; ще разбия оградата му и то ще бъде потъпкано; и ще го запустя“ ( Исая 5:5,6 ).

Когато съгрешим, Бог не ни отсича веднага от Себе Си, като отдръпне Своята защита и ни унищожи. Той търпеливо ни дава възможност да получим опрощение (вж. 2 Петър 3:9 ). Не отсича никого, който би могъл да откликне на призива му. Зове, докато има надежда за отговор. Не приема веднага отрицанието, защото знае, че сме невежи и заблудени от греха. Но ако не постигне никакъв прогрес с нас, в крайна сметка признава нашия избор и ни позволява да останем такива, каквито сме избрали да бъдем (вж. Откровение 22:11 ).

Ако упорито отхвърляме Божиите призиви чрез Духа, в крайна сметка може да преминем границата, отвъд която няма връщане назад ( Матей 12:31,32 ). Да се ​​отвърнем от Христос е опасно( Евр еи 6:4 - 6 ). Бог не би могъл да направи повече, защото уважава нашия свободен избор.

`Обърнете внимание на концепцията, разкрита в Исая 5:4 – „ Какво повече беше възможно да се направи за лозето Ми ” – и я разгледайте в светлината на Кръста, където Бог принася Себе Си в жертва за нашите грехове, като плаща със собствената Си плът за нашите нарушения на закона. Какво повече би могло да се направи за нас от това, което Той е извършил там? Как размишленията върху Кръста ни дават увереност в спасението и ни насърчават да се покаем и да променим пътищата си?`