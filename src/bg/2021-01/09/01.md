---
title: Да служи и да спасява
date: 20/02/2021
---

### За изучаване през седмицата
Исая, 41 гл.; Исая 42:1-7; Исая 44:26-45:6; Исая 49:1-12.

> <p>Стих за запаметяване</p>
> „ Ето Моя Слуга, когото подкрепям, Моя избраник, в когото благоволи душата Ми; положих Духа Си на него; той ще постави правосъдие за народите“ (Исая 42:1).

„Много хора смятат, че е голяма привилегия да се посетят местата, където Христос е ходил по време на земния Си живот; да бъдат там, където Той е стъпвал, да съзерцават езерото, край което Той е обичал да поучава, както и хълмовете и долините, из които очите Му са почивали. Но няма нужда да се ходи чак до Назарет, до Капернаум или до Витания, за да се върви по стъпките на Исус. Ще намерим следите Му край леглото на болните, в гетата на бедняците, в многолюдните улици на големия град и във всяко кътче, където има човешки сърца, нуждаещи се от утеха. Да правим онова, което Исус правеше, когато беше на земята – това означава да ходим по Неговите стъпки“ (Уайт, Е. Копнежът на вековете. Изд. „Нов живот“, стр. 396).

Исая говори за Господния Слуга с такава милостива мисия: „Пречупена тръстика няма да отреже и замъждял фитил няма да угаси (…) за да отвориш очите на слепите, да извадиш затворените от затвор и седящите в мрак – от тъмницата“ ( Исая 42:3,7 ).

Нека разгледаме този Слуга. Кой е Той и какво върши?