---
title: Разширено изучаване
date: 26/02/2021
---

Прочетете как е описано служенето на изцеление и поучение на Исус в статията „В Капернаум“ от книгата на Елън Уайт „Копнежът на вековете“.

„В работата за спасяване на души се изисква голяма тактичност и мъдрост. Спасителят никога не потуляше истината, но винаги я изговаряше с любов. В разговорите Си с другите Той постъпваше по най-тактичен начин и беше винаги любезен и внимателен. Никога не проявяваше грубост, никога не изговаряше без нужда и една строга дума, никога не причиняваше ненужна болка на някоя чувствителна душа. Не критикуваше човешките слабости. Безстрашно осъждаше лицемерието, неверието и нечестието, но сълзи задавяха гласа Му, когато изговаряше строги упреци. Никога не правеше истината жестока, а винаги проявяваше голяма нежност към човешките същества. Всяка душа бе скъпоценна в очите Му. Държеше се с Божествено достойнство и в същото време се снишаваше с нежно съчувствие и внимание към всеки член на Божието семейство. Във всички виждаше души, които бе дошъл да спаси“ (Уайт, Е. Служители на Евангелието. Изд. „Ел Уай“, 2001 г., стр. 98).

**Въпроси за разискване**

`Като съботноучилищна група прочетете написаното от Елън Уайт за това как Христос служи на другите. Разгледайте принципите там и след това като група обсъдете доколко вашата собствена църква като цяло отразява тези принципи.`

`Познавате ли някоя „пречупена тръстика“ или „замъждял фитил“ (Исая 42:3)? Как бихте могли да помогнете на този човек, без да го „пречупите“ или „угасите“? По какъв начин можете да насочите такива хора към Господа? В практичен смисъл, какво бихте им казали да направят, за да получат изцеление и подкрепа?`

`Твърдението за различни автори на книгата „Исая“ произлиза от предположението, че хората не могат да предсказват бъдещето по начина, по който го прави Исая. Какъв е основният проблем с това основание и защо ние като християни трябва моментално да отхвърляме подобно предположение?`

**Обобщение** : Избавлението изисква Избавител. Божият служещ народ ще бъде избавен от двама избавители: Кир, който ще освободи пленниците от вавилонския плен; и един неназован Слуга, Чиято идентичност като Месия се разкрива все повече и повече. Този Слуга ще възстанови справедливостта и ще върне общността на оцелелите при Бога.

Тази събота, 27.02.2021 г., ще се молим за църкви „Стражица” и „Стрелча”.