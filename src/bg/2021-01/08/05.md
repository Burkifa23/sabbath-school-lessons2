---
title: 'Милостивият Създател ( Исая 40:12-31 )'
date: 17/02/2021
---

`Как Исая, 40 глава развива темите за Божията милост и сила?`

В цялата тази глава Божията милост и сила са преплетени (вж. по-долу) и дори смесени заедно, защото и двете са необходими, за да може Бог да спаси народа Си. Той иска да го спаси, понеже е милостив; Той може да го спаси, защото е силен.

Милост ( Исая 40:1-5 ) – утеха, идване на Господа, за да избави.
 Сила ( 3-8 стих ) – слава, постоянство срещу човешката слабост.
 Милост ( 9-11 стих ) – блага вест за избавление, Пастир на Своя народ.
 Сила ( 12-26 стих ) – несравним Създател.
 Милост ( 27-31 стих ) – като Създател дава сила на слабите.

След като представя Божието могъщество чрез Неговата слава и непроменимост ( Исая 40:3-8 ), Исая доразвива темата за Божията сила и превъзходна мъдрост, които правят земята и земните жители да изглеждат твърде нищожни ( Исая 40:12-17 ). Тук стилът на пророка с реторични въпроси и ярки аналогии, касаещи земята и нейните части, звучи също като Божия отговор спрямо Йов ( Йов, 38-41 гл. ).

`Какъв е отговорът на реторичния въпрос на Исая: „На кого ще уподобите Бога“ ( Исая 40:18 )?`

За Исая, също като при Йов, отговорът е категоричен – никой. Бог е един-единствен и несравним. Но Исая подема въпроса си и се позовава на отговора, който много от древните хора са намеквали чрез своите действия, а именно – че Бог е нещо като идол ( Исая 40:19,20 ).

Исая отговаря на този възглед. Вече изглежда глупаво да се използва идол като подобие на Бога, но само за да е сигурен, че хората ще го разберат, той доразвива темата за Божията неповторимост и представя неоспоримия аргумент, че Той е Светият Създател ( Исая 40:21-26 ).

`Как стих 27 разкрива отношението на хората, към които е отправено посланието на Исая? По какви начини сме виновни в същото отношение?`

Целта на Божията вест е да утеши хората, които се нуждаят от това! Подобно на Йов, страданията им са ги объркали и обезкуражили относно Неговия характер.

`Разгледайте стиховете за днес. Те говорят не само за Божията милост и Неговата сила, но и за факта, че Той е Създателят. Защо тази истина е толкова важно да бъде разбрана? Как съботата всяка седмица спомага за затвърждаването на този ключов възглед?`