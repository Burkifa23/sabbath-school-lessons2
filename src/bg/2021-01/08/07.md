---
title: Разширено изучаване
date: 19/02/2021
---

Прочетете статията „Ето вашият Бог“ от книгата на Елън Уайт „Пророци и царе“.

„В дните на Исая духовното зрение на човечеството бе помрачено поради погрешно разбиране на Бога. Сатана от дълго време се бе опитвал да подвежда хората да гледат на Създателя си като на автор на греха, страданията и смъртта. Измамените по този начин си представяха Бога като безмилостен и взискателен. Те мислеха, че ги наблюдава, за да ги изобличава и осъжда, а не че приема грешниците дотогава, докато има законно извинение за желанието Му да им помогне. Законът на любовта, чрез който се управлява вселената, най-големият измамник представи погрешно като ограничение на човешката радост и тягостно бреме, от което трябва да бягаме. Той заяви, че заповедите не могат да бъдат спазвани и че прегрешенията се наказват произволно“ (Уайт, Е. Пророци и царе. Изд. „Нов живот“, стр.  161).

**Въпроси за разискване**

`Обобщете със собствени думи вестта на Исая 40:12-31. Запишете я, като използвате съвременни изображения, например съвременни научни открития, показващи още по-нагледно невъобразимата сила на нашия Бог. Споделете резюмето си със своята група в събота.`

`Как описанието на Исая за непреходността на Божието Слово спрямо крехката преходност на човешкия живот (Исая 40:6-8) засяга вашия страх от смъртта? Каква е връзката му с вашата надежда за възкресение (Йов 19: 25-27; Даниил 12:2; 1 Коринтяни 15:51-57; 1 Солунци 4:13-18)?`

`Като приемем присърце Исая 40:12-31, как да бъдем излекувани от гордостта и арогантността?`

**Обобщение**: Посредством Исая Бог утешава страдащите. Времето на скръбта им ще приключи и Бог ще се завърне при тях. Вместо да бъдат обезкуражени и объркани, те могат да Му се доверят, че ще използва Своята творческа сила в тяхна полза.

Тази събота, 20.02.2021 г., ще се молим за църкви „Стамболийски” и „Стара Загора”.