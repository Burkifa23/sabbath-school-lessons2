---
title: „Утешавайте народа Ми“
date: 13/02/2021
---

### За изучаване през седмицата
Исая 40:1,2; Исая 40:3-8; Исая 40:9-11; Исая 40:21-31.

> <p>Стих за запаметяване</p>
> „ Изкачи се на високата планина; ти, който носиш благи вести на Йерусалим, издигни силно гласа си; издигни го, не бой се, кажи на Юдейските градове: Ето вашия Бог!“ (Исая 40:9).

Втората световна война приключила през 1945 г., докато японски войник на име Шойчи Йокои се криел в джунглата на остров Гуам. Листовките, пуснати от американските самолети, съобщавали за сключения мир, но Йокои сметнал, че това е някакъв трик. Като лоялен, патриотичен войник на японския император, той се бил заклел никога да не се предава. Тъй като нямал контакт с цивилизацията, живеел от това, което успявал да намери в джунглата – едно наистина уникално и трудно съществуване.

През 1972 г., 27 години след края на Втората световна война, някакви ловци се натъкнали на Йокои, докато ловял риба, и чак тогава той научил, че посланието за мир е било вярно. Докато останалите хора по света се наслаждавали на мира в продължение на десетилетия, Йокои понесъл десетилетия на лишения и стрес. (Roy Gane, Altar Call (Berrien Springs, Mich.: Diadem, 1999), p. 304, adapted).

Много векове по-рано чрез пророк Исая Бог обявява, че времето на тревогите и страданията на Неговия народ наистина е приключило: „Утешавайте, утешавайте народа Ми, казва вашият Бог. Говорете по сърцето на Йерусалим и извикайте към него, че времето на воюването му се изпълни, че беззаконието му бе простено; защото взе от ръката Господня двойно наказание за всичките си грехове“ ( Исая 40:1,2 ).

Нека да анализираме какво означава това.