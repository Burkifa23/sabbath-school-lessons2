---
title: 'Утеха за бъдещето ( Исая 40:1,2 )'
date: 14/02/2021
---

`В Исая 40:1,2 Бог утешава народа Си. Времето на наказанието им най-после е приключило. Какво е това наказание?`

Съществуват много отговори на този въпрос. Първо е наказанието, нанесено от Асирия – жезъла на Божия гняв ( Исая, 10 гл .), от който Бог избавя Юда, като унищожава армията на Сенахирим през 701 г.пр.Хр. ( Исая, 37 гл .). После е наказанието, нанесено от Вавилон, който ще отнесе вещи и хора от Юда, тъй като Езекия е показал своето богатство на пратениците на Меродах-Валадан ( Исая, 39 гл. ). И трето – наказанието, наложено от един от другите народи, срещу които Исая пише своите вести ( Исая, 14-23 гл .).

Междувременно, въпреки че думите „Асирия“ и „асириец(и)“ се споменават 43 пъти от Исая 7:17 до 38:6 , този народ се споменава само веднъж в останалата част от книгата, където в Исая 52:4 се отнася до миналото потисничество от Египет и след това от „асириеца“. В последната част на книгата се споменава освобождението от вавилонския плен ( Исая 43:14; Исая 47:1; Исая 48:14,20 ). Става дума за персиеца Кир, завладял Вавилон през 539 г.пр.Хр., който трябва да освободи юдейските пленници ( Исая 44:28; Исая 45:1; Исая 45:13 ).

Исая, 1-39 глава подчертава събитията, водещи до избавлението от асирийците през 701 г.пр.Хр. Но в началото на глава 40 книгата превърта век и половина напред до края на Вавилон през 539 г.пр.Хр. и завръщането на евреите скоро след това.

`Темата за завръщането от Вавилон свързана ли е с нещо друго, казано по-рано в „Исая“? Ако да, кое е то?`

Исая, 39 глава служи като преход към следващите глави, като предсказва вавилонския плен поне за някои от потомците на Езекия ( Исая 39:6,7 ). Освен това пророчествата от Исая, 13, 14 и 21 глава предсказват падането на Вавилон и свободата, която това събитие ще донесе на Божия народ: „Защото Господ се смили над потомците на Яков и отново ще избере Израил и ще го засели в земята му (…) И ще дойде ден, когато Господ ще те освободи от твоето страдание, от твоята тревога и от тежката работа, в която ти беше поробен. Тогава ти ще подемеш тази подигравателна песен срещу вавилонския цар и ще кажеш (...)” ( Исая 14:1,3,4, нов превод от оригиналните езици). Забележете тясната връзка с Исая 40:1,2 , където Бог обещава на Своя народ, че тяхното страдание ще приключи.

`Какво означават за вас библейските обещания за края на страданието сега, на фона на настоящите ви страдания? Каква полза би имало от нашата вяра без тези обещания? Защо тогава е толкова важно да се вкопчим  в тях независимо от всичко?`