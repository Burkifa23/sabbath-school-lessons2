---
title: 'Общността на вярата ( Исая 66:21 )'
date: 24/03/2021
---

Израилтяните са „царство от свещеници и свят народ“ ( Изход 19:6 ), като специалните свещеници са отделени, за да ги представляват като водачи на богослужението. Но в бъдеще някои езичници ще станат водачи на богослужението ( Исая 66:21 ).

`Как би се отразила тази промяна на прогласената общност на вярата? Вж. Матей 28:19, Деяния 26:20, Галатяни 3:28, Колосяни 3:11, 1 Тимотей 3:16 .`

В Божия „нов световен ред“ езичниците не само ще се присъединят към Божия народ – те ще бъдат равнопоставени сътрудници с евреите в съборната общност на вярата, която ще бъде „царско свещеничество“. Следователно разграничението между евреи и езичници би станало на практика неуместно.

`Кога се изпълнява това пророчество на Исая?`

Павел, мисионерът на езичниците, заявява: „Няма вече юдеин, нито грък (…) защото вие всички сте едно в Христос Исус. И ако сте Христови, то сте Авраамово потомство, наследници по обещание” ( Галатяни 3:28,29 ).

Да станем наследници на обещанието и следователно – във възвишено „царско свещенство“, не ни дава право на самодоволен елитаризъм, а е поръчение да се присъединим към евреите в прогласяването на „превъзходствата на Този, Който ви призова от тъмнината в Своята чудесна светлина“ ( 1 Петър 2:9; ср. Исая 66:19 ).

Издигането на езичниците не дава право на евреите да роптаят, че Бог е несправедлив, понеже им дава същата награда. Нито пък дава право на езичниците да се отнасят с неуважение към своите братя и сестри евреи; така, както работниците, наети по-рано през деня, трябва да гледат на наетите по-късно (вж. Матей 20:1-16 ). Първо на евреите „бяха поверени Божествените писания“ ( Римляни 3:2 ) като Божие средство на откровение. Павел пише на езичниците: „Но ако някои клони са били отрязани и ти, като беше дива маслина, си бил присаден между тях и си станал съучастник с тях в тлъстия корен на маслината,   не се хвали срещу клоните“ ( Римляни 11:17,18 ).

`В светлината на Кръста, в светлината на евангелското поръчение, защо която и да било духовна, етническа или дори политическа елитарност е толкова противна в Божиите очи? Вгледайте се сериозно в себе си; дали подхранвате някакво чувство на духовно или етническо превъзходство? Ако е така – покайте се!`