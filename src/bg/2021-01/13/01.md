---
title: Новородената планета Земя
date: 20/03/2021
---

### За изучаване през седмицата
Исая 65:17-25; Исая 66:1-19; Исая 66:19-21; Исая 66:21; Исая 66:22-24.

> <p>Стих за запаметяване</p>
> „ Понеже, ето, създавам ново небе и нова земя; и предишните неща няма да се спомнят, нито ще дойдат наум “ (Исая 65:17 ).

Един ден 12-годишно момче, току-що прочело книга по астрономия, отказало да ходи на училище. Майка му завела детето при личния им лекар, който попитал:

– Били, какво става? Защо вече не искаш да четеш, нито да ходиш на училище?

– Защото, докторе – казало то – в тази книга за астрономията прочетох, че един ден Слънцето щяло да изгори и целият живот на Земята щял да изчезне. Не виждам причина да правя каквото и да било, след като в крайна сметка всичко ще изчезне.

Майката истерично извикала:

– Това не е твоя работа. Не е твоя работа!

Докторът се усмихнал и отвърнал:

– Но, Били, не бива да се безпокоиш, защото по времето, когато това ще се случи, всички ние така или иначе вече ще сме мъртви.

Разбира се, това също е част от проблема: понеже накрая всички ще умрем.

За щастие, нашето съществуване не бива да завършва със смърт. Напротив, предложен ни е живот – вечен живот в един изцяло пресътворен свят.