---
title: Благородният Княз на мира
date: 23/01/2021
---

### За изучаване през седмицата
Исая 9:1-5; Исая 9:6,7; Исая 9:8-10:34; Исая, 11 гл.; Исая 12:1-6.

> <p>Стих за запаметяване</p>
> „ Защото ни се роди Дете, Син ни се даде; и управлението ще бъде на рамото Му; и името Му ще бъде: Чудесен, Съветник, Бог могъщ, Отец на вечността, Княз на мира“ (Исая 9:6).

Д-р Робърт Опенхаймер, ръководил създаването на първата атомна бомба, се явява пред Комитета на Конгреса [на САЩ], където му задават въпроса дали има защита срещу атомното оръжие.

„Със сигурност“ – отговаря големият физик.

„И тя е…?“

Д-р Опенхаймер поглежда притихналата в очакване аудитория и тихо казва: „Мирът“ (Compiled by Paul Lee Tan, Encyclopedia of 7,700 Illustrations: Signs of the Times (Rockville, Md.: Assurance Publishers, 1985), p. 989).

Мирът е изплъзваща се мечта за човешкия род. Изчислено е, че откакто се водят исторически хроники, светът е имал години на мир само около 8 процента от времето. През всичките години на историята са нарушени поне осем хиляди договора (Paul Lee Tan, p. 987 – адаптирано). През 50-те години на ХХ век, след края на Първата световна война, която трябваше да бъде войната за прекратяване на всички войни, се падат по две минути мир за всяка година война.

През 1895 г. Алфред Нобел, изобретателят на динамита, основава попечителски фонд за учредяване на награда за хора с изключителен принос към мира (Paul Lee Tan, p. 987 – адаптирано). През последните години обаче дори някои носители на Нобеловата награда за мир бяха замесени във враждебни конфликти.

Тази седмица ще прочетем за Единствения, Който може да донесе истински и вечен мир.