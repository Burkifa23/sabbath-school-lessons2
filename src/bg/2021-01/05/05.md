---
title: Коренът и Израстъкът в Един ( Исая, 11 гл. )
date: 27/01/2021
---

`Кой е „стъблото“, излязло „от Есеевия пън“ в Исая 11:1 ? Вж. Захария 3:8; Захария 6:12 .`

Исая 11:1 продължава образността на падналото дърво от 10:33,34 . „Есеевият пън“ представлява възгледът, че династията на Давид (сина на Есей) ще изгуби силата си ( Даниил 4:10-17,20-26 ). Но ще излезе „стъбло/израстък“ от привидно обречения „пън“; т.е. владетел, потомък на Давид.

`Защо новият Давидов владетел е наречен и „Есеев корен“ ( Исая 11:10 )? Какво разбирате от това? Откровение 22:16`

Описанието подхожда единствено на Исус Христос, Който е едновременно „коренът и потомъкът Давидов“ ( Откровение 22:16 ). Христос произлиза от родословието на Давид ( Лука 3:23-31 ), който е от Адам, който е „син Божи“ ( Лука 3:38 ) в смисъл, че Христос го е създал (вж. Йоан 1:1-3,14 ). И така, Христос е едновременно и прародител на Давид, и негов потомък!

`Как новият Давидов владетел прекратява лошите последици от греха и отстъпничеството? Исая, 11      гл.`

Той мисли и действа в хармония с Господа, съди справедливо, наказва нечестивите и донася мир. Когато Той поеме управлението, Господ ще върне, ще възстанови и обедини верния остатък от Израил и Юда (ср. Исая 10:20-22 ). Ще настъпи силна, обединена монархия, както в дните на цар Давид, който е побеждавал филистимците и останалите народи. Но новият Владетел ще бъде по-велик от Давид по това, че ще възстанови мира дори до същността на самото творение – хищниците вече няма да се хранят с месо и ще съжителстват мирно с доскорошната си плячка ( Исая 11:6-9 ).

`Исая, 11 глава само за първото идване на Христос ли говори, само за второто, или и за двете? Прегледайте пророчеството и отбележете кои текстове за кое пришествие се отнасят.`

В Исая, 11 глава и двете пришествия на Исус са представени като една картина. Те са свързани, защото са две части на едно цяло, като двете страни на една плоскост. За да бъде изпълнен спасителният план, са необходими и двете пришествия – първото, което вече се е случило; и второто, което очакваме, за да сбъдне всичките ни надежди като християни.

`Какво постига Христос при първото Си идване, което ни дава такава увереност за Второто пришествие? Каква би била целта на първото идване, ако не водеше до второто?`