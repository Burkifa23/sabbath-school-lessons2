---
title: Разширено изучаване
date: 08/01/2021
---

„Нечестивите обичаи бяха станали така разпространени сред всички слоеве на обществото, че малцината, останали верни на Бога, често се обезсърчаваха и изпадаха в отчаяние. Изглеждаше, че Божият план за Израил ще пропадне и че бунтовният народ ще бъде споделян от съдбата на Содом и Гомор.

В тези условия никак не е чудно, че когато през последната година от царуването на Озия Исая бе призован да занесе на Юда Божиите предупредителни и изобличителни вести, той се отказа от отговорността. Добре знаеше, че ще се сблъска с упорита съпротива. Когато осъзна неспособността си да се справи със ситуацията и помисли за непокорството и неверието на народа, за когото трябваше да работи, мисията му се стори безнадеждна. Трябваше ли в отчаянието си да я изостави и да не обезпокоява Юда в идолопоклонството му? Дали боговете на Ниневия управляват земята с предизвикателство към небесния Бог?“ (Уайт, Е. Пророци и царе. Изд. „Нов живот“, стр. 158, 159).

**Въпроси за разискване**

`Ако някой скептик или атеист ви предизвика с въпроса: „Как ще ми докажеш, че твоят Бог владее положението?“, какво бихте му отговорили?`

`Щом Бог владее положението, защо невинни хора страдат? Дали Исая 1:19,20 иска да ни каже, че в настоящия живот на Божиите верни би трябвало да се случват само добри неща, а на бунтовните да се случват само лоши неща? Ср. Йов, 1 и 2 гл.; Псалом 37; Псалом 73. Можем ли да съгласуваме разбирането си за Божия характер със злото, случващото се на хората? А трябва ли да го правим?`

`Защо в Исая, 6 гл. има толкова много препратки към Деня на умилостивението ? Помислете за факта, че в този ежегоден ден на съд Бог пречиства народа Си посредством очистване на греха от верните (Левит 16:30) и заличаване на неверните (Левит 23:29,30).`

**Обобщение** : Във време на несигурност, когато слабостта на човешкото лидерство е болезнено осезаема, на Исая е дадено великолепното видение за Господаря на Вселената. Вкаменен от неадекватност, но пречистен и укрепен от милост, Исая е готов да отиде във враждебния свят като посланик на Живия Бог.

Тази събота, 09.01.2021 г., ще се молим за църкви „Силистра” и „Сливен”.