---
title: 'Време за нас ( Исая 58:13,14 )'
date: 11/03/2021
---

`Защо Исая обсъжда въпроса за съботата в Исая 58:13,14 ? Какво общо има това със сцената от Деня на умилостивението в предишните стихове?`

Годишният Ден на умилостивението представлява събота. Тази специална церемониална събота прилича на ежеседмичната събота, тъй като тогава е забранена всякакъв вид работа ( Левит 23:27-32 ). Следователно, както признават ранните адвентисти от седмия ден, правилото, че периодът за почивка в Деня на умилостивението е продължавал от залез слънце до залез слънце ( Левит 23:32 ), ни подсказва, че същото следва да важи и за ежеседмичната събота. По същия начин, въпреки че основният контекст на Исая 58:13,14, е церемониалният Ден на умилостивението, вестта му се отнася и за ежеседмичната събота.

`Прочетете Исая 58:13 . Какъв вид ден трябва да е съботата? Как да направим своето преживяване в събота като описаното тук? Освен това, като се замислите какво представлява съботата, защо трябва да е точно такъв ден като този в текста?`

Исая, 58 глава е посветена на три основни теми: себеотрицанието, вършенето на добро за другите и съботата.

Какво е общото помежду им?

Първо, и трите издигат пред очите ни Бога, Неговите приоритети и включват признание на нашата зависимост от Него. Второ, както подчертават и трите, хората се стремят към святостта, като подражават на Бога (вж. Левит 19:2 ), Който в лицето на Христос се смири ( Филипяни 2:8 ), прояви саможертвена доброта ( Йоан 3:16 ) и спря да работи в събота в края на творческата седмица ( Битие 2:2,3; Изход 20:11 ).

`Разгледайте и другите взаимовръзки между темите за себеотрицанието, вършенето на добро за другите и съботата, както са описани в Исая, 58 глава: свободата от ежеседмичния труд в събота е добра за хората, защото позволява да бъдат обновени ( Изход 23:12; Марк 2:27 ); Исус показва, че добрите дела са подходящи за съботата ( Марк 3:1-5; Йоан 5:1-17 ); истинското освещаване на съботата носи радост (Исая 58:14), както и помощта за другите ( Исая 58:10,11 ). Какво трябва да се промени в собствения ви живот, за да преживеете лично тези благословения?`