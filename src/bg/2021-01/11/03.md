---
title: 'Високи мисли и пътища ( Исая 55:6-13 )'
date: 08/03/2021
---

`Защо Бог казва, че Неговите мисли и пътища са по-високи от нашите, „ както небето е по-високо от земята“ ( Исая 55:8,9 )? Как смятате, какво означава това?`

Несъмнено един Бог, създал Вселена, в която дори някои от най-простичките неща съдържат недостижими за ума ни тайни, е Бог, Чиито пътища са отвъд границите на собственото ни разбиране. Следователно знанието за Неговото безкрайно превъзходство трябва да ни помогне по-лесно да получим Неговата помощ със смирение (вж. Исая 57:15 ).

`Прочетете Исая 55:6-9 . Какъв е контекстът, в който Господ говори за това как Неговите пътища и мисли са по-високи от това, което бихме могли да си представим? Какво казва Той, че прави, което ни е толкова трудно да схванем?`

От всички велики тайни на Вселената, без съмнение най-голямата от всички е планът за спасение – велика тайна, която съвсем бегло можем да започнем да разбираме (вж. Еф e сяни 6:19 ). Помилвай ни и ни покажи милост – е истина, която ще вълнува сърцата на създадените от Бога същества за всички векове.

„Темата за изкуплението е тази, която ангелите желаят да разглеждат; това ще бъде науката и песента на изкупените през безкрайните векове на вечността. Не е ли достойна за внимателно обмисляне и изучаване сега? (...)

Тази тема е неизчерпаема. Изучаването на въплъщението на Христос, Неговата изкупителна жертва и посредническо дело ще занимава ума на прилежния ученик до края на времето; и поглеждайки към небето с неговите безбройни години, той ще възкликне: „Велика е тайната на благочестието“ (Уайт, Е. Моят живот днес. Стр. 360 – англ. изд.).

`Погледнете лошите неща, които сте направили: хората, които сте наранили, нелюбезните думи, които сте изрекли, начините, по които сте разочаровали другите, а да не говорим за самите себе си. И въпреки това чрез Исус можете да бъдете опростени за всички тези неща и да стоите, точно в този момент, съвършени и праведни пред очите на Бога. И ако това ако не е загадка?`