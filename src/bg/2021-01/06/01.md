---
title: Да си играеш на Господ
date: 30/01/2021
---

### За изучаване през седмицата
Исая, 13 гл.; Исая 13:2-22; Исая, 14 гл.; Исая 24-27.

> <p>Стих за запаметяване</p>
> „ Ето, Този е нашият Бог; чакахме Го – и Той ще ни спаси; Този е  Господ , чакахме Го; ще се зарадваме и развеселим в спасението Му“ (Исая 25:9).

След като един пастор изнесъл изобличителна проповед за гордостта, някаква жена, която присъствала на проповедта, го изчакала и му казала, че главата ѝ ще се пръсне и че би желала да изповяда голям грях. Пасторът я попитал какъв е този грях.

Тя отговорила: „Грехът на гордостта, защото преди няколко дни седях пред огледалото и се възхищавах на красотата си“.

„О – отвърнал пасторът – това не е бил грехът на гордостта – бил е грехът на въображението!“ (C. E. Macartney, compiled by Paul Lee Tan, p. 1100)

Откакто грехът се е зародил в сърцето на един могъщ ангел, гордостта не се съобразява с границите на реалността (нито при ангелите, нито при хората). Никъде проблемът не е толкова очевиден, както при тези, които подхранват духовна гордост – твърде жалка черта за същества, толкова покварени, че спасението им да се откупва чрез дела в тяхна полза от страна на едно непокварено същество.

Тази седмица, освен всичко друго, ще разгледаме произхода на гордостта и себевъзвеличаването – двата наистина първородни гряха.