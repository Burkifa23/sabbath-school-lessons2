---
title: Разширено изучаване
date: 05/02/2021
---

„Ще възникне въпросът: Как така? Дали получаваме спасение, ако изпълним определени условия? Ние никога не идваме при Христос според някакви условия. И когато отидем при Него, тогава какво е условието? Условието е чрез жива вяра да се хванем напълно и изцяло за достойнствата на кръвта на разпнатия и възкръснал Спасител. Когато постъпваме така, тогава вършим делата на правдата. Но когато Бог призовава грешника в нашия свят и го кани, Той не поставя условия; привлича чрез поканата на Христос и не му казва: „Сега трябва да извършиш своя дял, за да дойдеш при Бога“. Грешникът тръгва към Бога и когато се приближи и види Христос, издигнат на голготския кръст – нещо, което Бог отпечатва върху ума му – той се хваща за една любов, превишаваща всичко, което някога си е представял” (Уайт, Е. Публикувани ръкописи. Т. 6, стр. 32).

**Въпроси за разискване**

`Разгледайте горепосочения цитат от Елън Уайт; прочетете го в контекста на частта за сряда. Какво ни казва тя? Забележете в нейното свидетелство и двата елемента на християнското ходене: вярата и след това делата. Как ги разграничава тя?`

`Защо гордостта и арогантността са толкова опасни грехове? Защо са така трудни за преодоляване? Възможно ли е това да се дължи на факта, че по своята същност те заслепяват хората за нуждата им да ги отхвърлят? В крайна сметка, ако сте горди, смятате, че всичко е наред, а щом сте убедени в това, защо да си правите труда да се променяте? Как размишленията върху Кръста и онова, което той представлява (единственото средство за спасение на който и да било човек), могат да бъдат мощно лекарство за гордостта и арогантността на всеки човек?`

`Вижда ли Исая надежда за представители на другите народи? Вж. например Исая 25:3,6; Исая 26:9 (ср. Откровение 19:9).`

**Обобщение**: Исая вижда, че след Асирия, Вавилон ще завладее Юда. Но той също така вижда, че въпреки свръхчовешките владетели на тъмнината на този свят (Ефесяни 6:12) , които работят чрез Божиите противници сред самите човеци, и се осмеляват да играят ролята на Бог, Господ решително ще надделее и ще донесе вечен мир на нашата бунтовна планета.

Тази събота, 06.02.2021 г., ще се молим за църкви „София-Запад” и „София-Солунска”.