---
title: Окончателният триумф на Сион ( Исая, 24-27 гл. )
date: 04/02/2021
---

След пророчествата срещу отделните народи в Исая, 13-23 глава, текстът от 24-27 глава описва кулминационното поражение на Божиите противници и избавлението на Неговия народ в глобален мащаб.

`Защо описанието на Исая за запустяването на земята ( Исая, 24 гл. ) прилича на описанието на Йоан за събитията, свързани с 1000-та години след Второто пришествие на Христос ( Откровение, 20 гл. )?`

Както в Исая, 13-14 глава, аспектите на буквалния Вавилон се отнасят до по-късните сили, а „вавилонският цар“ представлява съюза между човешки владетели с хитрия ум, стоящ зад тях – самия Сатана. И така, вестта, че Вавилон е паднал ( Исая 21:9 ), може да се повтори в по-късни времена ( Откровение 14:8; Откровение 18:2 ), а Сатана най-накрая ще бъде унищожен след Второто пришествие на Христос ( Откровение 20:10 ). Докато разрушаването на буквалния Вавилон е „денят Господен” на съд ​​( Исая 13:6,9 ), вече предстои другият „велик и страшен ден Господен” ( Йоил 2:31, Мал ахия 4:5 , ср. със Софония 1:7 ).

По същия начин в Исая, 24 глава погледът на пророка преминава през събития, с които е запознат, до времето, когато „луната ще се смути и слънцето ще се засрами; защото Господ на Силите ще царува на Сионския хълм и в Йерусалим“ ( Исая 24:23 ). Исая несъмнено смята, че видението се отнася за Йерусалим, който познава, но книгата „Откровение“ обяснява, че всъщност изпълнението му ще се осъществи в Новия Йерусалим ( Откровение 21:2 ). „И градът нямаше нужда от слънце, нито от луна да го осветява, защото Божията слава го осветяваше и неговото светило е Агнецът“ ( Откровение 21:23 ).

`Бог наистина ли ще унищожи нечестивите?`

Вижте Исая 28:21 , където Божието дело по унищожение е Неговото странно „дело” (нов ревизиран превод). Странно е за Него, защото Той не иска да го извърши, но въпреки това е негово дело или акт. Вярно е, че грехът носи семената на самоунищожението ( Яков 1:15 ). Но тъй като Бог има върховната власт над живота и смъртта и Той определя времето, мястото и начина на окончателното унищожение ( Откровение, 20 гл. ), е безсмислено да спорим, че в крайна сметка Той ще сложи край на проклятието на греха по пасивен начин, като просто позволи на причината и следствието да поемат естествения си ход.

`Това, което виждаме в Исая, 24-27 глава, е същото, което намираме отразено в цялата Библия – независимо от страданието, болката и запустението сега, в крайна сметка Бог и доброто ще възтържествуват над злото. В такъв случай какво е единственото нещо, което можем да направим, ако искаме самите ние да бъдем част от този окончателен триумф? Притчи 3:5-7; Римляни 10:9`