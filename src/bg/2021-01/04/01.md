---
title: По трудния начин
date: 16/01/2021
---

### За изучаване през седмицата
Исая 7:14-16; Исая 7:17-25; Исая 8:1-10; Исая 8:11-15; Исая8:16-22.

> <p>Стих за запаметяване</p>
> „ И аз ще чакам  Господа , който крие лицето Си от Якововия дом, и на Него ще се надявам“ (Исая 8:17).

В горяща сграда в Харлем, Ню Йорк, едно сляпо момиченце било кацнало на прозореца на четвъртия етаж. Пожарникарите били отчаяни. Било невъзможно да паркират пожарна кола със стълба между двете сгради и нямало как да накарат момичето да скочи в разпънатата отдолу мрежа, която то, естествено, не можело да види.

Накрая пристигнал бащата на детето и извикал по мегафона, че отдолу има мрежа и че трябва да скочи по негова команда. Момиченцето веднага скочило, и то толкова спокойно, че след падането от четвъртия етаж не си счупило нито една кост и нито един негов мускул не трепнал. Тъй като напълно се доверявало на баща си, още щом чуло гласа му, веднага направило това, което той казал, че било най-добре да стори“ (Edited by Michael P. Green, 1500 Illustrations for Biblical Preaching, p. 135).

По същия начин Бог дава силни доказателства, че желае най-доброто за Своите деца, но те отхвърлят нежната покана, която Той отправя в началото; ето защо се налага да прогърми с тътен и да изпрати потоп.

Какви ли поуки днес бихме могли да извлечем от техните грешки?