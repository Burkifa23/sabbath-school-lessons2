---
title: 'Предвидени последици ( Исая 7:17-25 )'
date: 18/01/2021
---

`Прочетете Исая 7:17-25 . Какво според Господа ще се случи със земята? Защо не би трябвало да се изненадваме от това развитие на нещата?`

„Покана след покана бяха изпращани към съгрешилия Израил да възстановят верността си към Йехова. Нежни бяха апелите на пророците. Когато заставаха пред хората, искрено молейки ги да се покаят и реформират, думите им даваха плод за прослава на Бога“ (Уайт, Е. Пророци и царе. Изд. „Нов живот“, стр. 168).

Така за Ахаз – човекът на страха, а не на вярата – добрата новина от Бога е, че Сирия и Израил ще бъдат разгромени. Лошата новина е, че Асирия, съюзникът и „приятелят“, който е избрал да му помогне, ще се окаже далеч по-опасен враг от Сирия и Израил. Като отхвърля свободното Божие избавление, Ахаз си гарантира поражение. Ако тогава е смятал, че светът му се разпада, нещата сега ще се влошат още повече!

„По-добре да се надява някой на Господа, а не да уповава на князе“ ( Псалми 118:9 ). Как е възможно Ахаз да повярва, че Теглат-Феласар III ще се задоволи с превземането на страните на север и ще пропусне Юда? Асирийските писания, сред които аналите на самите асирийски царе, свидетелстват за факта, че жаждата им за власт е била ненаситна.

`Прочетете 4 Царе 16:10-18 и 2 Летописи 28:20-25 . Какво се случва с Ахаз? Какъв духовен принцип е разкрит тук? Защо не бива да се изненадваме от постъпките му?`

2 Летописи 28:20-23 обобщава по въздействащ начин резултата от молбата на Ахаз за помощ от Асирия, вместо да разчита на Господа.

`Нашата естествена склонност е да се доверяваме на това, което можем да видим, усетим, вкусим, докоснем – светските неща. И все пак, както знаем, нещата на света са преходни. Вижте 2 Коринтяни 4:18 . Какво ни казва текстът? Как да приложим неговата вест към собствения си живот? И какво би се променило за нас, ако го направим?`