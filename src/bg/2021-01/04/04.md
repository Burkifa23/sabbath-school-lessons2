---
title: 'Какво се съдържа в едно име? ( Исая 8:1-10 )'
date: 19/01/2021
---

Можете ли да си представите да играете на футбол с втория син на Исая? Докато кажете „Махер-шалал-хаш-баз, подай ми топката!“, вече ще е твърде късно. Но даже по-дълго от самото име е значението му: „тичай за плячка, бързай за грабеж“ или „ускорете печалбата, побързайте с разграбването“.

`Вестта, съдържаща се в името, определено е свързана с бърза победа, но кой – кого побеждава? Исая 8:4             ________________________________________________________________________`

Исая 8:1-10 потвърждава вестта от глава 7. Преди детето да успее да достигне определен етап от развитието си, Асирия ще превземе военната плячка от столиците на Сирия и Израил. Нещо повече, тъй като Юда отказва Божията вест на уверение, представена от нежно течащите води на Силоамския поток в Йерусалим, ще бъде смазан от мощната сила на Асирия, представена като наводнение от голямата река Ефрат.

Тъй като Ахаз се обръща към Асирия, имената на синовете на Исая са свързани както с Юда, така и с Израил: „тичай за плячка, бързай за грабеж“, но „остатъкът ще се върне“. Защо все още има надежда? Защото макар Асирия да окупира земята на Емануил ( Исая 8:8 ), те все още имат обещанието, че „Бог е с нас“ ( Исая 8:10 ). Всъщност това, което виждаме тук, е тема, пропита в цялата книга „Исая“. А тя е: въпреки че ще бъде нанесен съд над Божиите врагове в Юда и другите народи под формата на военни бедствия, страдания и плен, Господ ще остане с верните оцелели от Своя народ и ще ги възстанови в земята им.

`Защо Исая ни казва, че официално е записал името на детето и има брачни отношения със съпругата си (пророчицата)? Исая 8:1-3                ________________________________________________________________________`

Времевият период на този син е централен за неговото значение като знамение. Както и при знамението на Емануил, от момента, когато бъде заченат и роден, докато Асирия победи Сирия и Израил, ще измине по-малко време, отколкото ще е нужно за момчето да достигне ранен етап на развитие, в този случай да се обръща към баща си или майка си ( Исая 8:4 ). Когато Исая официално записва името на момчето още преди зачеването му, той превръща детето и името му в публично пророчество, което може да бъде изпитано от последващите събития.

`Въпреки многократните грешки от страна на изповядващите се за Негов народ, Господ все още е готов да ги спаси. Как да приемем този принцип и да го приложим лично към себе си особено когато се проваляме и пропадаме в собствения си духовен живот?`