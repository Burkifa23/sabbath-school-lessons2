---
title: Разширено изучаване
date: 12/02/2021
---

„Само чрез явната Божия намеса сянката от слънчевия часовник можеше да се върне десет степени назад и това трябваше да бъде знамение за Езекия, че Господ е чул молитвата му. И пророк Исая извика към Господа; и Той върна сянката десет стъпала назад, по които беше слязла върху слънчевия часовник на Ахаз (вж. Исая 38:8-11)” (Уайт, Е. Пророци и царе. Изд. „Нов живот“, стр. 176)

„Посещението на пратениците от далечната страна откри на Езекия възможност да възвеличи живия Бог. Колко лесно би било да им разкаже за Бога, Вседържител на всички сътворени неща, чрез чиято благосклонност животът му бе спасен в момент на безнадеждност! (...)

Но гордостта и суетността обладаха сърцето на Езекия и за да се възвеличи, той отвори пред алчните им очи съкровищата, с които Бог бе обогатил народа Си. Царят „им показа къщата със скъпоценните си вещи – среброто и златото, ароматите и скъпоценните масла, целия си оръжеен склад и всичко, каквото се намираше между съкровищата му; в къщата му и в цялото му владение не остана нищо, което Езекия не им показа”. Той не постъпи така, за да прослави Бога, а за да се издигне в очите на чуждите князе” (Пак там, стр. 177).

**Въпроси за разискване**

`По какво Сатана прилича на асирийския рабсак? Казва ли истината, когато твърди, че сте съгрешили ( Захария 3:1 )? Как му отговаря Бог? Вж. Захария 3:2-5 . Каква е единствената ни надежда срещу тези обвинения? Римляни 8:1`

`Прекратява ли Сатана обвиненията си, когато бъдете опростени? Вж. Откровение 12:10 . След като бъдете опростени, ако Сатана продължава да твърди, че му принадлежите поради греха си, какво е естеството на неговото обвинение? Вж. Второзаконие 19:16-21 (законът за лъжливия, злонамерен свидетел).`

**Обобщение**: В отговор на вика на верния цар Бог спасява народа Си и показва Кой е Той: всемогъщият Цар на Израил, владеещ съдбата на Земята; Той не само заличава онези, които се опитват да погубят Неговия народ, но също така предоставя възможност и на другите, независимо колко са „повавилончени“, да станат Негов народ.

Тази събота, 13.02.2021 г., ще се молим за църкви „София-Солунска А” и „София-Факултета”.