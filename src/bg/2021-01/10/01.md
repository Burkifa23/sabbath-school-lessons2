---
title: Да извърши немислимото
date: 27/02/2021
---

### За изучаване през седмицата
Исая 50:4-10; Исая 52:13-53:12; Исая 53:3-9; Исая 53:10-12.

> <p>Стих за запаметяване</p>
> „ Но Той беше наранен поради нашите престъпления, беше бит поради нашите беззакония; върху Него дойде наказанието, донасящо нашия мир, и с Неговите рани ние се изцелихме “ (Исая 53:5).

Луу Фук, китайски християнин, бил трогнат от състрадание към онези свои сънародници, които били станали роби в мините на Африка. Той искал да им даде надеждата за евангелието, но как би могъл да получи достъп до тях? Решението му било да се продаде за срок от пет години като роб. И така, бил закаран до Демерара [Гвиана – б.ред.], където се трудил в мините и разказвал на своите съработници за Исус.

Луу Фук починал, но чак след като 200 души били освободени от безнадеждността, като приели Исус за свой Спасител.

Каква удивителна саможертва за доброто на другите! Какъв пример!

Правейки немислимото, тоест смирено „вземайки образ на слуга“ ( Филипяни 2:7 ), Исус също достига недостижимото – вас и мен, и целия свят, потънали и изгубени в бездната на греха.

Тази седмица ще разгледаме това невероятно събитие, предсказано стотици години преди да се случи.