---
title: Разширено изучаване
date: 05/03/2021
---

„На дървото Христос понесе нашите грехове в Собственото Си тяло (…) Колко страшен трябва да е грехът, ако никое ограничено същество не би могло да извърши умилостивение? Какво трябва да е проклятието му, ако само Божеството може да го изчерпи? Христовият кръст свидетелства на всеки човек, че наказанието за греха е смърт (…) О, сигурно има някаква силна омагьосваща сила, която държи моралните сетива, закалявайки ги против внушенията на Божия Дух?” (Уайт, Е. Нашето високо призвание. Стр. 44 – англ. изд.).

„Законът на Божието управление трябваше да бъде възвеличен със смъртта на Божия Единороден Син. Христос понесе вината за греховете на света. Нашата достатъчност се намира само във въплъщението и смъртта на Божия Син. Той можеше да страда, защото [Той] беше поддържан от божествеността. Той можеше да издържи, тъй като беше без нито един признак на невярност или грях. Христос триумфира в полза на човека, като по този начин понесе справедливостта на наказанието. Той осигури вечен живот на хората, докато възвишаваше закона и го направи почитаем” (Уайт, Е. Избрани вести. Кн. 1. Изд. „Ел Уай“, 2013 г., стр. 304).

**Въпроси за разискване**

`Исая 53:7-9 се спуска в дълбините на бездната: смъртта и погребението на Слугата. Колко аспекта на тези стихове са се изпълнили в края на живота на Исус? Матей 26:57-27:60; Марк 14:53-15:46; Лука 22:54-23:53; Йоан 18:12-19:42.`

`Анализирайте последния цитат от Елън Уайт за смъртта на Христос, въздигаща закона. Какво има предвид тя с тези думи? Как да разбираме смъртта Му като доказателство за непреходността на закона?`

**Обобщение** : След като разказва за рождението, идентичността и израстването на Божия Избавител, Исая накрая разкрива една върховна трагедия, която обаче ни дава надежда: за да достигне, спаси и изцели изгубените човешки същества, включително мен и теб, Божият Слуга доброволно ще понесе нашето страдание и наказание.

Тази събота, 06.03.2021 г., ще се молим за църкви „Тервел” и „Три водици”.