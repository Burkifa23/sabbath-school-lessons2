---
title: 'Кой е повярвал? ( Исая 52:13-53:12 )'
date: 02/03/2021
---

В Исая 52:13 Божият Слуга е силно превъзвишен, но без никакво предупреждение следващият стих описва външността му като толкова обезобразена, че не може да бъде признат за един от „човешките синове“. Новият Завет описва факторите, обезобразили външния вид на Исус, включително бичуването, трънения венец, разпятието, но преди всичко, понасянето на греховете на всеки човек. Грехът никога не е бил предназначен да бъде естествен за хората; понасянето му прави „Човешкия Син“ да изглежда нечовешки.

Сравнете това с историята на Йов, който внезапно се срива от позицията на голямо изобилие, чест и сила и се превръща в жалък окаяник, седнал върху земната пепел и остъргващ болезнените си рани с чиреп ( Йов, 1 и 2 гл .). Контрастът е толкова поразителен, че дори приятелите на Йов отначало не могат да го познаят ( Йов 2:12 ). Въпросът е: Защо страда Йов? Защо трябва да страда Божият Месия? Никой от двамата не го заслужава. И двамата са невинни. Защо тогава те страдат?

`Прочетете всички стихове за днес и запишете местата, където присъства темата за невинното страдание заради виновните. Каква е важната вест за нас тук?   ________________________________________________________________________`

Вижте въпросите в Исая 53:1 . Тези въпроси наблягат върху предизвикателството да повярваме в невероятното (ср. с Йоан 12:37-41 ) и ни предупреждават да се подготвим за останалата част от историята. Но въпросите предполагат и апел. В този контекст паралелът между двата въпроса предполага, че Господната ръка/сила на спасението (ср. с Исая 52:10 ) се разкрива на тези, които повярват във вестта. Искате ли да изпитате спасителната сила на Бога? Тогава повярвайте във вестта!

`Прочетете внимателно Исая 53:6 . Каква е конкретната вест там? Какво казва този текст лично на вас, което би трябвало да ви вдъхне надежда въпреки предишните ви грехове и провали?`