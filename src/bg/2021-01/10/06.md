---
title: 'Преобразяващ принос за възстановяване ( Исая 53 :10-12 )'
date: 04/03/2021
---

`Какво означава животът на Слугата да е „принос за грях“ ( Исая 53:10 )?                    ________________________________________________________________________`

Еврейската дума е свързана с „принос за вина/компенсация“ ( Левит 5:14-6:7 ; Левит 7:1-7 ), който би могъл да изкупва умишлените грешки срещу други хора ( Левит 6:2,3 ). Такива грехове са посочени и от Исая ( Исая, 1-3 гл.; Исая 10:1,2; Исая, 58 гл. ). Също така грешникът трябва да възстанови на потърпевшия това, което е било взето, плюс глоба, преди да принесе жертва, за да получи Божието опрощение ( Левит 6:4-7 ; ср. Матей 5:23,24 ). В случай на неволна злоупотреба с нещо, което принадлежи на Бога, обезщетението се предава на самия Него ( Левит 5:16 ).

Сега можем да разберем Исая 40:2 , където Бог утешава Своя пленен народ, като им казва, че са платили достатъчно обезщетение за греховете си.

Но след обезщетението трябва да има жертва. Ето я в Исая, 53 глава: Божият Слуга, вместо овен, е воден като овца на клане ( Исая 53:7 ) в името на човеците, които са се отклонили от правия път ( Исая 53:6 ).

Въпреки че е „изтръгнат отсред земята на живите“ ( Исая 53:8 ; ср. Даниил 9:26 ), напълно погълнат в жертвата, която разпалва пламъка на надеждата за нас, Слугата излиза от смъртта – земята, от която няма връщане назад, за да получи превъзвишаване, да види Своето „потомство“ и да удължи дните Си ( Исая 53:10-12 ).

`Потърсете всеки от следните стихове. Как те отразяват същата основна вест като Исая, 53 глава?`

`Псалми 32:1,2 ______________________________________________________________________`

`Римляни 5:8`

`Галатяни 2:16`

`Филипяни 3:9`

`Евреи 2:9`

`1 Петър 2:24`

Ако някой ви помоли да обобщите с един-единствен параграф добрата вест от Исая 52:13-53:12 , какво бихте написали?