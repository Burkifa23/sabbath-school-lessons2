---
title:  Прогрес?
date:   17/10/2017
---

В началото на ХХ век хората живеели с идеята, че човечеството върви към прогрес, че моралът ще процъфтява и че науката и технологиите ще помогнат за постигането на утопията. Смятало се е, че човешките същества като цяло са на път към съвършенството. Изтъквало се е, че чрез правилния вид възпитание и морално обучение хората могат да направят себе си и обществото си значително по-добри. Всичко това е трябвало да започне да се случва, когато сме навлезли в дръзкия нов свят на ХХ век.

За съжаление, нещата не се развиха точно така, нали? ХХ век беше един от най-кървавите и варварски в цялата история, до голяма степен благодарение на – колкото и да е иронично – напредъка на науката, осигурила възможността хората да се избиват в такъв мащаб, за който дори и най-покварените извратени умове в миналото само са можели да мечтаят.

В какво се състои проблемът?

`Прочетете Римляни 1:22-32. По какъв начин виждаме фактите, написани тук през І век, да се проявяват и днес, в ХХІ век?`

Може би ще ни е необходима вяра, за да повярваме в много неща за християнството – сред тях: възкресението на мъртвите, Второто пришествие, новото небе и новата земя. Но кой ли се нуждае от вяра, за да приеме греховното състояние на човечеството? Днес всеки от нас изживява последиците от това греховно състояние.

`Насочете вниманието си специално върху Римляни 1:22,23. Как виждаме проявлението на този принцип сега? Отхвърляйки Бога, на какво са започнали да се покланят и да обожествяват хората в нашия век? Правейки го, как са станали по-безумни? Споделете отговора си със съботноучилищната група.`