---
title:  Евангелието и покаянието
date:   19/10/2017
---

`„Или презираш Неговата богата благост, търпеливост и дълготърпение, без да знаеш, че Божията благост е назначена да те води към покаяние?“ (Римляни 2:4). Каква е вестта към нас тук по отношение цялостния въпрос за покаянието?`

Трябва да отбележим, че Божията благост води, а не принуждава грешниците към покаяние. Бог не използва принуда. Той е безкрайно търпелив и се старае да привлече всички хора със Своята любов. Принудителната покорност би унищожила целия смисъл на покаянието, нали? Ако Бог принуждаваше към покаяние, тогава нима всички не биха се спасили, защото щеше ли да принуди някои да се покаят, а други – не? Покаянието трябва да е акт на свободната воля, отговор на присъствието на Светия Дух в живота ни. Да, покаянието е дар от Бога, но трябва да сме готови и отворени да го приемем – решение, което единствено ние можем да вземем.

`Какво се случва с тези, които се съпротивляват на Божията любов, отказват да се покаят и остават непокорни? Римляни 2:5-10.`

В Римляни 2:5-10 и на много други места в Посланието си Павел подчертава ролята на добрите дела. Оправданието чрез вяра без делата на закона никога не бива да бъде тълкувано в смисъл, че добрите дела нямат място в християнския живот. Вместо това, в Римляни 2:7 спасението е описано като достигащо тези, които го търсят „с постоянство в добри дела”. Въпреки че човешките усилия не могат да осигурят спасение, това е част от цялата спасителна опитност. Трудно бихме могли да разберем как някой може да чете Библията и да достигне до идеята, че делата изобщо нямат значение. Истинското покаяние, произтичащо доброволно от сърцето, винаги ще бъде последвано от решителност да се победят и премахнат нещата, от които е трябвало да се покаем.

`Колко често поддържате отношение на покаяние? То искрено ли е, или сте склонни просто да позаметете грешките, недостатъците и греховете си? Ако е второто, как бихте могли да се промените? Защо трябва да се промените?`