---
title:  Избирането на благодатта
date:   11/12/2017
---

`Прочетете Римляни 11:1-7. Какво разпространено учение този пасаж отхвърля ясно и категорично?`

В първата част на отговора си на въпроса: „Отхвърлил ли е Бог Своите люде?“, Павел посочва един остатък, един избор на благодатта, като доказателство, че Бог не е отхвърлил Своя народ. Спасението е отворено за всички, които го приемат – и евреи, и езичници.

Трябва да помним, че първите обърнали се към християнството са били главно евреи – например групата, обърнала се в деня на Петдесетница. Специално видение и чудо са необходими за убеждаването на Петър, че езичниците имат равен достъп до благодатта на Христос (Деяния, 10 гл.; ср. с Деяния 15:7-9) и че евангелието трябва да бъде занесено и до тях.

`Прочетете Римляни 11:7-10. Твърди ли апостол Павел, че Бог съзнателно е заслепил за спасението част от населението на Израил, за да отхвърли Исус? Кое е погрешното в тази идея?`

В Римляни 11:8-10 Павел цитира Стария Завет, който евреите приемат като авторитет. Цитираният пасаж представя Бога като даващ на Израил безчувствен дух, пречейки им да виждат и да чуват. Бог заслепява ли очите на хората, за да им попречи да видят светлината, която би ги довела до спасение? Никога! Тези пасажи трябва да бъдат разбрани в светлината на нашето обяснение на Римляни, 9 глава. Апостол Павел не говори за спасението на отделния човек, защото Бог не отхвърля нито една група вкупом от спасението. Въпросът тук, както и навсякъде другаде, е свързан с ролята, която тези хора имат в Неговото дело.

`Кое е толкова погрешно в идеята, че Бог отхвърля вкупом някаква група от хора по отношение на спасението? Защо това противоречи на цялостното учение на евангелието, което в същността си разкрива, че Христос е умрял за спасението на всички човешки същества? Как например, в случая с евреите, тази идея довежда до трагични резултати?`