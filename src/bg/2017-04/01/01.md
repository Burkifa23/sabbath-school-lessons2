---
title:  Апостол Павел в Рим
date:   30/09/2017
---

### За тази седмица прочетете:
Римляни 15:20-27; Деяния 28:17-31; Филипяни 1:12; Римляни 1:17; Ефесяни 1; Римляни 15:14

> <p>Стих за запаметяване</p>
> „Най-напред благодаря на моя Бог чрез Исуса Христа за всички ви, гдето за вашата вяра се говори по целия свят” (Римляни 1:8). 

За изучаващия „Посланието към римляните“ е важно да разбере историческия контекст на книгата. Контекстът винаги е от ключово значение, когато се опитваме да разберем Божието Слово. Трябва да познаваме и разбираме проблемите, за които се говори. Павел пише на конкретна група християни в конкретно време и по конкретен повод; задълбоченото познание за този повод до голяма степен ще е от полза в нашето изучаване.

Затова нека се върнем назад във времето. Да се пренесем в Рим от I век, да станем членове на църквата там и тогава – като членове от I век – нека се заслушаме в Павел и в думите, които Светият Дух му нашепва към вярващите в Рим.

И все пак, колкото и да са свързани с конкретното място непосредствените проблеми, за които говори апостол Павел, принципите зад тях – в този случай: Как да се спаси всеки един? – са универсални. Да, той говори на конкретна група от хора; и да, когато пише писмото си, има предвид конкретен повод. Но както знаем, много векове по-късно, в съвсем различно време и контекст, написаните от Павел думи са актуални за Мартин Лутер – също както са били навременни за апостола, когато ги е написал. Те са актуални и за нас днес.