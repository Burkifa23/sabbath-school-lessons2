---
title:  Разширено изучаване
date:   24/11/2017
---

„Няма безопасност, покой или извинение за нарушаването на закона. Хората не могат да се надяват да застанат невинни пред Бога и да имат мир с Него чрез заслугите на Христос, докато продължават да съгрешават“ (Уайт, Е. Избрани вести. Кн. 1. Гл. 26: „Христос и законът“, изд. „Ел Уай“, София, 2013, с. 215)

„Апостол Павел желае братята му да видят, че великата слава на опрощаващия греха Спасител придава стойност на цялата еврейска система. Иска да разберат, че когато Христос идва в света и умира като жертва за човека, образът се среща със своя предобраз.

След като Христос е умрял на кръста като принос за грях, церемониалният закон вече не би могъл да бъде в сила. Но това е свързано с моралния закон и е славно. Всичко носи печата на Божествеността и изразява светостта, справедливостта и праведността на Бога. И ако служенето на онова, което докарва осъждение, е славно, колко по-славна трябва да е реалността, когато Христос се разкрива, давайки Своя живототворен, освещаващ Дух на всички, които вярват” (Коментари на Елън Уайт. Адвентен библейски коментар. Т. 6. С. 1095 – англ. изд.).

**За разискване**:

`„В Римляни 7:25 апостолът пише: „И тъй, сам аз с ума слугувам на Божия закон, а с плътта – на греховния закон“. Това е най-ясният от всички пасажи и от него научаваме, че един и същ (вярващ) човек служи едновременно и на Божия закон, и на закона на греха. Той е едновременно и опростен, и грешник (simul iustus est et peccat), защото не казва: „Моят ум служи на Божия закон“, нито заявява: „Моята плът служи на греховния закон“, а казва: „сам аз”. Тоест целият човек, една и съща личност, се намира в това двойствено служене. Поради тази причина той благодари на Бога, че служи на Божия закон, и моли за милост поради факта, че служи на греховния закон. Но никой не може да твърди за плътския (необърнатия) човек, че служи на Божия закон. Апостолът иска да каже: „Разбирате ли, нещата стоят точно така, както ги бях казал и преди: Светиите (вярващите) са едновременно и грешници, и праведни. Те са праведни, защото вярват в Христос, чиято праведност ги покрива и им е вменена. Но те са грешници дотолкова, доколкото не изпълняват закона и все още имат греховни пожелания. Те са като болните, които са лекувани от лекар. Наистина са болни, но се надяват и започват да се – или започват да ги – подобряват. Те ще възстановят здравето си. Такива пациенти биха понесли голяма вреда, ако арогантно твърдят, че са добре; защото ще понесат рецидив, който е по-лош (от първоначалното им заболяване)“ (Лутер, М. Коментар върху „Посланието към римляните“. С. 114, 115 – англ. изд.). Можем ли да се съгласим с написаното от Лутер, или пък не? Споделете със съботноучилищната си група аргументите за вашето становище.`