---
title:  Законът
date:   29/10/2017
---

`Прочетете Римляни 3:31. Каква е идеята на Павел тук? Защо тази позиция е важна за нас като адвентисти?`

В този пасаж Павел заявява категорично, че вярата не премахва Божия закон. Но дори тези, които спазват закона, дори цялото тяло на закона в Стария Завет, никога не се спасяват чрез него. Религията на Стария Завет, както и на Новия, винаги е представяла Божията благодат, гарантирана на грешниците чрез вяра.

`Прочетете Римляни 4:1-8. Как тук ни се разкрива, че дори в Стария Завет спасението е чрез вяра, а не чрез делата на закона?`

Според този старозаветен разказ Авраам биват счетен за праведен, защото „повярва в Бога”. Следователно самият Стар Завет учи на оправдание чрез вяра. Ето защо всяко приложение, че вярата „разваля“ (на гръцки katargeo: „представя за безполезен”, „прави невалиден”) закона, е фалшиво; спасението чрез вяра е също толкова важна част от Стария Завет. От начало до край той проповядва благодатта. Например какво представлява целият ритуал в светилището, ако не представяне на начина, по който се спасяват грешниците – не чрез собствените си дела, а чрез смъртта на заместник вместо тях?

Какво друго би могло да обясни как бива опростен Давид след жалката извънбрачна връзка с Витсавее? Определено не го спасява спазването на закона, защото той нарушава толкова много от принципите му, че би бил осъден по множество алинеи. Ако Давид трябваше да се спаси чрез закона, тогава той изобщо не би бил спасен.

Апостол Павел изтъква възстановяването на Давид в Божественото благоволение като пример за оправданието чрез вяра. Опрощението е акт на Божията благодат. В такъв случай това е още един пример от Стария Завет за оправдание чрез вяра. Всъщност колкото и законнически да са настроени мнозина в древния Израил, юдейската религия винаги е била религия на благодатта. Законничеството е нейно извращение, а не нейна основа.

`Размишлявайте за няколко минути върху греха и възстановяването на Давид (2 Царе 11, 12; Псалом 51). Каква надежда можете да извлечете за себе си от тази тъжна история? Тук има ли поука как ние в църквата трябва да се отнасяме към падналите в грях?`