---
title:  Разширено изучаване
date:   10/11/2017
---

**Прочетете още**:

Елън Уайт: По стъпките на великия Лекар – статията „Помощ във всекидневния живот”; Избрани вести, кн. 1 – статията „Христос – центърът на вестта”; Патриарси и пророци – статията „Изкушението и падението“ и Адвентна енциклопедия – статията „Оправдание”.

„Мнозина са измамени относно състоянието на сърцата си. Те не осъзнават, че естественото сърце е измамливо повече от всичко и е отчайващо зло. Обличат се със собствената си правда и са доволни да постигнат личните си човешки стандарти за характер“ (Уайт, Е. Избрани вести. Кн. 1. Гл. 48: „Божественият стандарт“, изд. „Ел Уай“, София, 2013, с. 321).

„Огромна е нуждата Христос да бъде проповядван като единствена надежда и спасение. Когато е представена доктрината за оправданието (...) тя достига до мнозина така, както водата до жадния пътешественик. Мисълта, че праведността на Христос ни е вменена не поради някакви наши заслуги, а като безплатен дар от Бога, изглежда скъпоценна” (Пак там. Гл. 56: „Истината, носеща Божествени пълномощия“, с. 360).

„Който е образ на Бъдещия (Римляни 5:14). Как Адам е образ на Христос? Както Адам става причина за смъртта на своите потомци, въпреки че те не са яли от забраненото дърво, така и Христос раздава праведност на тези, които са от Него, въпреки че не са заслужили никаква праведност; защото чрез Кръста Той осигурява (праведност) на всички хора. Образът на Адамовия грях е в нас, защото ние умираме точно така, сякаш сме съгрешили като него. Образът на Христос е в нас, защото ние живеем така, сякаш сме изпълнили всяка правда като Него” (Лутер, М. Коментар върху „Посланието към римляните“. С. 96, 97 – англ. изд.).

**За разискване**:

`1. Как разбираме следния цитат от Елън Уайт? „Нуждаем се от по-подробно изучаване на Божието Слово. Особено внимание да се обърне на „Даниил” и „Откровение”, както никога по-рано не се е правило в историята на нашето дело. Може би ще тряб¬ва да казваме по-малко неща, коато говорим по някои въпроси относно римската власт и папството, а да обръщаме внимание на това, което пророците и апостолите са писали под вдъхновението на Божия Дух“ (Уайт, Е. Евангелизъм. Кн. 3. Част XV: „Работа със специални групи хора“ – Достигане на католиците, изд. „Нов живот“, София, 2001, с. 129).`

`2. Помислете върху реалността на смъртта – какво причинява не само на живота, но и на смисъла на живота. Множество писатели и философи негодуват поради пълното безсмислие на живота, защото той приключва с вечна смърт. Как да им отговорим ние като християни? Защо надеждата, която имаме в Исус, е единственият отговор на това безсмислие?`

`3. Така както грехопадението на Адам налага върху всички нас греховното естество, победата на Исус предлага обещание за вечен живот на всички, които го приемат с вяра, без изключения. След като ни е осигурено нещо толкова прекрасно, какво пречи на хората да протегнат ръка и нетърпеливо да го изискат за себе си? Как всеки от нас може да помогне на търсещите да разберат по-добре това, което Христос предлага и е сторил за тях?`