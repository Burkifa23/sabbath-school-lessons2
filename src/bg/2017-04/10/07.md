---
title:  Разширено изучаване
date:   08/12/2017
---

**Прочетете още**:

Елън Уайт: Великата борба – статията „Светлината нахлува в Англия”; Адвентна енциклопедия – статията „Вяра и дела”; коментари на Елън Уайт в Адвентен библейски коментар. Т. 1, стр. 1099, 1100 – англ. изд.

„Има избор на отделни хора и на народ – единственият избор, намиращ се в Божието Слово, където човек бива избран за спасение. Мнозина гледат към края, мислейки, че със сигурност са избрани за небесно блаженство; но това не е избирането, което разкрива Библията. Човекът е избран да изработи собственото си спасение със страх и трепет. Той е избран да сложи доспехите, да воюва в доброто войнстване на вярата. Избран е да използва средствата, предоставени му от Бога, за да воюва против всяка нечиста похот, докато Сатана разиграва играта на живота за душата му. Човекът е избран да бди в молитва, да изследва Писанията и да избягва навлизането в изкушения. Избран е да има постоянна вяра. Избран е да е покорен на всяко слово, което излиза от Божиите уста, за да бъде не само слушател, но и изпълнител на Словото. Това е библейското избиране” (Уайт, Е. Свидетелства към проповедниците и евангелските служители. С. 453, 454 – англ. изд.).

„Никой ограничен човешки ум не може напълно да схване характера или делата на Безконечния. Ние не можем да намерим Бога чрез изследване. Това свято Същество трябва да остане обвито в тайна, както за най-силните и високообразованите, така и за най-слабите и невежите умове. Но въпреки че „облак и мрак са около Него, правда и съд са основа на престола Му” (Псалми 97:2), ние все пак можем да схванем част от Неговото отношение към нас – безгранична милост, съчетана с безпределна мощ. Разбираме от Неговите намерения дотолкова, доколкото сме в състояние да разберем. Извън това можем спокойно да се уповаваме на Ръката, Която е мощна; на сърцето, което е пълно с любов“ (Уайт, Е. Възпитание. Гл. „Библията като възпитател“ – Тайните на Библията, изд. „Нов живот“, София, 1996, с. 155).

**За разискване**:

`1. Някои християни поучават, че още преди да се родим, Бог избира някои да бъдат спасени, а други – изгубени. Ако се окажете един от тези, които Бог в Своята безкрайна любов и мъдрост е предопределил да бъдат изгубени, тогава, независимо от решенията, които вземате, вие сте обречени на погубление – а много хора смятат, че това означава да горят в ада за цяла вечност. С други думи, без никакво наше решение, а само чрез Божието провидение някои са предопределени да живеят без спасителна връзка с Исус тук, в този живот, само за да прекарат следващия, горейки завинаги в адските пламъци. Какво не е наред в тази картина? Как този възглед противоречи на нашето разбиране по същата тема?`

`2. Как разглеждате паралела между Църквата на адвентистите от седмия ден и нейното призвание в света днес и ролята на Израил в древността? Кои са сходствата и различията? Къде се справяме по-добре? И къде – по-лошо? Обосновете своя отговор.`