---
title:  Чада на обещанието
date:   02/12/2017
---

### За тази седмица прочетете:
Римляни, 9 гл.

> <p>Стих за запаметяване</p>
> „И тъй, към когото ще, Той показва милост, и когото ще, закоравява” (Римляни 9:18).

„Както е писано: „Якова възлюбих, а Исава намразих” (...) Защото казва на Мойсея: „Ще покажа милост, към когото ще покажа, и ще пожаля, когото ще пожаля“ (Римляни 9:13, 15).

За какво говори тук апостол Павел? Ами човешката свободна воля и свободата на избор, без която съвсем малко от онова, в което вярваме, би звучало разумно? Нима не сме свободни да изберем или да отхвърлим Бога? Или може би тези стихове учат, че определени хора са избрани, за да бъдат спасени, а други – да бъдат изгубени, независимо от личния им избор?

Както винаги, можем да намерим отговора, като разгледаме по-голямата картина на казаното от Павел. Апостолът следва определен курс на логиката, опитвайки се да покаже Божието право да избира хората, които ще използва като Свои „избрани“. Все пак Той носи върховната отговорност за евангелизиране на света. Затова защо да не избере като Свои служители онези, които пожелае? Щом не лишава никого от възможността за спасение, това не противоречи на великата истина, че Христос е умрял за всички и че желанието Му е всеки един да получи спасение.

Докато помним, че Римляни, 9 глава не говори за личното спасение на тези, които назовава, а за призива към тях да извършат определено дело, тази глава няма да представлява трудност за нас.