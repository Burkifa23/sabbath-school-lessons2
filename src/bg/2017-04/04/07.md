---
title:  Разширено изучаване
date:   27/10/2017
---

**Прочетете още**:

Елън Уайт: Избрани вести, кн. 1 – статиите „Христовата праведност и законът“, „Елате, потърсете и ще намерите” и „Съвършена покорност чрез Христос”; както и от Притчи Христови – статията „Ново и старо”. 

„Макар че законът не може да изкупи наказанието за греха, а стоварва дълга върху грешника, Христос е обещал милостиво опрощение на всички, които се покаят и повярват в милостта Му. Божията любов се предлага в голяма мярка на покаялата се и вярваща душа. Дамгата на греха върху душата може да бъде изтрита само от кръвта на изкупителната Жертва (...) на Онзи, Който е равен с Отец. Христовото дело – Неговият живот, унижение, смърт и застъпничество за заблудилия се човек – възвеличава закона и го прави почитаем“ (Уайт, Е. Избрани вести. Кн. 1. Гл. 58: „Оставил си първата си любов“, изд. „Ел Уай“, София, 2013, с. 371).

„Хрис¬то¬ви¬ят ха¬рак¬тер зас¬та¬ва на мяс¬то¬то на на¬шия и ние би¬ва¬ме при¬ети от Бо¬га та¬ка, ка¬то че ли ни¬ко¬га не сме съг¬ре¬ша¬ва¬ли” (Уайт, Е. Пътят към Христос. Гл. „Как се познава Христовият последовател“, изд. „Нов живот“, София, 1995, с. 62).

„Когато апостолът казва, че се оправдаваме „без делата на закона”, той не говори за делата на вярата и благодатта; защото онзи, който върши такива дела, не вярва, че е оправдан чрез извършването им. (Докато върши такива дела на вярата), вярващият се стреми да бъде оправдан (чрез вяра). Под „дела на закона” апостолът има предвид делата, на които се доверява човекът със собствената праведност – така, сякаш чрез извършването им вече е оправдан и е праведен заради собствените си дела. С други думи, докато върши добро, той не се стреми към праведността, а просто иска да се похвали, че вече е спечелил праведност чрез делата си” (Лутер, М. Коментар върху „Посланието към римляните“. С. 80 – англ. изд.).

**За разискване**:

`1. Прочетете отново стиховете за тази седмица и след това със свои думи напишете един абзац, обобщавайки какво ви казват те. Споделете написаното със съботноучилищната си група.`

`2. Прочетете отново горния цитат от Мартин Лутер. Защо една такава истина го впряга да работи за нея? Защо казаното от него е жизненоважно дори и за нас днес?`

`3. „Адвентистите от седмия ден гледат на себе си като на наследници и на надграждащи върху прозренията на Реформацията към библейското учение за оправданието по благодат единствено чрез вяра, и като на възстановители и изразители на пълнотата, яснотата и баланса на апостолското благовестие“ (Блейзън, А. Наръчник по теология на адвентистите от седмия ден. Ст. „Спасението”. С. 307 – англ. изд.). Какви основания имаме да вярваме за себе си това, което е написано тук?`