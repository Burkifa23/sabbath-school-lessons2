---
title:  Заедно подпомагаме мисията
date:   18/02/2018
---

Исус ни заповядва да „проповядваме благовестието” (Марк 16:15) и да „научим всичките народи”, „като ги учите да пазят всичко” (Матей 28:19,20). Така Бог иска да участваме в най-важното дело на земята: довеждането на хората при Исус. Подпомагането на тази мисия чрез средствата, поверени ни от Бога, е настойническа отговорност. Участието ни задълбочава личното посвещение в представянето на Христос пред другите. Всеки ученик, настойник и служител трябва да донесе целия си десятък за това свято дело. Трябва да се молим за единство, да бъдем верни в подпомагането на мисията, също както успешната мисия укрепва нашето единство на вярата.

`Кой е Божият одобрен финансов план за осъществяване на мисията? Какво означава „всичките десятъци” (Малахия 3:10)? Какво означава фразата „за да има храна в дома Ми” (Малахия 3:10)?`

Както видяхме, хората дават десятък още от дните на Авраам и Яков (Битие 14:20; 28:22), а сигурно и отпреди това. Десятъкът е система, която подпомага Божията църква. Това е най-големият източник за финансиране и най-справедливият метод за осъществяване на Неговата мисия.

В днешните култури болшинството християни дават относително малко за подпомагане на Божията мисия. Ако всеки християнин даваше честен десятък, резултатът би бил „почти невъобразим, просто поразителен, простиращ се отвъд нашето разбиране” (Smith, Christian and Emerson, Michael. Passing the Plate (New York: Oxford University Press, 2008), p. 27).

Във всеки век Бог е имал хора, готови да подпомогнат Неговата мисия. Всички ние носим отговорността да осъзнаем и да работим заедно за финансирането на тази глобална задача. Не можем да си позволим да бъдем дезорганизирани, безгрижни или немарливи спрямо издръжката на мисията. Нашето предизвикателство е много по-голямо в сравнение с времето, когато народът и левитите казват на Неемия: „Няма да оставим дома на нашия Бог” (Неемия 10:39) и е много по-плашещо в сравнение с онова, с което се сблъскват вярващите през ХІХ век. Днес членовете и пасторите трябва да бъдат духовно обединени и да работят задружно във финансово отношение по начин, отговарящ на глобалните цели и подпомагащ мисията.

`Помислете за огромното разпространение на адвентната мисия по света (вж. Откровение 14:6,7). Как всеки от нас трябва да разбира своята отговорност по отношение финансовата издръжка на това дело?`