---
title:  Разказ
date:   16/02/2018
---

#### Едно посещение, девет кръщения

_От Йоланда Мартинес Сантос_

Съпругът на Ерика не изглеждаше много доволен, когато видя как двете със съпругата му изучаваме Библията в дома им в щата Калифорния.

Съпругът, член на друга религиозна деноминация, влезе по време на втория ни съвместен библейски урок. Той бе едър човек и аз се изплаших.

„Казвам се Йоланда Мартинес Сантос и съм от Църквата на адвентистите от седмия ден.“

Преди две седмици бях почукала на вратата на Ерика като студентка от Соулс Уест, училище по евангелизъм в Аризона, ръководено от съюза Пасифик. През 2013 г. една млада литературна евангелизаторка бе почукала на моята врата и ме бе довела в адвентната църква, а сега аз вървях от врата на врата и предлагах литература по молба на една местна църква.

Въпреки че бе силно учуден, съпругът не ме изгони. След време Ерика ми разказа, че той е бил силно притеснен. Двете се молехме съпругът й да ни разреши да изучаваме Библията и да се присъедини към нас.

За наше удивление той дойде при нас още на следващата ни среща. Заяви, че ще учи с нас всяка седмица.

Не след дълго Ерика покани брат си на нашия библейски час и той прие с ентусиазъм. След това и тринадесетгодишната й дъщеря попита дали може да присъства.

С напредването на библейските уроци Ерика започна да споделя наученото със сестра си, която живее в друг град. Тя пожела да научи нещо повече и затова се свърза с местните адвенисти и започна да изучава Библията с тях. Нейният съпруга и свекърва й също я придружавали.

Това не е всичко. Ерика ме запозна с родителите си, които ми казаха, че тя се е променила много. Пожелаха и те да имат това, което тя вече е получила. „Онова, което ви липсва, е Исус“, обясних им аз.

Родителите започнаха да изучават Библията с нас.

Трудно е да се повярва, че посещението на един библейски работник в един дом е довело девет души до кръщение: Ерика, нейният син, брат, майка, баща, сестра, съпругът на сестра й и неговата майка. Дори съседът на Ерика бе кръстен.

Сега съпругът на Ерика посещава редовно местната адвентна църква. След известно време тя ми разказа, че когато съм потропала на вратата й за първи път, вече се била молила от цял месец Бог да й докаже, че съществува и да й разкрие истинската църква.

„Ако не бе почукала на вратата ми, това не би се случило – казва Ерика. –Господи, Ти отговори на молбата ми!“

_Йоланда Мартинес Сантон е библейски работник в Калифорния._