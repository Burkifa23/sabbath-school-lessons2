---
title:  Отличителните черти на настойника
date:   03/02/2018
---

### За тази седмица прочетете:
Евреи 11:8-12; Римляни 4:13, 18-21; Матей 6:24; Евреи 9:14; 1 Йоан 5:2,3; Лука 16:10-12 

> <p>Стих за запаметяване</p>
> „Така всеки човек да ни счита за Христови служители и настойници на Божиите тайни. При туй, което тук се изисква от настойниците, е всеки да се намери верен” (1 Коринтяни 4:1,2). 

Настойниците са известни със своя запазена марка – също както търговците имат свое лого или фирмено име. Всъщност много хора са станали известни, превръщайки се в продаваема стока.

Марката на християнското настойничество е отразяването на Христовата любов при връзката на човека с Исус. Когато живеем и практикуваме чертите на Христос, нашият живот ще разкрива запазената ни марка. А тя всъщност е Неговата запазена марка; нашата идентичност се слива с Неговата (1 Коринтяни 6:17).

През тази седмица ще разгледаме отличителните черти в характера на Божиите настойници, които стават тяхната запазена марка. Тези черти ни вдъхновяват да чакаме завръщането на Исус и да вършим повереното ни дело като верни настойници на Неговата истина. Всяка отличителна черта описва задълбочаващата се връзка, която можем да имаме с Онзи, Който е дошъл да потърси и да спаси погиналото. Колкото повече изучаваме тези качества, толкова по-дълбоко те ще проникват в живота ни. Божият любящ характер в цялото му разнообразие ще се превърне в наша запазена марка и ще влияе върху всеки аспект на нашия живот – днес и през вечността.