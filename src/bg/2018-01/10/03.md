---
title:  Доктрината за светилището
date:   05/03/2018
---

Човек обикновено не мисли за светилището в контекста на настойничеството. Но подобна връзка съществува, тъй като светилището е изключително важно за нашата верска система, а настойничеството е част нея. „Правилното разбиране на службата в небесното светилище е основно за на¬ша¬та вяра” (Уайт, Е. Евангелизъм. С. 221 – англ. изд.). Задължително е да разберем ролята на настойничеството в светлината на тази библейска доктрина.

3 Царе 7:33 описва колелото на колесница. Ние ще илюстрираме доктрината за светилището като главината на колелото. Главината е свързана с оста и осигурява по-голяма стабилност, когато колелото се върти. След като преживява смъртта и победоносното възкресение (2 Тимотей 1:10), Христос чрез смъртта Си е основата за Своето дело в светилището (Евреи 6:19,20) и осигурява стабилност на нашата вяра. Именно от светилището Той служи за нас тук, на земята (вж. Евреи 8:1,2).

„Стъпил върху принципа „сола скриптура“ (само Библията), библейският адвентизъм изгражда доктриналната си система от общата перспектива на доктрината за светилището” (Canale, Fernando. Secular Adventism? Exploring the Link Between Lifestyle and Salvation (Lima: Peru, Peruvian Union University, 2013), pp. 104, 105).

`Какво ни казват тези стихове за служенето на Исус в светилището? 1 Йоан 2:1; Евреи 4:14-16; Откровение 14:7`

Доктрината за светилището спомага за разкриването на великата истина за спасението и изкуплението, залегнала в основата на цялата християнска теология. В светилището виждаме не само Христовата смърт за нас, но и Неговото служене в небесното светилище за нас. Виждаме и в Светая Светих важната роля на Божия закон и реалността на последния съд. В центъра на всичко това е обещанието за изкупление, осигурено на всички нас чрез пролятата кръв на Исус.

Ролята на настойничеството отразява един живот, закотвен във великата истина за спасението, разкрита в доктрината за светилището. Колкото по-дълбоко разбираме какво е сторил Исус за нас и какво прави в нас сега, толкова повече се приближаваме към Христос, към Неговото служене, мисия, учение и Неговото намерение за тези, които прилагат на практика принципите на настойничеството в живота си.

`Прочетете Евреи 4:14-16. Какво намираме тук за себе си в нашата лична битка с греха, егоизма и „аз“-а? Как черпим сила и надежда от онова, което ни е обещано?`