---
title:  Ролята на настойничеството
date:   03/03/2018
---

### За тази седмица прочетете:
Колосяни 1:16-18; Евреи 4:14-16; 3 Йоан 3; Битие 6:13-18; Откровение 14:6-12; 1 Петър 1:15,16 

> <p>Стих за запаметяване</p>
> „Защото Бог не ни е призовал на нечистота, а на святост” (1 Солунци 4:7). 

Поради дълбочината и широчината на настойничеството лесно можем да изгубим голямата картина, потънали в детайлите и поразени от мащабите ѝ. Настойничеството е колкото просто, толкова и сложно, затова лесно може да остане неразбрано. Но нито християнинът, нито църквата може да съществува или функционира без него. Да бъдете християни означава да бъдете и добри настойници.

„Това не е теория, нито философия, а работна програма. В действителност то е християнският закон на живота. (...) Нужен е за адекватното разбиране на живота и съществен за истинската, жизнена религиозна опитност. Не е просто въпрос на умствено съгласие, а акт на волята и определена, решителна сделка, засягаща всички аспекти на живота” (Froom, LeRoу. Stewardship in Its Larger Aspects (Mountain View: Calif., Pacific Press Publishing Association, 1929), p. 5).

Кои са някои от основните догми на християнския настойник? През тази седмица ще разгледаме по-обстойно ролите, които настойничеството играе в християнския живот. Но ще го направим чрез една интересна аналогия: колелото на колесницата.