---
title:  Разширено изучаване
date:   09/03/2018
---

Понякога железният обръч на колелата на колесницата трябва да бъде поправен заради деформациите, причинени от ударите на метала в пътя. Тази поправка изисква множество здрави удари върху самото желязо. Поправката на железния обръч представлява настойничеството като практично освещение. Да имаме ума на Христос, когато реагираме във всеки малък или голям аспект на живота си, дори когато процесът може би е труден и болезнен. Независимо дали става дума за употреба на парите, за семейните взаимоотношения или работата (ако трябва да посочим само част от тях), на всички тях трябва да отговаряме според волята на Христос. Понякога, както всички добре знаем, научаваме този урок само чрез тежки удари.

Не е лесно да се поправи желязото. Нито пък е лесно да се поправи човешкият характер. Помислете за опитността на Петър. Той е неотклонно с Исус, но не очаква следните думи от устните Му: „Аз се молих за тебе, да не отслабне твоята вяра; и ти, когато се обърнеш, утвърди братята си” (Лука 22:32). Не много по-късно, след като се отрича от Спасителя, Петър получава шанса на живота си, но чак след една твърде болезнена и тежка опитност. В известен смисъл неговото настойничество бива поправено. Петър отново се обръща и животът му тръгва в нова посока, но чак след като понася истински удари.

**За разискване**

`Какво общо има практичното освещение с наставлението на Исус „нека се отрече от себе си, нека носи кръста си всеки ден и нека Ме следва” (Лука 9:23). Какво е разпнато? Галатяни 6:14. Как това илюстрира процеса на освещението? Как практичното освещение ни помага да се научим да мислим като Бога? 1 Коринтяни 2:16.`

`Каква е личната ви опитност по отношение на болезнените изпитания и силните уроци, които те ни предават за християнския живот и следването на Господа? Нека онези в групата, които се чувстват подбудени, да споделят тези опитности и какво са научили от тях. Какво бихме могли да научим и от преживяванията на околните?`

`Помислете за останалите доктрини, които имаме като адвентисти от седмия ден – било то за съботата, състоянието на мъртвите, Сътворението, Второто пришествие и т.н. По какъв начин тези различни вярвания трябва да повлияят на поведението ни в живота като цяло?`