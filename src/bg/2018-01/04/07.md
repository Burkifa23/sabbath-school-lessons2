---
title:  Разширено изучаване
date:   26/01/2018
---

Настойникът действа, воден от двойния принцип на дълга и любовта. „Помнете, че дългът си има сестра-близначка: любовта. Обединени заедно, те могат да постигнат почти всичко, но разделени, нито едното не е способно на добро” (Уайт, Е. Свидетелства към църквата. Т. 4, с. 62 – англ. изд.). Дългът е любов в действие. Просто трябва да размишляваме за Христовата жертва, за да може любовта да пробуди дълга ни.

Напълно противоположни са принципите на света: омразата и нейният близнак: бунтът. Бунтът може да бъде омраза в действие. Луцифер се бунтува против Бога (Йезекиил 28:16,17) и никога няма да спре да го прави, докато не бъде унищожен. Той превръща авторитета на любовта в любов към авторитета. Религиозните водачи на Израил мразят авторитета и силата, които притежава Исус (Матей 22:29). Дори когато бягат от храма или се отдръпват от проницателния Му поглед, те не променят пътищата си.

**За разискване**:

`1. Размишлявайте повече върху идеята за любовта и дълга. Какво има предвид Елън Уайт когато – след като ги нарича близнаци – изтъква, че едното без другото „не е способно на добро”? Как изглежда любовта без дълга и как изглежда дългът без любов? Защо двете трябва да вървят винаги ръка за ръка?`

`2. Стихът за запаметяване за тази седмица гласи: „В ден на гняв богатството не ползва, а правдата избавя от смърт. (...) Който уповава на богатството си, ще падне, а праведните ще цъфтят като зелен лист” (Притчи 11:4,28). Какво е значението на този текст? Какво ни казва той за богатството и какво не ни казва?`

`3. В групата обсъдете живота на Соломон. Запитайте се как е могъл така да се отклони от пътя си. Прегледайте книгата „Еклесиаст“ за стихове, помагащи ни да разберем безполезността и празнотата на светските притежания дори когато – също като Соломон – сме затрупани с толкова много от тях. Какво научихме тази седмица за молитвата, за изучаването на Библията и връзката с Христос, което ще ни помогне да вървим в правилния духовен път?`

`4. Как хората, които не разполагат с много светски притежания, все пак могат да паднат в капана, заложен им от Сатана?`

`5. До какъв отговор стигнахте на последния въпрос в частта за сряда относно различните видове мъдрост?`