---
title:  Виждам, искам, вземам
date:   06/01/2018
---

### За тази седмица прочетете:
2 Коринтяни 8:1-7; Матей 13:3-7, 22; Битие 3:1-6; Исая 56:11; Матей 26:14-16; 2 Петър 1:5-9 


> <p>Стих за запаметяване</p>
> „А посеяното между тръните е онзи, който чува словото; но светските грижи и примамката на богатството заглушават словото и той става безплоден” (Матей 13:22). 

Любовта към парите и материалните притежания може да ни засегне от най-различни посоки. Елън Уайт описва заговора на дявола да ни подмами чрез хитрините на материализма. „Идете, опийте с грижите на този живот притежателите на имот и пари. Представете им света в неговата най-привлекателна светлина, за да си събират съкровища тук и да насочат привързаността си към земните неща. Трябва да направим всичко възможно, за да попречим на тези, които работят в Божието дело, да получат средства, предназначени за употреба срещу нас. Запазете парите в нашите редици. Колкото повече средства получават, толкова повече ще навреждат на нашето царство, като ни отнемат наши поданици. Накарайте ги да са загрижени повече за парите, отколкото за изграждане царството на Христос и за разпространяване на истините, които мразим, и няма да има нужда да се притесняваме от тяхното влияние. Защото знаем, че всеки егоистичен, алчен човек ще падне под наша власт и най-накрая ще бъде отделен от Божия народ” (Съвети върху настойничеството. С. 154, 155 – англ. изд.).

За съжаление, пъкленият план като че ли е твърде успешен. Нека разгледаме тези опасности и какво ни казва Божието Слово, за да избегнем духовния им капан.