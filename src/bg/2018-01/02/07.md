---
title:  Разширено изучаване
date:   12/01/2018
---

Най-първостепенната цел на човека е да бъде щастлив и удовлетворен. Но себезадоволяването чрез материални придобивки няма да постигне тази цел. Дълбоко в себе си хората знаят, че е така, и все пак продължават да са под властта на притежанията: Виждам, искам, вземам. Има ли нещо по-просто от това? Адвентистите от седмия ден, също като всички останали, се изправят пред изкушението да се поддадат на ценностите на материализма. Но непрестанното придобиване на блага не води до щастие, удовлетворение или задоволство. Вместо това поражда проблеми, както виждаме при богатия младеж, който си тръгва от Исус нещастен, унил духом и с натежало сърце, защото не е чул или получил това, което е искал. „Материалистичните ценности са свързани с непрестанното рушене на благоденствието на хората – от слабо удовлетворение от живота и липса на щастие до депресия и безпокойство, физически проблеми като главоболие, личностни разстройства, нарцисизъм и антисоциално поведение” (Kasser, Tim. The High Price of Materialism (Cambridge, Mass.: The MIT Press, 2002), p. 22).

С други думи, материалистичните християни гордо пият от кладенеца на богатството, но са духовно обезводнени. Но ние никога няма да ожаднеем, ако пием от водата, чийто източник е Христос (Йоан 4:14).

**За разискване**:

`1. Разсъждавайте върху идеята за евангелието на просперитета. Кои стихове биха могли да използват за разпространението му вярващите в тази идея? Същевременно какви примери бихте могли да посочите от Библията за верни хора, чийто живот е открито опровержение на това фалшиво учение?`

`2. След като първото му дете станало на няколко години, един човек казал: „От това дете научих две важни библейски истини. Първо, всички се раждаме грешници. Второ, всички се раждаме алчни”. Кой ли не би могъл да разкаже истории за това как дори децата разкриват колко алчни по природа са човешките същества? Какво ни разкрива това за нашата нужда от Божествена благодат?`

`3. „Ако търсим източника на проблемите си – написал някой – не е необходимо да тестваме хората за наркотици – трябва да ги тестваме за глупост, невежество, алчност и властолюбие.” Какво се съдържа в алчността, че я прави така увреждаща – не само за самия алчен човек, но и за околните? Какви примери познавате, при които алчността е причинила ужасяващи щети на всички замесени лица?`