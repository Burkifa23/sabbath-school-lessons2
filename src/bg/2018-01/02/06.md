---
title:  Самоконтрол
date:   11/01/2018
---

Прочетете следните стихове. Какво в тях може и трябва да ни помогне да разберем как хората, били те богати или бедни, могат да се предпазят от опасностите, провокирани от алчността, пожеланието и любовта към парите, които могат да засегнат християнина?

`Деяния 24:24–26`

`Галатяни 5:22–25`

`2 Петър 1:5–9`

Тези текстове са толкова богати и изпълнени с божествени предписания как да живеем. Но обърнете внимание на една обща черта: самоконтрола. Той може да се окаже особено предизвикателство, когато става въпрос за алчността, пожеланието и жаждата за повече притежания. Единствено самоконтролът, първо над нашите помисли и след това над нашите действия, може да ни предпази от опасностите, за които говорим.

Можем да упражняваме този контрол само до степента, до която самите ние се предаваме на силата на Господа. Никой от нас сам не може да победи тези греховни черти особено ако те са били култивирани и подхранвани дълго време. Наистина се нуждаем от свръхестественото действие на Светия Дух в живота ни, ако искаме да удържим победа над тези могъщи измами. „Никакво изпитание не ви е постигнало освен това, което може да носи човек; обаче Бог е верен, Който няма да ви остави да бъдете изпитани повече, отколкото ви е силата, но заедно с изпитанието ще даде и изходен път, така щото да можете да го издържите” (1 Коринтяни 10:13).

`Прочетете отново 2 Петър 1:5-9. Към какъв път ни насочва апостол Петър? Кои са стъпките по него и как да се научим да ги следваме, особено в борбата си с алчността и пожеланието?`