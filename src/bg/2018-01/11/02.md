---
title:  Заемане и харчене
date:   11/03/2018
---

Пророците и Елисей събират дървен материал край река Йордан, когато „желязото падна във водата; и той извика и рече: Ах, господарю мой! То беше взето назаем!” (4 Царе 6:5). Глаголът „вземам назаем” означава да използвам с разрешение нещо, което принадлежи на другиго. Това разрешение носи риск и отговорност. Взетите назаем пари по никакъв начин не се отличават от взетата назаем брадва, само че могат да имат много по-сериозни последици при неправилна употреба.

Единствената причина да вземем пари назаем, е да ги изхарчим. Финансовият риск, който поемаме, е да решим, че сме способни да ги върнем и че няма да има финансови изненади в бъдеще. Но бъдещето е неясно (Еклесиаст 8:7); ето защо вземането назаем винаги носи със себе си риск.

**Какво ни казват следните стихове за дълговете?**

`Псалми 37:21`

`Еклесиаст 5:5`

`Второзаконие 28:44,45`

Може да вземем назаем пари с идеята да ги използваме мъдро, но изкушението да похарчим това, което имаме, дори заетите пари, може да ни въвлече в много сериозни проблеми. Наистина харченето на взети назаем пари позволява на мнозина от нас да живеят по начин, който иначе не биха могли да си позволят. Изкушението да заемаме и да харчим е пулсът на сърцето на консуматорската култура, засягаща и бедни, и богати. Когато сме изкушавани, трябва да търсим Божията грижа (1 Коринтяни 10:13), тъй като вземането на заеми може да се превърне в истинско проклятие (Второзаконие 28:43-45).

Не си създавайте лошия навик да заемате пари. Ако вече сте го започнали, върнете дълговете си възможно най-бързо. Трябва да се научим да харчим мъдро и да бъдем господари на Божиите средства, а не да се оставяме да ни владеят парите на света.

И отново: има ситуации, при които се налага да вземем заем. Но това трябва да се прави внимателно и с намерението да върнем всичко колкото се може по-скоро.

`Какви духовни опасности дебнат човека, затънал в дългове?`