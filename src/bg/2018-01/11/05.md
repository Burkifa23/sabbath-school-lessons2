---
title:  Кажете „не” на дълговете
date:   14/03/2018
---

`Прочетете Второзаконие 28:12. Какво ни учи този текст за оплитането в твърде много дългове? Какъв принцип виждаме в действие тук?`

Проява на здрав разум е да избягвате дълговете, доколкото е възможно. Писанието не ни насърчава и да ставаме поръчители на дълговете на други хора (Притчи 17:18; 22:26). Дългът влияе на бъдещето и ни задължава да се подчиняваме на изискванията му от нашето положение на финансова слабост. Той е еликсир, на който християните трудно устояват и управляват. Дългът може да не е неморален, но той не укрепва духовния ни живот.

„Икономията трябва стриктно да се зачита или ще се натрупат тежки дългове. Придържайте се в своите рамки. Избягвайте трупането на дългове така, както избягвате проказата” (Уайт, Е. Съвети върху настойничеството. С. 272 – англ. изд.).

Дългът може да се превърне във финансово робство, което ни прави „слуга на заемодавеца” (Притчи 22:7). Тъй като е до такава степен вплетен в тъканта на нашия икономически свят, мислим за него като за нещо нормално. Все пак нали цели народи съществуват благодарение на дълг; защо отделни хора да не правят същото? Но това е объркан мироглед.

„Направете тържествен завет с Бога, че с Негово благословение ще изплатите дълговете си и след това няма да дължите нищо на никого, дори да живеете само на овесена каша и хляб. Толкова е лесно, когато приготвяте масата си, да извадите от джоба си двадесет и пет цента за нещо допълнително. Грижете се за центовете и доларите ще се погрижат сами за себе си. Именно няколко цента изхарчени тук, няколко цента изхарчени там, скоро се превръщат в долари. Отричайте се от себе си поне когато сте затънали в дългове. (...) Не се колебайте, не се обезсърчавайте, не се връщайте назад. Отричайте се от вкуса си, отричайте се от задоволяване на апетита, спестявайте дребните си пари и изплатете дълговете си. Изплатете ги колкото се може по-скоро. Когато отново застанете като свободен човек, който не дължи нищо на никого, ще сте спечелили голяма победа” (Уайт, Е. Съвети върху настойничеството. С. 257 – англ. изд.).

Дългът е слаба основа за християните. Той често уврежда духовната ни опитност и влияе върху способността ни да подпомагаме Божието дело. Ограбва ни от способността да даваме на другите с увереност и краде възможностите за Божии благословения.

`Какви решения бихте могли да вземете точно сега, които биха ви помогнали да избегнете ненужните дългове? От какво бихте могли да се откажете, за да останете без дългове?`