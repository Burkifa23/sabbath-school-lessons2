---
title:  Дълговете – ежедневно решение
date:   10/03/2018
---

### За тази седмица прочетете:
Псалми 37:21; Матей 4:3-10; Матей 6:33; Второзаконие 28:12; Притчи 13:11; Притчи 21:5; 2 Коринтяни 4:18

> <p>Стих за запаметяване</p>
> „Отдавайте на всички дължимото: комуто се дължи данък, данъка; комуто мито, митото; комуто страх, страха; комуто почит, почитта. Не оставайте никому длъжни в нищо, освен един друг да се обичате, защото, който обича другиго, изпълнява закона” (Римляни 13:7,8). 

Понякога може да имате достатъчно голям късмет да намерите човек, готов да ви даде пари назаем. Може би този човек го прави от чисти подбуди – наистина иска да ви помогне да се измъкнете от финансовата криза. Но в повечето случаи хората не ви дават пари назаем просто от добро сърце. Те ви заемат пари, защото искат да спечелят повече (от вашите) пари в замяна.

Трябва да правим всичко възможно, за да избягваме дълговете. Разбира се, при определени обстоятелства, като купуването на къща или кола, изграждането на църква или получаването на образование, се налага да вземем назаем. Но това трябва да се прави колкото се може по-мъдро, с намерението да се освободим от дълга възможно най-скоро.

И все пак трябва да бъдем внимателни. Харченето на пари, които нямаме, е вратата за Божия народ да направим „алчността и любовта към земните съкровища водещите черти на характера. Докато тези качества владеят, спасението и благодатта ще остават назад” (Уайт, Е. Ранни писания. С. 267 – англ. изд.).

Трябва да подобряваме своите умения и способности, така че да останем дисциплинирани и да правим всичко възможно, за да избягваме дълговете. През тази седмица ще разгледаме какво казва Библията относно дълговете.