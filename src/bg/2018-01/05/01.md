---
title:  Настойници след Едем
date:   27/01/2018
---

### За тази седмица прочетете:
Исая 22:14-18; 1 Коринтяни 4:1,2; Колосяни 2:2,3; Ефесяни 6:13-17; 2 Коринтяни 5:10. 

> <p>Стих за запаметяване</p>
> „Но както сме били одобрени от Бога да ни се повери делото на благовестието, така говорим, не като да угаждаме на човеците, а на Бога, Който изпитва сърцата ни” (1 Солунци 2:4). 

Първата задача на Адам и Ева включва настойничество. Градината и цялото творение са им поверени, за да се грижат за тях, да им се наслаждават и да ги владеят (Битие 2:15), въпреки че не ги притежават. Те са настойници на онова, което им е поверено от Господа.

През тази седмица ще разгледаме по-подробно определението за настойник, но след грехопадението, след като нашите прародители са прогонени от Едем. Тоест ние също сме настойници, но в твърде различна обстановка от тази, на която са се наслаждавали Адам и Ева в началото.

Що е настойничество? Някои библейски герои разкриват какво представлява настойникът чрез начина си на живот. Други писания го дефинират по-ясно. Когато станем Божии настойници, привързаността ни към света и неговите материалистични ценности се заменя от привързаност към Създателя и Неговата мисия. Както при Адам и Ева, Бог ни поверява отговорности с божествен произход. Но след грехопадението в Едем задачата на настойничеството се променя, тъй като заедно с отговорностите по грижите за материалния свят на нас ни е поверена и задачата да бъдем добри настойници на духовните истини.