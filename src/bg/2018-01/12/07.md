---
title:  Разширено изучаване
date:   23/03/2018
---

Енох и Ной си изработват навика да ходят с Бога във век, когато малцина остават верни сред крайности, материализъм и насилие (Битие 5:24; 6:9). Те разбират и приемат Божията благодат и така стават добри настойници на поверените им притежания и задачи.

През всички векове хората са ходили с Бога също като Енох и Ной. Например Даниил и неговите приятели „осъзнават, че за да бъдат представители на истинската религия сред фалшивите богове на езичеството, трябва да имат бистър ум и да усъвършенстват християнския си характер. Техен Учител е сам Бог. Постоянно се молят, учат прилежно, общуват с Невидимия, ходят с Бога като Енох” (Уайт, Е. Пророци и царе. С. 486 – англ. изд.).

„Ходенето по Бога” дефинира онова, което прави настойникът – да живее с Бога ден след ден на земята. Разумният настойник ще си създаде навика да ходи с Бога сред един свят на поквара, защото само чрез тази връзка с Небето можем да бъдем защитени от пропадане в ширещите се злини.

Да бъдем верни настойници означава един всеобхватен живот, започващ от съгласие с Бога (Амос 3:3). Трябва да ходим с Христос (Колосяни 2:6), да ходим в един нов живот (Римляни 6:4), да ходим с любов (Ефесяни 5:2), с мъдрост (Колосяни 4:5), в правдата (Псалми 86:11), да ходим в светлината (1 Йоан 1:7), в почтеността (Притчи 19:1), да ходим в Неговия закон (Изход 16:4), в добри дела (Ефесяни 2:10) и в правия път (Притчи 4:26).

`1. Дайте определение за смирението и обяснете ролята му в живота на настойника (Матей 11:29, Ефесяни 4:2, Филипяни 2:3, Яков 4:10). Защо смирението е важно в нашето ходене с Бога? (Михей 6:8)`

`2. В групата поговорете за това по какъв начин можем да помогнем на хората, затънали в лоши, дори саморазрушителни навици. Какво бихте могли да направите вие като местна църква, за да помогнете на такива хора?`

`3. Кои са някои от другите добри навици, които би трябвало да притежават добрите християнски настойници? Вж. например Тит 2:7, Псалми 119:172, Матей 5:8.`

`4. В групата обсъдете времето и тайните на времето. Защо то като че ли отминава толкова бързо? Доколко разбираме изобщо какво представлява времето? И най-важното, защо е така необходимо да бъдем добри настойници на относително краткия период от време, с което разполагаме тук, на земята?`