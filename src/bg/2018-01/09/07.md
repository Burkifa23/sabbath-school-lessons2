---
title:  Разширено изучаване
date:   02/03/2018
---

„Духът на щедростта е духът на Небето. Духът на егоизма е духът на Сатана. Саможертвената любов на Христос се разкрива на кръста. Той е дал всичко, което има, и след това е предал самия Себе Си, за да може да бъде спасен човекът. Кръстът на Христос призовава за щедростта на всеки последовател на блажения Спасител. Принципът, илюстриран тук, е да се дава все повече и повече. Пренесен в истинска щедрост и добри дела, това е истинският плод на християнския живот. Принципът на светските хора е да получават и още да получават, и така очакват да си осигурят щастие; но прилаган във всичките им действия, плодът е нещастие и смърт” (Коментари на Елън Уайт в Адвент Ревю енд Сабат Хералд, 17 октомври 1882 г.).

**За разискване**

`Какво толкова се крие в егоизма, че го прави до такава степен противен на духа на Христос? Кои съзнателни действия бихме могли да предприемем, за да се предпазим от така естественото отношение за едно грешно човешко същество?`

`„Всеки да дава според както е решил в сърцето си, без да се скъпи, и не от принуждение; защото Бог обича онзи, който дава на драго сърце” (2 Коринтяни 9:7). Гръцката дума, преведена като „драго”, се споменава само веднъж в Новия Завет и е със същия корен, от който произлиза и английската дума за „весел“ [hilarious]. Какво следва да ни разкрие това за нашето отношение при даването?`

`Направете списък с всичко, което сте получили в Христос. Молете се за онова, което ще запишете. Какво трябва да ни научи този списък за причината, поради която да даваме в отговор на онова, което ни е било предоставено? Същевременно какво ви учи вашият списък за това как дори най-добрите ни приноси, дадени с най-добри подбуди, може да изглеждат толкова жалки пред лицето на онова, което сме получили?`

`Защо егоизмът е гаранция за нещастие?`

`Помислете за някого от вашето църковно семейство, който изпитва нужда в този момент. Какво бихте могли да направите още сега, за да достигнете и да послужите на този човек или на тези хора? Какво можете да направите, дори да е необходима болезнена жертва от ваша страна?`