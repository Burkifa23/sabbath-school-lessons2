---
title: Исус – най-добрият Учител
date: 24/10/2020
---

### За изучаване през седмицата
Евреи 1:1-4; 2 Коринтяни 4:1-6; Йоан 1:14,18; 14:1-14; Филипяни 2:1-11; 2 Коринтяни 5:16-21.

> <p>Стих за запаметяване</p>
> „Понеже Бог, Който е казал на светлината да изгрее от тъмнината, Той е, Който е огрял в сърцата ни, за да се просвети светът с познаването на Божията слава в лицето на Исус Христос“ (2 Коринтяни 4:6).

Били Греъм разказва история за времето, когато посетил някакви войници в полева болница, където бил и техният генерал. Един млад войник „беше толкова осакатен, че лежеше по лице на някакъв уред, направен от брезент и стомана“. Един лекар прошепнал в ухото на Греъм: „Съмнявам се той някога да проходи“. Войникът отправил молба към генерала: „Сър, аз се бих за вас, но никога не съм ви виждал. Може ли да видя лицето ви?“. И генералът се навел, мушнал се под уреда и поговорил с войника. Докато Греъм наблюдавал сцената, една сълза на войника паднала върху бузата на генерала.

Когато Исус се ражда, човечеството е обезобразено и кървящо в нуждата си от Божието изцеление. Сякаш хората умоляват: „О, Боже, може ли да видим лицето Ти?“. С въплъщението на Своя Син на тази планета Отец изпраща най-добрия Учител на мисия: да разкрие на човечеството Божието лице. Оттогава ние имаме невероятната привилегия да гледаме „познаването на Божията слава в лицето на Исус Христос“ ( 2 Коринтяни 4:6 ).

Докато наблюдаваме пътя на най-добрия Учител по земята, какво бихме могли да научим от Него?