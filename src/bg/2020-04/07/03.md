---
title: И ги изявявайте на децата си
date: 09/11/2020
---

Псалмите в Стария Завет играят важна роля в религиозния живот на древния Израил. Те са рецитирани, изпълнявани като песни, често под съпровод на музикални инструменти, по време на богослужение, особено общо богослужение, което в Стария Завет е основният начин на поклонение. Израил живее като общност и затова хората се покланят заедно.

По същество псалмите са стихотворения, текстове за песни. Еврейската дума за „Псалми“, Tehill î m , означава „песни на възхвала“. Когато пеем за Божия възхвала, каквото и да вършим междувременно, ние се покланяме на Господа.

`Прочетете Псалми 78:1-17 . Кое е най-важното послание тук и как се вписва то в цялостния въпрос за образованието и поклонението?`

Сякаш има някаква категоричност във вестта от Псалом 78 . В стих 2 Асаф споменава как ще произнася „гатанки от древността“. Думата „гатанки“ не означава, че те са „зловещи“, а по-скоро неясни или необясними, както става, когато се разказват важни събития, случили се много назад във времето. В други преводи тази дума е свързана с „тайни“ ( NLV ) или „очарователни стари истини“ ( m essage ). Тук идеята е, че каквото и друго да е било включено в образованието на Израил, непременно те са разказвали на децата историите за Божиите дела, извършени за избрания народ.

`Прочетете Псалми 78:6-17 . Какви конкретни уроци е трябвало да преподават на децата си? Каква е била крайната цел на това образование?`

`Една от целите на образованието според тези стихове е децата да се научат да се доверяват на Бога и да пазят заповедите Му. Намираме ли подобна идея за нас днес в Откровение 14:12 ?`