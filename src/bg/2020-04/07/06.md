---
title: Идолопоклонство в образованието
date: 12/11/2020
---

Древният Израил е бил заобиколен от много религиозни народи, толкова отдадени на поклонение и спечелване благоразположението на боговете, че са били готови да пожертват дори децата си. Това също е форма на посвещение, нали?

Правилното поклонение пред истинския Бог е било много важно, за да не бъдат израилтяните оплетени в обкръжаващото ги идолопоклонство и фалшиво поклонение. Обаче въпреки всичките предупреждения, те пак са се отдавали на идолопоклонството, въпреки че са били конкретно предупредени.

Ами ние днес? Защо поклонението пред истинския Бог, заедно с припомнянето на всичко, което е направил за нас, е толкова важно – особено с оглед на опасностите на съвременното идолопоклонство?

`Прочетете Марк 7:1-13 . Какъв принцип откриваме в стихове 7-9 , който може да бъде приложен днес в контекста на християнското образование и опасността от фалшиви учения, навлизащи от света, които могат да окажат зловредно влияние върху начина, по който живеем вярата си?`

Много от великите интелектуални идеи в съвременния свят са основани на натуралистичния възглед за реалността. Много от предметите в училище днес се изучават именно от тази гледна точка, което означава, че противоречат на Писанието. Може да се изкушим да възприемем възгледи, които са изложени, разработени като хипотези и приложени на практика. Може също и да обожествяваме талантливите философи, учени и математици, които са автори на тези възгледи. Проблемът е, че те често противоречат на Писанието. Но тъй като днес се лансират и хората вярват, че са истина, мнозина се опитват да ги включат в християнското образование. Въпреки това единственият начин подобно нещо да се случи, е като се направи компромис с вярата. А това често означава изкривяване и изопачаване на Библията, за да се напасне към съвременните разбирания.

`Кои от съвременните популярни разбирания противоречат на Писанието и как ние като църква се предпазваме от включването им в образователната ни система?`