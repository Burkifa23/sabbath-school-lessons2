---
title: Небето, образованието и вечното учене
date: 19/12/2020
---

### За изучаване през седмицата
Йоан 3:16; 1 Йоан 5:13; 1 Тимотей 1:16; 1 Коринтяни 13:12; Захария 13:6.

> <p>Стих за запаметяване</p>
> „Каквото око не е видяло и ухо не е чуло, и на човешко сърце не е идвало, всичко това е приготвил Бог за тези, които Го обичат“ (1 Коринтяни 2:9).

Уплашен от смъртта, един поет пита как човек би могъл да живее, „без да знае със сигурност каква зора, каква смърт, каква съдба очаква съзнанието отвъд гроба?“. В поемата си той създава така наречения от него ИПО – Институт за подготовка за отвъдното . Как обаче човек би могъл да се подготви за отвъдното, ако дори не знае какво става с човека там?

За щастие, Библията ни помага да надзърнем в небето, в новата земя, в учебния процес и в живота през вечността. Както разглеждахме през цялото тримесечие, ИПО е тук и сега, в този живот, а цялото ни образование – независимо от предмета – трябва да ни подготвя за това „отвъдно“.

Във всяко едно училище се преподава доста добра информация, доста практични и полезни познания. Но каква полза, ако човек спечели цялото това познание, а изгуби вечния живот? Тази седмица ще разгледаме какво ни казва Библията за най-висшето училище, което продължава вечно и където ще учим и израстваме през цялата вечност. В това училище в небето ще учим неща, които в този наш свят дори не можем да си представим.