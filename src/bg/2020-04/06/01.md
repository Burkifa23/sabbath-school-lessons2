---
title: Още уроци от най-добрия Учител
date: 31/10/2020
---

### За изучаване през седмицата
Битие 3:1-11; Римляни 5:11-19; Битие 28:10-17; Йоан 1:1-14; Матей 15:21-28; Марк 10:46-52.

> <p>Стих за запаметяване</p>
> „А Исус му каза: Иди си, твоята вяра те изцели. И той веднага прогледна и тръгна след Него по пътя“ (Марк 10:52).

Едва ли има някой от нас, който да не се е срамувал от себе си? Едва ли има човек, който да не е вършил нещо, за което да се измъчва и да се ужасява при мисълта, че другите може да разберат? Най-вероятно всички имаме подобни случки, нали?

Тогава си представете какво ли са изпитали Адам и Ева, след като са яли от забраненото дърво. Или когато Яков е подлъгал баща си да му даде първородството, а след това е трябвало да бяга от разгневения си брат. Как ли е спял нощем? А представете си как се е чувствала жената, хваната в прелюбодейство, „в самото дело“ ( Йоан 8:4 ). Давид е преживял същото, а Псалом 32 е горчива изповед за тази постъпка.

Разбира се, това е една от причините евангелието да е универсално и смъртта на Христос да е за всички хора. По каквото и да се различаваме, едно ни обединява със сигурност: всички сме грешници.

Затова истинското християнско образование трябва да ни насочва към единственото решение за наистина тягостното ни положение. Тази седмица ще разгледаме единственото решение – най-добрия Учител.