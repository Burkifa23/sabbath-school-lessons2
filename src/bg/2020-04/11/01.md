---
title: Християнинът и трудът
date: 05/12/2020
---

### За изучаване през седмицата
Битие 3:19 ; Второзаконие 16:15 ; Изход 25:10-30:38 ; Галатяни 5:22-26 ; Еклесиаст 9:10 ; 1 Коринтяни 10:31.

> <p>Стих за запаметяване</p>
> „Затова, възлюбени мои братя, бъдете твърди, непоколебими и преизобилвайте винаги в Господното дело, понеже знаете, че в Господа трудът ви не е напразен“ (1 Коринтяни 15:58).

Трудът е създаден от Бога. В съвършения свят преди греха Той дава на Адам и Ева задачата да се грижат за градината ( Битие 2:15 ). Също като Твореца си, по Чийто образ са сътворени, те трябва да бъдат заети със съзидателен труд и любящо служене. Следователно дори в един безгрешен свят, без грях, смърт и страдание, човечеството е трябвало да работи.

В този „междинен период“ (след идеалния свят и преди обещания) ние сме поканени да възприемем работата като благословение от Бога. При евреите всяко дете е било обучавано в някакъв занаят. Всъщност се е казвало, че баща, който не научи сина си на занаят, възпитава престъпник. Исус, Божият Син, години наред върши волята на Своя Отец, като работи почтената професия на вещ занаятчия, доставяйки на гражданите на Назарет необходимите им мебели и селскостопански инструменти ( Марк 6:3 ). Това също е част от обучението Му за предстоящото служене. Апостол Павел върши Господното дело не само когато в събота разисква в синагогата, но и докато година и половина работи заедно с Акила и Прискила като майстор на шатри ( Деяния 18:1-4; 2 Солунци 3:8-12 ). Тази седмица ще разгледаме темата за труда и ролята му в християнското образование.