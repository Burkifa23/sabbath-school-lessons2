---
title: Труд и прехрана
date: 07/12/2020
---

Професията или работата са свързани с „физиката“ на живота. Дори хората с най-„мозъчните“ професии вършат някаква физическа работа, даже ако това означава само да натискат клавишите на компютъра.

**Какво ни казват следните стихове за труда – използвайки „ръце“ като символ?**

`Второзаконие 16:15`

`Еклесиаст 9:10`

`Притчи 21:25`

`Йеремия 1:16`

Бог ни е дал „делата на ръцете“, за да изпитваме удовлетворение и радост ( Притчи 10:4; 12:14 ). В психологията „самоефективността“ описва убеждението, че всеки човек има способността да постигне нещо смислено в живота си. Самоефективността не се увеличава, като си повтаряме: „Мисля, че мога! Мисля, че мога!“. Повишава се само когато наистина постигнем нещо.

Макар че „делата на ръцете ни“ са Божие благословение за нас ( Псалми 90:17 ) и придават смисъл на нашия живот, Божията крайна цел е те да благославят другите. Павел пише, че трябва да работим, като вършим нещо полезно с ръцете си, за да имаме какво да дадем на другите. Той със сигурност живее според този принцип:

„Вие сами знаете, че тези мои ръце послужиха за моите нужди и за нуждите на онези, които бяха с мене. Във всичко ви показах, че като се трудите така, трябва да помагате на немощните и да помните думите на Господ Исус, както Той е казал: По-блажено е да дава човек, отколкото да получава“ ( Деяния 20:34,35 ).

И ние трябва да се молим като Неемия: „А сега, о, Боже, подкрепи Ти ръцете ми“ ( Неемия 6:9 ).

`Какво е отношението ти към твоята работа? По какъв начин би могъл да я използваш, за да бъдеш благословение за другите?`