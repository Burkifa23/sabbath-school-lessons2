---
title: Работа и духовност
date: 09/12/2020
---

„Ако по Духа живеем, по Духа и да ходим“ ( Галатяни 5:25 ). Работата и духовността са неделими една от друга. Християнството не е дреха, която събличаме и обличаме според настроението или различните периоди от живота си. То създава едно ново създание, което се проявява във всяко житейско измерение, включително и в работата.

`Прочетете Галатяни 5:22-26 . Кои от плодовете, описани от Павел, са характерни за вас и за вашата работа?`

Тълковният речник на думи от Новия Завет [на англ. ез.] описва „духовния“ човек като един, който „изявява плодовете на Духа по свой начин“. Оттук бихме могли да заключим, че чрез връзката ни с Христос ще бъдем вярващи във всеки аспект от живота си.

Един пациент лежал на смъртно легло във „Флорида Хоспитъл“, докато най-близкият му приятел бдял до него. Медицински сестри влизали и излизали от стаята, за да се грижат за нуждите му. В опит да поддържа разговора, приятелят питал сестрите къде са се обучавали. Много от тях казали, че са получили образованието си във „Флорида Хоспитъл Колидж“.

Това направило голямо впечатления на приятеля. По-късно той посетил няколко пъти този колеж, за да види какво представлява. Защо? Защото по думите му сестрите, обучени в това училище, постоянно обгрижвали умиращия му приятел с повече нежни грижи и любов, отколкото сестрите, обучени на друго място. Тоест той забелязал голяма разлика между тях и останалите сестри в отношението им към умиращия му приятел.

Затова задал много въпроси за колежа и мисията му, а накрая оставил дарение от 100 000 долара, за да бъдат обучени още сестри като онези, които видял в действие. Да, духовността е начин на живот.

`Как проявявате духовността си в ежедневните задачи? По ваше мнение, какво впечатление оставяте (защото все пак създавате някакво впечатление)?`