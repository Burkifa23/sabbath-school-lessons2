---
title: Исус като Учител
date: 16/11/2020
---

Библията използва много думи, за да опише Исус. Той е Божият Син, Месия, Човешкият Син, Спасителят, Изкупителят, Господ, Божият Агнец – това са само някои от тях. Но за хората, които Го познават най-добре през трите и половина години на публичното Му служене в Юдея и Галилея, Той е Учител . Наричат Го „Учител“ или „Равин“. И двете означават едно и също – просто „учител“.

Следователно учителската професия и преподаването трябва да са били съвсем подходящ начин Исус да провежда публичното Си служене. Понякога делото на изкуплението е тясно свързано с преподаването. А още повече, че е предсказано от евангелския пророк на Стария Завет.

`Прочетете Исая 11:1-9 . Какво ни разкриват тези стихове за ролята на Исус като учител?`

Едно от най-удивителните месиански пророчества в Писанието се намира в Исая, 11 глава . Стихове 1-3 изобразяват идването на Месия с образователни термини: Един, Който носи знание, съвет, мъдрост и разбиране. Целият пасаж завършва със следното забележително обещание: „(...) земята ще се изпълни със знание за Господа, както водите покриват дъното на морето“ ( Исая 11:9 ). Вероятно такива библейски стихове са вдъхновили Елън Уайт да отбележи в книгата си за образованието, че това дело и делото на изкуплението са едно и също нещо (Възпитание. С. 26).

Прочетете Йоан 3:1-3 . Никодим се обръща към Исус като към равин, а по-късно казва, че дарбата Му на учител идва от Бога заради знаменията, които извършва, а именно Неговите чудеса и прозренията Му за смисъла на живота. Исус приема, ако не дадената Му титла, то поне произхода на учителската Му дарба, когато отговаря на Никодим, че трябва да се роди отново, за да види (да разбере, както и да влезе) в Божието царство. Това означава, че авторитетът да поучава другите идва от Бога, дори в случая с Исус.

Преподаването със сигурност е дар от Бога. Бог го е дал, Исус го е приел и усвоил, а поучаваните от Него признават, че има божествен авторитет.

`Каква е нашата роля в изпълнението на пророчеството за изпълване на цялата земя със знание за Господа?`