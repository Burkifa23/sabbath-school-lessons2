---
title: Образование и изкупление
date: 14/11/2020
---

### За изучаване през седмицата
Битие 1:26,27; Исая 11:1-9; 2 Тимотей 3:14-17; 3 Царе 4:29-34; Йоан 14:17; 1 Коринтяни 2:1-16.

> <p>Стих за запаметяване</p>
> „Цялото Писание е боговдъхновено и полезно за поука, за изобличение, за поправление, за наставление в правдата“ (2 Тимотей 3:16).

Библията разказва една дълга история за Бога и за Неговия народ.

Понякога тя е представена като временно разстроена любовна история. Или пък като разказ за баща и непослушните му деца, които накрая идват на себе си.

Но за целите на урока ни през тази седмица ще открием в библейската история една друга тема, а именно за учителя и неговите ученици. Те все изкарват двойки на тестовете, но той търпеливо обяснява уроците всеки път, докато накрая някои от тях не ги усвояват.

Библейската история не е много по-различна от нашите човешки разкази, които познаваме толкова добре – с едно изключение. Историята за Бога и Неговия народ със сигурност ще има добър край и ще постигне своята цел. Божествената благодат, която Той проявява към народа Си, е гаранция за този резултат. Отговорността на човека в това взаимоотношение често се разбира неправилно и дори вдъхва ужас у мнозина, които я считат за бреме. Но всъщност библейската история по същество е покана да опознаваме Бога и да разбираме волята Му. Опознаването на Бога е нашата най-важна реакция в отговор на Неговата благодат. Не можем да спечелим благодатта, но можем да я изучаваме, а какво е християнското образование, ако не в самата си същност метод за обучение по благодат?