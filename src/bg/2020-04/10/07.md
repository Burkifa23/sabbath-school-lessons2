---
title: Разширено изучаване
date: 04/12/2020
---

В науката съществуват два аргумента, които обясняват много неща правилно, но произхода – изключително погрешно. Първо, науката, която изучава естествения свят, трябва да търси отговорите единствено в естествения свят. Второ, науката приема за даденост, че природните закони задължително остават неизменни. Обаче и двата аргумента грешат по отношение на произхода.

Да вземем например първия, която изисква естествени причини за природните явления. Това е валидно при проследяването на ураганите, но е безполезно за обяснението на произхода, което започва с „В началото Бог сътвори небето и земята“ ( Битие 1:1 ). Какво може да каже за напълно свръхестествения произход една наука, която отрича свръхестествения произход?

А неизменността в природата? Това изглежда разумно, само че Римляни 5:12 – „Затова, както чрез един човек грехът влезе в света и чрез греха смъртта, и по този начин смъртта мина във всички човеци, понеже всички съгрешиха“ – е предпоставка за прекъсване в естествения ход и качествено по-различна среда от тази, която наблюдава науката днес. Светът, в който смъртта не е съществувала, е напълно различен от всичко, което можем да изучаваме днес. Затова предположението, че те са много сходни, когато всъщност не са, също ще доведе до заблуди.

Следователно науката прави погрешни изводи за произхода, защото отрича два решаващи аспекта на Сътворението: свръхестествената Сила зад него и радикалното физическо прекъсване между първоначалното творение и това, което виждаме днес.

**Въпроси за разискване**

`В групата си поговорете за красотата. Какво представлява тя? Как я определяме? По какво се различава определението на християнина за красота от определението на нехристиянина?`

`Христос можеше да дойде на земята като блестящ учен, за да получи богата компенсация за новаторските Си проучвания. Можеше да завоюва цялата слава като музикант и певец. Но дойде като скромен занаятчия. Там беше при Сътворението, а се учи като новак и изпълняваше покорно задълженията Си. Какво насърчение ни носи този факт, докато учим и работим?`

`Въпреки че не всеки християнин е призован да работи като преподавател в училище, християните винаги могат да преподават на хората по света чрез думите и действията си, целенасочено или напълно несъзнателно. Какви навици следователно трябва да си изгражда християнинът като ученик на Христос и като учител за света?`

Тази събота, 05.12.2020 г., ще се молим за църкви „Ракитово” и „Расово”.