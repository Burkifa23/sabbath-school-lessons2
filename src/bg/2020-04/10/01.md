---
title: Хуманитарни и природни науки
date: 28/11/2020
---

### За изучаване през седмицата
Римляни 1:18-21; Псалми 19:1-6; 96:9; Битие 3:6; 1 Тимотей, 6 глава; Притчи, 1 глава; Йов, 38 глава.

> <p>Стих за запаметяване</p>
> „Небесата разказват за славата Божия и просторът известява делото на ръцете Му“ (Псалми 19:1).

Образованието включва така наречените „хуманитарни и природни науки“. Но когато ги изучаваме или преподаваме от библейска гледна точка, какво се променя? Дали просто избираме определени библейски стихове, които са свързани с даден аспект от съвременната медицина или история на изкуството? Така бихме могли да свържем практичните уроци с удивителната Божия сила при сътворяването на нашия сложен свят. Но включването на Писанието в един учебен урок е само малка част от истинското образование – образованието, което е спасително и изкупително.

За да работи такова образование наистина, трябва Божието Слово да ръководи преподаването на всеки предмет, от хуманитарните дисциплини до молекулярната биология. Без него може да изгубим от поглед Божията необятност, Неговата върховна власт като Творец и Крепител на нашия свят. Докато се учим да възприемаме Божията гледна точка за Неговото творение като взаимозависимо и целенасочено, по-ясно схващаме как трябва да бъдат преподавани определени предмети.

Тази седмица ще разгледаме няколко принципа за преподаване на хуманитарните и природните науки от християнска гледна точка.