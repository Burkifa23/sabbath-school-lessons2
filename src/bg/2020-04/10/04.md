---
title: Експерти по заблуда
date: 01/12/2020
---

Знаем, че нашият свят е „произвел“ огромно изобилие от изкуства и философии, които не почитат Бога. Мнозина твърдят, че християните дори не трябва да навлизат в тези пословични територии. Християните адвентисти от седмия ден трябва внимателно да помислят дали си заслужава да обслужват определени индустрии, дали да покровителстват определени институции, дали да гледат определени медии.

`В 1 Тимотей, 6 глава ни се дават ясни указания за това какви неща трябва да отбягваме, но са ни дадени и подробни обяснения. За какви стремежи предупреждава Павел в стихове 9 и 10 ?`

`Прочетете останалата част от 1 Тимотей, 6 глава . Кои са стремежите, които Павел одобрява?`

Забележете, че в 1 Тимотей 6:20 апостолът предупреждава за „лъжливо нареченото знание“. Въпреки че го разглежда в по-различен контекст, принципът остава приложим и днес. Помислете за цялата информация, за всички учения, за всички вярвания, не само днес, но и през цялата човешка история, които са били напълно погрешни. Хората наистина могат да бъдат експерти по заблуда.

Близо 2000 години най-умните хора по света, най-начетените, са вярвали, че Земята стои неподвижна в центъра на Вселената, а всички звезди и планети обикалят в съвършени кръгове около нея. В подкрепа на това вярване са използвани много сложни изчисления и научни заключения. Въпреки всичко се оказва, че то е погрешно в почти всяка своя подробност. Следователно бихме могли да кажем, че тези хора са били експерти по заблуда и че това учение е било наистина „лъжливо наречено знание“.

`Днес например биологията се основава върху предпоставката, че животът се е появил случайно преди милиарди години, без намесата на Бога и без никаква цел. Въз основа на това учение е възникнало огромно количество сложна и подробна научна литература. Какви поуки можем да си извлечем за това как хората могат да бъдат експерти по заблуда? Как този извод би могъл да повлияе върху християнското образование по принцип и преподаването на науките в частност?`