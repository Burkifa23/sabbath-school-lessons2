---
title: Съботата – да преживеем Божия характер и да го проявяваме в живота си
date: 12/12/2020
---

### За изучаване през седмицата
Битие, 1 и 2 глава; Изход 16:14-29; Исая 58:1-14; Матей 12:1-13; Лука 13:10-17.

> <p>Стих за запаметяване</p>
> „И им каза: Съботата е направена за човека, а не човекът за съботата; така че Човешкият Син е господар и на съботата“ (Марк 2:27,28).

Джоуди била единствената адвентистка в магистърската програма и решението да се посещават социални събития в събота извадило на показ вярата ѝ.

Веднъж една от нейните приятелки, Гейл, ѝ се обадила. Съпругът на Гейл щял да отсъства от града за шест седмици и тя помолила Джоуди да прекарат заедно следващите шест петък вечери, защото знаела, че Джоуди, така или иначе, не прави „нищо“ в тези вечери.

През следващите четири петък вечери те се хранили заедно, пускали си музика, разказвали си християнски опитности и се наслаждавали на компанията си. На петия уикенд Джоуди казала на Гейл, че ходила да пазарува в града и погледнала часовника си. „Добре – помислила тя – съботата скоро ще настъпи.“ Изведнъж осъзнала, че през изминалите четири петък вечери тя е преживяла нещо ново в християнската си опитност. Израснала във вярата, научила повече за своя Бог и задълбочила вярата си. Съботата била за нея възможност да се учи и да се развива.

Това е интересна история за възможността да разглеждаме съботата не просто като някакъв ден или като време за почивка, но и като средство за образование.