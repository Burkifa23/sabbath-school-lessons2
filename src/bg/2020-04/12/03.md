---
title: Време за преоткриване
date: 14/12/2020
---

Когато Мойсей получава поканата да изведе израилтяните от Египет, става ясно, че повечето хора са изгубили представата, че са Божии деца. Те трябва да преоткрият Кой е този Бог, Който ги кани да Му се поклонят и им дава толкова много обещания за прекрасно бъдеще. Съботата заема централно място като учебен център в тяхното пътешествие към преоткриването. Тя също така става и ясен белег пред останалите народи за специалната връзка между Бога и този народ. Опитността с манната олицетворява Божия метод за образование на израилтяните.

`Какви уроци трябва да научат израилтяните според Изход 16:14-29 ?`

Бог дава чудото с манната на израилтяните, като им осигурява точното количество храна за всеки ден. Ако им беше дал повече от необходимото, те може би биха забравили Кой е Дарителят. Затова всеки ден Бог извършва това чудо за тях и те са свидетели на Неговата грижа. Обаче в събота ситуацията е по-особена, точно както е по-специален и денят. Сега се извършват две чудеса: двойно количество храна в петък и храната не се разваля през нощта. Така в събота израилтяните могат да се удивляват на този Бог, Който ги е избавил, и да преоткриват какво означава да бъдат Божи народ.

Израилтяните трябва да ядат тази манна в продължение на 40 години ( Изход 16:35 ). Бог освен това казва на Мойсей да запази един гомор [ок. 2.2 литра – б.ред] манна, за да напомня на израилтяните как ги е хранил в пустинята ( Изход 16:32,33 ). Тя им напомня също и за опитността в събота.

Има и други случаи, при които Бог ясно показва на народа, че съботата е специална.

Чрез съботата Той помага на израилтяните да преоткрият кои са те и Кой е техният Бог. Те трябва да се покоряват и да спазват свято съботата, но в контекста на все по-дълбокото разбиране за характера на своя Творец и изграждането на дълготрайно взаимоотношение, основано на обещанията Му.

`Говорите с тийнейджър, който смята съботата за „скучна“. Спазва я само защото така казват Библията и неговите родители. Какви предложения ще му дадете, за да (пре)открие съботата като средство за обучение?`