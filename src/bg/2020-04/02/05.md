---
title: Ролята на родителите
date: 07/10/2020
---

**„И вие, бащи, не дразнете децата си, а ги възпитавайте в учение и наставление Господне“ (Ефесяни 6:4).**

**„Кой може да намери добродетелна жена? Защото тя е много по-ценна от скъпоценни камъни“ (Притчи 31:10).**

Родителите носят невероятна отговорност. Бащата е глава на семейството, а семейството е детската ясла на църквата, училището и обществото. Ако бащата е слаб, безотговорен и некомпетентен, тогава семейството, църквата, училището и обществото ще страдат от последиците. Бащите трябва да се стремят да проявяват плода на Духа: „любов, радост, мир, дълготърпение, благост, милосърдие, вярност, кротост, себеобуздание“ ( Галатяни 5:22,23 ).

Може да се каже, че майките имат най-важната роля във всяко общество. Те оказват огромно влияние върху характерите на децата си и в изграждането на атмосфера и дух в дома. Бащите трябва да правят всичко възможно да работят заедно с майките за възпитанието на децата.

`Какво биха могли да научат бащите и майките от следните стихове? Ефесяни 5:22,23,25,26; 1 Коринтяни 11:3; 2 Коринтяни 6:14; Римляни 13:13, 14; 2 Петър 1:5-7; Филипяни 4:8`

Родителите християни носят моралния дълг да показват библейския модел на Христос и църквата чрез поведението си. Когато те отказват да бъдат ръководители или ако ръководят тиранично, рисуват фалшива картина на Христос за децата си и за света. Бог заповядва на всички родители християни да учат прилежно децата си ( Второзаконие 6:7 ). Родителите имат отговорността да учат децата си да обичат Господа с цяло сърце. Те трябва да ги учат да се боят от Господа и напълно да Му се отдават и покоряват.

Според Второзаконие 6:7 на израилтяните са дадени конкретни съвети да запознават децата си с великите дела, които Господ е извършил за Своя народ. Но колкото и да е велика историята, която старейшините са разказвали на децата си, ние, които живеем след кръста на Христос, имаме да разказваме една много по-забележителна история, нали?

Следователно изцелението, или обучението, е постояннен процес, чрез който активно вливаме Божията истина в децата си и ги подготвяме за тяхната лична връзка с Христос.

Но все пак всички ние имаме свещения дар на свободната воля. В края на краищата, когато децата пораснат, ще трябва сами да отговарят пред Бога.