---
title: Въпросът на Лайбниц
date: 19/10/2020
---

Преди много години един немски мислител и писател на име Готфрид Вилхелм Лайбниц задал най-основополагащия въпрос: „Защо съществува нещо вместо нищо?“.

`Как следните стихове отговарят на въпроса на Лайбниц? Битие 1:1; Йоан 1:1-4; Изход 20:8-11; Откровение 14:6,7; Йов 12:7-10`

Интересно е да отбележим, че в Библията Божието съществуване се приема за даденост. Битие 1:1 не започва с множество логични аргументи (въпреки че има много такива) за Неговото съществуване. Просто приема, че Той съществува (вижте също Изход 3:13,14 ) и от тази начална точка на нейните страници се разкрива всичко за Бога, за Словото и за цялата истина.

Доктрината за Сътворението също стои в основата на християнското образование. Всичко, в което вярваме като християни, се основава на тази доктрина за Сътворението в шест дни. Библията не започва с изкуплението, закона, кръста или възкресението и Второто пришествие.

Не, тя започва с изявление за Бога като Творец, защото никое от другите неща не би имало смисъл, ако не съществуваше Бог като наш Творец.

Следователно библейският мироглед трябва да подчертава значението на доктрината за Сътворението. Това ударение става все по-важно, тъй като учението за сътворения свят е подложено на истинска атака в полза на науката. Еволюцията – милиарди години на бавно развитие на живота на етапи, по чиста случайност – напълно е разрушила вярата в Библията за милиони хора. Трудно е да си представим друго учение, което да е по-несъвместимо с Божието Слово и християнската вяра като цяло. Затова идеята, че еволюцията по някакъв начин може да бъде съчетана с библейската доктрина за Сътворението, е още по-лоша от атеистичната еволюция. Това би било подигравка с Библията и християнската вяра.

`Бог желае да отделяме една седма част от живота си всяка седмица, за да си напомняме за Сътворението в шест творчески дни – нещо, което не изисква за никое друго учение. Какво следва да ни говори това за важността на тази доктрина за християнския мироглед?`