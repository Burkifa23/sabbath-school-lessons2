---
title: Очите на Господа
date: 18/10/2020
---

Един професор от Оксфордския университет споделя хипотезата, че ние, светът и всичко около нас реално не съществува. Всъщност сме дигитални създания на извънземна раса, притежаваща свръхкомпютри.

Въпреки че теорията е интересна, тя поставя един изключително важен въпрос: Какво е естеството на реалността?

Има два възможни по-общи отговора, макар че само единият е разумен. Първият е, че Вселената – и всичко в нея, включително и ние самите – просто си съществува . Нищо не я е създало, нищо не я е образувало. Действителността е чисто материална, съвсем самородна. Както е казал някой преди 2500 години (това не е нова идея), има само „атоми и пустота“.

Другият възглед е, че едно божествено Същество (или Същества) е създало Вселената. Това всъщност изглежда по-логично, по-разумно, по-основателно от идеята, че Вселената просто си съществува без никакво обяснение за това. Този възглед включва естествения свят, светът на „атоми и пустота“, но не е ограничен до него. Той насочва към реалност, която е много по-всеобхватна и по-многостранна от атеистично-материалистичния мироглед, който толкова често чуваме днес.

`Какво ни казват следните стихове по въпроса, който повдига урокът ни днес? Псалми 53:1; Притчи 15:3; Йоан 3:16; Исая 45:21; Лука 1:26-35`

В центъра на всяко християнско образование стои идеята за реалността не само на Бога, но и на Неговия характер: Той е личен Бог, Който ни обича и взаимодейства с нас. Той е Богът на чудесата, Който, макар да използва природните закони, не е ограничен от тях и може да се издига над тях, когато пожелае (като раждането на Исус от девица). Разпространяването на този възглед е особено уместно в наше време, защото огромна част от интелектуалците открито и без извинение преподават атеистичния и натуралистичния мироглед с претенцията (без основание), че науката го подкрепя.

`Помислете за това колко тесногръд и ограничен е атеистичният мироглед в сравнение с библейския, който (както казахме) включва естествения свят, но не е ограничен до него. В края на краищата защо библейският мироглед, теистичният възглед, е толкова по-логичен и разумен от атеистичният му съперник?`