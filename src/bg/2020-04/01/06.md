---
title: Противници на авторитета
date: 01/10/2020
---

Някои хора са „ученици по природа“. Почти не им се налага да учат, за да получават отлични оценки. Попиват лесно материала. Знанията им са трайни. Обаче от Второто послание на ап. Петър, 1 и 2 глава става ясно, че нашето образование в Христос предлага равни възможности за всички, които желаят да му се посветят.

Насърчителните думи от 2 Петър, 1 гл. контрастират с отрезвяващото предупреждение от 2 Петър, 2 гл .

`Прочетете 2 Петър 2:1-17 . Какви силни и осъдителни думи казва той тук? Същевременно, въпреки острото предупреждение и осъждане, каква велика надежда ни е обещана?`

Обърнете внимание какво пише апостол Петър в стих 10 за хората, които презират авторитета. Какъв остър укор и за нашето време. Като църква трябва да признаваме определени нива на авторитет ( Евреи 13:7,17,24 ) и всички сме призовани да им се покоряваме поне до степента, до която са верни на Господа.

Но въпреки строгото осъждане, Петър предлага (в стих 9 ) нещо съвсем различно. Казва, че макар Бог да е силен да отхвърли хората, които избират заблудата, „Господ знае как да избави благочестивите от напаст“. Възможно ли е отчасти нашето християнско образование да включва не само отбягване на изкушенията, но и усвояване на множеството начини, чрез които Бог може да ни избави от тях, както и да ни помогне да се пазим от тези, „които ще въведат тайно гибелни ереси“? Освен това, тъй като презрението към авторитетите е осъдено, не трябва ли християнското образование да се състои в усвояване на правилния начин на разбиране и покоряване на „онези, които са ви били наставници“ ( Евреи 13:9 )?

Въпреки че не може да се каже, че Адам и Ева са презирали авторитета, те в края на краищата са избрали да не му се покорят. Престъплението им се задълбочава още повече поради факта, че са го извършили в крещящо противоречие с това, което този Авторитет, самият Бог, им е казал и Който е направил толкова много за тяхно добро.

`Размишлявайте още малко върху въпроса за авторитета не само в църквата или в семейството, но и в живота като цяло. Защо е важен авторитетът: както правилното му упражняване, така и правилното покоряване? Споделете отговорите си с групата в събота.`