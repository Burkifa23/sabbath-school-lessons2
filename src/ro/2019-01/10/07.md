---
title:  Un gând de încheiere
date:  08/03/2019
---

„Marea lucrare a Evangheliei nu se va încheia cu o manifestare mai mică a puterii lui Dumnezeu decât cea care i-a marcat începutul. (…)

Mesajul va fi transmis nu atât de mult prin argumente, cât prin convingerea profundă produsă de Duhul lui Dumnezeu. Argumentele au fost prezentate. Sămânţa a fost semănată, iar acum va răsări şi va aduce rod” (Ellen G. White, Tragedia veacurilor, ed. 2011, p. 503).

Vestirea mesajului final al lui Dumnezeu va împărţi oamenii în două mari tabere: cei care au o relaţie cu Dumnezeu şi cei care aleg să meargă după fiară. Împărţirea aceasta este reprezentată prin două simboluri: strângerea grâului (Apocalipsa 14:14-16) şi culegerea strugurilor ca să fie călcaţi în teasc (Apocalipsa 14:17-20). Acesta este subiectul capitolelor 17 şi 18 din Apocalipsa.

Studiu suplimentar: Tragedia veacurilor, cap. 38, „Ultima avertizare”.

**Biblia şi cartea istoria mântuirii – studiu la rând**: 

**Biblia: Numeri 16-22**

`1. Cine i-a(u) reproşat lui Moise că nu ţara promisă, ci Egiptul era „o ţară, unde curge lapte şi miere”?`

`2. Ce i-au zis copii lui Israel lui Moise după testul toiegelor?`

`3. Ce lucru destinat curăţirii îl făcea necurat pe cel ce-l folosea sau care se atingea de el?`

`4. Cui i s-a spus că drumul pe care mergea ducea la pierzare?`

**Istoria mântuirii, capitolul 54**

`5. Când va forma America protestantă un chip al ierarhiei romane?`