---
title:  Căderea Babilonului
date:  21/03/2019
---

`7. Ce aflăm despre cei „zece împăraţi”? Apocalipsa 17:12-15; Apocalipsa 16:12-16`

Sunt diverse interpretări pentru identitatea acestor împăraţi. Dar Apocalipsa nu spune cine sunt, ci doar că ei formează o coaliţie politică de scurtă durată chiar înainte de sfârşit şi că susţin Babilonul.

Apocalipsa 17:13,14 redă din nou pe scurt bătălia de la Armaghedon, prezentată iniţial în Apocalipsa 12:12-17. La instigarea triadei satanice, coaliţia politică mondială se va război cu Mielul. Aceasta arată că bătălia finală nu este un conflict armat din Orientul Mijlociu, ci conflictul de veacuri dintre Satana şi coaliţia lui, pe de o parte, şi Hristos şi poporul Lui credincios, de cealaltă parte.

`8. Care este cauza schimbării de atitudine a celor zece împăraţi faţă de Babilon? Cine se află în spatele lucrurilor care i se întâmplă Babilonului? Apocalipsa 17:16-18; Apocalipsa 16:2-12`

Scena aceasta este un alt mod de a descrie secarea Eufratului (Apocalipsa 16:12). Ioan foloseşte limbajul Vechiului Testament care zugrăveşte judecăţile lui Dumnezeu împotriva Ierusalimului (Ieremia 4:30). Arderea era pedeapsa pentru fiica unui mare-preot implicată în prostituţie (Leviticul 21:9). În Apocalipsa 16:10-12 se arată că puterile politice sunt dezamăgite de neputinţa sistemului religios de a proteja de plăgi. Se simt înşelate şi îl atacă cu ostilitate. Acest sistem religios apostat de la sfârşitul timpului este pedepsit împreună cu toţi cei care au ales să se identifice cu el.

`Multe întrebări legate de evenimentele de la sfârşit rămân fără răspuns şi ne pot pune în încurcătură. Ce făgăduinţă ne este dată în Apocalipsa 17:14 şi ce semnificaţie are ea pentru noi?`