---
title:  Un gând de încheiere
date:  15/02/2019
---

Trâmbiţa a şaptea (Apocalipsa 11:15-18) anunţă încheierea istoriei acestui pământ. A sosit timpul ca Dumnezeu să facă dreptate. Planeta răzvrătită, aflată sub stăpânirea lui Satana mii de ani, urmează să se reîntoarcă în posesia şi sub stăpânirea lui Dumnezeu. După moartea lui Hristos pe cruce şi înălţarea Sa la cer, lui Satana, uzurpatorul, i s-a interzis pentru totdeauna accesul în cer, iar Hristos a fost proclamat stăpânul legitim al pământului (Apocalipsa 12:10). Satana, ştiind că mai are puţin timp, se luptă din răsputeri să distrugă orice mai poate (Apocalipsa 12:12). Trâmbiţa a şaptea anunţă că puterile uzurpatoare au fost înlăturate şi lumea aceasta a intrat în sfârşit sub stăpânirea legitimă a lui Dumnezeu.

Trâmbiţa a şaptea prezintă conţinutul restului cărţii Apocalipsa, care tratează despre evenimentele finale: (1) Neamurile se mâniaseră (Apocalipsa 12-14), Satana înfuriat (Apocalipsa 12:17), împreună cu cei doi aliaţi ai lui – fiara ridicată din mare şi fiara ridicată din pământ -, pregăteşte popoarele pentru lupta împotriva poporului lui Dumnezeu. (2) Mânia Ta a venit: Dumnezeu răspunde la mânia popoarelor cu ultimele şapte plăgi, numite mânia lui Dumnezeu (Apocalipsa 15:1). (3) Timpul pentru judecata morţilor (Apocalipsa 20:11-15). (4) Răsplata slujitorilor lui Dumnezeu (Apocalipsa 21-22). (5) Să nimicească pe cei ce nimicesc pământul (Apocalipsa 19:2) – aici se declară că Babilonul din timpul sfârşitului este judecat pentru că a distrus pământul. Distrugerea lui Satana, a oştilor lui şi a celor doi aliaţi ai lui constituie ultimul act din drama marii lupte (Apocalipsa 19:11 – 20:15).

**Biblia şi cartea istoria mântuirii – studiu la rând**: 

**Biblia: Leviticul 22 – Numeri 1**

`1. Ce poruncă au primit israeliţii, în „afară de” cea referitoare la sărbătorile anuale?`

`2. Cine trebuia să pregătească untdelemnul pentru sfeşnic?`

`3. În ce condiţii a făgăduit Dumnezeu că pământul va da o recoltă triplă într-un singur an?`

`4. Cum aveau să plătească israeliţii datoria fărădelegilor lor?`

**Istoria mântuirii, capitolul 51**

`5. Ce s-ar fi întâmplat cu aşteptătorii, dacă nu ar fi existat cuvinte şi pasaje încurajatoare în Scripturi?`