---
title:  Cele şapte trâmbiţe
date:  09/02/2019
---

> <p>Textul de memorat</p>
> „În zilele în care îngerul al şaptelea va suna din trâmbiţa lui, se va sfârşi taina lui Dumnezeu, după vestea bună vestită de El robilor Săi, prorocilor.” (Apocalipsa 10:7)

În scena peceţii a cincea, am văzut că strigătul martirilor reflectă strigătul credincioşilor asupriţi ai lui Dumnezeu din toate secolele. Ei sunt înfăţişaţi stând sub altar şi cerându-l lui Dumnezeu dreptate şi răzbunare: „Până când, Doamne?” (Apocalipsa 6:10). Glasul din cer îi îndeamnă să aştepte, pentru că va veni şi ziua în care Dumnezeu îi va judeca pe cei care le-au făcut rău. Apocalipsa 6:15-17 îl înfăţişează pe Isus Întorcându-Se pe pământul acesta şi aducând judecata asupra celor care le-au făcut rău urmaşilor Săi.

Scena peceţii a cincea prezintă experienţa poporului lui Dumnezeu de-a lungul istoriei, din vremea lui Abel şi până la vremea când Dumnezeu va judeca şi va răzbuna În final „sângele robilor Săi” (Apocalipsa 19:2). Credincioşii trebuie să rămână neclintiţi şi să aibă încredere că El le ascultă rugăciunile.

Viziunea despre cele şapte trâmbiţe ne arată că Dumnezeu a intervenit pe parcursul istoriei În favoarea poporului Său oprimat şi că i-a pedepsit pe cei care i-au făcut rău. Scopul acestor trâmbiţe este să le dea copiilor lui Dumnezeu asigurarea că Cerul nu este indiferent la suferinţa lor.