---
title:  Înfrângerea lui Satana
date:  16/02/2019
---

> <p>Textul de memorat</p>
> „Ei l-au biruit prin sângele Mielului şi prin cuvântul mărturisirii lor, şi nu şi-au iubit viaţa chiar până la moarte.” (Apocalipsa 12:11)

Capitolul 12 introduce a doua secţiune a cărţii Apocalipsa, secţiunea care tratează despre sfârşitul timpului. Dacă prima parte descrie luptele spirituale ale bisericii de pe parcursul erei creştine, a doua parte se ocupă de evenimentele din preajma revenirii lui Hristos şi a instaurării împărăţiei lui Dumnezeu.

Capitolul 12 urmăreşte să ne prezinte fondul pe care se desfăşoară criza finală din istoria lumii. El ne spune că evenimentele din timpul sfârşitului fac parte din conflictul cosmic dintre Hristos şi Satana, aflat în plină derulare.

În cartea Apocalipsa, Satana este arhivrăjmaşul lui Dumnezeu şi al poporului Său. Satana este o fiinţă reală, este cauza tuturor relelor şi a oricărei rebeliuni din univers. El ştie că ultima lui şansă este să câştige bătălia finală împotriva lui Dumnezeu. De aceea, toate eforturile lui se îndreaptă către pregătirile pentru acest eveniment.

Viziunea din Apocalipsa 12 urmăreşte să-i dea poporului lui Dumnezeu asigurarea că Satana este un duşman înfrânt. Acelaşi Hristos care l-a învins pe Satana în timpul lucrării Sale pe pământ, pe cruce şi apoi după înălţarea Sa, îl va învinge şi la sfârşit. Singura speranţă a poporului lui Dumnezeu din timpul sfârşitului este Hristos.