---
title:  Starea celor morți
date:  08/12/2020
---

In secolul al XVII-lea, Blaise Pascal medita asupra stării umanității. Un lucru era foarte clar pentru el: oricât de mult ar fi trăit un om (și pe atunci oamenii nu trăiau chiar așa mult) și indiferent dacă a dus o viață bună (și viața nu era nici prea roz atunci), mai devreme sau mai târziu avea să moară.

Mai mult, orice ar fi venit după moarte ar fi durat mult mai mult, un timp infinit de lung față de intervalul de viață de pe pământ care precede moartea. Astfel, pentru el, lucrul cel mai logic pe care un om ar putea sau ar trebui să-l descopere este ce soartă îi așteaptă pe cei care mor. Și a fost uimit să vadă oameni care se agitau pentru pierderea funcției sau pentru o insultă imaginară adusă orgoliului personal, dar nu dădeau nicio atenție la ce se va întâmpla după ce vor muri. Pascal a gândit bine, lată de ce Biblia vorbește atât de mult despre făgăduința făcută celor care au găsit mânuirea în Isus și făgăduința cu privire la ce îi așteaptă în viitor.

**1. Ce speranță ne este dată în textele de mai jos?**

`Ioan 6:54; 3:16; 4;14; 6:40`

`1 Ioan 5:13`

`1 Tîmotei 1:16`

`Iuda 1:21`

`Tit 3:7`

Viața veșnică are sens în lumina jertfei lui Isus. în lumina ei, nimic altceva nu mai contează. Faptul că Acela care este Creatorul universului, care „a făcut și veacurile” (Evrei 1:2), Cel în care „avem viața, mișcarea și ființa” (Faptele 17:28), Dumnezeu, a trebuit să Se întrupeze și să moară în acel trup – toate acestea pentru ce? Ca să putrezim ca un animal omorât pe stradă de vreo mașină?

Noul Testament este plin de făgăduințe despre viața veșnică, deoarece doar veșnicia garantează restaurarea. Un milion de ani, chiar un miliard, s-ar putea să nu aibă suficiente momente fericite care să șteargă răul.

Pascal avea dreptate: timpul nostru aici este atât de limitat în contrast cu ce va veni. Ce greșeală ar fi să nu fim pregătiți pentru veșnicia care ne așteaptă!

`De ce crezi ca unii oameni manifestă indiferențăfață de ceea ce se întâmplă după moarte?`