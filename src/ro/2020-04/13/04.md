---
title: „Atunci vom cunoaște”
date:  10/12/2020
---

„Cerul este o școală, având ca domeniu de studiu universul și ca educator, pe Cel Infinit. O filială a acestei școli a fost stabilită în Eden, iar, după ce planul de răscumpărare va fi finalizat, educația va fi reluată în școala din Eden.” – Ellen G. White, Educație, p. 301

Mulți oameni au o mulțime de întrebări – cu privire la păcat, la suferință, boală, moarte sau de ce s-au întâmplat atâtea și atâtea lucruri. Avem întrebări și despre lumea naturală și toate misterele ei. în ciuda progresului incredibil pe care l-a făcut știința, ajutându-ne să înțelegem mai mult despre lume și univers, în ansamblul lui, sunt încă atât de multe lucruri care depășesc capacitatea noastră de înțelegere.

De la formele cele mai simple de viață până la cerul de deasupra noastră, de la mișcarea particulelor subatomice până la galaxiile ce se rotesc, răspândite prin cosmos, ne confruntăm cu o realitate care este mult mai mare și mai adâncă decât poate pricepe mintea noastră acum, mai ales în puținul timp pe care îl avem la dispoziție acum și aici ca să cercetăm lucrurile acestea pentru noi înșine. însă, cu o veșnicie la dispoziție pentru cercetare, nu este nicio îndoială că vom desluși multe mistere.

`4. Ce vom învăța atunci când acest episod trist al păcatului, al suferinței și al morții se va termina? 1 Corinteni 13:12, 1 Corinteni 4:5`

Ni se promite că vom înțelege lucrurilor care acum sunt ascunse pentru noi. Și ce speranță minunată avem că, odată ce vom vedea și înțelege lucruri care acum par greu de înțeles, nu ne va rămâne decât să îl lăudăm pe Dumnezeu! Lucrul cel mai important acum este să ne ținem tare de credința noastră, de făgăduințele lui Dumnezeu, să trăim potrivit cu lumina pe care o avem și să rezistăm până la sfârșit. Și vestea cea bună este că putem spune: „Pot totul în Hristos, care mă întărește” (Filipeni 4:13).

`Ce întrebări îți apasă sufletul? Ce lucruri ți se par acum de neînțeles? Cum te ajutăfaptul că învețisă te încrezi în Dumnezeu în lucrurile pe care le înțelegi ca să te încrezi în Elși în cele pe care nu le înțelegi acum?`