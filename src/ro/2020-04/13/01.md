---
title:  Educaţie continuă
date:  07/12/2020
---

> <p>Textul de memorat</p>
> „Dar, după cum este scris: ‘Lucruri pe care ochiul nu le-a văzut, urechea nu le-a auzit şi la inima omului nu s-au suit, aşa sunt lucrurile pe care le-a pregătit Dumnezeu pentru cei ce-L iubesc’. “ (1 Corinteni 2:9)

Biblia ne oferă o viziune măreață despre cer, Noul Pământ, despre învățare și despre felul de viețuire pe care îl vom avea de-a lungul veșniciei. După cum am văzut pe parcursul trimestrului, pregătirea este aici și acum, în această viață, și tot procesul de educație -indiferent de domeniul de studiu – ar trebui să ne pregătească pentru viața veșnică.

Orice școală poate să transmită multă informație de calitate, multă cunoștință bună, practică și utilă. Totuși, ce îi folosește unui om să dobândească toată această cunoștință dacă pierde viața veșnică? în această săptămână vom vedea ce ne spune inspirația despre școala cea mai înaltă, o școală continuă în care noi vom învăța și vom crește de-a lungul veșniciei. în această școală vom învăța lucruri pe care acum nici măcar nu putem începe să ni le imaginăm.