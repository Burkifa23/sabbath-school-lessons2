---
title:  Experți în rătăcire
date:  22/11/2020
---

Știm că, în domeniul artelor și al filozofiei, lumea noastră are multe lucruri care nu îl onorează pe Dumnezeu. Mulți susțin că un creștin nu ar trebui nici măcar să pătrundă în aceste domenii. Creștinii adventiști de ziua a șaptea tre­buie să își analizeze cu mare atenție propriile afaceri în anumite industrii, în comerț și servicii și în furnizarea de conținut pentru anumite canale media.

`4. Ce instrucțsuni oferă Pavel cu privire la ce fel de preocupări să aprobăm și ce preocupări să evităm? 1 Timotei 6:9-21`

Pavel ne avertizează și cu privire la „împotrivirile științei pe nedrept numite astfel”. Deși astăzi multe lucruri sunt altfel decât pe vremea lui Pavel, principiul este încă aplicabil. Gândește-te la toată informația, învățătura și convingerile, nu doar din prezent, ci și de-a lungul istoriei omenirii, care au fost complet greșite. într-adevăr, oamenii pot să fie specialiști în arta de a greși!

Au fost folosite unele noțiuni de matematică și știință pentru a sprijini concepția geocentrică (pământul în centrul universului), chiar dacă s-a dovedit a fi greșită aproape în toate amănuntele. Așadar, am putea spune că această învățătură a fost cu siguranță „pe nedrept numită astfel”.

De exemplu, științele biologice se bazează astăzi pe presupunerea că viața a început cu miliarde de ani în urmă, din întâmplare, fără Dumnezeu și fără un scop. în aceiași timp, a apărut un volum incredibil de literatură științifică complicată și detaliată, bazată pe această învățătură, lată cum oamenii pot deveni „specialiști în idei greșite”.