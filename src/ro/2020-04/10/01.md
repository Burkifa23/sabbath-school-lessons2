---
title:  Educaţia în artă şi ştiinţe
date:  19/11/2020
---

> <p>Textul de memorat</p>
> „Cerurile spun slava lui Dumnezeu, şi întinderea lor vesteşte lucrarea mâinilor
Lui.” (Psalmii 19:1)

Educația include ceea ce poartă denumirea de „arte și științe”. Dar ce impli­ că învățarea sau predarea lor din perspectivă biblică? Punem la dispoziție pur și simplu versete selectate din Biblie care se referă, de exemplu, la un aspect specific al medicinei moderne sau al istoriei artei? Făcând astfel, putem asocia lecțiile noastre practice cu puterea uimitoare a lui Dumnezeu de a crea lumea noastră complexă. Dar o simplă înglobare a Scripturilor într-o lecție dintr-un manual este doar o mică parte din adevărata educație, cea care este salvatoare și răscumpărătoare.

Pentru ca un asemenea tip de educație să funcționeze cu adevărat, avem ne­ voie de Cuvântul lui Dumnezeu care să inspire învățătura din fiecare materie, de la cele umaniste până la cele despre biologia moleculară. Fără el, putem pierde din vedere măreția lui Dumnezeu, suveranitatea Lui în calitatea Sa de Creatorși Susținător al lumii noastre. învățând să vedem cum privește Dumnezeu la creația Sa, ca fiind unitară și cu un scop, ne apropiem de înțelegerea modului în care anumite domenii ar putea și ar trebui să fie predate.

In această săptămână vom studia anumite principii cuprinse în modul în care pot fi predate artele și științele din perspectiva creștină asupra lumii.