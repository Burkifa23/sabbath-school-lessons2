---
title:  Răspunsul Domnului
date:  24/11/2020
---

`7. Biblia spune că Dumnezeu nu este doar Creator, ci și Susținător al tuturor formelor de viață. Cunoscând acest adevăr important, cum ar trebui să înțelegem artele și științele? Iov 38:4-12,37-41`

„MuIți învață că materia are energie vitală, că materiei îi sunt date anumi­ te proprietăți și apoi ea este lăsată să acționeze prin propria energie; că lu­crurile din natură sunt conduse în armonie cu niște legi fixe, în care nici chiar Dumnezeu nu poate interveni. Aceasta este o falsă știință și nu este susținută de Cuvântul lui Dumnezeu. Natura este la dispoziția Creatorului ei. … Natura mărturisește despre o inteligență, o prezență, o energie activă, care lucrează în și prin legile ei. în natură se vădește continua lucrare a Tatălui și a Fiului. Hristos spune: «Tatăl Meu lucrează până acum și Eu, de asemenenea , lucrez» (loan 5:17).” – Ellen G. White, Patriarhi și profeți, p. 114

Din nefericire, o mare parte din știință se bazează pe ipoteze ateiste și ma­terialiste. Un om de știință ar putea privi ceva foarte frumos, cu cel mai înalt grad de complexitate, sau chiar o îmbinare a celor două, și totuși să susțină că a apărut la întâmplare, fără nicio intenționalitate sau vreun plan anterior.

Aceasta pretinde știința în permanență. Viața pe pământ, în toată frumusețea și complexitatea ei, este explicată ca fiind doar urmarea fuzionării întâmplătoare a unor substanțe chimice în urmă cu miliarde de ani, ce a dus la o formă simplă de viață, prin intermediul unei selecții naturale și al unor mutații aleatorii, care a evoluat în tot ceea ce astăzi trăiește, respiră și se mișcă.

Știința, așa cum s-a constituit în prezent, susține că însăși ideea unui Creator supranatural este „neștiințifică”, deoarece nu poate fi dovedită în mod științific, deci este o noțiune de care știința nu se poate ocupa. Această ipoteză nu re­ prezintă nimic din ceea ce știința însăși învață, ci este doar un punct de vedere filozofic impus acestei materii de studiu de oamenii de știință. De fapt, știința învață opusul: toată frumusețea și complexitatea lumii arată spre un Creator!

Totuși, Scriptura învață că Dumnezeu nu doar a creat totul, ci și susține toa­te lucrurile. Deci adevărata educație creștină despre știință ar trebui să por­nească de la premise radical diferite de ceea ce știința pretinde în general. în mod inevitabil vor avea loc ciocniri, mai ales cu privire la origini.