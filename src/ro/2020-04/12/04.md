---
title:  Timp pentru a stabili prioritățile
date:  04/12/2020
---

Suișurile și coborâșurile experienței copiilor lui Israel cu Dumnezeu au fost strâns legate de modul în care s-au raportat la Sabat. Dumnezeu a văzut lipsa lor de dorință de a respecta Sabatul ca pe un semn al irelevanței Lui în viața fiecăruia dintre ei (leremia 17:19 27). Un angajament reînnoit față de Sabat a fost de asemenea parte a procesului de restaurare – un semn că prioritățile erau corecte. Isaia 58 prezintă un contrast interesant.

`3. Ce îi spunea Dumnezeu poporului Său, lucru care este relevant și pentru noi, astăzi? Isaia 58:1-14`

Prin închinarea și postul lor, israeliții se considerau poporul lui Dumnezeu, dar modul în care își trăiau viața după ce închinarea se încheia arată că ei fă­ceau doar gesturile ce țin de un comportament corect; nu exista niciun devotament sincer, din inimă, față de Legea Iui Dumnezeu. în continuarea capitolului, Isaia arată ce aștepta Dumnezeu de la poporul Lui.

Aceasta nu este totul. Recitește Isaia 58:13,14. De ce pune Dumnezeu ac­centul pe Sabat? Profetul folosește aici expresii similare cu cele din restul capitolului: „Dacă îți vei opri piciorul… ca să nu-ți faci gusturile tale… neurmând căile tale, … neîndeletnicindu-te cu treburile tale și nededându-te la flecării”, avertizează el. Cu alte cuvinte, Sabatul nu este un timp în care să parcurgi rutina închinării în vreme ce te gândești la ale tale și trăiești o viață fără nicio legătură cu închinarea. Sabatul trebuie să fie o „desfătare și să-l „cinstești”. în contextul din restul capitolului, Sabatul este prezentat ca fiind desftarea de a învăța despre caracterul și obiectivele lui Dumnezeu și apoi de a transpune acel caracter și acele obiective în relațiile cu ceilalți. Să știi doar cum să respecți o formă de păzire a Sabatului și de închinare nu este suficient. învățarea trebuie să aibă un impact asupra vieții. Sabatul este un timp de învățare și de trăire conform priorităților.

`Este Sabatul o desfătare pentru tine? Dacă nu, ce poți face pentru a schim­ba lucrurile? Ai învățat „să cinstești” Sabatul? Discută în cadru! grupei ce ar putea însemna aceasta. Fii cât mai practic posibil!`