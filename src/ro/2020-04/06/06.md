---
title: 'Două feluri de a vedea'
date: 05/11/2020
---

Isus și ucenicii Lui se îndreptaseră spre Ierusalim. întrucât Irod își făcuse probleme din cauza lui loan Botezătorul, acum, autoritățile, inclusiv Irod, erau îngrijorate din cauza lui Isus. Cei care îl urmau erau săracii și alți oameni vulne­rabili, care doreau cu disperare o schimbare.

Mai presus de orice, Isus a dorit să aducă speranță lumii. Dar, de acum, El era sigur că cei mai puternici și mai privilegiați aveau să facă tot ce le stătea în putință pentru a-l nimici misiunea. Nu voiau ca El să aibă izbândă.

Cât despre cercul restrâns al ucenicilor lui Isus, cei doisprezece, ei păreau dornici să fie de partea Lui. Dar, în același timp, păreau nedumeriți, sau orbi. De exemplu, în Marcu 8:31-33, Marele învățător îi îndeamnă pe discipolii Lui să vadă lucruri greu de văzut pentru ei. Și anume, în multe privințe ei erau încă orbi din punct de vedere spiritual față de ceea ce era cu adevărat important (vezi Marcu 8:37).

Toate acestea reprezintă fundalul întâlnirii lui Isus cu cineva care vede.

`6. Ce putem învăța din experiența lui Bartimeu? Marcu 10:46-52`

Bartimeu dorise să vadă lucrurile despre care auzea că sunt frumoase. Dar capacitatea de a vedea implică mai mult decât vederea fizică. Cu alte cuvinte, această istorie este despre capacitatea spirituală de a vedea, despre a pricepe, despre a înțelege cine este cu adevărat Marele învățător. Vederea fizică este una. Este un lucru important, și Isus știe aceasta. Dar El știe și că fiecare om are o dorință mai profundă, dorește o viață nouă și mai bună.

`Ce ne învață Evrei 5:12-14 despre adevărata educație?`