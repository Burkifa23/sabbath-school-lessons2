---
title: 'Lecții mai greu de învățat'
date: 31/10/2020
---

> <p>Textul de memorat</p>
> „Şi Isus i-a zis: „Du-te, credinţa ta te-a mântuit”. Îndată orbul şi-a căpătat vederea şi a mers pe drum după Isus.” (Marcu 10:52)

Căruia dintre noi nu i-a fost vreodată rușine de el însuși? Care dintre noi nu a făcut lucruri care îl dor când se gândește la ele și care l-ar face să tresară de spaimă la gândul că alții le-ar putea ști? Mai mult ca sigur, toți am trecut prin astfel de momente.

Imaginează-ți că ești în locul lui Adam sau al Evei după ce au mâncat din fructul oprit. Sau cum s-a simțit lacov când l-a înșelat pe tatăl lui ca să obțină binecuvântarea în detrimentul fratelui mai mare, fiind apoi nevoit să fugă de mânia fratelui său. Cum mai dormea el noaptea? Sau imaginează-ți că ești fe­meia prinsă în adulter, „chiar când săvârșea” (loan 8:4). Și David a trecut pe acolo, iar Psalmul 32 este expresia și mărturisirea lui amară despre această experiență, lată de ce Evanghelia este universală, de ce Isus a murit pentru toată omenirea. Oricare ar fi deosebirile dintre noi, ne unește cu siguranță un lucru: toți suntem păcătoși!

In consecință, adevărata educație creștină trebuie să constea în a ne îndrep­ta spre singura soluție pentru starea noastră jalnică. în această săptămână vom privi la singura noastră soluție, Marele nostru învățător.