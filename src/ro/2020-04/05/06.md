---
title: 'Primii elevi al Marelui învățător'
date: 29/10/2020
---

Erau câțiva păstori simpli, care aveau grijă de o turmă de oi în afara unei mici localități. Apoi, dintr-odată, aceștia sunt martorii apariției unor îngeri care aduc niște vești extraordinare și în stare să zguduie o lume întreagă. Motivați de această apariție, ei pornesc să caute Pruncul despre care le vorbiseră îngerii.

`8. Imaginează-ți că ești cu păstorii și privești la iesle. Ce ai vedea? Luca 2:8-20`

Trebuie să îi admirăm pe primii elevi al Marelui învățător: pe losif și Maria și pe păstori. Condițiile umile în care a avut loc nașterea lui Isus nu oferă niciun indiciu despre minunea întrupării: că Dumnezeu a devenit una cu omenirea în persoana Pruncului. Totuși, cu ajutorul viziunilor, al viselor și al îngerilor, acei primi elevi ai Lui sunt în stare să vadă dincolo de ce le spuneau ochii. Păstorii le spun și altora despre identitatea acestui Prunc: „S-a născut un Mântuitor, care este Hristos, Domnul” (vers. 11; compară cu vers. 17).

`9. Ce reacție au magii la aflarea veștii despre nașterea lui Isus? Cum reacționează Irod? Matei 2:1-12`

Inainte să spună prima Sa parabolă sau să facă prima Lui minune, Marele învățător merită închinarea noastră în virtutea a cine este El. Pentru a aprecia pe deplin lucrarea de învățare de mai târziu a lui Isus, trebuie să ne unim cu acești primi elevi, magii, în închinarea lor în fața Maestrului. Cel ale cărui învățături le admirăm este mai mult decât un educator înțelept. El este Dumnezeu, care vine să sălășluiască împreună cu omenirea. Educația creștină își are rădăcinile în închinarea la Isus. împreună cu magii, păstorii și îngerii, suntem chemați să ne închinăm lui Hristos, împăratul nou-născut, și să vedem în Pruncul Isus rea­ litatea despre Dumnezeu însuși.

`Ce înseamnă întruparea lui Isus în raport cu caracterul și măreția lui Dumnezeu?`