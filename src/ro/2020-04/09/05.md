---
title:  Să căutăm adevărul
date:  17/11/2020
---

Se spune că Albert Einstein, adesea considerat a fi părintele fizicii moder­ne, ar fi spus: „Cel mai important lucru este să nu încetezi nicio clipă să te în­trebi. Curiozitatea există pentru un motiv. Nu putem decât să fim copleșiți când contemplăm misterele veșniciei, ale vieții, ale minunatei structuri a realității. E suficient dacă cineva încearcă numai să înțeleagă o fărâmă din acest mister în fiecare zi. Să nu-ți pierzi niciodată sfânta curiozitate!”

Deși știința modernă ne-a arătat o complexitate incredibilă la fiecare nivel al vieții, în lumea noastră există încă destule necunoscute. Și dacă așa stau lu­crurile în lumea fizică, cu cât mai complexă este lumea spirituală!

**4. Cum trebuie să fie căutarea noastră după adevăr?**

`Ieremia 29:13`

`Matei 7:7`

`Faptele 17:26,27`

`PsaImii 2 5:5`

`Ioan 16:13; 17:17`

Biblia este plină de istorii despre oameni curioși care seamănă cu noi: bărbați și femei care au întrebări, temeri, speranțe și bucurii, care caută adevă­rul în felul lor și răspunsuri la întrebările cele mai dificile ale vieții.

„Orice lucru El îl face frumos la vremea lui; a pus în inima lor chiar și gân­dul veșniciei, măcar că omul nu poate cuprinde, de la început până la sfârșit, lucrarea pe care a făcut-o Dumnezeu” (Eclesiastul 3:11). Unii traduc ebraicul ‘olam cu „veșnicie”, alții, cu „un simțământ al trecutului și al viitorului”. Așadar, Dumnezeu a pus în inima și în mintea omului un simțământ al trecutului și al viitorului, al veșniciei însăși. Deci noi suntem în stare să ne gândim la așa- numitele „mari întrebări” despre viață și despre existența noastră în general.

Aici, Scripturile au un rol principal. Cine suntem noi? De ce suntem aici? Cum ar trebui să trăim? Ce se întâmplă când murim? De ce există răul și suferința? Sunt întrebări pe care și le-au pus dintotdeauna căutătorii după adevăr. Ce privilegiu și ce responsabilitate avem să-i ajutăm pe cei ce caută adevărul! Educația creștină îi îndrumă pe oameni spre aceste răspunsuri, așa cum se gă­sesc în Cuvântul lui Dumnezeu.