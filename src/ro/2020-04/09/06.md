---
title:  „Gata să ne dăm și viața…”
date:  18/11/2020
---

`5. Cum ar putea să se aplice în școlile și în bisericile noastre ceea ce scria Pavel în textele de mai jos? 1 Tesaioniceni 2:6-8`

Ințelegerea biblică despre biserică este mai relevantă ca oricând acum, când ne confruntăm cu dezintegrarea principiului de comunitate în societate, în Matei 18:20 citim: „Căci, acolo unde sunt doi sau trei adunați în Numele Meu, sunt și Eu în mijlocul lor.” Viziunea Noului Testament despre biserică și co­munitate s-a conturat în primul rând în casele credincioșilor. Acolo, credincioșii s-au întâlnit în grupe mici, rugându-se, cântând, luând Cina Domnului, învățând și împărtășind cuvintele lui Isus unul cu altul.

Aceste grupe de închinare au devenit și primele școli-biserică – erau lo­cul în care noilor membri li se făcea cunoștință cu noua viață în Isus. Scrierile lui Pavel, de exemplu: „Să nu vă potriviți chipului veacului acestuia, ci să vă prefaceți prin înnoirea minții voastre (Romani 12:2), sugerează că biserica a luat foarte în serios lucrarea de educație. Primii creștini au descoperit în scurt timp că Evanghelia poate fi trăită cel mai bine în comunitate. în cadrul comunității avem un motiv pentru a cânta cu voce tare, a ne ruga mai stăruitor și a fi mai grijulii și mai miloși. Când îi auzim pe alții vorbind despre bunătatea lui Dumnezeu, înțelegem cât de bun a fost El cu noi; când auzim despre luptele și durerile celuilalt, ne dăm seama de vindecarea adusă de Dumnezeu în viața fiecăruia dintre noi și simțim o dorință reînnoită de a fi cei prin care El oferă har și vindecare.

In pasajul de azi, Pavel afirmă că Evanghelia este totul: puterea crucii, învi­erea Domului, făgăduința revenirii Sale. Nu există nicio altă veste mai bună în toată lumea, iar Pavel și-a trăit viața dedicându-se total lucrării de a-L vesti cu toată integritatea și dăruirea numai pe Isus, de a vorbi despre viața Sa. Totuși, el sugerează că mesajul Evangheliei poate fi cel mai bine înțeles și trăit printr-o viață de părtășie unii cu alții. Nu trebuie să uităm niciodată că oamenii se uită atent să vadă dacă viața noastră ilustrează mesajul harului care se găsește în Biblie.

`Gândește-te la viața ta și întreabă-te: Ce fel de mărturie sunt pentru cei din jurul meu?`