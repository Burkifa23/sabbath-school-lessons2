---
title:  Un gând de încheiere
date:   14/07/2017
---

Pentru aprofundarea studiului despre unitatea în diversitate în biserică, citeşte din Ellen G. White, Solii alese, cartea 1, capitolul „Explicarea unor declaraţii timpurii”, ed. 2012, p. 53 (75), şi din cartea Slujitorii Evangheliei, subcapitolul „Tactul”, ed. 2004, pp. 86–87 (117–119).

„Chiar şi cei mai buni dintre oameni, dacă sunt lăsaţi în voia lor, vor face greşeli grave. Cu cât i se încredinţează mai multe responsabilităţi cuiva, cu cât este mai înaltă autoritatea de a dicta şi de a controla, cu atât mai multe greşeli va comite agentul uman, ducând la pervertirea minţilor şi a inimilor, dacă nu umblă cu grijă pe calea Domnului. În Antiohia, Petru nu a reuşit să respecte principiul integrităţii. Pavel a fost nevoit să se opună deschis influenţei sale distructive. Lucrul acesta este consemnat, pentru ca alţii să profite de el şi pentru ca lecţia aceasta să fie o avertizare solemnă pentru bărbaţii din poziţii înalte, ca să nu cadă la examenul integrităţii, ci să respecte îndeaproape principiul.” – Comentariile Ellen G. White, în Comentariul biblic AZŞ, vol. 6, p. 1108

**Biblia şi cartea profeţi şi regi – studiu la rând**

**Biblia: Isaia 41–47**

`1. Unde este scris că Dumnezeu spune că va „striga ca o femeie în durerile naşterii”?`

`2. Cu ce L-a chinuit şi l-a obosit Israel (Iacov) pe Domnul?`

`3. Cum îl numeşte Domnul pe cel care se ceartă cu Făcătorul Său?`

`4. Cum încercau să vestească viitorul cei întrebaţi de „fiica Babilonului”?`

**Profeţi şi regi, capitolul 28**

`5. Ce anume a trezit în inimile multora dorinţa după lucruri mai bune?`