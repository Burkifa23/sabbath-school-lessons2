---
title:  Un gând de încheiere
date:   29/09/2017
---

„Crucea de pe Calvar contestă şi, în final, va înfrânge orice putere pământească sau demonică. Toată puterea se concentrează la cruce şi toată puterea emană din ea. Ea este marele punct de atracţie, pentru că, pe ea, Hristos Şi-a dat viaţa pentru omenire. Jertfa aceasta a fost adusă cu scopul readucerii omului la starea lui iniţială de desăvârşire. Şi, chiar mai mult, ea a fost adusă pentru a-i oferi o transformare completă a caracterului, pentru a-l face mai mult decât biruitor.

Aceia care, prin puterea lui Hristos, îl biruiesc pe marele vrăjmaş al lui Dumnezeu şi al omului vor avea în curţile cereşti o poziţie mai înaltă decât îngerii care nu au căzut niciodată.

Hristos declară: «După ce voi fi înălţat de pe pământ, voi atrage la Mine pe toţi oamenii.» Dacă nu găseşte o influenţă în favoarea ei, crucea creează o influenţă. De la o generaţie la alta, adevărul pentru acest timp este revelat ca fiind adevărul prezent. Hristos pe cruce a fost mijlocul prin care bunătatea şi credincioşia s-au întâlnit şi prin care dreptatea şi pacea s-au sărutat. Acesta este mijlocul care va mişca lumea (MS 56, 1899).” – Comentariile Ellen G. White, în Comentariul Biblic AZŞ, vol. 6, p. 1113

Biblia şi cartea profeţi şi regi – studiu la rând

**Biblia**: Ieremia 52 – Ezechiel 1

`1. Ce au făcut caldeenii (haldeii) cu stâlpii de aramă care erau în Casa Domnului?`

`2. Ce spuneau trecătorii că se zicea despre Ierusalim?`

`3. De ce îi durea inima pe iudei şi li se întunecaseră ochii?`

`4. Cum spune profetul că era arătarea slavei Domnului?`

Profeţi şi regi, capitolul 39

`5. Cum se formează un caracter nobil?`