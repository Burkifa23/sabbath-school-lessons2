---
title:  O criză în conducere
date:  02/01/2021
---

> <p>Textul de memorat</p>
> „În anul morţii împăratului Ozia, am văzut pe Domnul şezând pe un scaun de domnie foarte înalt, şi poalele mantiei Lui umpleau Templul.” (Isaia 6:1)

Întrebat de un discipol despre secretele unei bune guvernări, Confucius a răspuns:

– Mâncare şi arme suficiente şi încrederea oamenilor de rând.
– Dar, a întrebat discipolul, să presupunem că nu ai încotro şi trebuie să renunţi la unul dintre cele trei elemente. De care te-ai lipsi?
– De arme, a răspuns Confucius.
– Şi dacă ar trebui să te descurci doar cu unul, de care te-ai lipsi?
– De hrană, a răspuns Confucius. Căci, din vechime, foamea a fost soarta omului, dar un popor care nu mai are încredere în conducătorii lui este cu adevărat pierdut. – M.P. Green, 1500 Illustrations for Biblical Preaching, 1989, p. 215

Într-adevăr, oamenii vor să aibă un sistem de conducere puternic şi demn de încredere. Când un soldat s-a înscris pentru al doilea mandat în serviciul militar, recrutorul l-a întrebat de ce dorea să se înroleze din nou. „Am încercat şi viaţa civilă”, a spus el, „dar acolo nu este nimeni la conducere.”

În acest studiu vom analiza criza de lideri din Iuda şi consecinţele ei.