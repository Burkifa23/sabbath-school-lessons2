---
title:  Un gând de încheiere
date:  08/01/2021
---

„Practicile nelegiuite deveniseră atât de dominante în toate clasele, încât cei puţini care Îi rămăseseră credincioşi lui Dumnezeu erau deseori ispitiţi să-şi piardă inima şi să dea loc descurajării şi disperării. Părea că planul lui Dumnezeu pentru Israel era pe cale să fie zădărnicit şi că poporul răzvrătit avea să sufere o soartă asemănătoare cu cea a Sodomei şi Gomorei.

În faţa unor astfel de situaţii, nu este surprinzător că Isaia s-a dat înapoi în faţa acestei răspunderi. Ştia bine că va întâmpina o împotrivire îndârjită. Când şi-a dat seama de incapacitatea sa de a face faţă situaţiei şi s-a gândit la încăpăţânarea şi necredinţa poporului pentru care avea să lucreze, sarcina lui părea fără speranţă. Să renunţe el în disperare la misiunea lui şi să-i lase pe cei din Iuda netulburaţi în idolatria lor? Dumnezeii din Ninive trebuiau să stăpânească pământul, sfidându-L pe Dumnezeul cerului?” – Ellen G. White, Patriarhi şi profeţi, pp. 306-307

Rezumat: Într-un timp de nesiguranţă, când slăbiciunea conducerii umane era dureros de evidentă, lui Isaia i s-a dat o viziune măreaţă despre Conducătorul suprem al universului. Încremenit de simţământul de a nu fi omul potrivit, dar fiind curăţit şi întărit prin har, Isaia a fost gata să meargă înainte ca ambasador al lui Dumnezeu într-o lume ostilă.

STUDIU LA RÂND – BIBLIA ŞI CARTEA EVANGHELIZARE

**Biblia: Ezechiel 4-10**

`1. Unde apare ideea zilei profetice care reprezintă un an literal?`

`2. Cu ce instrument neobişnuit i s-a spus profetului să-şi radă capul şi barba?`

`3. Ce anume nu poate să scape pe nimeni în ziua urgiei Domnului?`

`4. Unde apare ideea unui semn pus pe fruntea oamenilor credincioşi?`

Evanghelizare, Secţiunea 11, subcapitolul „Lucrarea în marile oraşe americane”

`5. Unde ar trebui ridicate aşezămintele de educaţie şi sănătate?`