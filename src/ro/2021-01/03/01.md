---
title:  Când lumea ta se prăbuşeşte
date:  09/01/2021
---

> <p>Textul de memorat</p>
> „Dacă nu credeţi, nu veţi sta în picioare.” (Isaia 7:9 dp)

Într-o zi de Sabat, Connie şi Roy se întorceau cu maşina de la biserică. Când au intrat pe aleea din curte, o găină pitică a traversat agitată în zbor, prin faţa lor. Ceva nu era în regulă. Păsările de curte trebuiau să fie în siguranţă în ţarcul lor, dar ieşiseră. O cercetare rapidă le-a arătat ce se întâmpla. Căţeluşa vecinilor scăpase şi ea din curtea ei şi era jos, lângă heleşteu, cu Daisy în dinţi. Daisy era o găină frumoasă, cu o coadă albă, stufoasă. Connie a scos-o pe Daisy din colţii câinelui, dar prea târziu. Pasărea a murit în braţele ei. Connie s-a aşezat acolo, în curte, cu găina moartă în braţe şi o jelea.

O altă pasăre a fost foarte tulburată. Un răţoi mare şi alb, a văzut-o pe Connie ţinând-o pe Daisy în braţe şi se pare că a crezut că ea omorâse găina. Aşa se face că, în următoarele săptămâni, ori de câte ori o vedea pe Connie, răţoiul o ataca răutăcios, ciupind-o foarte tare cu ciocul lui puternic. Uneori este greu să ne dăm seama cine ne sunt prietenii şi cine, duşmanii.

În această săptămână vom studia despre un rege al lui Iuda care avea şi el aceeaşi problemă şi vom încerca să înţelegem de ce a făcut el alegeri greşite.