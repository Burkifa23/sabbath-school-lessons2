---
title:  Controversa
date:   07/10/2017
---

> <p>Textul de memorat</p>
> „Căci Legea a fost dată prin Moise, dar harul şi adevărul au venit prin Isus Hristos.” (Ioan 1:17)

Biserica primară era compusă în principal din evrei care nu-şi închipuiseră niciun moment că, recunoscând că Isus este Mesia al evreilor, ar fi întors spatele credinţei strămoşilor lor sau făgăduinţelor legământului făcute de Dumnezeu poporului Său. Şi le dăm dreptate. Întrebarea pe care şi-o puneau ei era dacă ei, ca evrei, trebuiau să devină creştini pentru ca Isus să devină Mântuitorul lor. Şi, pentru mulţi dintre ei, o altă întrebare era dacă păgânii trebuiau să devină evrei înainte de a se face creştini.

Răspunsul ferm a venit mai târziu, cu ocazia adunării de la Ierusalim. S-a luat decizia de a nu-i împovăra pe cei dintre neamuri cu o mulţime de reguli şi legi. Cu alte cuvinte, păgânii nu trebuiau să devină evrei pentru a fi urmaşi ai lui Isus.

În ciuda hotărârii conducerii de la Ierusalim, unii învăţători au continuat să hărţuiască bisericile, insistând să li se ceară convertiţilor dintre neamuri să respecte aceste reguli şi legi, inclusiv circumcizia (practică pentru care creştinismul nu ar fi fost foarte atrăgător pentru un adult). Ei credeau că cei dintre neamuri care doreau să aibă parte de promisiunile legământului trebuiau să respecte numeroasele reguli şi legi considerate obligatorii pentru cei din poporul Israel.

Care erau problemele şi cum trebuia să fie rezolvate?