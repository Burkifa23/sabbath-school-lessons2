---
title:  Un gând de încheiere
date:   10/11/2017
---

**Studiu suplimentar**: Ellen G. White, Divina vindecare, cap. „Ajutor în vieţuirea zilnică” ed. 2014, pp. 463-466; Solii alese, cartea 1, cap. „Hristos, centrul soliei”, ed. 2012, pp. 331-332; Patriarhi şi profeţi, cap. „Ispitirea şi căderea”, ed. 2015, pp. 50-53.

„Mulţi sunt înşelaţi cu privire la starea inimii lor. Ei nu-şi dau seama că inima lor firească este nespus de înşelătoare şi de deznădăjduit de rea. Ei se îmbracă în propria neprihănire şi sunt mulţumiţi cu atingerea unui standard omenesc al caracterului, un standard fixat de ei.” – Ellen G. White, Solii alese, cartea 1, p. 280

„Care este o icoană preînchipuitoare a Celui ce avea să vină (5:14). În ce sens este Adam o icoană preînchipuitoare a lui Hristos? Aşa cum Adam s-a făcut o pricină de moarte pentru urmaşii lui, cu toate că ei nu au mâncat din pomul interzis, tot ia fel Hristos S-a făcut Dătătorul neprihănirii pentru cei care sunt din El, cu toate că ei nu au câştigat vreo neprihănire; căci prin Cruce, El a obţinut [neprihănirea] pentru toţi oamenii. Icoana preînchipuitoare a păcatului lui Adam este în noi, fiindcă noi murim ca şi cum am fi păcătuit la fel ca el. Icoana preînchipuitoare a lui Hristos este în noi, fiindcă noi trăim ca şi cum am fi îndeplinit toată neprihănirea la fel ca El.” – Martin Luther, Commentary on Romans, pp. 96-97

**Biblia şi cartea profeţi şi regi – studiu la rând**

**Biblia**: Ezechiel 37-43

`1. Unde avea să fie locul de înmormântare al lui Gog?`

`2. Cu câte feţe era reprezentat fiecare heruvim care împodobea templul din viziunea lui Ezechiel?`

`3. Câţi coţi măsura faţa templului din viziunea lui Ezechiel?`

`4. Ce reacţie avea să aibă casa lui Israel când Ezechiel avea să le prezinte planul noului templu?`

Profeţi şi regi, capitolul 45

`5. Ce influenţă au avut murmurarea şi nemulţumirea asupra minţii multora dintre clăditorii templului?`