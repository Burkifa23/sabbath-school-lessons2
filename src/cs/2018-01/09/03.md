---
title:  Správci Boží milosti
date:   26/02/2018
---

**8Milostí tedy jste spaseni skrze víru. 9Spasení není z vás, je to Boží dar; není z vašich skutků, takže se nikdo nemůže chlubit. (Ef 2,8.9) Každý ať slouží druhým tím darem milosti, který přijal; tak budete dobrými správci milosti Boží v její rozmanitosti. (1Pt 4,10)** 

**Osobní studium** 

`Jak spolu souvisí správcovství a milost? Jak představujeme Boží milost tím, že se dělíme s ostatními?` 

Milost je nezasloužený dar. Bůh ji nabízí celému světu, a pokud ji neodmítneme, náš život se zcela změní. Bohatství a moc nebes jsou ukryty v daru milosti. Dokonce i andělé žasnou a touží vidět spasení (1Pt 1,12). 

Milost v Ježíši Kristu je největším Božím darem. Znamená pro nás naději. Hřích má na lidstvo žalostný vliv a sami se nedokážeme zachránit. Nepomůže nám ani poslušnost zákona. „Je tedy zákon proti Božím slibům? Naprosto ne! Kdyby tu byl zákon, který by mohl dát život, pak by vskutku spravedlnost byla ze zákona“ (Ga 3,21). Pavel říká, že ani Boží zákon to nedokáže. Spaseni jsme jedině z milosti. 

Jsme správci Boží milosti v celé její rozmanitosti (1Pt 4,10). Když od našeho nebeského Otce přijímáme z milosti dary, máme se o ně podělit s druhými. Nemají sloužit pouze našemu prospěchu, ale i šíření evangelia. Zdarma jsme dostali a zdarma máme dobrovolně dát, co můžeme. 

**Aplikace** 

`Co všechno jsi od Boha dostal? Jak můžeš být dobrým správcem milosti, kterou ti Bůh daroval?`