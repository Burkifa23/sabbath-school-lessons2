---
title:  Oběť vděčnosti 
date:   24/02/2018
---

### Texty na tento týden 
Mt 6,19–21; L 7,37–47; 2K 8,8–12; 9,6.7; Ef 2,8; 1Pt 4,10 

> <p>Základní verš</p< 

> „Neboť Bůh tak miloval svět, že dal svého jediného Syna, aby žádný, kdo v něho věří, nezahynul, ale měl život věčný.“ (J 3,16) 

Bůh je štědrý. Největším projevem jeho štědrosti je Ježíšova oběť. „Jestliže tedy vy, ač jste zlí, umíte svým dětem dávat dobré dary, čím spíše váš Otec z nebe dá Ducha svatého těm, kdo ho prosí!“ (L 11,13). Bůh dává s radostí, je to v souladu s jeho povahou. Když chceme jeho charakter zjevovat světu, i my bychom měli dávat. „Sobecký křesťan“ je protimluv. 

Darování je způsob, jak se můžeme podělit o to, co jsme dostali. Vyjadřujeme jím vděčnost a lásku. V nebi Ježíš jednoho dne přivítá vykoupené, kteří přijali milost. Obětní dary nám pomáhají uvědomit si, že žijeme z milosti. 

V tomto týdnu budeme přemýšlet nad důležitostí darů. Štědré dávání peněz, času nebo schopností je projevem života víry a zjevuje Boží charakter. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování. 