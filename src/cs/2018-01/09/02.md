---
title:  „Kde je tvůj poklad…“
date:   25/02/2018
---

**19Neukládejte si poklady na zemi, kde je ničí mol a rez a kde je zloději vykopávají a kradou. 20Ukládejte si poklady v nebi, kde je neničí mol ani rez a kde je zloději nevykopávají a nekradou. 21Neboť kde je tvůj poklad, tam bude i tvé srdce. (Mt 6,19–21)** 

**Osobní studium** 

`Co znamená, že naše srdce je tam, kde máme svůj poklad? Jak můžeme shromažďovat poklady v nebi?` 

V úvodním textu ukazuje Ježíš rozdíl mezi poklady v nebi a na zemi. Všechny pozemské poklady jsou dočasné. Víme, jak rychle se mohou ztratit. „Na zemi je všechno nestálé a nejisté. Věci zde chátrají, ničí se, ztrácíme je a může nám je někdo ukrást. V nebesích je to zcela jinak. Vše je věčné, trvanlivé, nepomíjející a v bezpečí. V nebi nic neztratíme.“ (C. Adelina Alexe, „Where Your Heart Belongs“, Beyond Blessings, Nam-pa, Idaho: Pacific Press Publishing Association, 2013, str. 22) 

Pravděpodobně mnoho z toho, co vlastníš, s výjimkou cenností, někdo jednoho dne vyhodí. Moudrý správce ukládá své poklady v nebi. Neohrozí je tam hospodářská krize ani zloději. 

V Mt 6,19–21 je představen jeden z nejdůležitějších konceptů správcovství. Každý náš poklad ovlivňuje naše srdce. V hmotném světě je důležité, kde svůj poklad uchováváme. Čím více se zaměříme na pozemské potřeby a zisky, tím obtížnější je myslet na nebeské věci. 

Pokud vyznáváme víru v Boha, a přitom svoje poklady ukládáme na zemi, jsme pokrytci. Naše chování a slova by měly být v souladu. Pozemské poklady vidíme zrakem, nebeské vírou (2K 5,7). Potřebujeme být praktičtí a zabezpečit své potřeby, ale velice důležité je věnovat se i tomu, co bude mít věčnou hodnotu. 

**Aplikace** 

`Kolik času věnuješ starostem o své hmotné zabezpečení? A kolik starostem o duchovní poklady?` 