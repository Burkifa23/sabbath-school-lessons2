---
title:  Podněty k zamyšlení
date:   02/03/2018
---

„Duch štědrosti má nebeský původ. Duch sobectví pochází od nepřítele. Kristova sebeobětavá láska se zjevila na kříži. Dal vše, co měl, sama sebe, aby zachránil lidstvo. Kristův kříž podněcuje štědrost u každého Spasitelova následovníka. Základním principem je dávat vždy a znovu. Láska a dobré skutky jsou pravým ovocem křesťanského života. Principem světa je stále jen přijímat a brát. Máme si zajistit své štěstí, ale ovocem takového života je utrpení a smrt.“ (Ellen G. Whiteová, Advent Review and Sabbath Herald, 17. říjen 1882) 

**Otázky k rozhovoru** 

`Proč je sobecký život úplným protikladem života ve spojení s Kristem. Jak se vyhnout sobeckému přístupu k životu?` 

`„Každý ať dává podle toho, jak se ve svém srdci předem rozhodl, ne s nechutí ani z donucení; vždyť ‚radostného dárce miluje Bůh‘“ (2K 9,7). Jak bychom se měli cítit, když něco dáváme?` 

`Napiš seznam všeho, co jsi v Kristu dostal. Poděkuj Pánu Bohu za to, jak se o tebe stará.` 

`Proč sobectví nakonec vždy přinese zármutek?` 

`Kdo ve tvém sboru potřebuje pomoc? Můžeš pro něj udělat něco hned teď? Jsi ochotný i něco obětovat?` 


**Praktický závěr** 

`Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?` 

**Podněty k modlitbám** 

`Modlete se jeden za druhého, za své radosti i starosti.` 

`Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?` 

`Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.`