---
title:  Sebeovládání
date:   11/01/2018
---

**22Ovoce Božího Ducha však je láska, radost, pokoj, trpělivost, laskavost, dobrota, věrnost, 23tichost a sebeovládání. Proti tomu se zákon neobrací. 24Ti, kteří náležejí Kristu Ježíši, ukřižovali sami sebe se svými vášněmi a sklony. 25Jsme-li živi Božím Duchem, dejme se Duchem také řídit. 26Nehledejme prázdnou slávu, nebuďme jeden k druhému vyzývaví, nezáviďme jeden druhému. (Ga 5,22–26)** 

**5Proto také vynaložte všecku snahu na to, abyste ke své víře připojili ctnost, k ctnosti poznání, 6k poznání zdrženlivost, ke zdrženlivosti trpělivost, k trpělivosti zbožnost, 7ke zbožnosti bratrskou náklonnost a k bratrské náklonnosti lásku. 8Máte-li tyto vlastnosti a rozhojňují-li se ve vás, nezůstanete v poznání našeho Pána Ježíše Krista nečinní a bez ovoce. 9Komu však scházejí, je slepý, krátkozraký a zapomněl na to, že byl očištěn od svých starých hříchů. (2Pt 1,5–9)** 

**Osobní studium** 

`Co nám podle úvodních textů pomůže čelit nástrahám lakoty a chamtivosti, ať už jsme bohatí, nebo chudí?` 

Tyto verše nám ukazují Boží směrnice pro náš život. Spojuje je nutnost sebeovládání. Ovládat sám sebe může být opravdu namáhavé, jestliže čelíme lakomství, chamtivosti a touze vlastnit. Jedině tak, že budeme ovládat nejprve naše myšlenky a potom i činy, můžeme být uchráněni od nebezpečí, nad kterým tento týden přemýšlíme. 

Ovládat se však můžeme jen do té míry, do jaké se předáváme do Boží moci. Nikdo z nás nemůže sám porazit své hříšné sklony, které jsme dříve „pěstovali“ a „šlechtili“. Pokud chceme nad těmito mocnými a zrádnými vlivy zvítězit, potřebujeme nadpřirozené působení Ducha svatého. „Nepotkala vás zkouška nad lidské síly. Bůh je věrný: nedopustí, abyste byli podrobeni zkoušce, kterou byste nemohli vydržet, nýbrž se zkouškou vám připraví i východisko a dá vám sílu, abyste mohli obstát“ (1K 10,13). 

**Aplikace** 

`Zamysli se nad cestou víry, která je popsána v 2Pt 1,5–9. Jaký je její cíl? Co ti může pomoci jít touto cestou?`