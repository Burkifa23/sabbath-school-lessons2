---
title:  Vidím, chci, vezmu si
date:   06/01/2018
---
 
### Texty na tento týden 
Gn 3,1–6; Iz 56,11; Mt 13,3–7.22; 26,14–16; 2K 8,1–7; 2Pt 1,5–9 

> <p>Základní verš</p> 
> „U koho bylo zaseto do trní, to je ten, kdo slyší slovo, ale časné starosti a vábivost majetku slovo udusí, a zůstane bez úrody.“ (Mt 13,22) 

Z různých stran na nás působí pokušení, abychom penězům, hmotnému majetku a snaze získat je vě-novali nedůležitější místo v našem životě. Ellen G. Whiteová popisuje ďáblovu snahu přivábit nás lákadly myšlenek materialistické filozofie takto: „Jděte, opijte vlastníky půdy a majetku starostmi tohoto života. Předveďte jim svět v tom nejatraktivnějším světle tak, aby si shromažďovali poklady, a upevněte jejich zálibu v pozemských věcech. Musíme udělat vše, co je v našich silách, abychom těm, co slouží Boží věci, zabránili získat prostředky, které proti nám mohou použít. Peníze udržte v našich vlastních řadách. Čím více prostředků získají oni, tím více poškodí naše království tím, že nám odlákají poddané. Donuťte je sta-rat se více o peníze než o budování Kristova království a o šíření pravd, které nenávidíme. Nemusíme se bát jejich vlivu, protože je jisté, že každý sobecký a chamtivý člověk padne do naší moci a nakonec bude od Božího lidu oddělen.“ (CS 154.155) 

Žel, že tato taktika je v mnoha případech stále účinná. V této lekci se proto blíže podíváme na některá nebezpečí, která jsou v Bibli představena jako satanova „duchovní past“, ale také na to, jak nad nimi s Boží pomocí zvítězit. 

**Budování společenství** 

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?` 

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.` 