---
title:  Nebezpečí materializmu
date:   30/12/2017
---

### Texty na tento týden 
Mt 6,24; L 12,15–21; J 15,5; Ř 12,3; Ga 2,20; 1Tm 6,10; 1J 2,16.17 

> <p>Základní verš</p> 
> „A nepřizpůsobujte se tomuto věku, nýbrž proměňujte se obnovou své mysli, abyste mohli rozpoznat, co je vůle Boží, co je dobré, Bohu milé a dokonalé.“ (Ř 12,2) 

Boží slovo připomíná jeho lidu, aby se nepřizpůsoboval tomuto světu. Myšlenky materializmu (sledování pouze hmotného zájmu a vlastního prospěchu), přehnaná touha po bohatství a po tom, co nám bohatství může přinést, jsou přitažlivé. Velmi málo lidí, ať už jsou bohatí, nebo chudí, umí tomuto pokušení odolat, křesťany nevyjímaje. 

Být bohatý nebo tvrdě pracovat, abychom zajistili přiměřené životní podmínky pro sebe a své blízké, není nic špatného. Když však majetek a snaha získat peníze začnou ovlivňovat celý náš život, chytili jsme se do nepřítelovy pasti a „přizpůsobili jsme se“ současným trendům. 

Světu je vlastní myšlenka, že k tomu, abychom žili dobrý život, je třeba mít dostatek všeho, zejména peněz. Honba za penězi je však tím, co Boží nepřítel používá, aby si nepoznán zajistil naši věrnost. Je jednou ze satanových zbraní proti křesťanům. Vždyť kdo nemá rád peníze a to, co nám mohou zajistit? Satan nás umí zahrnout okamžitým potěšením, ale nedokáže uspokojit naše nejhlubší potřeby. 

**Budování společenství** 

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`
 
`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`