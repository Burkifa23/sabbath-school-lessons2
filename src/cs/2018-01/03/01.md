---
title:  Bůh, nebo mamon?
date:   13/01/2018
---

### Texty na tento týden 
Ex 9,13.14; Dt 10,14; Jr 51,15; Mt 19,16–22; Zj 1,5 

> <p>Základní verš</p> 
> „Proto ho Bůh vyvýšil nade vše a dal mu jméno nad každé jméno, aby se před jménem Ježíšovým sklonilo každé koleno – na nebi, na zemi i pod zemí – a k slávě Boha Otce každý jazyk aby vyznával: Ježíš Kristus jest Pán.“ (Fp 2,9–11) 

Bůh svůj postoj k přehnanému zájmu o peníze a majetek vyjadřuje poměrně rázně a přímo. To, co Ježíš řekl lakomému boháči, kterému Bůh požehnal, a on přesto shromažďoval stále více, by v nás mělo vyvo-lat obavy: „Ale Bůh mu řekl: ‚Blázne! Ještě této noci si vyžádají tvou duši, a čí bude to, co jsi nashromáždil?‘ Tak je to s tím, kdo si hromadí poklady a není bohatý před Bohem“ (L 12,20.21). 

Služba Bohu a služba penězům se vzájemně vylučují. Jedno, nebo druhé, Bůh, nebo mamon. Myslet si, že dokážeme žít takovým dvojím způsobem, je iluzí, protože život nás dříve či později dožene. Možná dokážeme oklamat ostatní, možná dokonce sami sebe, ale Boha, kterému se jednoho dne budeme odpovídat, toho neoklameme. 

Musíme se rozhodnout. Čím déle váháme, vymlouváme se a odkládáme to na později, tím více budou peníze a láska k majetku náš život ovlivňovat. Víra vyžaduje rozhodnutí. Naše rozhodování nám usnadní, pokud pochopíme, jaký Bůh je, co pro nás vykonal a co mu dlužíme. A právě na to se chceme v této lekci společně zaměřit. 

**Budování společenství** 

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?` 

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`