---
title:  Podněty k zamyšlení 
date:   09/02/2018
---

Poznávacím znamením dobrého správce je i osobní odpovědnost. 

„Od počátku bylo satanovým záměrem odpoutat mysli lidí od Ježíše a zničit vědomí jejich osobní odpovědnosti. Satan selhal, když se snažil pokoušet Božího Syna, ale uspěl u padlého člověka. Křesťanství bylo ohroženo.“ (EW 213) 

Když je Kristus v našem nitru, jsme otevřeni jeho vedení. V našem životě začne být zjevná víra, oddanost, poslušnost, čisté svědomí, důvěryhodnost a osobní odpovědnost. Jsme Boží rukou přetvářeni v podobu Kristova charakteru (Ž 139,23.24). 

Osobní odpovědnost je důležitý biblický princip. Když byl Ježíš na zemi, osobně se zodpovídal Otci (J 8,28). My jsme zodpovědni za každé prázdné slovo (Mt 12,36). „Komu bylo mnoho dáno, od toho se mnoho očekává, a komu mnoho svěřili, od toho budou žádat tím více“ (L 12,48). Velkou chybou je snaha přesunout odpovědnost na někoho jiného. „Pamatujme na to, že majetek, o který máme pečovat, není náš. Pokud by byl, měli bychom nad ním plnou moc a mohli bychom odpovědnost správce přesunout na něko-ho jiného. My to ale nemůžeme udělat, protože každého z nás povolal za správce Bůh.“ (7T 177) 

**Otázky k rozhovoru** 

`Zamysli se nad vlastnostmi správce, které jsme tento týden zmínili: osobní odpovědnost, poctivost, poslušnost, oddanost, čisté svědomí a věrnost. Jak spolu souvisejí? Pokud by nám chyběla jedna vlastnost, ovlivnilo by to ostatní? Jak stálost v jedné vlastnosti posílí i ty další?` 

`Jaké zaslíbení dává Písmo těm, které trápí špatné svědomí?` 

`Jak se projevuje, když je naše oddanost upřena špatným směrem? Jak zjistíme, zda jsme oddáni té správné straně?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 