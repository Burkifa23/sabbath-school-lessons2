---
title:  Čisté svědomí
date:   06/02/2018
---

**13Jestliže již pokropení krví kozlů a býků a popel z jalovice posvěcuje poskvrněné a zevně je očišťuje, 14čím více krev Kristova očistí naše svědomí od mrtvých skutků k službě živému Bohu! (Žd 9,13.14)** 

**Osobní studium** 

`Jak rozumíš výrazům „špatné svědomí“ nebo „vypálené znamení na vlastním svědomí“ (1Tm 4,1.2; ČSP)? Jakým způsobem může Kristova krev „očistit“ naše svědomí? Co to znamená?` 

Můžeme vlastnit mnoho hodnotných věcí. Zdraví, lásku, přátele, velkou rodinu. To všechno je pro nás požehnáním. Jednou z nejdůležitějších věcí je však i čisté svědomí. 

Svědomí slouží jako jakési „vnitřní měřítko“ našeho života. Mělo by být nastaveno podle vysokého a dokonalého vzoru Božího zákona. Bůh Adamovi svůj zákon vepsal do srdce, ale hřích ho z něj i z jeho potomků téměř vymazal. Zůstaly jen zlomky. „Tím ukazují [pohané], že to, co zákon požaduje, mají napsáno ve svém srdci, jak dosvědčuje jejich svědomí, poněvadž jejich myšlenky je jednou obviňují, jednou hájí“ (Ř 2,15). Ježíš uspěl tam, kde Adam selhal, protože Boží zákon byl v jeho srdci (Ž 40,9). 

„Komůrku svědomí plnou pavučin musíme otevřít. Okna duše je třeba zavřít světu a otevřít je vzhůru přímo k nebesům, aby zářivé paprsky Slunce spravedlnosti mohly proniknout dovnitř. … Mysl musíme udržovat jasnou a čistou, aby mohla rozeznat mezi dobrým a špatným.“ (MCP 327.328) 

Když Bůh člověku vepíše svůj zákon do srdce (Žd 8,10) a člověk se ve víře snaží jeho zákon dodržovat, i jeho svědomí bude očištěno. 

**Aplikace** 

`Pokud jsi někdy prožil tíhu špatného svědomí, víš, jak je to tísnivé. Co ti v takové chvíli pomůže? Přináší ti úlevu vědomí, že se Ježíš za tebe obětoval?`