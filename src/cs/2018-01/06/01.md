---
title:  Vlastnosti správce 
date:   03/02/2018
---

### Texty na tento týden 
1Pa 28,9; Žd 10,19–22; L 16,10–12; Ř 1,5; 4,13–21; Žd 11 

> <p>Základní verš</p> 
> „Proto ať nás všichni pokládají za služebníky Kristovy a správce Božích tajemství.“ (1K 4,1) 

Většina úspěšných obchodníků má své logo, podle kterého je lidé poznají. Také správce, kterého povolal Bůh, má své poznávací znamení. Je to Kristova láska, která se skrze něj zjevuje světu. Jestliže má s Kristem živý vztah, je v jeho životě vidět Kristova povaha. „Kdo se oddá Pánu, je s ním jeden duch“ (1K 6,17). 

V tomto týdnu budeme přemýšlet nad povahovými vlastnostmi Bohem povolaných správců. Právě to, nakolik jsme ochotni zrcadlit ve svém životě Kristovu povahu, nám pomáhá v práci, kterou nám svěřil, a obrací naši pozornost k jeho návratu. Každá dobrá vlastnost se prohlubuje vztahem s naším Zachráncem. Čím více se na něj zaměříme, tím více se jeho charakter stane součástí našeho života. Boží láska a všechny její projevy ovlivní každý rozměr našeho života až do věčnosti. 

**Budování společenství** 

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?` 

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`