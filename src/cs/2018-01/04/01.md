---
title:  Opustit cestu svévolníků
date:   20/01/2018
---

### Texty na tento týden 
1Kr 3,9–11; Mk 11,24; L 24,27; J 5,39; 14,26; Ko 3,1.2; Žd 11,6 

> <p>Základní verš</p> 
> „V den prchlivosti neprospěje majetek, kdežto spravedlnost vysvobodí od smrti.“ (Př 11,4) 

Nepříteli se nepodařilo naplnit své plány v Ježíšově životě, uspěl však u všech ostatních lidí. Pokud si neoblékneme celou Boží zbroj, bude se mu dařit i nadále. Nosit ji, to je jediný způsob, jak můžeme nepodlehnout tomu, co nabízí svět. 

Bůh nám dává vše, co potřebujeme, a na něj máme upřít svou pozornost. Když si David uvědomil, co má v životě největší hodnotu, napsal: „Žijte v Hospodinově bázni, jeho svatí, vždyť kdo se ho bojí, nemají nedostatek“ (Ž 34,10). I Šalomoun věděl, že moudrost a rozumnost jsou cennější než stříbro a zlato (Př 3,13.14). Pravé štěstí znamená zaměřit svou pozornost na Krista, kterému patříme. Ne na majetek, který patří nám. 

Pokud nechceme podlehnout lákadlům světského způsobu života, je naší jedinou nadějí zdravý vztah s Ježíšem. V tomto týdnu se budeme věnovat jednotlivým prvkům tohoto vztahu. Pokusíme se rozpoznat, co ovlivňuje naše touhy, a budeme přemýšlet nad Kristem – pravým smyslem života. 

**Budování společenství** 

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?` 

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`