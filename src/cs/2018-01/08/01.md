---
title:  Desátky
date:   17/02/2018
---

### Texty na tento týden 
Nu 18,21; Mal 3,10; Ř 3,19–24; 4,1–5; 1K 9,14; 1Pt 3,8.9 

> <p>Základní verš</p>
> „Což nevíte, že ti, kteří slouží ve svatyni, dostávají ze svatyně jídlo, a ti, kteří přisluhují při oltá-ři, mají podíl na obětech? Tak i Pán ustanovil, aby ti, kteří zvěstují evangelium, měli z evangelia obživu.“ (1K 9,13.14) 

V minulém týdnu jsme se zabývali dáváním desátků, které je důležitým projevem víry. Věrnost v této oblasti ukazuje, jak hluboce jsme oddáni Bohu. „Sami sebe se ptejte, zda vskutku žijete z víry, sami sebe zkoumejte. Což nechápete, že Ježíš Kristus je mezi vámi? Ledaže jste před ním neobstáli!“ (2K 13,5). 

První biblickou zmínkou o desátcích je příběh o Abrahamově předání desátku Malkísedekovi (Gn 14,18–20; Žd 7,4). Později ho za službu v chrámu dostávali lévijci (2Pa 31,4–10). Dnes jsou určeny na podporu šíření evangelia. Náš postoj k tomu je i určitým ukazatelem našeho vztahu s Bohem. 

Celý desátkový systém, jeho dosah, použití, důležitost a způsob rozdělování prostředků, slouží našemu duchovnímu růstu a podpoře Božího díla. Jde o prostředky, které tvoří finanční základ pro kázání evangelia. Jedním z prvních projevů víry dobrého správce je naplňování tohoto Božího plánu. 

Tento týden se budeme věnovat tématu desátků z jiného pohledu – jak jsou tyto prostředky rozdělovány, čím se mohou stát pro druhé lidi a jak ovlivňují náš duchovní život. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování. 