---
title:  Účel desátků
date:   20/02/2018
---

**13Což nevíte, že ti, kteří slouží ve svatyni, dostávají ze svatyně jídlo, a ti, kteří přisluhují při oltáři, mají podíl na obětech? 14Tak i Pán ustanovil, aby ti, kteří zvěstují evangelium, měli z evangelia obživu. (1K 9,13.14)** 

**Osobní studium** 

`Na jaké starozákonní texty zde Pavel odkazuje? Je možné a potřebné i v křesťanské době aplikovat na-řízení původně určená pro židovský národ? V čem je poslání církve podobné poslání biblického Izraele?` 

Na jiném místě píše Pavel Timoteovi: „Neboť Písmo praví: ‚Nedáš náhubek dobytčeti, když mlátí obilí,‘ a jinde: ‚Dělník si zaslouží svou mzdu‘“ (1Tm 5,18). Cituje tím Mojžíše z Dt 25,4 a Ježíše z L 10,7. Věta o doby-tčeti je pravděpodobně starověké rčení. Zvíře, které pracuje, má právo se najíst. Ježíšova slova znamenají, že oddaní služebníci, kteří kážou evangelium, mají za svou práci dostat mzdu. 

Při jiné příležitosti Pavel napsal svým korintským přátelům: „Jiné církve jsem okrádal, když jsem od nich přijímal podporu, abych mohl sloužit vám“ (2K 11,8). Myslí na situaci, kdy od chudého makedonského sboru přijal peníze, a přitom sloužil bohatému sboru v Korintu. Ti, kteří kážou evangelium, mají být podporováni všemi stejně a zaslouží si svou mzdu. 

Bůh vytváří a udržuje různé systémy. Vymyslel sluneční soustavy, ekosystém, trávicí a nervovou sou-stavu a mnoho dalších. Lévijci používali systém desátků pro zabezpečení chodu svatyně a vlastní živobytí. Kdo zvěstuje evangelium, koná podobnou službu. Odevzdávání desátků je prostředkem, který určil Bůh, aby mohl uskutečnit svůj záměr, a používal ho v průběhu celých dějin. Podpora Božích služebníků desátky je zásadní součástí Božího díla. 

Desátek má být použit pro daný účel. „Desátek je oddělen pro zvláštní účel. Není to jen nějaký bezvýznamný fond. Je jasně určen k podpoře těch, kteří přinášejí Boží poselství světu, a tento účel musí být dodržen.“ (CS 103) 

**Aplikace** 

`Proč máš podporovat ty, kteří šíří evangelium? Máš někdy pocit, že by se desátek dal využít lepším způsobem? Co o účelu desátku říká Písmo?`