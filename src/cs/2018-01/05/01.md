---
title:  Zodpovědnost dobrých správců
date:   27/01/2018
---

### Texty na tento týden 
Iz 22,14–19; 1K 4,1.2; 2K 5,10; Ef 6,13–17; Ko 2,2.3; 1Tm 3,16; Tt 1,7–9; 1Pt 4,10 

> <p>Základní verš</p> 
> „Naše poselství nepochází z omylu ani z nekalých úmyslů, ani vás nechceme podvést. Bůh nás uznal za hodné svěřit nám evangelium, a proto mluvíme tak, abychom se líbili ne lidem, ale Bo-hu, který zkoumá naše srdce.“ (1Te 2,3.4) 

Už na počátku dějin svěřil Bůh Adamovi a Evě zodpovědnou roli správců jeho stvoření. Měli se starat o zahradu, kterou vytvořil, těšit se z ní a moudře v ní vládnout (Gn 2,15). Bůh do jejich péče svěřil celé stvoření, ale nepatřilo jim. 

V tomto týdnu budeme přemýšlet o tom, co znamená být v tomto hříšném světě dobrým a zodpo-vědným správcem. Jako Adam s Evou, i my jsme správci, ale prostředí, o které se máme starat, je velmi odlišné od toho původního. 

Jak být dobrými správci? Můžeme se řídit příkladem, který nám dávají některé biblické postavy, a najdeme také biblické texty, které o správcovství přímo hovoří. Jakmile se staneme správci v Boží službě, změní se naše chápání světa. Z materiálních hodnot se naše pozornost přesune na Stvořitele a jeho záměr se světem. Stejně jako Adamovi a Evě, i nám Bůh svěřil určitý úkol. Kromě péče o hmotný svět jsme jako Boží správci zodpovědni i za to, jak nakládáme s duchovní pravdou. 

**Budování společenství** 

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?` 

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`
