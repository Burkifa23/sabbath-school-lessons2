---
title:  Správci Božích tajemství
date:   30/01/2018
---

**2Chci, abyste povzbuzeni v srdci a spojeni láskou hluboce pochopili a plně poznali Boží tajem ství, jímž je Kristus; 3v něm jsou skryty všechny poklady moudrosti a poznání. (Ko 2,2.3) Vpravdě veliké je tajemství zbožnosti: Byl zjeven v těle, ospravedlněn Duchem, viděn od andělů, hlásán národům, došel víry ve světě, byl přijat do slávy. (1Tm 3,16)** 

**Osobní studium** 

Proč je v úvodních textech Ježíš nazván Božím tajemstvím? Znamená to, že Bůh před námi něco skrývá? Má „tajemství“, o kterém se nemáme nic dozvědět? 

Pod slovem „tajemství“ si většinou představujeme něco, co před námi někdo pečlivě skrývá a tají. Když ale apoštol Pavel mluví ve svých epištolách o „tajemství“, používá řecké slovo mystérion, které spíše vyjadřuje určitou skutečnost, na kterou by lidé sami svými silami nebyli schopni přijít a odhalit ji. Jedinou možností, jak se o takovém „tajemství“ můžeme dozvědět, je, když nám je Bůh sám představí a odhalí. Apoštol Pavel tímto slovem často označuje zprávu o velké Boží lásce a jeho plánu záchrany, který známe jen proto, že nám jej Bůh zjevil (např. Ř 11,25; 16,25; 1K 2,1.7; 15,51; Ef 1,9; 3,3.4.9). 

Naším úkolem nyní je, aby v nás ostatní viděli „služebníky Kristovy a správce Božích tajemství“ (1K 4,1). Bůh chce, abychom kázali, učili a šířili pravdu, kterou nám zjevil. To je náplní našeho správcovství. Uchovávat tajemství víry v čistém svědomí (1Tm 3,9). 

Největším Božím tajemstvím je sám Kristus. Plán spasení je nadpřirozený a nemůžeme mu zcela porozumět. Sami o sobě bychom nikdy neobjevili způsob, jak být zachráněni. Stvořitel všeho (J 1,1–3) přišel na tento svět a ukázal se v těle, aby se obětoval za hříchy lidstva. Jen Stvořitel tomuto tajemství plně rozumí. Ačkoliv toto tajemství nechápeme v plnosti, díky tomu, co nám bylo zjeveno, víme dost na to, abychom Boha chválili za jeho dobrotivost a nesli tuto dobrou zprávu ostatním. 

**Aplikace** 

`Bůh tě povolal, abys byl správcem evangelia. Co to znamená v praxi? Za co všechno neseš odpovědnost?`