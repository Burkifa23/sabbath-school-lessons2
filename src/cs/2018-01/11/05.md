---
title:  Odmítnout dluhy
date:   14/03/2018
---

> <p></p>
> Hospodin ti otevře svou štědrou pokladnici, nebesa, aby v pravý čas dal tvé zemi déšť a požehnal každé práci tvých rukou. Budeš půjčovat mnohým pronárodům, ale sám si nebudeš muset půjčovat. (Dt 28,12) 

**Osobní studium** 

`Jak rozumíš zaslíbení v úvodním verši? Proč izraelský národ může půjčovat ostatním, ale sám si nebude půjčovat?` 

Vyhýbat se dluhům je rozumné. Bible nás upozorňuje i na to, abychom raději ani neručili za dluhy druhých (Př 17,18; 22,26). Zadlužení nás zatěžuje do budoucnosti a nutí nás, abychom svůj život podřídili dalším požadavkům. Není nemorální, ale ani neprospívá našemu duchovnímu životu. 

„Dávejme si pozor na finance, jinak se dluhu nevyhneme. Nepřekračujme meze. Vyhýbejme se mu jako malomocenství.“ (CS 272) 

Zadlužení se může stát řetězem, který z nás udělá otroka našeho věřitele (Př 22,7). Zdá se, že mít úvěr je dnes docela běžné. Dnes jsou zadlužené celé státy. Tento stav však není dobrý.

„Uzavři s Bohem smlouvu, že s jeho požehnáním splatíš svůj dluh, a pak se už nezadlužuj, i kdybys měl žít o chlebu a vodě. Když chystáš pohoštění, je tak snadné utratit o pár centů více. Ušetřené centy znamenají ušetřené dolary. Utratit trochu tam, trochu jinde – a najednou je to velká suma. Pokud máš dluhy, musíš se uskromnit. … Nenech se odradit a nepolevuj. Potlač svůj vkus, uspokojování svých chutí, ušetři centy a splať svůj dluh. Splať ho co nejrychleji. Staneš se svobodným, nebudeš nikomu nic dlužit a dosáhneš velkého vítězství.“ (CS 257) 

Dluh je vratkou základnou pro život. Dokáže poznamenat naše duchovní prožívání a odradit nás od přispívání na Boží dílo. Znemožňuje nám pomáhat druhým a okrádá nás o Boží požehnání. 

**Aplikace** 

`Co můžeš udělat pro to, aby ses vyhnul zbytečným dluhům? Co si můžeš odepřít, abys případné dluhy zaplatil co nejrychleji?` 