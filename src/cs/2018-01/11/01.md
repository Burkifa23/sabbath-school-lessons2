---
title:  Dluhy – každodenní rozhodnutí
date:   10/03/2018
---

### Texty na tento týden 
Ž 37,21; Dt 28,12.43–45; Gn 25,34; L 14,27–30; Př 13,11.18; 21,5 

> <p>Základní verš</p> 
> „Dávejte každému, co jste povinni: daň, komu daň; clo, komu clo; úctu, komu úctu; čest, komu čest. Nikomu nebuďte nic dlužni, než abyste se navzájem milovali, neboť ten, kdo miluje druhého, naplnil zákon.“ (Ř 13,7.8) 

Lidé jsou v určitých situacích ochotni půjčit druhému člověku peníze a jejich pohnutky mohou být různé. Někdy například chtějí pomoci bližnímu v těžké životní situaci. V mnoha případech však lidé nepůjčují z dobré vůle, ale touží vydělat. 

Usilujme, pokud to jde, abychom se nezadlužovali. Když kupujeme byt, auto či stavíme sbor, půjčce se někdy nevyhneme. Buďme však rozumní a snažme se dluh co nejdříve splatit. 

Dejme si pozor. Utrácení peněz, které nemáme, je cestou, jak „chamtivost a láska k pozemským pokla-dům začnou utvářet náš charakter. Když tyto vlastnosti vládnou, spasení a milost přestávají být důležité.“ (EW 267) 

Vyhýbat se zadlužení vyžaduje disciplínu. V tomto týdnu se budeme věnovat biblickému pohledu na dluhy. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.