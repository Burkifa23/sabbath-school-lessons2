---
title:  Půjč si a utrať
date:   11/03/2018
---

> <p></p>
> Svévolník si půjčuje a k splácení se nemá, spravedlivý se však slituje a dává. (Ž 37,21) 43Bezdomovec, který je ve tvém středu, bude stoupat stále výš nad tebe, ty pak budeš klesat čím dál tím níž. 44On ti bude půjčovat, ale ty mu nebudeš moci půjčit. On bude hlavou, a ty budeš chvostem. 45Dopadnou na tebe všechna tato zlořečení a budou tě pronásledovat, dokud nebudeš zahlazen, neboť jsi neposlouchal Hospodina, svého Boha, a nedbal jsi na příkazy a nařízení, která ti udělil. (Dt 28,43–45) 

**Osobní studium** 

`Co o dluzích říkají úvodní verše? Jaké riziko s sebou přináší dluh?` 

Když si něco půjčíme, riskujeme a neseme za to zodpovědnost. Nezáleží na tom, zda jsme si půjčili nějakou věc nebo peníze, pokud je zneužijeme, poneseme následky. 

Peníze si půjčujeme, protože je potřebujeme utratit. Riskujeme a předpokládáme, že budeme schopni danou částku splácet a že se naše finanční situace nezmění. Budoucnost však neznáme (Kaz 8,7) a půjčení peněz v sobě vždy nese riziko. 

Půjčené peníze určitě chceme rozumně použít, ale pokud podlehneme pokušení utratit, co máme, nastanou problémy. Najednou žijeme způsobem života, jaký bychom si bez půjčky nemohli dovolit. Koloběh půjčování a utrácení je hybnou silou konzumního života. Pokoušeni jsou bohatí i chudí. Pokud nás hmotný svět láká, hledejme Boží vedení (1K 10,13). 

Nezvykejme si na půjčování. Pokud jsme si už půjčili, splaťme dluh co nejdříve. Naučme se rozumně vydávat peníze, buďme věrnými správci peněz, které nám Pán Bůh dal, a nenechme se penězi ovládat. 

Jsou situace, ve kterých si potřebujeme půjčit. Buďme však opatrní a půjčujme si s úmyslem splatit celý dluh co nejdříve. 

**Aplikace** 

`Ocitl ses už někdy kvůli půjčce v nepříjemné situaci? Jaká duchovní rizika tato situace přináší?`