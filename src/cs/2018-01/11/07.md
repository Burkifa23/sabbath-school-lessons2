---
title:  Podněty k zamyšlení
date:   16/03/2018
---

Každá schopnost a každý dar pocházejí od Boha. Mohli jsme se s nimi narodit nebo si je osvojit. Důležité je, jak je používáme. Bůh od svých správců očekává, že své schopnosti zdokonalí vzděláním a zkušenost-mi (Kaz 10,10). 

Besaleela Bůh naplnil „Božím duchem, aby měl moudrost, důvtip a znalost pro každé dílo (Ex 35,31). Spolu s Oholíabem měli schopnost naučit své řemeslo i druhé (Ex 35,34). 

Můžeme se naučit být lepšími správci. Znamená to také odstranit všechny dluhy. Své schopnosti můžeme rozvíjet čtením, vzděláním a používáním toho, co jsme se naučili. Je třeba využít všechny příležitos-ti. Cvičení našich schopností nám umožňuje dát Bohu to nejlepší a být dobrými správci. 

Podobenství o hřivnách ukazuje, že každý služebník dostal podíl „podle jeho schopností…“ (Mt 25,15). Dva správci svěřený majetek zdvojnásobili, ale třetí ho skryl do země. Vždy bychom se měli snažit zhodnotit to, co máme. Schovávání hřiven do země nerozvíjí žádnou schopnost. 

Věrná správa peněz, splacení dluhů, pěstování sebeovládání a praktická zkušenost rozvíjejí schopnosti, které jsou Bohem požehnané. Když chceme být v něčem dobří, musíme to opakovat znovu a znovu. 

„Jsou-li biblická ponaučení uplatňována v každodenním životě, pak mají hluboký a trvalý vliv na charakter. Timoteus si je osvojil a jednal podle nich. Přestože nevynikal žádným mimořádným nadáním, jeho práce měla velký význam, protože schopnosti, které dostal od Boha, využil ve službě pro Ježíše.“ (AA 205; PNL 119) 

**Otázky k rozhovoru** 

`Sebeovládání je užitečná schopnost, která se projeví i tehdy, když máme finanční problémy. Jak může náš sbor pomoci někomu, kdo se v této oblasti nedokáže ovládat?` 

`Přečti si Ř 13,7.8. Co z tohoto textu je přínosem pro náš život? Jak se tyto zásady mohou projevit v našem vztahu s druhými?` 

`Setkal ses s názorem, že není důležité, zda dnes máme dluhy, protože Pán Ježíš brzy přijde? Co si o tom myslíš?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 