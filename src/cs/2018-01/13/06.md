---
title:  Slova, která chceme (a nechceme) slyšet
date:   29/03/2018
---

Jeho pán mu odpověděl: „Správně, služebníku dobrý a věrný, nad málem jsi byl věrný, ustanovím tě nad mnohým; vejdi a raduj se u svého pána.“ Mt 25,21 A tehdy jim prohlásím: „Nikdy jsem vás neznal; jděte ode mne, kdo se dopouštíte nepravosti.“ (Mt 7,23) 

**Osobní studium** 

`Po Ježíšově návratu budeme slyšet jeden ze dvou výroků zaznamenaných v úvodních textech. Co nám chtějí říci? Jak se chová dobrý a věrný služebník? Popiš, jak se naproti tomu chovají ti, kteří se dopouštějí nepravosti.` 

Na zemi jsme cizinci a poutníky a dokonalé, krásné a klidné nebe je naším konečným cílem (Žd 11,13.14). Zatím žijeme na zemi. Křesťanský pohled na svět, jak ho zjevuje velký spor, ukazuje, že stojí-me před rozhodnutím. Žít pro Boha, nebo pro nepřítele. „Kdo není se mnou, je proti mně; a kdo se mnou neshromažďuje, rozptyluje“ (Mt 12,30). Na čí straně stojíme, se jasně ukáže při Ježíšově návratu. 

Řekne-li Kristus „dobrá práce“, může být správce se svou službou spokojen. Spravujeme Boží vlastnictví podle našich schopností a víme, že jsme spaseni tím, co pro nás udělal Kristus, ne tím, co my děláme pro něj. Když však uslyšíme, že Bůh je s naší prací spokojen, pocítíme nepopsatelnou radost. 

Život správce je viditelným vyjádřením jeho víry. Kdo chce získat spasení skutky, snaží se získat od Boha ospravedlnění (Mt 7,21.22). Matouš popisuje, jak zbytečná je snaha ospravedlnit sama sebe. 

„Když Kristovi následovníci dávají Pánu, co mu patří, shromažďují poklad, který jednou dostanou od Boha se slovy: ‚Správně, služebníku dobrý a věrný…, vejdi a raduj se u svého pána.‘“ (DA 523; TV 333) 

Správcovství je prostě život podle dvou největších přikázání – lásky k Bohu a lásky k bližním. Jsou motivací a silou všeho, co děláme. 

**Aplikace** 

`Žiješ podle dvou největších přikázání? Jak se to projevuje ve tvém správcovství?`