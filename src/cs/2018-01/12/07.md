---
title:  Podněty k zamyšlení
date:   23/03/2018
---

Henoch a Noe chodili s Bohem v době, kdy většina lidí byla nevěrná, vládlo násilí a láska k majetku (Gn 5,24; 6,9). Byl to jejich obyčej. Přijali Boží milost a stali se dobrými správci darů a úkolů, které jim Bůh svěřil. 

V průběhu dějin vždy existovali lidé, kteří chodili s Bohem. Daniel a jeho přátelé se „…nechali vést Duchem svatým a z poznání Boha udělali základ svého vzdělávání. Na modlitbách prosili Boha o moudrost a dokázali využít každé příležitosti, aby všestranně rozvíjeli své duševní a rozumové schopnosti. Díky tomu, že se neustále modlili, svědomitě studovali a zůstávali ve spojení s Neviditelným, kráčeli v Henochových šlépějích.“ (PK 486; OSU 182) 

„Chození s Bohem“ je náplní práce dobrého správce. Prožívá s ním každý den. Pro moudrého správce je chození s Bohem zvyk. Jedině spojení s Bohem nám pomůže vyhnout se zlu, které v hříšném prostředí ohrožuje náš život. 

Být dobrým správcem znamená souhlasit s Bohem (Am 3,3). Chodíme s Kristem (Ko 2,6) po cestě no-vého života (Ř 6,4), v lásce (Ef 5,2), v moudrosti (Ko 4,5), v pravdě (Ž 86,11), ve světle (1J 1,7); jdeme po pevné cestě (Př 4,26), bezúhonně (Př 19,1), v souladu s Božím zákonem (Ex 16,4) a děláme dobré skutky, které nám Bůh připravil (Ef 2,10). 

**Otázky k rozhovoru** 

`Co je pravá pokora? Jakou roli má v životě správce (Mt 11,29; Ef 4,2; Fp 2,3; Jk 4,10)? Proč je důležitá, jestliže chceme chodit s Bohem?` 

`Znáš někoho, kdo bojuje se špatnými, ničivými návyky? Jak mu jako společenství můžeme pomoci? Poděl se o své myšlenky ve třídě sobotní školy.` 

`Jaké jsou další dobré vlastnosti správce? (Viz např. Tt 2,7; Ž 119,172; Mt 5,8.)` 

`Proč máme pocit, že čas rychle utíká? Náš pozemský život je krátký. Jak ho můžeme co nejlépe využít?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 