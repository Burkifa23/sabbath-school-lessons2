---
title:  Moudře využívat čas
date:   20/03/2018
---

> <p></p>
> Vy přece nevíte, co bude zítra! Co je váš život? Jste jako pára, která se na okamžik ukáže a potom zmizí! (Jk 4,14) 1Všechno má určenou chvíli a veškeré dění pod nebem svůj čas: … 6je čas hledat i čas ztrácet, čas opatrovat i čas odhazovat; 7je čas roztrhávat i čas sešívat, čas mlčet i čas mluvit; 8je čas milovat i čas nenávidět, čas boje i čas pokoje. (Kaz 3,1.6–8) 

**Osobní studium** 

`Co se z uvedených textů dozvídáme o našem životě? Proč je důležité, abychom rozumně využívali čas?` 

Čas nemůžeme zastavit. Nečeká na nás, stále plyne, i když my stojíme na místě. Náš čas je konečný a nedá se vrátit. Jako správci s ním proto musíme správně zacházet. Využívejme ho na to důležité pro časný i věčný život. Bible nám pomůže rozeznat, co nám za to stojí. Pokud přijdeme o peníze, můžeme je opět získat. Ztracená chvíle se už ale nikdy nevrátí. Čas je jedním s nejcennějších zdrojů, které nám Bůh dává. Je proto důležité, abychom z každé minuty, kterou nám Bůh dal, vytěžili maximum. 

Náš čas patří Bohu. Využijme každou chvíli k jeho oslavě. Za každý moment našeho života neseme zodpovědnost. 

„Cena času se nedá vyčíslit. Kristus si cenil každého okamžiku a podobně bychom si měli vážit času i my. Život je příliš krátký, než abychom jej promarnili. Doba života, kdy se můžeme připravit pro věčnost, je velmi krátká. Nemáme čas, který bychom mohli promrhat, věnovat sobeckým zábavám nebo se v něm věnovat hříchu.“ (COL 342; PM 173) 

**Aplikace** 

`Uvědomuješ si, jakou hodnotu má hodina tvého života? Čím ztrácíš čas? Jak ho můžeš lépe využívat?`