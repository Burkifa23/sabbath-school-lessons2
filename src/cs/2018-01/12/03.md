---
title:  Čekat na Ježíšův návrat
date:   19/03/2018
---

> <p></p>
> 42 On odpověděl: „Když pán ustanovuje nad svým služebnictvem správce, aby jim včas rozdílel pokrm, který správce je věrný a rozumný? 43Blaze tomu služebníku, kterého pán při svém příchodu nalezne, že tak činí. 44Vpravdě pravím vám, že ho ustanoví nade vším, co mu patří.“ (L 12,42–44) 

**Otázky k zamyšlení** 

`Jaký máme mít podle L 12,35–48 postoj k druhému příchodu Ježíše Krista?` 

Naši správcovskou roli musíme vždy vykonávat ve světle Ježíšova návratu. I když se nevěrní správci chovají jako věrní, jejich pravá podstata nakonec vyjde najevo. Věrní správci plní své povinnosti se stejnou odpovědností, jako kdyby byl pán přítomen. Žijí s výhledem na budoucnost a každý den věrně pracují. „My však máme občanství v nebesích, odkud očekáváme i Spasitele, Pána Ježíše Krista“ (Fp 3,20). 

Abraham se upínal k věčnému městu (Žd 11,10) a Pavel ke Kristovu návratu (Žd 10,25). Mysleli dopředu, očekávali, plánovali a byli připraveni na chvíli setkání s Ježíšem. Zvyk hledět do budoucnosti a očekávat vrchol evangelia, je užitečný i pro nás (Tt 2,13). Namísto občasného nahlédnutí do proroctví bychom měli stále hledět do věčnosti a očekávat Ježíšův návrat. Zároveň nesmíme podlehnout spekulacím o událos-tech posledních dnů. Zaslíbení druhého příchodu nám umožňují správně vnímat přítomnost a pamato-vat na to, co je v životě důležité. Očekávání Ježíšova návratu dává správci smysl života. 

Díky kříži se jednoho dne setkáme s Vykupitelem. V Bibli můžeme najít ukazatele směru, které zaměřují naši pozornost na Kristův příchod v slávě Otce a s anděly (Mk 8,38). My „nehledíme k viditelnému, nýbrž k neviditelnému. Viditelné je dočasné, neviditelné však věčné“ (2K 4,18). 

Náš čas na této zemi je velmi krátký. Smrt nám to stále připomíná. Zaslíbení druhého příchodu však upozorňují, že i smrt je dočasná. Jako správci můžeme žít ve světle tohoto zaslíbení. Vytvořme si návyk žít vždy v očekávání Kristova příchodu. Jako adventisté vyznáváme tuto naději i svým jménem. 

**Aplikace** 

`Čekáš Ježíšův druhý příchod? Jak to ovlivňuje tvůj každodenní život? Kdy na toto zaslíbení zapomínáš?`