---
title:  Návyky dobrého správce
date:   17/03/2018
---

### Texty na tento týden 
Ef 5,15–17; Ko 3,23; L 12,35–48, J 4,14; Sk 3,21; 1K 9,24–27 

> <p>Základní verš</p> 
> „Jak si mladík udrží svou stezku čistou? Musí se vždy držet tvého slova. Dotazuji se na tvoji vůli celým srdcem, nedej, abych zbloudil od tvých přikázání. Tvou řeč uchovávám v srdci, nechci proti tobě hřešit.“ (Ž 119,9–11) 

Tvoje návyky ukazují smysl a směřování tvého života. Nejvěrnějšími správci jsou ti, kteří si vytvoří dobré návyky. Daniel měl ve zvyku se denně modlit (Da 6,11). Pavlovým zvykem bylo trávit čas v synagoze (Sk 17,1.2). Píše: „Neklamte se: ‚špatná společnost kazí dobré mravy‘“ (1K 15,33). To špatné ve svém životě, návyky nevyjímaje, bychom měli nahradit dobrým. 

„Naše návyky utvářejí to, jací jsme – dnes i ve věčnosti. Životy těch, kteří pracují na dobrých návycích a jsou věrní v povinnostech, budou jako jasné světlo zářit na cestu ostatním.“ (4T 452) 

Návyk je nejrychlejší cestou k dosažení cíle. Je rozhodnutím, které v nás postupem doby pevně zako-řenilo. Nemusíme nad tím ani přemýšlet a chováme se podle něj. Může být velmi užitečný, nebo naopak škodlivý. Tento týden se budeme věnovat návykům, které správci pomáhají dělat svou práci na Božím díle dobře. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.