---
title:  Zachovat si zdravou mysl, tělo i duši
date:   21/03/2018
---

> <p></p>
> 1 A viděl jsem nové nebe a novou zemi, neboť první nebe a první země pominuly a moře již vůbec nebylo. … 4a setře jim každou slzu z očí. A smrti již nebude, ani žalu ani nářku ani bolesti už nebude – neboť co bylo, pominulo. 5Ten, který seděl na trůnu, řekl: „Hle, všecko tvořím nové.“ A řekl: „Napiš: Tato slova jsou věrná a pravá.“ (Zj 21,1.4.5) 

**Osobní studium** 

`Jan popisuje budoucnost na nové zemi. Jaký bude náš život? Měla by tato vyhlídka ovlivnit náš život ještě před Kristovým druhým příchodem?` 

Bůh stvořil lidi jako dokonalé bytosti. Všechny oblasti života byly bez chyby. Hřích tento stav narušil, ale evangelium v sobě nese zaslíbení, že nás Bůh obnoví podle svého původního záměru. Během pozemského života Kristus neúnavně působil na lidi a uzdravoval je duchovně, duševně i tělesně. Mohli zakusit obnovu, která nás čeká na konci časů. Ježíšova uzdravující služba svědčí o tom, že Bůh chce, abychom byli co nejzdravější již tady na zemi. Jako správci si osvojujme návyky prospěšné pro mysl, tělo i duši. Snažme se žít zdravě. 

Když si osvojíme zdravé návyky, budeme mít jasnější mysl. Plňme ji vším, „co je pravdivé, čestné, spravedlivé, čisté, cokoli je hodné lásky, co má dobrou pověst, co se považuje za ctnost a co sklízí pochvalu“ (Fp 4,8). Takové myšlenky přinášejí pokoj (Iz 26,3) a „mírné srdce je tělu k životu“ (Př 14,30). Když budou naši mysl formovat zdravé návyky, bude silnější a odolnější. 

Dobré návyky, jako je cvičení a správná strava, svědčí o tom, že se o sebe dobře staráme. Cvičení snižuje stres a krevní tlak, zlepšuje náladu a má výborné účinky proti stárnutí. 

Správce si osvojí i ty dobré návyky, které oživí jeho duši: Pozvedej svou duši k Bohu (Ž 86,4.5) a čekej (Ž 37,7). Tvá duše bude prospívat, jestliže „žiješ v pravdě“ (3J 3), a bude zachována bez úrazu a poskvrny do příchodu našeho Pána Ježíše Krista (1Te 5,23). 

**Aplikace** 

`Jak návyky ovlivňují tvé duchovní, tělesné a psychické zdraví? Chceš něco změnit? Jak si můžeš osvojit prospěšné návyky?`