---
title:  Kristova služba ve svatyni
date:   05/03/2018
---

**14Protože máme mocného velekněze, který vstoupil až před Boží tvář, Ježíše, Syna Božího, drž-me se toho, co vyznáváme. 15Nemáme přece velekněze, který není schopen mít soucit s našimi slabostmi; vždyť na sobě zakusil všechna pokušení jako my, ale nedopustil se hříchu. 16Přistup-me tedy směle k trůnu milosti, abychom došli milosrdenství a nalezli milost a pomoc v pravý čas. (Žd 4,14–16)** 

**Osobní studium** 

`Co můžeme na základě úvodního textu říci o Ježíši a jeho službě v nebeské svatyni? Jaký by mělo mít to, že o jeho službě víme, vliv na náš každodenní praktický život?` 

Jestliže jsme včera přemýšleli o Ježíši jako o středu našeho života, který by měl ovlivňovat vše, co děláme a prožíváme, pak je třeba zmínit i jeho službu v nebeské svatyni. Pomáhá nám totiž lépe pocho-pit, co pro nás dělá dnes. Proto bychom toto téma mohli přirovnat ke středovému náboji kola. Náboj je připevněn na osu (poselství o Ježíši a jeho oběti) a upevňuje točící se kolo. Kristus prožil smrt a vítězné zmrtvýchvstání (2Tm 1,10). To je základem jeho služby za nás v nebeské svatyni (Žd 8,1.2). „Správné pochopení Ježíšovy služby v nebeské svatyni je základem naší víry.“ (Ev 221) Je velmi důležité ve světle této zvěsti správně chápat také naši správcovskou roli. 

Učení o svatyni pomáhá odhalit velkou pravdu o spasení a vykoupení, která je základem veškeré křesťanské teologie. Svatyně zdůrazňuje nejen Kristovu smrt pro nás, ale i jeho službu v nebeské svatyni. Svatyně svatých obrací naši pozornost k Božímu zákonu i k závěrečnému soudu. Zaslíbení vykoupení všem lidem je hlavním prvkem tohoto učení. Když si uvědomíme, co pro nás Kristus udělal na kříži a co pro nás dělá dnes, přiblíží nám to Krista, jeho službu, poslání a učení. Uvědomíme si, jaký záměr má v životě lidí, kteří přijali roli správců. 

**Aplikace** 

`Co pro tebe znamená, že náš nebeský Velekněz prošel pozemským pokušením? Může ti to pomoci v boji s hříchem a sobectvím?`