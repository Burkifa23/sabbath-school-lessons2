---
title:  Principy života správce
date:   03/03/2018
---

### Texty na tento týden 
Ko 1,16–18; Žd 4,14–16; 12,14; J 14,6; 2K 5,17; 1Pt 1,15.16; Zj 14,6–12 

> <p>Základní verš</p> 
> „Vždyť Bůh nás nepovolal k nečistotě, nýbrž k posvěcení.“ (1Te 4,7) 

Samotné správcovství je velmi široký pojem. Když si uvědomíme, co všechno je jeho součástí, může se nám to zdát nepřehledné. Princip je sice jednoduchý, ale dotýká se mnoha oblastí a někdy ho nesprávně pochopíme. Církev a věřící se bez správcovství neobejdou. Být křesťanem znamená být správcem. 

„Správcovství není teorie ani filozofie, ale fungující systém. Pro křesťana je opravdovým zákonem života. … Potřebujeme ho, abychom správně chápali život a pravdivě prožívali svou víru. Nestačí se s ním rozumově ztotožnit. Správcovství je projev vůle a rozhodný čin, který se dotýká každého rozměru života.“ (LeRoy E. Froome, Stewardship and its Larger Aspects, Mountain View: Calif., Pacific Press Publishing Association, 1929, str. 5) 

Jaké jsou klíčové principy pro život křesťanského správce? Tento týden se budeme některým blíže věnovat. Pomůže nám v tom obraz kola vozu. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování. 