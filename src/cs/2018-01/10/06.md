---
title:  Svatost života
date:   08/03/2018
---

**15Ale jako je svatý ten, který vás povolal, buďte i vy svatí v celém způsobu života. 16Vždyť je psá-no: „Svatí buďte, neboť já jsem svatý.“ (1Pt 1,15.16) Usilujte o pokoj se všemi a o posvěcení, bez něhož nikdo neuvidí Pána. (Žd 12,14)** 

**Osobní studium** 

`Porovnej texty 1Pt 1,15.16 a Žd 12,14. Co znamenají slova „být svatý“ a „svatost“? Jak to souvisí se správcovstvím?` 
Kristus chce, abychom žili svatým životem. Jeho život je příkladem, jak má svatost a dokonalé správcovství všech Božích darů vypadat (Žd 9,14). Snažme se, aby naše správa Bohem svěřených věcí byla v souladu s jeho vůlí. Správcovství je viditelným vyjádřením svatosti. 

Římané přišli na to, že kolo déle vydrží, pokud na jeho obvod připevní kovový pás. Řemeslník kov nahřál a umístil na kolo. Potom kolo ponořil do studené vody, kov se smrštil a velmi pevně obemkl obvod kola. Při jízdě se tak země dotýkal kov. 

Kovová obruč na kole představuje koncept správcovství. Je to moment pravdy, kdy se náš duchovní život dotýká praktického života. Víra se setkává s „nerovnostmi“ života, úspěchy a pády. Učení se setká s realitou každodenního života. Správcovství je vnějším obalem toho, kým jsme a co děláme. Je součástí našeho rozhodování a životního stylu. Způsob našeho života, který zjevuje Krista, je železnou obručí kola, která se dotýká země. 

Činy mají sílu a měly by být kontrolovány oddaností Kristu. Můžeme žít se zaslíbením: „Všecko mohu v Kristu, který mi dává sílu“ (Fp 4,13).

„Duch Boží posvěcuje náš charakter, vštěpuje nám Kristovu povahu. Náboženství podle evangelia znamená Kristus v životě, Kristus jako proměňující princip, jeho milost projevená v povaze a v dobrých skutcích. Zásady evangelia nemůžeme oddělovat od žádné oblasti praktického života. Každá jednotlivost křesťanova života má představovat život Pána Ježíše.“ (COL 384; PM 197) 

**Aplikace** 

`Co můžeš udělat, abys ve svém životě vnímal Kristovu svatost a jeho proměňující moc byla znát i nave-nek?`