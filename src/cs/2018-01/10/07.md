---
title:  Podněty k zamyšlení
date:   09/03/2018
---

Kovovou obruč na kole bylo někdy třeba znovu vyklepat a nasadit, používáním se totiž kov roztáhl a už tak pevně nedržel. Opravy představují správcovství a proces posvěcení v praxi. Máme mít mysl stále za-měřenou na Krista, ať už čelíme čemukoli, i když proces může být bolestivý. Ať už je to používání peněz, rodinné vztahy, zaměstnání nebo něco jiného,  vše máme spravovat podle Kristovy vůle. Lekce, které se přitom naučíme, se někdy neobejdou bez občasného „škrábance“ či „nárazu“. 

Není snadné obruč znovu nasadit ani napravit lidský charakter. Petr měl podobnou zkušenost. Vše prožíval s Ježíšem a rozhodně od něj nečekal slova: „Já jsem však za tebe prosil, aby tvá víra neselhala; a ty, až se obrátíš, buď posilou svým bratřím“ (L 22,32). Ježíš však viděl Petrův stav pravdivě. Zanedlou-ho poté, kdy zapřel Ježíše, se jeho život změnil. Stalo se to až po těžké zkušenosti. Jeho správcovství bylo obnoveno. Znovu se obrátil a svůj život nasměroval jinam. Bůh ho ale předtím musel trochu „opravit“. 

**Otázky k rozhovoru** 

`Jak spolu souvisí posvěcení a Ježíšova slova: „Kdo chce jít za mnou, zapři sám sebe, nes každého dne svůj kříž a následuj mne“ (L 9,23)? Můžeme se posvěcením přiblížit Bohu?` 

`Prošel jsi někdy těžkou zkouškou, která tě naučila lépe následovat Ježíše?` 

`Jak ovlivňují náš každodenní život věroučné články? (Sobota, stav mrtvých, druhý Kristův příchod, stvoření atd.)` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 