---
title:  Jde o věrnost
date:   11/02/2018
---

**Všechny desátky země z obilí země a z ovoce stromů budou Hospodinovy; jsou svaté Hospodinu. (Lv 27,30)**

**Smí člověk okrádat Boha? Vy mě okrádáte. Ptáte se: „Jak tě okrádáme?“ Na desátcích a na obětech pozdvihování. (Mal 3,8)** 

**Osobní studium** 

`Proč oba úvodní verše zdůrazňují věrné dávání desátků, a ne naši štědrost či velkorysost?` 

Většině lidí vadí nepoctivé chování, se kterým se kolem sebe setkávají. Špatné vlastnosti se nám nelíbí především na druhých, zatímco všimnout si nepěkné vlastnosti na sobě není vůbec jednoduché. I když si ji přiznáme, máme sklon své jednání ospravedlňovat a zlehčovat. Není to přece tak špatné, je to jen maličkost. Tím oklameme možná sami sebe, ale Boha určitě ne. 

„Nečestnost vidíme ve všech sociálních vrstvách. Mnozí, kteří hlásají, že věří pravdě, jsou vlažní a ne-čestnost je následkem tohoto stavu. Nejsou napojeni na Krista a klamou sami sebe.“ (4T 310) 


Bůh ví, jak snadno sklouzneme k nepoctivému chování, zvláště pokud jde o náš majetek. Nařízení o desátcích bylo proto zamýšleno jako mocná zbraň proti pokušení nepoctivosti a sobectví v materiálních věcech.

„Není to výzva k projevům vděčnosti nebo štědrosti. Je to jednoduše otázka poctivosti. Desátek je jeho a on nás vybízí, abychom mu vrátili to, co mu patří. … Jestliže je poctivost základním principem naší každodenní běžné práce a podnikání, není daleko důležitější ve vztahu k Bohu? Tento princip je základem všech ostatních.“ (Ed 138.138; VYCH 83) 

**Aplikace** 

`Přináší ti placení desátků něco hodnotného? Co tě motivuje dávat desátky? Jak ti placení desátků pomáhá uvědomit si, že jsi jen správcem toho, co ti Bůh svěřil?`