---
title:  Praktický projev víry
date:   13/02/2018
---

**Ale běda vám farizeům! Odevzdáváte desátky z máty, routy a ze všech zahradních rostlin, ale nedbáte na spravedlnost a lásku, kterou žádá Bůh. Toto bylo třeba činit a to ostatní neopomíjet. (L 11,42)** 

**Osobní studium** 

`Co Ježíš vyčítá farizeům? Proč zdůrazňuje, že dávání desátků je důležité?` 

Včera jsme zmínili, že víra je dynamický proces a v ideálním případě během doby roste a dozrává. Jedním z prostředků, které Bůh k našemu růstu využívá, je odevzdávání desátků. Když tuto praxi správně chápeme, nezmění se v zákonictví. Jejich dáváním se nesnažíme zajistit si vstup do nebe. Mají přesně opačný účinek. Jsou viditelným osobním projevem naší víry. 

Kdokoliv může tvrdit, že věří v Boha. Víme, že i démoni v něho věří (Jk 2,19). Když však vrátíme Bohu desetinu z toho, co vyděláme, přiznáváme se ke svému Vykupiteli a dáváme jasně najevo, že jsme na něm ve svém životě plně závislí. 

Dávání desátků je projevem pokory a závislosti na Bohu. Věříme, že Kristus je náš Vykupitel. Víme, že jsme byli obdařeni duchovním požehnáním nebeských darů (Ef 1,3) a mnoho dalšího nám bylo zaslíbeno. 

„Dávání desátků je Boží plán, krásný svou jednoduchostí. Pochází od Boha a s vírou a odvahou mohou být všichni lidé jeho součástí. Je jednoduchý a užitečný, a nemusíme se mnoho učit, abychom ho byli schopni plnit. Všichni mohou cítit, že jsou součástí vzácného díla spasení. Každý muž, žena a mladý člověk se mohou stát Božími pokladníky a pracovat na naplnění pokladny.“ (CS 73) 

**Aplikace** 

`Prožil jsi požehnání, které plyne z odevzdávání desátků? Jak se to projevilo? Pomáhá dávání desátků růstu tvé víry?`