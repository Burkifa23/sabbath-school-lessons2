---
title:  Věrní Bohu
date:   10/02/2018
---

### Texty na tento týden 
Lv 27,30–34; Neh 9,2.3; Mal 3,8; L 11,42; Žd 12,2 

> <p>Základní verš</p> 
> „Semeno v dobré zemi jsou ti, kteří uslyší slovo, zachovávají je v dobrém a upřímném srdci a s vytrvalostí přinášejí úrodu.“ (L 8,15) 

Co je to poctivost, čestnost a jak se projevuje? Poctivost je často považována za obtížně uchopitelnou a bývá relativizována. Většina lidí se občas zachová nepoctivě, ale pokud škoda není příliš velká, je to pro okolí přijatelné. Někteří také zastávají názor, že určité okolnosti nepoctivost dokonce omlouvají. 

Pravda a poctivost patří k sobě. My toužíme po pravdě, ale nenarodili jsme se s přirozeným sklonem k poctivosti. Je však třeba si ji osvojit, protože je základem morálky věrného správce. 

Čestnost nám přináší mnoho dobrého. Nemusíme se například obávat, že nás nachytají při lži, kterou bychom se pak snažili zamluvit. Je to hodnotná vlastnost, která se projeví především v pokušení. 

Tento týden se budeme zabývat věrností v dávání desátků. Zamyslíme se nad tím, jak důležité je pro věřícího člověka být poctivým a věrným i v této oblasti. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.