---
title:  'Podněty k zamyšlení'
date:  01/01/2021
---

V souvislosti s Iz 1,4 Ellen G. Whiteová napsala: „Ti, kteří se prohlašovali za Boží lid, odešli od Boha a ztratili moudrost a soudnost. Stali se krátkozrakými. Zapomněli, že je Bůh zbavil starých hříchů. Nepokojně bloudili tmou ve snaze zapomenout na svobodu, jistotu a štěstí, které prožívali předtím. Pustili se do všech troufalých a nerozumných bláznovství, postavili se do opozice vůči Boží prozřetelnosti, čímž znásobili vinu, která i tak už na nich spočívala. Nechali se přesvědčit satanovými obviněními Božího charakteru. Boha si představovali jako toho, kdo nezná milosrdenství a slitování.“ (4BC 1137)

**Otázky k rozhovoru**

`1. 	Jak se můžeme „umýt“? Co tento obraz znamená? (Fp 2,12.13)`

`2. 	Jakým způsobem Ježíš převzal, doplnil a aplikoval píseň o vinici? Jaké poučení z toho vyplývá pro nás dnes? (Mt 21,33–45; Mk 12,1–12; L 20,9–19)`

`3. 	Jaká souvislost existuje mezi nabídkou Božího odpuštění a změnou, kterou vykoná v našich životech? Jaké je správné pořadí – nejprve změna a pak odpuštění, anebo nejprve odpuštění a potom změna života? Proč je důležité vědět, co nastává jako prvé?`

`4. 	V uvedeném citátu Ellen G. Whiteová říká, že lidé se postavili do opozice vůči „Boží prozřetelnosti“. Co to znamená?`

**Shrnutí**

Když Boží lid zapomene na svého Boha a neváží si jeho požehnání, Bůh jim připomíná, že se budou zodpovídat za porušení smlouvy, kterou s ním uzavřeli. S láskou je upozorňuje na stav, v jakém se nacházejí. Varuje je před ničivými důsledky toho, že se zřekli jeho ochrany. Naléhá na ně, aby mu dovolili uzdravit je a očistit.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.