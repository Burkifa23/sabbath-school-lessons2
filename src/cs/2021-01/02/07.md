---
title:  'Podněty k zamyšlení'
date:  08/01/2021
---

„Ti, kdo zbohatli, začali vystavovat na odiv svůj majetek a libovali si v nezřízených pitkách a slavnostech (viz Iz 2,11.12; 3,16.18–23; 5,22.11.12). Modlářství se stalo přirozenou součástí života, která už nikoho nepohoršovala (viz Iz 2,8.9). Hrstka těch, kteří zůstali Bohu věrní, propadala zoufalství. Zdálo se jim, že Boží záměry se neuskuteční.

Není divu, že když byl Izajáš povolán, aby v této době prorokoval, moc se mu do plnění svěřeného úkolu nechtělo. Věděl, že se setká se silným odporem. Když přemýšlel o tom, jak jsou lidé tvrdohlaví a nevěrní, připadl mu jeho úkol beznadějný. Je správné, aby kvůli svému zoufalství nechal Judu napospas modlářství? Mají ninivští bohové ovládat zemi a protivit se Bohu?“ (PK 306.307; OSU 118)

**Otázky k rozhovoru**

`1. 	Jak bys odpověděl na otázku skeptika anebo ateisty: „Jak dokážeš, že Bůh se o všechno stará?“`

`2. 	Jestli všechno řídí Bůh, proč trpí nevinní? Znamená text Iz 1,19.20 to, že v životě potkají věrné Boží následovníky dobré věci, a ty, co se bouří, zlé věci? Srov. Jb 1–2; Ž 37; Ž 73. Jak máme správně chápat Boží charakter plný lásky a zároveň to, že lidi postihují zlé věci?`

`3. 	Proč je v Iz 6 tolik nepřímých zmínek o Dni smíření? Pamatuj, že každoročně právě v tento den Bůh očistil své věrné od hříchu a odsoudil nevěrné (Lv 16,30; 23,29.30).`

**Shrnutí**

V nebezpečných časech, kdy slabost vůdců a králů byla až nápadně zjevná, dostává Izajáš od Pána vesmíru velkolepé vidění. Zděšen svou nedostatečností, avšak očištěn a posilněn milosrdenstvím, byl Izajáš připraven vyjít jako Boží vyslanec do nepřátelského světa.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.