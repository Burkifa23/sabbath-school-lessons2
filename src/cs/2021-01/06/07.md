---
title:  'Podněty k zamyšlení'
date:  05/02/2021
---

„Je naše spasení něčím podmíněno? Přijít ke Kristu můžeme kdykoliv a nemusíme splnit žádné podmínky. Co musíme splnit pak, když přijdeme ke Kristu? Podmínkou je, abychom se v životě víry úplně a bez výhrad spoléhali na zásluhy krve ukřižovaného a vzkříšeného Spasitele. Když to tak uděláme, činíme skutky spravedlnosti. Když Bůh volá a zve hříšníka ze světa, neklade mu žádné podmínky. Přitahuje ho Kristovo pozvání, které však neznamená: ,Jestli chceš přijít k Bohu, musíš odpovědět hned teď.‘ Hříšník přichází a hledí přitom na Krista vyvýšeného na kříži Golgoty. Tímto obrazem Bůh působí na jeho mysl. V hříšníkovi se probouzí láska, která ho motivuje udělat mnohem více, než si představujeme, že by měl splnit.“ (6MR 32)

**Otázky k rozhovoru**

`1. 	Uvedený citát si přečti současně s částí na středu. Co nám chce jeho autorka sdělit? Všimni si, co říká o obou prvcích chození s Bohem: víře a skutcích. Jak je rozlišuje?`

`2. 	Proč jsou pýcha a domýšlivost nebezpečné hříchy? Proč je tak těžké zbavit se jich? Snad proto, že oslepí lidi do té míry, že nevidí potřebu vzdát se jich? Pokud jsi pyšný, určitě si myslíš, že je všechno v pořádku. A jestli je všechno v pořádku, proč se trápit a něco měnit? Je rozjímání o kříži (což je jediný prostředek záchrany pro člověka) dobrým lékem proti pýše a domýšlivosti?`

`3. 	Mají příslušníci ostatních národů nějakou naději? Viz Iz 25,3.6; 26,9.`

**Shrnutí**

Izajáš viděl, jak Asýrie a Babylón dobývají Judsko. Avšak viděl i to, že Pán Bůh nakonec zvítězí a naší utrápené planetě přinese věčný pokoj, přestože temnotou tohoto světa vládne někdo větší než člověk (Ef 6,12), pracuje prostřednictvím Božích lidských nepřátel a hraje si na Boha.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.