---
title:  'Podněty k zamyšlení'
date:  19/03/2021
---

Přečti si z 33. kapitoly „Nespokojenost lidu“ v knize Na úsvitu dějin strany 175–176 (PP 376–378) a 24. kapitolu „Odmítnutí v Nazaretu“ z knihy Touha věků (DA 236–243; TV 146–151).

„Ježíš stál před lidem jako živý vykladač proroctví, které se vztahovalo na něho samého. Když vysvětloval přečtená slova, mluvil o Mesiáši jako o tom, kdo osvobozuje utlačované a zajaté, uzdravuje nemocné, vrací zrak slepým a zjevuje světu světlo pravdy. Způsob, jakým mluvil, a dalekosáhlý význam jeho slov zapůsobily na posluchače takovou silou, jakou nikdy nepocítili. Příliv božské moci strhl všechny přehrady a stejně jako kdysi Mojžíš i oni spatřili Neviditelného. Pod vlivem Ducha svatého nadšeně odpovídali ,amen‘ a chválili Boha.“ (DA 237; TV 146)

„Den Boží odplaty přichází – a bude to den nelítostného vylití jeho hněvu. Kdo snese den jeho příchodu? Lidé zatvrdili svá srdce proti Duchu Božímu, šípy jeho hněvu však proniknou i tam, kam se nedostalo přesvědčování o hříchu. Potom už Bůh nepovstane, aby jednal s hříšníkem. Postaví se v ten den za přestupníka jeho falešný pastýř? Omluví někoho to, že šel s davem cestou neposlušnosti? Zbaví někoho viny popularita nebo velký počet souvěrců? To jsou otázky, které by bezstarostní a lhostejní lidé měli dobře zvážit.“ (FW 33; VS 30)

**Otázky k rozhovoru**

`1.	Jeden zkušený kazatel při hodnocení svého působení konstatoval, že největší překážkou při jeho službě bylo myšlení některých členů církve, kteří netoužili po tom, aby se k nim připojili další. Byli spokojeni se společenstvím svých kamarádů a nechtěli, aby jim ho kdokoliv další narušoval. Jak mohou takoví „křesťané“ rozdávat lásku, naději a dobrou zprávu o Kristově království světu, aby i jiní měli možnost být zachráněni (Mt 24,14), když takové, kteří zanechali svých cest, nechtějí přijmout do svého společenství?`

**Shrnutí**

Bůh očišťuje své společenství víry od nespravedlnosti a vzpoury a obnovuje pozůstatek věrných, kteří se odvracejí od hříchů oddělujících je od Boha. Požehnání Boží přítomnosti pak působí, že příslušníci jiných národů jsou přitahování k Bohu a jeho lidu, aby se také mohli těšit z doby Boží milosti, kterou oznamuje a přináší Mesiáš.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.3