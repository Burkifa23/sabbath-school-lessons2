---
title:  'Oběť za vinu (Iz 53,10–12)'
date:  04/03/2021
---

> <p></p>
> 10Ale Hospodinovou vůlí bylo zkrušit ho nemocí, aby položil svůj život v oběť za vinu. Spatří potomstvo, bude dlouho živ a zdárně vykoná vůli Hospodinovu. 11Zbaven svého trápení spatří světlo, nasytí se dny. „Tím, co zakusí, získá můj spravedlivý služebník spravedlnost mnohým; jejich nepravosti on na sebe vezme. 12Proto mu dávám podíl mezi mnohými a s četnými bude dělit kořist za to, že vydal sám sebe na smrt a byl počten mezi nevěrníky.“ On nesl hřích mnohých, Bůh jej postihl místo nevěrných. (Iz 53,10–12)

**Osobní studium**

`Co podle vás znamená, že život tohoto služebníka má být dán jako „oběť za vinu“? Iz 53,10`

Tento hebrejský výraz se používá v knize Leviticus pro „oběť za vinu“, která mohla odčinit, jestliže byla doprovázena opravdovým pokáním, úmyslné hříchy spáchané proti jiným lidem (Lv 5,21.22). Takovéto hříchy měl na mysli prorok Izajáš (Iz 1–3; 10,1.2; 58). Dříve než hříšník přinesl oběť a Bůh mu odpustil, musel také vrátit poškozenému člověku to, co mu vzal, a navíc mu dát ještě „penále“ (Lv 5, 20–26; srov. Mt 5,23.24). V případě neúmyslného zneužití něčeho, co patřilo Bohu, to měl nahradit jemu (Lv 5,16).

Když byla škoda odčiněna, na řadu přišla oběť. Také v Iz 53 je tomu tak. Ale za ty, kteří zabloudili, je místo beránka „vedený na porážku“ Boží služebník (Iz 53,6.7).

I když „byl vyťat ze země živých“ (v. 8; srov. Da 9,26), úplně stráven v oběti, která pro nás zapálila plamen naděje, tento služebník vychází ze smrti, odkud není návratu, aby byl povýšen, viděl své „potomstvo“ („semeno“) a také „dlouho žil“ (Iz 53,10–12).

**Jakým způsobem vyjadřuje každý z uvedených veršů stejné poselství jako Iz 53?**

`Ž 32,1.2`

`Ř 5,8`

`Ga 2,16`

`Fp 3,9`

`Žd 2,9`

`1Pt 2,24`

**Aplikace**

`Spasení je zdarma. To znamená, že neexistuje nic, co bychom mohli udělat, abychom ho získali. Naše skutky nikdy nebudou dost dobré, aby nás zachránily. A přesto i tvoje záchrana stála tvého Spasitele hodně – zaplatil vlastním životem! Jaký dopad má tato skutečnost na to, jak vnímáš zodpovědnost za svůj další život?`