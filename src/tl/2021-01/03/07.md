---
title:  Karagdagang Kaisipan
date:  15/01/2021
---

“ ‘Tatawaging Emmanuel ang Kanyang pangalan, … kasama natin ang Diyos.” “Ang liwanag ng kaalaman ng kaluwalhatian ng Diyos ay makikita sa ‘mukha ni Jesu-Cristo.’ Mula sa mga araw ng walang hanggan ang Panginoong Jesu-Cristo ay kaisa ng Ama; Siya ‘ang larawan ng Diyos,’ang larawan ng Kanyang kadakilaan at kamaharlikaan, “ang kaningningan ng kaluwalhatian.’ Naparito Siya sa ating sanlibutan upang maipakita ang kaluwalhatiang ito. Dito sa nadiliman-ng-kasalanang daigdig Siya'y dumating upang ipahayag ang liwanag ng pag-ibig ng Diyos,—upang maging “kasama natin ang Diyos.' Kaya sa Kanya ay hinulaan, ‘ang pangalang itatawag sa kanya ay Emmanuel.'”—Ellen G. White. THE DESIRE OF AGES, p. 19.

“Mabuti sana para sa kaharian ng Juda kung tinanggap ni Ahaz ang mensaheng ito bilang nanggaling sa langit. Subalit pinipiling humilig sa kamay ng tao, hiningi niya ang tulong mula sa pagano. Sa kawalang-pag-asa nagpasabi siya kay Tiglath-pileser, hari ng Asiria: “Ako ay iyong lingkod at iyong anak. Umahon ka, at iligtas mo ako sa kamay ng hari ng Siria at sa kamay ng hari ng Israel na sumasalakay sa akin’ 2 Hari 16:7. Ang kahilingan ay sinamahan nang isang mayamang regalo mula sa yaman ng hari at mula sa bahay-tinggalan ng templo.”—Ellen G. White, Prophets and Kings, p. 329.

**Mga Tanong Para sa Talakayan**:

`Kapag nasa proseso ka ng isang pagpapasya, nababagay ba na hingan ang Diyos ng isang palatandaan? Anong mga panganib ang posibleng katutubo sa paggawa ng kagaya noon?`

`Mabuti ang magkaroon ng tulong ng tao, pero paano makikilala ang mga limitasyon nito?`

`Ang Rusong may-akda na si Leo Tolstoy ay sumulat sa isang kaibigan na “kapag natanto ng isang tao na ang kamatayan ang wakas ng lahat ng bagay, kung gayon wala ring mas masahol kaysa buhay.” Paano sasagutin ng ating kaalaman na “kasama natin ang Diyos” ang gayong pahayag?`

**Buod**: Dinala ng Diyos ang walang pananampalatayang si Haring Ahaz sa mga sitwasyon na kailangan niyang gumawa nang mahirap na kapasyahan: Ang maniwala o hindi maniwala, ito ang tanong. Bagaman inalok siya ng Panginoon ng anumang tanda na malilikha ng kanyang imahinasyon, tinanggihan niya na pahintulutan ang Diyos na ipakita ang isang dahilan kung bakit dapat siyang maniwala. Sa halip, pinili niya bilang “kaibigan" ang hari ng Asiria.