---
title:  'Tanda ng Isang Anak (Isaias 7:14)'
date:  13/01/2021
---

Ang alok ng isang tanda na “kasinlalim ng Sheol o kasintaas ng langit (Isaias 7:11) ay hindi umantig kay Ahaz. Kaya, nang sabihin ng Diyos na Siya ay magbibigay ng isang tanda (Isaias 7:14), asahan nating ito'y may nakapipigil-hiningang antas na ang maka-Diyos na imahinasyon lamang ang makaiisip (ihambing ang Isaias 55:9; 1 Corinto 2:9).

Sorpresa! Ang tanda ay isang anak na lalaki. Ngunit paanong ang panganganak ng isang dalaga at pagtawag sa kanyang “Emmanuel” ay magiging isang tanda na may biblikal na laki?

`Sino ang babae, at sino ang kanyang Anak?`

Walang binabanggit ang Lumang Tipan na katuparan nitong mahalagang tanda na gaya ng ginawa nito para sa mga tanda na ibinigay sa ibang tao, gaya ni Gideon (Hukom 6:36-40). Kaya, narito ang ilan sa mga posibleng katuparan, base lamang sa Lumang Tipan:

1. Dahil ang salita para sa "dalaga” ay tumutukoy sa isang kabataang babae na nasa husto nang gulang na mag-asawa, marami ang nagpapalagay na siya'y isang may asawang babae na nakatira sa Jerusalem, marahil ang misis ni Isaias. Nakatala sa Isaias 8:3 ang pagkapanganak ng isang anak na lalaki kay Isaias sa pamamagitan ng “ang propetisa” (tumutukoy sa kanyang misis, na ang mga mensahe nito'y binubuo, kahiman, ng kanyang mga anak, ihambing Isaias 7:3, Isaias 8:18). Gayunman, ang anak na ito'y pinangalanang Maher-shalalhashbaz (Isaias 8:1-4), hindi Emmanuel. Gayunman, ang mga tanda ng dalawang batang lalaki ay magkatulad dahil bago nila maabot ang maagang yugto kung saan makapipili na sila ng mabuti o masama, ang Siria at kanlurang Israel ay mawawasak (Isaias 7:16; Isaias 8:4).
2. May ilang nagmumungkahing ang Emmanuel ay si Hezekias, anak ni Ahaz, na naging sumunod na hari. Ngunit wala saan man na ginamit sa kanya ang pangalang Emmanuel.
3. Dahil ang Emmanuel ay medyo mahiwaga at ang kanyang pangalan karaniwang isinasalin na “kasama natin ang Diyos” ay tumutukoy sa presensya ng Diyos, maaari Siyang kapareho gaya ang tanging Anak na hinulaan sa Isaias 9 at 11. Kung totoo, ang Kanyang tampok na paglalarawan bilang maka-Diyos (Isaias 9:6) at “ang ugat ni Jesse” (Isaias 11:10) ay nilalampasan ang alinman na maaaring ipalagay kahit pa sa mabuting haring Hezekias.
4. Ang isang natural na pagkapanganak sa isang walang asawang babae na may husto nang gulang para mag-asawa ay magreresulta sa isang anak sa labas sa pamamagitan ng ilegal na walang pinipiling pakikipagtalik (tingnan Deuteronomio 22:20, 21). Bakit tinutukoy ng Diyos ang gayong bata bilang isang tanda para pasiglahin ang pananampalataya?

Kataliwas, kinikilala ng Bagong Tipan si Jesus bilang Emmanuel (Mateo 1:21– 23), na kahima-himala at may kadalisayang ipinanganak sa isang di-kasal ngunit ikakasal na birhen. Si Jesus din ay maka-Diyos na Anak (Isaias 9:6; Mateo 3:17) at ang “usbong” at “ugat ni Jesse (Isaias 11:1, 10; Apocalipsis 22:16). Marahil ang isang mas maagang "Emmanuel,” na ang kanyang pagkakaunlad ay nagpatunay kay Ahaz ang walang takdang panahon ng mga propetikong katuparan, ay nagsilbi bilang isang pasimuna ni Cristo. Hindi natin alam. Subalit alam natin ang kailangan nating malaman: “nang dumating ang ganap na kapanahunan, isinugo ng Diyos ang kanyang Anak, na ipinanganak ng isang babae” (Galacia 4:4), para ibigay sa atin ang presensya ng Diyos nakasama natin.

`Talakayin ang reyalidad ng pagdating ni Cristo sa sangkatauhan. Anong uri ng kaaliwan ang maibibigay ng reyalidad na ito sa gitna ng mga tila gaya ng isang malamig, nakatatakot, at walang malasakit na daigdig?`