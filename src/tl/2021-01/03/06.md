---
title:  '“Kasama Natin ang Diyos”! (Isaias 7:14)'
date:  14/01/2021
---

Kagaya ng pangalan ng mga anak ni Isaias (Shear-jashub, “isang nalabi ay babalik," at Maher-shalal-hash-baz, na nangangahulugang “matuli ay panalunan, mabilis ay biktima”), ang pangalan ni Emmanuel ay may kahulugan. Literal na “nasa atin ang Diyos.” Subalit ang karaniwang tanggap na pagkakasalin na “kasama natin ang Diyos” ay nakaliligtaan ang isang bagay na mahalaga. Gaya ng ibang Hebreong pangalan nang uring ito na kulang sa pandiwa, ang pandiwang “maging” ay dapat na idagdag, dahil hindi ito sinasabi sa Hebreo. Kaya, ang Emmanuel ay dapat na isalin na “ang Diyos ay kasama natin” (ihambing ang katulad na mga salita sa Isaias 8:10), gaya ng ang pangalang “Jesus” (Griyego, at pinaikli para sa Hebreong Yehoshua, o Josue) ay nangangahulugang “Ang Panginoon ay kaligtasan,” na ang pandiwa ay muling inilalagay (ihambing ang Isaias, na nangangahulugang, “kaligtasan ng Panginoon”).

Subalit ang pangalang “Emmanuel" ay hindi lang isang teoretikal na paglalarawan; ito'y isang pagpapatunay ng isang pangakong natutupad ngayon: “ang Diyos ay kasama natin”!

`Ano ang kabuluhan ng pangakong kasama natin ang Diyos?`

Walang mas matibay na katiyakan at kaaliwan. Hindi ipinapangako ng Diyos na ang kanyang bayan ay hindi daranas ng kahirapan at kirot, kundi nangangako Siyang makakasama nila. Sinasabi ng Mang-aawit: “Bagaman ako'y lumalakad sa libis ng lilim ng kamatayan, wala akong katatakutang kamatayan; sapagkat ikaw ay kasama ko, ang iyong pamalo at ang iyong tungkod, inaaliw ako ng mga ito” (Awit 23:4).

“Sinasabi ng Diyos: “Kapag ikaw ay dumaraan sa tubig, ako'y makakasama mo; at sa pagtawid sa mga ilog ay hindi ka nila aapawan, kapag ikaw ay lumalakad sa apoy, hindi ka masusunog; at hindi ka tutupukin ng apoy?” (Isaias 43:2).

“Nasaan ang Panginoon nang itinapon ng mga taga-Babilonia ang tatlong kaibigan ni Daniel sa apoy? Kasama nila (Daniel 3:23–25). At nasaan ang Panginoon sa panahon ng kabagabagan ni Jacob ng nakipagbuno siya hanggang pamimitak ng araw? Nasa mga braso ni Jacob, sa hangga't maaaring lapit niya (Genesis 32:24-30).

"Kahit kapag ang Panginoon ay hindi nagpapakita sa pormang pisikal sa lupa, kasama Siya sa karanasan ng Kanyang bayan. Nasaan ang Panginoon nang ang masasamang-loob ay hinatulan si Esteban? “Nakatayo sa kanan ng Diyos' (Gawa 7:55). Ngunit nang umakyat si Jesus sa langit, Siya ay ‘umupo sa kanan ng Kamahalan sa kaitaasan' (Hebreo 1:3). Bakit Siya tumindig nang nasa kabagabagan ni Esteban at babatuhin na para mamatay? Gaya ng sinabi ni Morris Venden, "Hindi tatanggapin ni Jesus iyon nang paupo!'”-Roy Gane, God's Faulty Heroes (Hagerstown, Md.: Review and Herald Pub. Assn., 1996), p. 66.

`Bagaman nasa atin ang pangakong "ang Diyos ay kasama natin," anong kaibahan ang mga gawa noon kung humaharap pa tayo sa nakatatakot na mga tukso at pagdurusa? Anong buti ang magagawa ng kaalaman ng Kanyang presensya, kung gayon, para sa atin? Ipaliwanag ang iyong sagot.`