---
title:  Karagdagang Kaisipan
date:  01/01/2021
---

Sa konteksto ng Isaias 1:4, sinulat ni Ellen White: “Ang nagpapahayag na bayan ng Diyos ay humiwalay mula sa Diyos, at winala ang kanilang talino at pinasama ang kanilang pagkaunawa. Hindi nila makita ang kalayuan; dahil nakalimutan nilang sila'y nalinis mula sa kanilang lumang mga kasalanan. Kumilos silang balisa at walang katiyakan sa ilalim ng kadiliman, sinisikap na burahin mula sa kanilang isipan ang alaala ng kalayaan, katiyakan, at kaligayahan ng dati nilang katayuan. Lumubog sila sa lahat ng uri ng mapangahas at walang-pakundangang kahibangan, inilagay ang sarili sa pagsalungat sa mga kalinga ng Diyos, at pinalalim ang salang nasa kanila na. Nakinig sila sa mga paratang ni Satanas laban sa maka-Diyos na karakter, at inilarawan ang Diyos na walang awa at pagpapatawad. THE SDA BIBLE COMMENTARY, vol. 4, p. 1137.

**Mga Tanong Para sa Talakayan**:

`Paano ninyo maaaring “mahusgahan ang sarili”? Ano ang kahulugan ng pariralang iyon? (Tingnan ang Filipos 2:12, 13.)`

`Paano iniangkop, pinalawak, at ginamit ni Jesus ang awit ng pagibig ng ubasan? (Mateo 21:33-45; Marcos 12:1-12; Lucas 20:9–19.) Anong mga liksyon mula sa kuwentong nasa itaas ang para sa atin bilang mga Seventh-day Adventist?`

`Ano ang relasyon sa pagitan ng pagpapatawad na iniaalok ng Diyos at ang pagbabagong isinasakatuparan Niya sa ating buhay? Ano ang nauuna, pagbabago at pagkatapos ay kapatawaran, o kapatawaran at pagkatapos ay pagbabago? At bakit mahalagang malaman kung ano ang mauuna?`

`Sa sipi sa itaas, sinasabi ni Ellen G. White na inilagay ng tao ang kanilang sarili na salungat sa mga probidensya ng Diyos.” Ano ang ibig sabihin noon?`

**Buod**: Sa tuwing Siya'y makalilimutan ng bayan ng Diyos at binabalewala ang Kanyang mga pagpapala, pinaalalahanan Niya silang sila'y mananagot sa kanilang tipan sa Kanya. Buong awa, tinatawag Niya ang kanilang pansin sa kanilang katayuan, binabalaan sila tungkol sa mapangwasak na resulta ng pagabandona ng Kanyang proteksyon, at hinihikayat silang pahintulutan Siyang sila'y pagalingin at linisin.