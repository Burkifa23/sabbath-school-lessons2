---
title:  'Kumain o Malalamon (Isaias 1:19–31)'
date:  30/12/2020
---

`Basahin ang Isaias 1:19–31. Anong tema ang lumilitaw dito na nakikita sa buong Biblia?`

Pansinin ang lohikal na istruktura sa Isaias 1:19, 20: Kung pipiliin ng mga tao na maging handa at masunurin sa Diyos, kakain ng mabubuting bagay ng lupain (Isaias 1:19). Kataliwas, kung tatanggihan nila ang kanyang alok ng kapatawaran at pagsasauli at magrerebelde laban sa Kanya, sila'y lalamunin ng tabak (Isaias 1:20). Nasa kanila ang pagpili. Ang mga talatang ito, kung gayon, ay naglalaman ng isang kondisyonal na pagpapala at sumpa.

Inuulit-ulit ng Isaias 1 at ginagamit ang mga salita ni Moises na naitala sa Deuteronomio 30:19, 20 sa panahon nang ang tipan sa bansang Israel ay naitatag. "Tinatawagan ko ang langit at ang lupa bilang saksi laban sa inyo sa araw na ito, na aking inilagay sa harapan mo ang buhay at kamatayan, ang pagpapala at sumpa. "

`Tingnan ang mga salitang ito mula kay Moises. Pansinin, walang nasa gitna. Ito'y alinman sa buhay o kamatayan, mga pagpapala o sumpa. Bakit sa palagay mo may isa lang sa dalawang pagpipilian para sa atin. Bakit walang kaunting uri ng kompromiso?`

Ang mga salitang ito ni Moises ay bumubuod sa serye ng mga pagpapala, at sumpa na tumatapos sa pagbuo ng tipan sa Deuteronomio (ihambing ang Levitico 26). Kasama sa mga elemento ng tipan na ito ang (1) pagsasalaysay ng ginawa ng Diyos para sa kanila, (2) mga kondisyon/pagtatadhana (mga kautusan) na dapat sundin upang mapanatili ang tipan, (3) pagtukoy sa mga saksi, at (4) mga pagpapala at sumpa para babalaan ang tao sa mangyayari kung kanilang lalabagin ang mga kondisyon ng tipan.

Nasumpungan ng mga iskolar na ang mga elementong ito'y lumilitaw sa katulad na kaayusan sa mga kasunduang pulitikal na sinasangkot ang mga taong hindi Israelita, gaya ng mga Hiteo. Kaya, sa pagtatatag ng tipan ng Diyos sa mga Israelita, ginamit Niya ang isang pormang mauunawaan nila at maikikintal sa kanila sa pinakaposibleng lakas ang likas at bunga ng kapwa may-bisang relasyon na kanilang piniling pasukin. Ang posibleng maging mga pakinabang ng tipan ay napakalaki, ngunit kung sisirain ng Israel ang kanilang kasunduan, magiging mas masahol sila kaysa dati.

`Sa sariling mong Cristianong paglalakad, paano mo naranasan ang prinsipyo ng mga pagpapala at sumpa gaya ng nakita sa itaas?`