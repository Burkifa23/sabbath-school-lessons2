---
title:  'Nagbabantang Awit ng Pag-ibig (Isaias 5:1-7)'
date:  31/12/2020
---

`Basahin ang awit sa mga talatang nasa itaas. Ano ang kahulugan ng talinghagang ito?`

Sa huli lamang ipinapaliwanag ng Diyos ang kahulugan ng talinghaga, sa Isaias 5:7. Sa paggamit ng isang talinghaga, tinutulungan Niya ang tao na tingnan ang sarili nang matapat upang matanggap ang tunay nilang kalagayan. Buong epektibong ginamit ng Diyos ang paraang ito kay haring David (tingnan ang 2 Samuel 12:1–13). Sa pagtawag dito na isang "awit-pag-ibig,” inihahayag ng Diyos sa umpisa ang Kanyang motibo tungo sa Kanyang bayan. Ang relasyon Niya sa kanila ay nagmumula sa Kanyang karakter, na pag-ibig (1 Juan 4:8). Inaasahan Niya ang isang pagtugon ng pag-ibig bilang kapalit. Subalit sa halip na “mga ubas,” nakakuha Siya ng "ligaw na mga ubas,” na nangangahulugan, sa Hebreo, na “mga umaalingasaw na bagay.”

`Ano ang ibig sabihin ng Panginoon nang sabihin Niya sa Isaias 5:4 na, “Ano pa ang magagawa ko sa aking ubasan na hindi ko nagawa?”`

Sinasabi ng Diyos sa mga sumunod na talata: “Ngayo'y aking sasabihin sa inyo ang gagawin ko sa aking ubasan. Aking aalisin ang halamang-bakod niyon, at ito ay susunugin, aking ibabagsak ang pader niyon at ito'y magiging lupang yapakan. Aking pababayaang sira” (Isaias 5:5, 6).

Kapag tayo'y nagkasala, hindi agad tayo inihihiwalay sa Kanya pamamagitan ng pagtanggal ng Kanyang proteksyon at winawasak tayo. May pagtitiis Siyang binibigyan tayo ng pagkakataon para tanggapin ang kapatawaran (tingnan ang 2 Pedro 3:9). Hindi Niya tinatanggal ang sinumang tumutugon sa Kanya. Umaapela Siya hanggang mayroong pag-asa para sa isang tugon. Hindi Niya kaagad tinatanggap ang hindi bilang tugon, dahil alam Niyang tayo'y ignorante at nadaya ng kasalanan. Ngunit kung wala na siyang mararating kasama natin, sa wakas ay kinikilala Niya ang ating pagpili at pinababayaan Niya tayong manatili sa paraang pinili nating maging (tingnan ang Apocalipsis 22:11).

Kung mapilit nating tinatanggihan ang mga apela ng Diyos sa pamamagitan ng Kanyang Espiritu, maaari tayong lumagpas, sa dakong huli, sa punto na walang mababalikan (Mateo 12:31, 32). Ang pagtalikod papalayo mula kay Cristo ay mapanganib (Hebreo 6:4-6). Mayroon lamang dami ng magagawa ng Diyos, dahil iginagalang Niya ang ating malayang pagpili.

`Kunin ang konseptong masusumpungan sa Isaias 5:4, tungkol sa “Ano pa ang magagawa ko sa aking ubasan” at tingnan iyon sa liwanag ng Krus, kung saan inihandog ng Diyos ang kanyang sarili bilang isang hain para sa ating mga kasalanan, nagbabayad ng Kanyang laman para sa ating paglaban sa kanyang kautusan. Ano pa ang maaari pa sanang nagawa sa atin na higit sa ginawa Niya roon? Paano tayo bibigyan ng pagtutuon sa Krus ng katiyakan ng kaligtasan at uudyukan na magsisi at magbago ng ating mga pamumuhay?`