---
title:  Krisis sa Pagkakakilanlan
date:  26/12/2020
---

### Basahin Para sa Pag-aaral sa Linggong Ito
Isaias 1:1-9; Isaias 1:10-17; Isaias 1:18; Isaias 1:19–31; Isaias 5:1–7.

> <p>Talatang Sauluhin</p>
> “ 'Pumarito kayo ngayon, at tayo'y mangatuwiran sa isa't isa, sabi ng PANGINOON: bagaman ang inyong mga kasalanan ay tulad ng matingkad na pula, ang mga ito'y magiging mapuputi na parang niyebe; bagaman ito'y mapulang-mapula, ang mga ito'y magiging parang balahibo ng tupa'” (Isaias 1:18).

Naligaw sa lupain ng pagkamalimutin. Kung ikaw ay magmamaneho sa isang makipot na daan sa probinsya na nalilinyahan ng halamang bakod, maaaring masumpungan mong ang daan ay nahaharangan ng isang kawan ng baka na marahang lumalakad pauwi matapos ang isang malutong na pagkain. Kahit walang kasamang pastol, paparoon ang mga ito sa kamalig ng kanilang may-ari. Malalaman nila kung saan at kanino sila.

Kung napahiwalay ang isang totoy sa kanyang nanay sa isang tindahan at sumigaw, “Hindi ko makita si inay!” maaaring hindi niya tiyak na alam kung nasaan siya, o kung nasaan ang nanay niya, subalit sa gitna ng karamihan ng mga nanay na naglalakad sa tindahan, malalaman niya ang isang ina na, siya lamang, ang kanya.

Nakalulungkot na sabihin, hindi katulad kahit nung mga baka sa Ireland (hindi gaano ang nawawalang munting bata), nakalimutan ng mga taga-Judea na sila'y pag-aari ng Panginoon, ang kanilang makalangit na Panginoon, at sa gayon ay nawala ang tunay nilang pagkakakilanlan bilang

ang bayan ng tipan. "Ako'y nag-alaga at nagpalaki ng mga anak, ngunit sila'y naghimagsik laban sa akin. Nakikilala ng baka ang kanyang panginoon, at ng asno ang sabsaban ng kanyang panginoon ngunit ang Israel ay hindi nakakakilala, ang bayan ko ay hindi nakakaunawa” (Isaias 1:2, 3).

Titingnan natin sa linggong ito ang gawain ng Diyos para isauli ang Kanyang bayan sa Kanyang sarili.