---
title:  Ang Ugat at Sanga sa Isa (Isaias 11)
date:  27/01/2021
---

Sino ang “usbong” na lalabas “mula sa tuod ni Jesse” sa Isaias 11:1? (Tingnan

`din ang Zacarias 3:8; Zacarias 6:12.)`

Kumukuha ang Isaias 11:1 sa larawang-isip ng isang natumbang puno sa 10:33, 34. Ang “tuod ni Jesse” ay kumakatawan sa ideyang ang dinastiya ni David (na anak ni Jesse) ay mawawalan ng kapangyarihan (Daniel 4:10-17, 20-26). Ngunit may babangon na isang “usbong/sanga” mula sa lumilitaw na nahatulang “tuod”; ibig sabihin, isang haring nagmula kay David.

`Bakit ang bagong Davidikong hari ay tinawag din na ang “ugat ni Jesse”? (Isaias 11:10) Anong kaisipan ang ginagawa nito? (Apocalipsis 22:16.)`

Ang paglalarawan ay tanging kay Jesu-Cristo lamang naaangkop, na parehong “ugat at ang supling ni David” (Apocalipsis 22:16). Nagmula si Cristo sa linya ni David (Lucas 3:23-31), na nagmula kay Adan, na ang anak ng Diyos" (Lucas 3:38) sa kaisipang nilalang siya ni Cristo (tingnan ang Juan 1:1-3, 14). Kaya, si Cristo ang ninuno ni David, pati na rin bilang kanyang inapo!

`Sa anong mga paraan binabaliktad ng bagong Davidikong hari ang masasamang epekto ng kasalanan at apostasya? (Isaias 11.)`

Nag-iisip at kumikilos Siyang may pagkakatugma sa Panginoon, humahatol nang patas, pinaparusahan ang masama, at nagdadala ng kapayapaan. Kapag humalili Siya, ibabalik, isasauli, at pag-iisahin ng Panginoon ang isang mata na nalabi ng Israel at Juda (ihambing ang Isaias 10:20-22). Magkakaroon ng isang malakas at nagkakaisang monarkiya tulad sa mga araw ni Haring David, na tinalo ang mga Filisteo at ibang mga tao. Subalit ang bagong Hari ay magiging mas dakila kay David dahil isasauli Niya ang kapayapaan kahit pa sa pinakadiwa ng mismong paglalang: Ang mga maninila ay hindi na kakain ng karne, at iiral sa katiwasayan kasama ang dati nilang biktima (Isaias 11:6-9).

`Ang sinasabi lang ba sa Isaias 11 ay tungkol sa unang pagdating ni Cristo, o sa ikalawa lang, o sa pareho? Tingnan ang propesiya at markahan ang talatang nagsasasabi tungkol sa kung anong pagdating.`

Sa Isaias 11, ang parehong pagdating ni Jesus ay inihaharap bilang isang larawan. Magkasama silang nakatali, dahil bahagi sila ng isang buo, gaya ng dalawang panig ng isang patag. Ang panukala ng kaligtasan, para maging kumpleto, ay nangangailangan ng dalawang pagdating: ang una, na nangyari na, at ang ikalawa, na hinihintay natin bilang pagkakalubos ng lahat ng ating pag-asa bilang mga Cristiano.

`Ano ang nagampanan ni Cristo sa Unang Pagdating na nagbibigay sa atin ng gayong katiyakan tungkol sa Ikalawang Pagdating? Ano ang layunin ng Unang Pagdating kung hindi ito magreresulta sa Ikalawa?`