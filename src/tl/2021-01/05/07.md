---
title:  Karagdagang Kaisipan
date:  29/01/2021
---

“Ang puso ng ama ng tao ay nananabik sa kanyang anak na lalaki. Pinagmamasdan niya ang mukha ng kanyang munting ang at nanginginig sa pag-iisip tungkol sa panganib ng buhay. Inaasam niya, ipagsanggalang ang kanyang minamahal mula sa kapangyarihan ni Satana upang pigilan siya mula sa tukso at salungatan. Upang salubungin ang isan mas mapait na tunggalian at isang mas nakatatakot na panganib, ibinigay na Diyos ang Kanyang bugtong na Anak, upang ang daan ng buhay ay mativat para sa ating mumunting anak. “Narito ang pag-ibig.' Magtaka kayo, O mga langit! at magulat kayo, O lupa!”—Ellen G. White, THE DESIRE OF AGES, p. 49.

“Si Cristo ang pumayag na harapin ang tadhanang kailangan para sa kaligtasan ng tao. Walang anghel, walang tao, ang sapat para sa dakilang gawaing gagampanan. Ang Anak ng tao lang ang dapat na maitaas; dahil tanging ang isang may walang hanggang likas ang makapagsasagawa ng proseso ng katubusan. Pumayag si Cristo na iugnay ang sarili sa taksil at makasalanan, upang makibahagi sa likas ng tao, upang ibigay ang sarili Niyang dugo, at gawin ang kanyang kaluluwa na isang hain para sa kasalanan. Sa mga payo ng langit, nasukat ang sala ng tao, natantiya ang poot para sa kasalanan, gayunma'y inanunsyo ni Cristo ang kanyang desisyon na kukunin Niya sa Kanyang sarili ang responsibilidad ng pagharap sa mga kondisyon kung saan maipapaabot ang pag-asa sa isang nagkasalang lahi.”—Ellen G. White, THE SIGNS OF THE TIMES, March 5, 1896.

**Mga Tanong Para sa Talakayan**:

`Gaya nang nakita natin sa Isaias 11, iniharap ng Panginoon ang parehas na pagparito ni Cristo sa isang larawan. Makatutulong ito na ipaliwanag, kahiman paano, kung bakit hindi tinanggap ng mga Judio si Cristo sa una Niyang pagdating, dahil inasahan nila Siyang gumawa ng mga bagay na mangyayari lamang sa Ikalawang Pagparito. Ano ang sinasabi nito sa atin tungkol sa kung gaano kahalaga na mayroon tayong isang tamang pagkaunawa sa likas ng pagparito ni Cristo? Paanong ang mga maling pananaw, halimbawa, ng Kanyang ikalawang pagparito ay ihahanda ang tao para sa malaking wakas-ng-panahong pandaraya ni Satanas? (Tingnan ang sulat ni Ellen G. White sa THE GREAT CONTROVERSY, kapitulo 39.)`

**Buod**: Noong kapanahunan ni Isaias, na ang pangalan ay nangangahulugang “Kaligtasan ng Panginoon,” ipinangako ng Diyos sa Kanyang nalabing bayan ang kaligtasan mula sa pang-aapi na dumarating sa kanila bilang isang bunga ng pambansang pagtalikod. Ang propesiya ng pag-asa na ito'y humahanap ng sukdulang katuparan nito kay Jesus, na ang pangalan ay nangangahulugang “Ang Panginoon ay Kaligtasan.”