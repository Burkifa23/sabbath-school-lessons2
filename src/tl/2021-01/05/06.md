---
title:  '“Iyong Inaaliw Ako” (Isaias 12:1-6)'
date:  28/01/2021
---

Ang Isaias 12 ay isang maiksing salmo (awit) ng papuri sa Diyos para sa Kanyang maawain at makapangyarihang kaaliwan. Ang awit, na ipinaawil sa isang miyembro ng naibalik na nalabi ay inihahambing ang pangakong paglaya ng mga Hebreo sa Exodo mula sa Ehipto (tingnan ang Isaias 11:10), Ito'y gaya ng awit ni Moises at ng mga Israelita nang iniligtas sila mula sa hukbo ni Faraon sa Red Sea (tingnan ang Exodo 15).

`Ihambing ang awit na ito sa Isaias 12 at sa Apocalipsis 15:2-4, ang awit ni Moises at ng Kordero. Ano ang pareho nilang ipinagpupuri sa Diyos?`

Ang Isaias 12:2 ay malapit nang kilalanin ang dumarating na Tagapagpalaya bilang si Jesus. Sinasabi nito na “Ang Diyos ay aking kaligtasan” at “siya'y naging aking kaligtasan.” Ang pangalan ni Jesus ay nangangahulugang "Ang Panginoon ay kaligtasan” (ihambing ang Mateo 1:21).

`Ano ang kahulugan ng ideya, na nasa pangalan ni Jesus, na ang Panginoon ay kaligtasan?`

Hindi lamang nagkakaloob ng kaligtasan ang Panginoon (Isaias 12:2); Siya mismo ay kaligtasan. Ang Presensya ng Banal ng Israel sa kalagitnaan (Isaias 12:6) ay lahat sa atin. Kasama natin ang Diyos! Hindi lamang gumawa si Jesus ng mga himala; kundi Siya'y “naging tao ... at tumahang kasama namin” (Juan 1:14 idinagdag ang pagdiriin). Hindi lamang Niya pinasan ang ating mga kasalanan sa krus; kundi Siya'y naging kasalanan para sa atin (2 Corinto 5:21). Hindi lamang siya gumagawa ng kapayapaan; kundi Siya rin ay ating kapayapaan (Efeso 2:14).

Hindi kataka-takang “ang ugat ni Jesse ay tatayo bilang sagisag ng mga bayan” (Isaias 11:10). Nang Siya'y naitaas sa krus, papalapitin Niya ang lahat ng mga tao sa Kanyang sarili (Juan 12:32, 33)! Ang isang nalabi ay babalik sa “makapangyarihang Diyos” (Isaias 10:21), na siyang Batang ipinanganak para sa atin, ang “Prinsipe ng Kapayapaan” (Isaias 9:6)!

`Talakayin pa ang ideyang si Jesus ay ating kaligtasan. Basahin ang Roma 3:24. Sinasabi nitong nakay Jesus ang katubusan; ang katubusan ay isang bagay na nangyari sa kanya, at sa pamamagitan ng biyaya at awa ng Diyos tayo maaaring magkaroon ng walang hanggang bahagi sa katubusang iyon. Sa ibang salita, ang katubusang iyon na nasa Kanya ay maaaring mapasaatin sa pamamagitan ng pananampalataya, at hindi ng mga gawa, dahil walang mga gawang ginagawa natin ang sapat na mabuti para tayo'y tubusin. Tanging ang mga gawang ginawa ni Cristo lamang, na kanyang iniuukol sa atin sa pamamagitan ng pananampalataya, ang makapagdadala ng katubusan. Paanong nakapagbibigay ang katotohanang sa iyo ng pagasa at katiyakan sa kaligtasan, lalo na sa tuwing nalilipos ka ng sarili mong pagkadama ng kawalang-halagahan?`