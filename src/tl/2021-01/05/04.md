---
title:  'Ang Panghampas ng Galit ng Diyos (Isaias 9:8–10:34)'
date:  26/01/2021
---

Ipinapaliwanag ng bahaging ito ang Isaias 9:1–5, na hinuhulaan ang pagpapalaya para sa mapanglaw at nagdadalamhating tao na nagtiwala sa okultismo at naging biktima sa pangmilitar na pananakop at paniniil: “ang panghampas ng nagpapahirap sa kanya, ay iyong sinira na gaya sa araw ng Midian” (Isaias 9:4).

`Basahin ang mga pagdurusa ng bayan ng Diyos gaya nang naipakita sa mga talata sa itaas. Ikumpara ang mga sumpa sa Levitico 26:14_39. Bakit pinarusahan ng Diyos ang kanyang bayan sa mga yugto sa halip na minsanan? Ano ang ipinapahiwatig nito tungkol Kanyang karakter at mga mithiin?`

Kung ginusto ng Diyos na wasakin ang kanyang bayan, kaagad na sana Niyang ibinigay sila sa mga Asiriano. Ngunit Siya'y matiisin, "hindi niya ibig na sinuman ay mapahamak, kundi ang lahat ay dumating sa pagsisisi" (2 Pedro 3:9). Gaya sa panahon ng mga "mga hukom,” pinahintulutan ng Diyos ang bayan ng Juda at Israel na maranasan ang ibang resulta ng kanilang kahibangan upang maunawaan nila ang kanilang ginagawa at magkaroon ng pagkakataong makagawa nang mas mabuting pagpili. Nang nagpumilit sila sa masama at pinatigas ang kanilang puso laban sa Kanya at sa mga apelang ipinadala Niya sa pamamagitan ng kanyang mga mensahero, iniurong pa niya ang Kanyang proteksyon. Ang siklong ito'y naulit na pasama nang pasania hanggang wala nang magawa pa ang Diyos.

`Basahin ang Isaias 9:8-10:2. Sa anong mga kasalanan nagkasala ang mga tao? Laban kanino nila ginawa ang mga ito? Sino ang may sala sa kanila?`

Ang nakikita natin dito, gaya nang nakita sa buong Biblia, ay reyalidad ng malayang kalooban. Ginawang malaya ng Diyos ang tao (Kailangan Niyang gawin ito, kung hindi, hinding-hindi nila maiibig Siya nang tunay), at sa kalayaan ay kabilang ang pagpili na gumawa ng mali. At bagaman maya't maya ay sinisikap ng Diyos na suyuin tayo sa pamamagitan ng pagpapahayag ng Kanyang pag-ibig at karakter, pahihintulutan din Niya tayong harapin ang bunga ng ating maling desisyon; ibig sabihin, kirot, pagdurusa, takot, kaguluhan, at iba pa, lahat ay upang tulungan tayong matanto kung ano talaga ang kauuwian ng pagtalikod sa Kanya. At gayunman, kahit pa, gaano kadalas na ang mga bagay na ito'y hindi ginagawa ng tao na alisin ang kasalanan at lumapit sa Panginoon. Kamangha-mangha ang malayang kalooban; hindi tayo magiging tao kung wala ito. Sa kaabahan sa inyo, gayunman, na maling ginagamit ito.

`Paanong ginamit ng Diyos ang pagdurusa sa iyong buhay para ibaling ka mula sa isang maling hakbang?`