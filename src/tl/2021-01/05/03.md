---
title:  'Isang Bata Para sa Atin (Isaias 9:6, 7)'
date:  25/01/2021
---

Narito ang ikatlong natatanging pagkapanganak sa aklat ng Isaias, sinusundan ang pagbanggit ng mga kapanganakan nina Emmanuel at Mahershalalhash-baz.

`Anong katangi-tangi sa Bata na masusumpungan sa mga talatang ito? (Isaias 9:6, 7.)`

Pansinin na ang Tagapagligtas na ito'y may ilang mga pangalan/bansag na naglalarawan sa Kanya sa iba't ibang mga paraan. Sa matandang Malapit na Silangan, ang mga hari at diyos ay may maraming pangalan para ipakita ang kanilang kadakilaan.

Siya'y “kamangha-mangha,” gaya ng pagkakalarawan ng maka-Diyos na Anghel ng Panginoon sa Kanyang pangalan sa ama ni Samson na “ 'kagilagilalas'” (Hukom 13:18; parehong Hebreong salitang ugat) at pagkatapos ay pumailanglang tungo sa langit sa apoy ng dambana ni Manoa (Hukom 13:20), sa gayon ay patiunang inilarawan ang Kanyang handog na Kanyang sarili pagkalipas ng mahigit isang libong taon.

Siya'y tinukoy bilang dibino (“Makapangyarihang Diyos”) at ang walanghanggang Manlalalang (“Walang hanggang Ama”; tingnan ang Lucas 3:38: “Adan, anak ng Diyos,”).

Siya'y isang Hari ng dinastiya ni David; ang Kanyang kaharian ng kapayapaan ay walang-hanggan.

`Kasama ang mga katangiang ito, sino lamang ang maaaring maging Batang ito? (Tingnan ang Lucas 2:8–14.)`

May mga nagtangkang kilalanin Siya na si Haring Hezekias, subalit ang paglalarawan ay malayong humihigit sa sinumang ordinaryong tao. Isa lang ang taong naaangkop: si Jesu-Cristo, ang banal na Anak ng Diyos at Manlalalang (Juan 1:1-3. 14: Colosas 1:5–17; Colosas 2:9; Hebreo 1:2), na ipinanganak sa atin upang tayo'y iligtas at bigyan ng kapayapaan. Tinanggap Niya ang lahat ng awtoridad sa langit at sa lupa, at Siya'y laging kasama natin (Mateo 28:18-20). Samantalang pinananatili ang kanyang pagka-Diyos, Siya rin ay naging para sa lahat ng panahon, laging kayang makisimpatiya sa ating mga kahin, (Hebreo 4:15). “Sa atin ay ipinanganak ang isang bata”... magpakailanman!

“Nang pumarito si Cristo sa ating daigdig, nasa lupa si Satanas, at sinalun ang bawat pulgada ng pag-abante sa Kanyang daan mula sa sabsaban tunge Kalbaryo. Inakusahan ni Satanas ang Diyos na hinihingi ang pagkakait sa sarili ng mga anghel, kahit Siya mismo ay walang nalalaman sa kung ano ang ihin sabihin nito, at kahit Siya sa sarili Niya ay hindi nagsakripisyo para sa iba. Ito an naging akusasyon na ginawa ni Satanas laban sa Diyos sa langit; at pagkatapo na patalsikin ang masamang ito mula sa langit, patuloy niyang pinaratangan ang Panginoon na ipinatutupad ang paglilingkod na hindi Niya mismo ibibigay Naparito sa mundo si Cristo para harapin ang mga maling akusasyong ito at upang ipahayag ang Ama.”—Ellen G. White, SELECTED MESSAGES, book 1, pp. 406, 407.

`Ano ang sinasabi sa atin ng siping ito tungkol sa karakter ng Diyos?`