---
title:  Marangal na Prinsipe ng Kapayap aan
date:  23/01/2021
---

### Basahin Para sa Pag-aaral sa Linggong Ito
Isaias 9:1–5; Isaias 9:6, 7; Isaias 9:8–10:34; Isaias 11; Isaias 12:1–6.

> <p>Talatang Sauluhin</p>
> Sapagkat sa atin ay ipinanganak ang isang bata, sa atin ay ibinigay ang isang anak na lalaki; at ang pamamahala ay maaatang sa kanyang balikat; at ang kanyang pangalan ay tatawaging “Kamanghamanghang Tagapayo, Makapangyarihang Diyos, Walang hanggang Ama, Prinsipe ng Kapayapaan” (Isaias 9:6).

Si Dr. Robert Oppenheimer, na nangasiwa sa paglikha ng unang bomba atomika ay humarap sa U.S. Congressional Committee. Tinanong nila siya kung mayroong anumang pangdipensa laban sa armas. “Sigurado,' ang sagot ng dakilang pisiko.

“ 'At iyon ay— “Tumingin si Dr. Oppenheimer sa ... tagapakinig at malumanay na sinabing: ‘Kapayapaan.” ”—Paul Lee Tan, ENCYCLOPEDIA OF 7,700 ILLUSTRATIONS: SIGNS OF THE TIMES (Rockville, Md.: Assurance Publishers, 1985), p. 989.

Ang kapayapaan ay isang mailap na pangarap para sa lahi ng tao. Tinantiya na mula sa pasimula ng naitalang kasaysayan, ang daigdig ay lubos na mapayapa mga 8 porsyento lamang ng panahon. Sa mga taong ito, di-kukulangin sa 8,000 kasunduan ang nasira. Sa panahon ng kalahating dantaon pagkatapos ng World War I, na dapat sana ay gerang tatapos sa lahat ng gera, ay may dalawang minuto ng kapayapaan para sa bawat taon ng gera.

Noong 1895 si Alfred Nobel, ang imbentor ng dinamita, ay naglaan para sa isang lagak upang itatag ang isang premyo para sa mga indibidwal na gumagawa ng namumukod na kontribusyon sa kapayapaan. Gayunman, kahit na ang ilang mga nanalo ng Nobel Peace Prize ay nasangkot sa marahas na salungatan.

Sa linggong ito, babasahin natin ang tungkol sa Nag-iisa lamang na makapagdadala ng tunay at walang-hanggang kapayapaan.