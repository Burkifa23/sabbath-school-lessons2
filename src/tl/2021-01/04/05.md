---
title:  'Walang Dapat Ikatakot Kapag May Takot Tayo sa Diyos Mismo (Isaias 8:11-15)'
date:  20/01/2021
---

Sa kanyang unang pampasinayang talumpati, noong Marso 4, 1933, ang Amerikanong pangulo na si Franklin D. Roosevelt ay nagsalita sa isang bansang pinanghinaan ng loob dahil sa Malaking kagipitan ng Kabuhayan: “Ang bagay lang na dapat nating katakutan ay ang takot mismo.” Ang mensahe ni Isaias sa bansang pinanghinaan ng loob ay: "walang dapat ikatakot kapag may takot tayo sa Diyos mismo.”

Binalaan ng Diyos si Isaias na huwag katakutan ang kinakatakutan ng kanyang bayan, kundi katakutan Siya (Isaias 8:12, 13). Ito'y isang mahalagang tema sa Kasulatan. Halimbawa, sa Apocalipsis 14:6–12, ipinahayag ng tatlong anghel ang isang pansanlibutang mensahe: Matakot sa Diyos at magbigay luwalhati sa Kanya, sa halip na kinakatakutan at binibigyang luwalhati sa makalupang kapangyarihang halimaw na inilarawan sa Apocalipsis 13.

`Paano mo uunawain ang ideya ng “kinakatakutan” ang Diyos? Ano ang ibig sabihin noon, lalo na sa liwanag ng utos para sa atin na ibigin din naman ang Diyos (Mateo 22:37)?`

Ang tunay na takot sa Diyos bilang banal ay nangangahulugang kinikila mo Siya bilang ang sukdulang kapangyarihan sa sansinukob. Ang takot na in ay lumalagpas sa anumang iba pang takot. Kung Siya'y para sa iyo, walan ibang makakasakit sa iyo na wala ang Kanyang pahintulot. Kung Siya'y laha sa iyo dahil nagrebelde ka laban sa Kanya, makatatakbo ka, pero hindi ka makapagtatago!

`Hindi ba ang ideya na dapat nating katakutan ang Diyos ay kinukontra ang 1 Juan 4:18? “Walang takot sa pag-ibig kundi ang sakdal na pag-ibig ay nagpapalayas ng takot, sapagkat ang takot ay may kaparusahan at ang natatakot ay hindi pa nagiging sakdal sa pag-ibig.”`

May iba't ibang uri ng takot. Kung ang isang may kagila-gilalas na kapangyarihan ay kaibigan mo, na mayroon kayong pagmamahalan sa isa't isa, hindi ka matatakot sa diwang sasaktan ka niya. Subalit mayroon kang isang uri ng takot sa kaisipang nalalaman mo at iginagalang ang kapangyarihan ng taong iyon at ang mga hangganan ng inyong relasyon.

`Bilang mga Cristiano hindi natin dapat ibigin ang mga bagay ng sanlibutan, at ang mga bagay na minamahal mismo ng mga tao ng sanlibutan (1 John 2:15). Iniisip, kung gayon, alinsunod sa linyang magkahanay, bilang mga Cristiano, may mga bagay ba na kinatatakutan ang sanlibutan na hindi natin dapat katakutan bilang mga Cristiano? Kung gayon, ano ang mga ito, at bakit hindi natin dapat katakutan ang mga ito? Kasabay nito, anong mga bagay ang hindi kinatatakutan ng sanlibutan na dapat nating katakutan bilang mga Cristiano? (Tingnan, halimbawa, Mateo 10:28; Jeremias 10:2, 3.)`