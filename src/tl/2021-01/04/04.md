---
title:  'Ano ang Nasa Pangalan? (Isaias 8:1-10)'
date:  19/01/2021
---

Maiisip mo bang maglaro ng bola kasama ang ikalawang anak ni Isaias? Bago mo masabing “Maher-shalal-hash-baz, ipasa mo sa akin ang bola!” masyado itong mahuhuli. Ngunit mas mahaba pa kaysa pangalan niya ang kahulugan nito: “bilisan ang paggawa para masamsam ang mga kayamanan” o "bilisan ang kilos para makuha ng sapilitan ang mga ari-arian.”

`Ang mensahe ng pangalan ay buong linaw na tungkol sa matuling pananakop, subalit sino ang sasakop kanino? (Isaias 8:4.)`

Pinatitibay ng Isaias 8:1-10 ang mensahe ng kapitulo 7. Bago makarating ang isang bata sa isang tiyak na panahon, ang mga samsam ng gera mula sa mga punong lunsod ng Siria at hilagang Israel ay kukunin ng Asiria. Karagdagan pa, kinakatawanan ng marahang dumadaloy na batis ng Siloa sa Jerusalem, ito'y ibabagsak ng malakas na kapangyarihan ng Asiria, na kinakatawanan ng pagbaha mula sa malaking Ilog ng Euprates.

Dahil bumaling si Ahaz sa Asiria, ang mga pangalan ng mga anak ni Isaias ay tumutukoy sa Juda at gayundin sa hilagang Israel: “matulin ang sinamsam, mabilis ang biktima," ngunit “isang nalabi ay babalik.” Bakit mayroon pang pag-asa? Dahil bagaman pupunuin ng Asiria ang lupain ni Emmanuel (Isaias 8:8), mayroon pa rin sila ng pangako na "ang Diyos ay kasama namin” (Isaias 8:10). Tunay, ang nakikita natin dito ay isang tema na nilalaganapan ang buong aklat ng Isaias, na bagaman may mga paghuhukom sa mga kaaway ng Diyos sa Juda at ibang mga bansa, inihatid sa porma ng pangmilitar na mga sakuna, pagdurusa, at pagkakatapon, ang Panginoon ang makakasama ng matatapat na natitirang buhay sa Kanyang bayan at ibabalik sila sa kanilang lupain.

`Bakit sinasabi sa atin ni Isaias na legal niyang itinala ang pangalan ng kanyang anak at nagkaroon ng relasyong pangmag-asawa sa kanyang misis ("ang propetisa”)? (Isaias 8:1-3.)`

Ang pagsasatiyempo ng anak na ito'y sentro sa kanyang kabuluhan bilang isang tanda. Gaya ng tanda ng Emmanuel, mula ng panahong ipinaglihi siya at ipinanganak hanggang sa panahong tinalo ng Asiria ang Siria at Israel ay mas kaunti kaysa kakailanganin para sa bata na maabot ang maagang yugto na may kinalaman sa pag-unlad, sa kasong ito ay ang makatawag sa kanyang tatay o nanay (Isaias 8:4). Nang legal na itinala ni Isaias ang pangalan ng bata bago pa ang kanyang pagkakapaglihi, ginawa niya ang bata at pangalan nito na isang pampublikong propesiya na masusubukan ang mga susunod na pangyayari.

`Sa kabila nang paulit-ulit na pagkakamali sa bahagi ng Kanyang bayan, ang Panginoon ay patuloy na nahahandang iligtas sila. Paano natin kukunin ang prinsipyong ito para sa sarili, at gamitin itong personal, lalo na kapag tayo'y bigo at bagsak sa ating espirituwal na buhay?`