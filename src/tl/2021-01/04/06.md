---
title:  'Kapanglawan ng Walang Utang-na-loob na Buhay na Patay (Isaias 8:16–22)'
date:  21/01/2021
---

`Basahin ang sipi sa itaas. Tungkol saan ang sinasalita? Anong kaugnayan nito kay Haring Ahaz? Buurin ang mga ideya.`

Si Ahaz ay nasangkot nang husto sa paganong relihiyon (2 Hari 16:3, 4, 10–15; 2 Cronica 28:2–4, 23–25), na buong bigat na napag-ugnay-ugnay sa okultismo (ihambing Deuteronomio 32:17 "Sila'y naghandog sa mga demonyo,” 1 Corinto 10:20). Ang mga iba't ibang aspekto ng modernong pangkukulam ay may kitang-kitang kahanay sa matandang Kalapit Silangang mga ritwal, gaya ng nasaksihan ng matatandang sulat sa labas ng Biblia. Totoo, kahit marami sa ngayong praktis ng New Age ay simpleng kapanahunang pagpapakita nitong mga matatandang praktis ng okultismo.

Ang paglalarawan ni Isaias ng kawalang-pag-asa na nagreresulta mula sa pagtitiwala sa mga espiritu kaysa Panginoon (Isaias 8:21, 22) ay nababagay na mabuti kay Ahaz (ihambing ang 2 Cronica 28:22, 23). Tumutukoy si Isaias sa mga taong napapagalit at sinusumpa ang kanilang hari (Isaias 8:21). Ito'y magbababala kay Ahaz na dahil ilagay niya ang tao sa okultismo ay susumpain nila siya. Sa katunayan, nang namatay si Ahaz, isang pagtutol ang ginawa tungkol sa kanyang libing dahil sa kakulangan ng paggalang sa kanya: “siya'y hindi nila dinala sa mga libingan ng mga hari sa Israel” (2 Cronica 28:27).

`Anong sinasabi ng mga talatang ito tungkol sa okultismo? (Levitico 20:27; Deuteronomio 18:9–14.)`

Ang paghiwalay mula sa okultismo ay isang bagay ng katapatan sa Diyos. Ginagamit ng 1 Cronica 10:13, 14 ang prinsipyong ito sa kalagayan ni Haring Saul: “Sa gayo'y namatay si Saul dahil sa kanyang kataksilan. Naging taksil siya sa Panginoon, sapagkat hindi niya sinunod ang utos ng Panginoon. Bukod dito'y sumangguni siya sa tumatawag ng espiritu ng patay, at humihingi ng patnubay, at hindi humingi ng patnubay sa Panginoon. Kaya't siya'y kanyang pinatay at inilipat ang kaharian kay David na anak ni Jesse.”

`Tingnan ang palibot ng buhay mo, at ang mga impluwensya sa palibot mo. Sa paanong palihim na mga paraan ka nalalagay sa mga prinsipyong nasa likod ng okultismo at iba't ibang pagpapakita ng espirituwalismo? At kahit na hindi mo lubos na maiiwasan ang mga ito, ano ang magagawa mo para mapaliit ang kanilang impluwensya sa iyo, o sa iyong pamilya?`