---
title:  Karagdagang Kaisipan
date:  08/01/2021
---

“Ang mga di-makatarungang gawain ay nagiging lubhang laganap sa gitna ng lahat ng uri na ang kaunting nananatiling tapat sa Diyos ay madalas na natutuksong panghinaan ng loob at sumuko sa kawalang-pag-asa. Tila mabibigo na ang mga layunin ng Diyos para sa Israel at ang mapanghimagsik na bansa ay magdudusa sa isang kapalaran na gaya ng sa Sodoma at Gomorra.

“Sa harapan ng gayong mga katayuan, hindi kataka-taka na nang, sa huling taon ng paghahari ni Uzias, tinawag si Isaias para dalhin ang mensahe ng babala at sumbat ng Diyos, nanliit siya sa responsibilidad. Alam na alam niyang sasagupain niya ang sutil na pagkontra. Samantalang natanto niya ang kanyang kawalang kakayahang harapin ang sitwasyon at naisip ang katigasan ng ulo at walang paniniwala ng mga taong kanyang paglilingkuran, tila walang mangyayari sa kanyang tungkulin. Dapat bang sa kanyang kawalang-pag-asa ay bitawan niya ang kanyang misyon at iwanan ang Juda na hindi nagagambala sa kanilang idolatriya? Ang mga diyos ba ng Nineveh ay paghaharian ang lupa sa pagsalungat sa Diyos ng kalangitan?”—Ellen G. White, PROPHETS AND KINGs, pp. 306, 307.

**Mga Tanong Para sa Talakayan**:

`Kung hahamunin ka ng isang mapagduda o isang ateista ng tanong na, “Paano mo maipapakitang nangangasiwa ang iyong Diyos?" Ano ang isasagot mo?`

`Kung ang Diyos ang nangangasiwa, bakit nagdurusa ang mga inosenteng mga tao? Ang Isaias 1:19, 20 ba ay nangangahulugang sa kasalukuyang buhay ang mabubuting bagay lamang ang ipinalalagay na mangyayari sa matatapat na bayan ng Diyos at ang masasamang bagay lamang ang mangyayari sa mga nagrerebelde? (Ihambing sa Job  1, 2; Awit 37; Awit 73.) Mapagkakasundo kaya natin ang ating pagkaunawa sa karakter ng Diyos sa masamang nangyayari sa tao? Kailangan ba nating gawin ito?`

`Sa Isaias 6, bakit napakaraming koneksyon sa Araw ng Pagbabayad-sala? Isaalang-alang ang katotohanan na sa taunang araw ng paghuhukom na ito ay dinadalisay ng Diyos ang Kanyang bayan sa pamamagitan ng paglilinis ng kasalanan mula sa matatapat (Levitico 16:30) ang pag-aalis ng hindi tapat (Levitico 23:29, 30).`

**Buod**: Sa panahon ng kawalang-kapanatagan, noong naging halatang-halata ang kahinaan ng pamumuno ng tao, nabigyan si Isaias ng isang pinakamalaking pangitain ng pinakadakilang Pinuno ng sansinukob. Natakot dahil sa kakulangan ngunit nadalisay at nabigyang-kapangyarihan sa pamamagitan ng awa, handa na si Isaias para humayo bilang embahador ng Diyos sa isang marahas na sanlibutan.