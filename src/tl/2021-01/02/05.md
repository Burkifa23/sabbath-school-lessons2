---
title:  'Pagkahirang ng Hari (Isaias 6:8)'
date:  06/01/2021
---

“At narinig ko ang tinig ng Panginoon, na nagsasabi, 'Sinong susuguin ko, at sinong hahayo para sa atin?' Nang magkagayo'y sinabi ko, ‘Narito ako; suguin mo ako!'” (Isaias 6:8).

Matapos madalisay, agad na tumugon si Isaias sa panawagan ng Diyos para sa isang kinatawan na maisusugo Niya para sa Kanyang sarili. Sa  mga termino ng Bagong Tipan, maaaring matawag si Isaias na isang apostol, ibig sabihin, “isa na isinugo."

Sapat na kawili-wili, hindi nagsisimula ang aklat ni Isaias, gaya ng ibang propetikong aklat, na inilalarawan ng propeta ang kanyang propetikong pagkakatawag (ihambing ang Jeremias 1:4-10; Ezekiel 1–3). Sa ibang salita, maaaring tinawag na siya na maging isang propeta, kahit bago pa ang pangyayari sa kapitulo 6. Ipinapakita talaga ng Biblia na ang isang pagtatagpo ay makapagpapasigla sa isang propeta kahit pagkatapos magpasimula ang ministeryo (Moises: Exodo 34; Elias: 1 Hari 19). Kataliwas din sa ibang mga halimbawa, kung saan sinasabi ng Diyos sa mga tao na sila'y magiging mga propeta, sa Isaias 6 ang propeta ay nagboluntaryo para sa isang natatanging misyon. Lumilitaw na ang mga kapitulo 1-5 ng Isaias ay kumakatawan sa mga katayuan sa panahong iyon nang unang tawagin si Isaias, pagkatapos bigyang sigla ng Diyos ang kanyang ministeryo sa pamamagitan ng pagpapalakas-loob sa kanya sa templo at muling pinagtitibay ang atas sa kanya bilang propetikong tagapagsalita ng Diyos.

`Pinasigla ng Diyos si Isaias sa Kanyang templo. Mayroon bang patunay sa ibang bahagi ng Biblia na ang santuwaryo ng Diyos ay isang lugar ng pagpapalakas ng loob? (Basahin ang Awit 73 (tingnan ang Awit 73:17]; Hebreo 4:14–16; Hebreo 10:19–23; Apocalipsis 5.) Ano ang sinasabi ng mga talatang ito sa atin? `

Hindi lamang ang santuwaryo ng Diyos ay tumitibok sa kahanga-hangang kapangyarihan; ito'y isang lugar kung saan ang mahihina at pamali-maling tao kagaya natin ay makasusumpong ng kanlungan. Maaari tayong muling mabigyan ng katiyakan sa pagkaalam na ang Diyos ay gumagawa para iligtas tayo sa pamamagitan ni Cristo, ang ating Punong Pari.

Nakita rin ni Juan si Cristo na kinatawanan bilang isang haing tupa na kakakatay pa lamang, na nagilit ang lalamunan (Apocalipsis 5:6). Hindi ito magandang tanawin. Ginagawa ng paglalarawan ang punto na bagaman si Cristo ay binangon mula sa patay at umakyat sa langit, patuloy Niyang dala-dala ang pangyayari sa Krus. Nakataas pa Siya upang mapalapit ang lahat ng tao sa Kanyang sarili sa Kanyang altar.

`Paano ka nakasumpong ng pagpapalakas-loob sa pamamagitan ng pagpasok sa makalangit na templo ng Diyos, sa pananampalataya at sa panalangin? Inaanyayahan ka ng Hebreo 4:16 na lumapit nang may buong tapang sa trono ng Diyos para “tumanggap ng awa, at makatagpo ng biyaya na makakatulong sa panahon ng pangangailangan.” Kung may magtatanong sa iyo kung paano ka nakasumpong ng biyaya at awa sa panahon ng iyong pangangailangan, paano ka tutugon?`