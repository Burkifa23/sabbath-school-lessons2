---
title:  Krisis sa Pamumuno
date:  02/01/2021
---

### Basahin Para sa Pag-aaral sa Linggong Ito
Isaias 6:1-4; Isaias 6:5-7; Isaias 6:8; Isaias 6:9-13.

> <p>Talatang Sauluhin</p>
> “Noong taong mamamatay si Haring Uzias ay nakita ko ang Panginoon na nakaupo sa isang tronong matayog at mataas; at napuno ang templo ng laylayan ng kanyang damit” (Isaias 6:1).

Nang tinanong ng isa sa kanyang mga disipulo tungkol sa mga sangkap ng mabuting pamahalaan, sumagot si Confucius: “ “Sapat na pagkain, sapat na mga sandata, at ang kompiyansa ng karaniwang tao.'

“ Pero,' tanong ng disipulo, “ipalagay na wala kang pagpipilian kundi alisin ang isa sa tatlong ito, alin ang bibitawan mo?'

“ ‘Mga sandata,' sabi ni Confucius.

“Nagpatuloy ang kanyang alagad: 'Ipalagay na pagkatapos ay napilitan kang alisin ang isa sa dalawang natira, alin ang bibitawan mo?'

“Sagot ni Confucius, 'Pagkain. Dahil mula sa unang panahon, ang gutom ay naging karanasan ng lahat ng tao, ngunit ang isang bayan na hindi na nagtitiwala sa namumuno sa kanila ay wala na talaga.” “Isinaayos ni Michic P. Green, 1500 ILLUSTRATIONS FOR BIBLICAL PREACHING (Grand Rapids, Mich.: Baker Books, 1989), p. 215.

Gusto talaga ng tao ang malakas at mapagkakatiwalaang pamumuno. Nang ang isang sundalo ay nagpatala para sa isang ikalawang panahon ng paglilingkod, nagtanong ang tagakalap ng hukbo kung bakit gusto niyang muling magpatala. “Sinubukan ko ang buhay ng sibilyan," sinabi niya, “subalit walang nangangasiwa roon.”

Sa linggong ito, titingnan natin ang krisis sa pamumuno sa Juda at ang sumunod na nakalulungkot na resulta.