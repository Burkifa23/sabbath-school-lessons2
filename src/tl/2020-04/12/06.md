---
title:  Isang Panahon Para sa Pakikihalubilo
date:  17/12/2020
---

Nagbigay si Jesus ng huwaran sa Kanyang mga alagad tungkol sa kasanayan na linggo-linggong pagdalo sa sinagoga. Matapos ang Kanyang muling pagkabuhay, nagpatuloy sila sa ganitong halimbawa, gaya rin ng ibang mga tagasunod ni Jesus. Ang sinagoga ang isa sa mga pangunahing lugar para sa mga apostol para maglabas ng mga tanong na kaugnay sa muling Pagkabuhay, at ang Sabbath ang nagbigay ng susing pagkakataon para sa komunidad na magkakasamang magtipon at matuto. Sabagay, si Jesus ang Mesiyas na Hebreo, ang Mesiyas na inihula sa Lumaug Tipan, na Siyang binabasa sa sinagoga tuwing Sabbath. Kung gayon, walang ibang napakabuting lugar para ipangaral si Jesus kundi sa sinagoga, lalo na kung sila'y sumasaksi sa mga Judio at sa ibang "natatakot sa Diyos" (Gawa 13:16, 26)?

`Tingnan ang mga sumusunod na talata. Ano ang sinasabi ng mga ito tungkol sa kung paano sumaksi ang mga tagasunod ni Jesus sa pampublikong lugar?`

`Habang binabasa mo ang mga talatang ito, isipin mo kung saan sila nagsasalita, sino ang kanilang sinasabihan, ano ang sinabi, at ano ang naging mga bunga nito? Gawa 13:14-45; Gawa 16:13, 14; Gawa 17:1-5; Gawa 18:4.`

Ang patotoo ng mga apostol ay parehong personal at ayon sa kasulatan. Ipinaliwanag ni Pablo ang kasaysayan ng Israel, simula sa "ating mga magulang" (Gawa 13:17) sa Ehipto, at sinundan ng kanilang kasaysayan mula sa tirahan hanggang sa mga hukom, mga hari, hanggang kay David, na kung kanino nagkaroon ng isang ganap na transisyon kay Jesus.

Ipinakita rin ni Pablo at ng iba pa kung paanong ang kanilang personal na karanasan at pang-unawa ay naintindihan ayon sa konteksto ng Kasulatan. Nagpakita sila ng impormasyon, nakipagtalo, at nagpaliwanag. Ang kombinasyon ng personal na patotoo at Kasulatan na inihatid sa pamamagitan ng pangangaral, pagtuturo, at pagtatalakayan ay napakamakapangyarihan. Tulad ng ipinapakita sa mga talata ng Biblia, nainggit ang ilang pinuno ng relihiyon sa awtoridad ng mga apostol at sa bungang kapangyarihan mayroon sila sa mga tao, sa parehong mga Judio at Hentil.

Ang Iglesia ng Seventh-day Adventist ay mayroon ding malakas na kasaysayan ng nakapagpapalakas-loob na patotoo at pagpapaliwanag ng Kasulatan sa pamamagitan ng pangangaral at pagtuturo/pagbabahagi. Ang kombinasyon ng Sabbath School at Divine Worship (pangangaral) Service at iba pang pagpupulong sa araw ng Sabbath (halimbawa, pagpupulong ng mga kabataan) ay nagbibigay ng isang matibay na pundasyon ng pormal na edukasyon ng pagsamba ng Seventh-day Adventist. Bagaman ito'y kailangang samahan ng iba pang mga karanasan sa pag-aaral, mahalaga ito sa karanasang edukasyon ng Sabbath.