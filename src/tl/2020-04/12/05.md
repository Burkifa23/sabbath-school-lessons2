---
title:  Panahon Para sa Pagbabalanse ng Buhay
date:  16/12/2020
---

Iginalang at itinanghal ni Jesus ang kautusan ng Diyos (Mateo 5:17, 18). Ngunit hinamon din ni Jesus ang mga pinuno ng relihiyon tungkol sa interpretasyon ng kautusan. Wala sa Kanyang mga hamon ang higit na nakapagbabanta sa mga awtoridad kaysa mga pagpiling ginawa Niya sa pangingilin ng Sabbath. Hindi nagkulang ang mga sinagoga sa paggawa sa Sabbath na isang oportunidad para sa edukasyon—Walang mintis na nababasa at nabibigyang kahulugan ang Torah. Alam ng mga eskriba at Fariseo ang sulat ng kautusan. Gayunman, mas higit na pagtuturo tungkol sa Sabbath ang ginawa ni Jesus sa Kanyang mga alagad.

`Basahin ang Mateo 12:1-13 at Lucas 13:10-17. Ano ang itinuturo ni Jesus sa mga tao noong Kanyang kapanahunan, at sa atin ngayon, sa pamamagitan ng mga pangyayaring ito?`

Ang mga pagtatalong nakapalibot sa pagpapagaling ni Jesus nang araw ng Sabbath ay nagdulot ng mahahalagang espirituwal na debate tungkol sa likas ng kasalanan, ang layunin ng Sabbath, ang relasyon sa pagitan ni Jesus at ng ama, at ang uri ng kapangyarihan ni Jesus.

Ang damdamin ni Jesus patungkol sa Sabbath ay, maayos na binuo sa ating talatang sauluhin para sa linggong ito: "At sinabi Niya sa kanila, 'Ang Sabbath ay ginawa para sa tao, at hindi ang tao para sa Sabbath. Kaya't ang Anak ng Tao ay Panginoon maging ng Sabbath'" (Marcos 2:27, 28). Gusto Niyang idiin na ang Sabbath ay dapat na hindi maging pabigat. Ito ay "ginawa" (nilikha) bilang bukod-tanging pagkakataon para matutuhan ng mga tao ang karakter ng Diyos na gumawa ng Sabbath at matutuhan sa pamamagitan ng karanasan sa pamamagitan ng pagpapahalaga sa nilikha.

Sa isang banda, sa pamamagitan ng pagbubukas ng mga tanong sa pamamagitan ng Kanyang mga kilos, itinulak ni Jesus ang Kanyang mga alagad, ang mga pinunong Judio, at ang mga tao na mag-isip nang mas malalim tungkol sa Kasulatan at ano ang kahulugan ng pananampalataya at ng kanilang Diyos. Napakadali para sa sinuman sa atin na masyadong maging abala sa mga kautusan at mga regulasyong maaaring hindi masama rito at sa kanilang sarili, ngunit naging hangganan sa at ng kanilang sarili, sa halip na paraan para sa patutunguhan—at ang patutunguhang iyon ay ang kaalaman ng karakter ng Diyos na ating pinaglilingkuran. Kaya ito'y umaakay sa atin sa tapat na pagsunod sa Kanya base sa ating pagtitiwala sa kabutihan ng katuwiran ni Jesus para sa atin.

`Kumusta naman ang ating pangingilin ng Sabbath? Ito ba'y ginawa mong isang araw na hindi-ito-dapat-gawin at huwag-mong-gawin-ito, sa halip na ito'y 'maging isang panahon para tunay na magpahinga sa Panginoon at mas mabuti natin Siyang makilala? Kung gayon nga, paano ka magbabago upang mas tumanggap nang mas higit mula rito na layunin ng Diyos para sa iyo?`