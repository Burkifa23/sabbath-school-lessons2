---
title:  Karagdagang Kaisipan
date:  18/12/2020
---

Basahin ang isinulat ni Ellen G. White sa, "The Sabbath, "pp. 281-289, sa THE DESIRE OF AGES.

"Walang ibang institusyon na ipinagkatiwala sa mga Judio upang sila'y lubos na maiba sa mga nakapaligid na mga bansa na katulad sa Sabbath. Pinanukala ng Diyos na ang pangingilin nito'y magturing sa kanila bilang Kanyang mananamba. Ito ang magiging tanda ng kanilang paghiwalay mula sa pagsamba sa diyus-diyosan, at ng kanilang koneksyon sa tunay na Diyos. Ngunit upang maging banal ang Sabbath, ang mga tao mismo ay dapat na maging banal. Sa pamamagitan ng pananampalataya dapat silang maging kabahagi ng katuwiran ni Cristo. Nang ibigay ang utos sa Israel, "Alalahanin mo ang Sabbath, upang ingatan itong banal," sinabi ng Diyos sa kanila, "Kayo'y magiging mga taong itinalaga para sa Akin." Exodo 20:8; 22:31. Sa pamamagitan lamang nito, matatanyag ang Israel sa pamamagitan ng Sabbath bilang mga mananamba ng Diyos.—Ellen G. White, THE DESIRE OF AGES, p. 283.

"Pagkatapos ang Sabbath ay isang tanda ng kapangyarihan ni Cristo upang gawin tayong banal. . . . Bilang isang tanda ng Kanyang nagpapabanal na kapangyarihan, ibinigay ang Sabbath sa lahat ng taong sa pamamagitan ni Cristo ay naging bahagi ng Israel ng Diyos."—THE DESIRE OF AGES, pp. 288, 289.

**Mga Tanong Para sa Talakayan**:

`Madalas na gumugugol ang mga Seventh-day Adventist ng panahon sa pagsasaalang-alang sa mga bagay na hindi katanggap-tanggap gawin tuwing Sabbath. Gumawa ng isang hanay ng mga tanong na magpapanatili sa mga nangingilin ng Sabbath na nakapokus sa mga adhikain na pinag-¬uusapan sa liksyong ito at magdidiin sa Sabbath bilang isang karanasang nakapagtuturo. Halimbawa, "Ano ang ginagawa ko sa tuwing Sabbath na nakatutulong sa akin na higit pang matuto tungkol sa karakter ng Diyos?"`

`Isaalang-alang ang mga sipi galing kay Ellen G. White na ibinigay sa itaas. Iminumungkahi ng mga ito na hindi lamang ang pormalidad ng pangingilin ng Sabbath ang magbibigay pagkakakilanlan sa mga nangingilin ng Sabbath sa komunidad. Ano ang magiging hitsura ng mga taong "kabahagi ng katuwiran ni Cristo" at ginawang "banal"? Ano ang kaugnayan nito sa Sabbath?`

`Sa anong mga paraan mo mapauunlad ang iyong karanasan sa Sabbath? Kilalanin ang tatlong layunin na nakatuon sa kung ano ang gusto mong matutuhan sa pamamagitan ng pangingilin ng Sabbath sa susunod na 12 buwan?`