---
title:  Panahon Para Matuto ng mga Prayoridad
date:  15/12/2020
---

Ang mabubuti at masasamang karanasan ng Israel sa Diyos ay malapit na nakaugnay sa paraan kung paano sila nakaugnay sa Sabbath. Nakita ng Diyos na wala silang kusang igalang ang Sabbath bilang tanda na balewala Siya sa kanilang mga buhay (Jerernias 17:19-27). Ang isang panibagong pagtatalaga sa Sabbath ay isa pa ring bahagi ng pagpapanumbalik—isang hudyat na ang kanilang inuuna ay tama. Ang Isaias 58 ay naglalarawan ng isang kawili¬-wiling pagkakaiba.

`Basahin ang Isaias 58:1-14. Ano ang sinasabi ng Diyos sa Kanyang bayan dito na angkop para sa ating panahon ngayon?`

Nagkukunwari ang mga Israelita na sila’y tagasunod ng Diyos—sa kanilang pagsamba, sa kanilang pag-aayuno--ngunit sa paraan na namumuhay sila ng kanilang mga buhay matapos silang sumamba ay nagpapakita na sila'y kumikilos lamang ayon sa kilos ng tamang kaugalian, wala roong taimtim na pagtatalaga ng puso sa utos ng Diyos. Nagpatuloy si Isaias sa Isaias 58 para alamin kung ano ang inaasahan ng Diyos sa Kanyang bayan.

Hindi lang ito. Basahin ang Isaias 58:13, 14. Bakit nakapokus ang Diyos sa Sabbath sa huling bahagi ng kapitulo? Gumagamit ang propeta ng mga pariralang katulad sa iba pang kapitulo: iwasang "gawin ang iyong gusto"; huwag kang "lumakad ng sarili mong kalayawan"; iwasang "gawin ang iyong gusto o magsalita ng walang kabuluhan," ang binababala ng propeta. Sa ibang salita, ang Sabbath ay hindi isang panahon para isagawa ang karaniwang ginagawa sa pagsamba, na isipin mo lang ang iyong mga sariling iniisip at mabuhay na hindi kaayon sa dapat gawin sa pagsamba. Ang Sabbath ay dapat maging "kasiyahan" at maging "marangal." Sa konteksto ng iba pang natitirang bahagi ng kapitulo, ang Sabbath ay tungkol sa pagiging masaya sa pagkatuto sa karakter at mga layunin ng Diyos, at pagkatapos ay pagsasakabuhayan ng karakter at ng mga layunin ng ating relasyon sa iba. Hindi sapat ang pagkaalam kung paano isagawa ang paraan ng pangingilin at pagsamba. Ang pagkatuto ay dapat makaapekto sa buhay. Ang Sabbath ay panahon para matuto at maisakabuhayan ang mga prayoridad.

`Nagagalak ka ba sa Sabbath? Kung hindi, ano ang magagawa mo para baguhin ito? Natutuhan mo na bang "igalang" ang Sabbath? Pag-usapan kung ano ang maaaring maging kahulugan nito sa iyong ibang kasamahan sa klase sa Sabbath School. Hangga't maaari ay maging praktikal kayo.`