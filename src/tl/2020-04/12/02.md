---
title:  Panahon Para Humanga
date:  13/12/2020
---

Minsan ba ay naisip mo na kung bakit pinili ng Diyos na bigyan tayo ng dalawang magkasuwatong mga tala ng Paglalang sa unang dalawang kapitulo ng Genesis? Inuulit ng Genesis 1 ang linggo ng Paglalang at ang lumalagong hiwaga ng lupa sa pagbigay dito ng porma at pagkatapos ay buhay, na nagtapos sa paglikha ng lalaki at babae sa ikaanim na araw. Tiningnan ng Genesis 2 ang kaparehong kuwento ngunit sa ibang pananaw, na mayroong espesyal na pagtuon sa ikaanim na araw. Si Adan ang nasa sentro ng larawan ngayon, at ang lahat ng bagay ay inilarawan na nandoon dahil sa kanya at sa babae: ang hardin, ang mga ilog, ang mga hayop, at siyempre, ang babae.

Ang Paglalang ay masyadong malalim para sa iisang tala. Una, natutuhan natin ang makapangyarihan at pagiging artistiko ng Manlalalang na mayroong pagtatangi sa sakdal na kagandahan. Pagkatapos ay nakatagpo natin ang Diyos ng mga pakikipag-ugnayan, na may kagustuhang ingatan at ibigin ng mga tao ang isaâ€™t isa at gayundin ang iba pang mga nilalang.

`Basahin ang Genesis 1 at 2 at pagkatapos ay pag-isipan kung paanong ang unang Sabbath (Genesis 2:1-3) ay nakaugnay sa unang kuwento ng Paglalang at umusad tungo sa ikalawang kuwento ng Paglalang. Paano nakatulong ang iyong konklusyon para maunawaan kung ano ang maaaring kahulugan ng pagpapala ng Diyos sa Sabbath at gawin itong banal?`

Ipagpalagay na ikaw si Adan o si Eva noong unang Sabbath. Ito ang unang araw ng buhay mo, unang araw na kasama mo ang iyong asawa, at unang araw mo sa Diyos. Napakagandang araw para sa edukasyon! Nagsimula mong matutuhan ang Diyos na lumikha ng ganitong kagandahan. Humahanga ka habang nakikita mo ang isang elepante sa isang pagkakataon at kasunod naman ay ang palaka na bawat isa ay kakaiba. Napapangiti ka habang nakikita mo ang mga nakatatawang kilos ng giraffe at buffalo. Natahimik ka sa pagkamangha sa maraming kulay at hugis, nasiyahan sa pamamagitan ng tunog na magaganda, nagdiwang ka sa dami ng nakasisiyang panlasa at amoy at nasiyahang tuklasin ang kasayahan ng iba't ibang anyo. Higit sa lahat, nagsimula kang matuto tungkol sa relasyon, katungkulan, pag-aalaga, at pag-ibig. Naranasan mo ito kasama ng iyong Manlilikha, nagsimula mong isagawa ito sa iba pang mga nilikha.

Ang unang Sabbath ay hindi pinalipas na walang ginagawang karanasan para kina Adan at Eva. Ito'y isang nilikha ng Diyos na pagkakataon para sila'y makapokus sa kanilang Manlalalang at sa mga nilikha. Ito ang panahon sa kanila para mamangha.

`Ilista ang iba't ibang pagkakataon para matuto sina Adan at Eva noong unang Sabbath na iyon? Alin sa mga pagkakataong iyon ang angkop para sa atin ngayon? Kahit ito'y nasa ibang porma? Paano mapasisigla ng mga ito ang iyong Sabbath?`