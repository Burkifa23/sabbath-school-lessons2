---
title:  Sa Halip na Magtago
date:  01/11/2020
---

`Basahin ang Genesis 3: 1-11. Bakit kailangang tanungin ng Diyos si Adan ng "Nasaan ka?"`

Ang tipikal na mga kuwento ng Pagkakasala ay nagpapakita ng prutas bilang mansanas. Ngunit hindi ito ang sinasabi ng talata. Ito'y simpleng [tinawag na] "bunga ng punungkahoy" (Genesis 3:3. Hindi mahalaga ang uri ng prutas. Ang pagkain mula sa punong ito'y ipinagbabawal sapagkat ito'y kumakatawan sa isang bagay. lto'y kumakatawan sa tuksong isantabi ang Diyos at ipahayag na, "Ako'y maaaring maging sukatan ng sariling kong buhay. Ako'y puwedeng maging Diyos sa buhay ko. Mayroon akong awtoridad sa Salita ng Diyos."

At totoo nga, nang matukso ng ahas, o "ulupong, sina Adan at Eva para kumain ng bunga ng puno, ang kanilang buhay ay napalayo [sa Diyos]. At pagkatapos ng kanilang mabatid na malapit ang Diyos, sinubok nilang magtago 'sa mga halamanan sa hardin'" (Genesis 3:8).

Nakapagtatakang nagtanong ang Diyos kay Adan na, "Nasaan ka?" Tiyak na alam ng Diyos kung nasaan siya. Marahil itinanong ng Panginoon ang tanong upang matulungan sina Adan at Eva na mapagtanto kung ano ang kanilang ginagawaâ€”nagtatago----bilang bunga ng kanilang ginawa. Iyon ay, tinutulungan Niya silang makita ang malungkot na mga resulta ng kanilang mga kilos.

`Basahin ang Roma 5:11-19, kung saan maraming beses na direktang iniuugnay ni Pablo ang ginawa ni Adan sa Eden sa ginawa ni Jesus sa krus. Ano ang dapat nitong sabihin sa atin tungkol sa kung paano dumating si Jesus upang pawalang-bisain ang ginawa ni Adan?`

Maaaring igiit ng isang tao na ang panukala ng kaligtasan ng Diyos ay tugon sa sagot nina Adan at Eva. Nagtatago sila mula sa Diyos dahil sa hiya at pagkadama ng kanilang kasalanan, at lumapit ang Diyos para tulungan sila. Sa ating mga sariling paraan, tayo rin ay gumawa ng kaparehong bagay, at dumating si Jesus para tulungan tayo. Kaya't ang tanong na "Nasaan ka?" ay maaari ring itanong sa atin. Iyon ay, nasaan ka, sa iyong kasalanan at kalagayan, sa ating relasyon kay Jesus at sa ginawa Niya para tayo'y iligtas mula rito?

`Anupaman ang kinapapalooban ng edukasyong Cristiano, bakit kailangan nitong isama, o kahit na idiin pa, ang katotohanan na ang ating natural na kalagayan ay magtago mula sa Diyos, at pagkatapos ay ituro tayo kay Jesus bilang solusyon?`