---
title:  Sumagot ang Isang Babae
date:  04/11/2020
---

Si Jesus ang Punong Guro. Ang tunay na karakter ng Diyos ay nagliliwanag sa Kanyang mga turo at sa Kanyang buhay. Kaya, ang isang kuwento mula sa Ebanghelyo ay mas kahanga-hanga sa pagpapakita nito na kapag sumagot ang isang tao kay Jesus, Siya'y nakikinig pa rin.

`Basahin ang kuwento nang makatagpo ni Jesus ang isang Hentil (o "taga-¬Canaan") na babae mula sa rehiyon ng Tiro at Sidon (Mateo 15:21-28: Marcos 7:24-30). Pansinin na ang mga lalaking kasama ni Jesus ay walang tiyaga sa kanya, at kahit si Jesus ay lumalabas na parang paaalisin siya. Ano ang iyong iniisip tungkol sa katapangan ng babae? Ano ang itinuturo sa atin ng kuwentong ito tungkol sa kung paano ni Jesus mismo tinuruan ang iba?`

Malapit si Jesus sa Tiro at Sidon. Siya'y tumawid sa isang lugar na maraming mga dayuhan at puno ng hidwaan ng mga lahi. Hinahamak ng mga naninirahan sa lunsod na mga nagsasalita ng Griyego ang mga magsasakang Judio na nasa bukiran, at bilang kapalit nito ay hinahamak din sila ng mga magsasakang Judio.

Hindi pa nagtatagal, si Herod ang tau-tauhang gobernador ng Galilea, na teritoryo ng tahanan ni Jesus, ay pinapugot ang ulo ni Juan na Tagapagbautismo. Ngunit si Juan ay isang lalaking may kaparehas na layunin kay Jesus, at ang pagpatay ay tila nagbabanta. Nagsimula si Jesus na lumapit nang harap¬-harapan sa panganib ng Kanyang misyon.

Sa pagkadama sa panganib, pumasok si Jesus sa isang bahay, umaasa, ayon sa sinabi ni Marcos sa kanyang kuwento, na walang makaaalam na Siya'y nandoon (Marcos 7:24). Ngunit natagpuan Siya ng babae.

Sa kultura ng panahon at lugar na iyon, walang karapatan ang isang babae na ipilit ang kanyang sarili. Higit pa rito, ang babaeng ito ay kabilang sa isang kultura at grupo ng etniko na di-masyadong pinapansin ng mga Judio, at ito'y naglagay sa kanya sa higit pang kawalan.

Pero maysakit ang kanyang anak na babae. Gusto niya ng tulong, at nagpumilit siyang hingin ito.

Pinauwi siya ni Jesus," 'Hindi mabuti na kunin ang tinapay ng mga anak at itapon ito sa mga aso" (Mateo 15:26). Ang salitang ito ay maaaring makasakit sa kanyang damdamin.

At pagkatapos ay may isang pambihirang bagay ang naganap. Siya'y sumagot. Pamilyar siya sa mga aso—hindi tulad ng mga Judio, na hindi pipiliing gawing alaga ang mga ito—at kanyang sinabi: "Oo, Panginoon. Subalit ang mga aso ay kumakain ng mga mumo na nalalaglag mula sa hapag ng kanilang panginoon" (Mateo 15:27).

Ang kanyang sagot ay gumawa ng pagkakaiba. Ito'y tila makabagbag¬-damdamin. At pinagaling ni Jesus ang bata.

`“‘Mangyari sa iyo ang sinasabi mo’” (Mateo 15:28). Paano natin uunawain ang mga salitang ito? Gayunman, paano tayo tutugon kapag ang mga bagay ay hindi nangyayari ayon sa ating kagustuhan?`