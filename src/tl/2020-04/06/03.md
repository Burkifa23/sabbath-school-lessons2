---
title:  Nasa Pagtatago
date:  02/11/2020
---

`Basahin ang Genesis 28:10-17. Ano ang konteksto ng kuwentong ito, at ano ang itinuturo nito sa atin tungkol sa biyaya ng Diyos para roon sa mga tao, na sa isang banda, ay nagtatago dahil sa kanilang mga kasalanan?`

Sa kanyang pakikitungo sa iba pang miyembro ng pamilya, si Jacob, dahil sa tulong ng kanyang ina, ay nagkasala dahil sa masaklap na pandaraya, at ngayon ay nagdurusa siya dahil dito. Ang kanyang kapatid ay mahigpit na nagbabanta sa kanya, at siya'y naging isang takas, na patungo sa lugar ng kanyang tiyuhin sa Haran. Ang lahat ng bagay ay di-maayos at nakatatakot.

Isang araw ay naglakad siya ng takipsilim, at sa kadiliman. Siya'y nasa gitna ng lugar na hindi niya alam, na mayroon lamang langit para maging bubungan. Nang makakita ng bato para maging unan, nakatulog siya. Ngunit ang blangko't walang malay na pagtulog ay biglang nagambala. Ang kilalang panaginip ay dumating, at ang akyatan o hagdanan, na kanyang nakikitang nakalapag sa lupa at dumidipa hanggang langit. Ang mga anghel ay pataas pababa rito.

Pagkatapos ay nakarinig siya ng tinig na nagsasabing, "Ako ang Diyos ni Abraham." Nagpatuloy na inulit ng tinig ang mga pangakong pamilyar kay Jacob mula sa tradisyunal na kaalaman ng pamilya. Ang iyong mga anak ay magiging dakila. Sila'y magiging pagpapala sa lahat ng pamilya sa lupa. "Alalahanin mo na Ako'y kasama mo," ang patuloy ng tinig, "at iingatan kita saan ka man pumunta, . . . sapagkat hindi kita iiwan hanggang hindi Ko nagagawa ang ipinangako Ko sa iyo'" (Genesis 28:15).

Isinulat ni Ellen G. White kung paanong si Pablo, matapos ang matagal na panahon, "ay nakita ang hagdan ng pangitain ni Jacob, na kumakatawan kay Cristo, na nag-ugnay ng lupa sa langit, at ng may hangganang tao sa walang hanggang Diyos. Ang kanyang pananampalataya ay napatitibay sa kanyang pag-aalaala kung paanong nagtiwala ang mga patriyarka at mga propeta sa Isa na kanyang suporta at kaaliwan, at kung kanino niya ibinibigay ang kanyang buhay."â€”THE ACTS OF THE APOSTLES, p. 512.

Nagising si Jacob, at sinabi niya sa kanyang sarili: "Tunay na ang Panginoon ay nasa lugar na ito, at hindi ko nalalaman ito" (Genesis 28:16). Ang nangyari rito ay "kahanga-hanga." Hindi niya kailanman malilimutan ang lugar na iyon, at binigyan niya ito ng pangalan. At nangako siya ng buong buhay na katapatan sa Diyos.

`Ano ang matututuhan natin sa kuwentong ito tungkol sa kung paano ang Diyos, sa pamamagitan ni Cristo, ay nagsisikap na abutin tayo sa kabila ng ating mga kasalanan? Muli, bakit kailangang ingatan ng edukasyong Cristiano ang prinsipyong ito sa unahan ng itinuturo nito?`