---
title:  Higit Pang mga Aralin Mula sa Punong Guro
date:  31/10/2020
---

### Basahin Para sa Pag-aaral sa Linggong Ito
Genesis 3:1-11; Roma 5:11-19; Genesis 28:10-17; Juan 1:1-14; Mateo 15:21-28, Marcos 10:46-Â¬52.

> <p>Talatang Sauluhin</p>
> " Sinabi sa kanya ni Jesus, 'Humayo ka, pinagaling ka ng iyong pananampalataya.' Agad na nagbalik ang kanyang paningin at siya'y sumunod sa kanya sa daan " (Marcos 10:52).

Sino sa atin ang kailanman ay hindi pa nahiya sa sarili? Sino sa atin ang hindi pa nakagawa ng mga bagay na nakasasakit sa atin kapag ating iniisip, at tayoy manliliit sa takot kapag nalaman ito ng iba? Marahil, nakaranas tayong lahat noon, hindi ba?

Ipagpalagay, sa gayon, kung paano maging Adan at Eva matapos nilang kainin ang prutas mula sa ipinagbaawal na puno. O nang dayain ni Jacob ang kanyang ama upang siya ang piliin sa halip na ang kanyang kapatid na panganay at pagkatapos ay tumakas mula sa galit ng kanyang kapatid. Paano siya nakatulog sa gabi? At ipagpalagay din na tulad ka sa babaeng nahuli sa pangangalunya, sa mismong akto" (Juan 8:4). Si David ay napunta rin sa gayong kalagayan, at ang Awit 32 ang kanyang masidhing pagpapahayag at pagsisiwalat kung ano ang katulad nito.

Siyempre, ito'y isang dahilan kung bakit ang ebanghelyo ay pangkalahatan at ang kamatayan ni Cristo ay para sa lahat ng tao. Anuman ang ating mga pagkakaiba, tunay na isang bagay ang nagbubuklod sa atin: ang pangkalahatan nating pagiging makasalanan.

Kaya, ang tunay na edukasyong Cristiano ay kailangang tungkol sa pagtuturo sa atin sa natatanging solusyon para sa ating nakalulungkot na kalagayan. Sa linggong ito, titingnan natin ang tangi nating solusyon, ang ating Punong Guro.