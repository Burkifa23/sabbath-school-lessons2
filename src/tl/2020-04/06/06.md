---
title:  Isang Estudyanteng Nakaintindi Nito
date:  05/11/2020
---

Si Jesus at ang Kanyang mga tagasunod ay bumalik sa Jerusalem. Kung paanong nabahala si Herodes kay Juan na Tagapagbautismo, ang mga nasa kapangyarihan, kasama si Herodes, ay nababahala na rin ngayon kay Jesus. Ang Kanyang mga tagasunod, pati na rin ang mahihirap at iba pang mahihinang tao ay lubhang umaasa para sa pagbabago.

Gusto ni Jesus higit sa lahat ng mga bagay na magdala ng pag-asa sa sanlibutan. Ngunit Siya'y sigurado, sa ngayon, na gagawin ng mga may pinakamataas na kapangyarihan at pabor ang kanilang magagawa para mapawalang-bisa ang misyong iyon. Ayaw nila Siyang magtagumpay.

Para sa mga malapit na kasamang estudyante ni Jesus, ang 12 alagad, sila'y tila masigasig na pumanig kay Jesus. Ngunit kasabay nito, sila'y parang nalilito—o bulag. Halimbawa, sa Marcos 8:31-33, hinahamon ng Punong Guro ang Kanyang mga estudyante na tingnan ang mga bagay na mahirap para sa kanilang tingnan. Iyon ay, sa maraming mga paraan sila pa rin ay espirituwal na bulag sa mga bagay na tunay na mahalaga (tingnan ang Marcos 8:37).

Ang lahat ng ito ay nasa likod ng pakikipagtagpo ni Jesus sa isang taong may kakayahang makakita.

`Basahin ang kuwento ni Jesus at ang pagpapagaling kay Bartimeo, isang bulag na pulubi. (Tingnan ang Marcos 10:46-52.) Pansinin ang dakilang awang ipinakita ni Jesus. Ngayon pag-isipan kung paanong ang pagnanais ng lalaking bulag na makakita ay naghatid sa kanyang desisyon na sumunod kay Jesus sa daan, o sa kalsada, patungong Jerusalem. Sa palagay mo ba ay nagpapakita si Marcos ng pagkakaiba sa pagitan ni Bartimeo at ng iba pang mga alagad? Paano nakapagpapaliwanag ang kuwentong ito sa kung ano ang kahulugan para sa iyo na laging handang tumugon sa Punong Guro?`

Hinangad ni Bartimeo na makita ang kulot na buhok ng isang sanggol at ang kulay ng trigo sa pag-aani. Ngunit ang pagkakita ay higit pa sa kung ano ang pisikal lamang. Ang kuwentong ito, sa ibang salita, ay tungkol sa espirituwal na pagkakita. Ito'y tungkol sa pagkaintindi nito—tungkol sa pagkuha ng tunay na ibig sabihin ng Punong Guro. Ito'y mahalagang bagay, at nalalaman ito ni Jesus. Ngunit nalalaman din ni Jesus na ang malalim na ninanais ng bawat tao ay para sa isang bago at mas mabuting buhay.

`Basahin ang Hebreo 5:12-14. Ano ang itinuturo nito sa atin tungkol sa tunay na edukasyon?`