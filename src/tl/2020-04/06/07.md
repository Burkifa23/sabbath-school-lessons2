---
title:  Karagdagang Kaisipan
date:  06/11/2020
---

Basahin ang isinulat ni Ellen G. White, "The Test of Discipleship, "pp. 57-65, sa STEPS TO CHRIST.

Sinasabi sa atin ni Ellen White (higit sa ibang bagay) na kung tayo'y tunay na tumugon sa Punong Guro, "magnanais tayong dalhin ang Kanyang larawan, langhapin ang Kanyang espiritu, gawin ang Kanyang kalooban, at palugurin Siya sa lahat ng mga bagay (STEPS TO CHRIST, p. 58). Sa pagsama kay Jesu¬-Cristo, ang tungkulin, sabi niya, "ay nagiging kaligayahan" (STEPS TO CHRIST, p. 59). Ngayon, mula sa Biblia, sumangguni sa Mateo 5-7. Narito ang Sermon sa Bundok, isa sa mga dakilang kabuuran ng nais ng Punong Guro na malaman ng Kanyang mga estudyante, at ang tampok ng kahariang ipinunta Niya para itatag.

**Mga Tanong Para sa Talakayan**:

`Kung paano kinausap ng Diyos sina Adan at Eva, at pati na si Jacob, ganoon din tayo kinakausap ng Diyos. Nakikiugnay Siya sa malalim nating pagnanais, at ginugulat Niya tayo (gaya ng ginawa Niya kay Bartimeo) sa muling pagsasaalang-alang kung sino tayo at saan tayo patungo. Sa liwanag na ito, isipin kung paano natin itinuturo ang Biblia sa ating mga anak at sa ating isa't isa. Ano ang pagkakaiba sa pagitan ng karaniwang pagtuturo ng Biblia at ng nakapanghihimok na uri na talagang gumagawa ng pagkakaiba sa buhay ng mga tao?`

`Ang tanong ba tungkol sa kung nasaan ka na sa iyong paglalakbay sa buhay ay ganap na personal, o makatutulong ba kung ito'y tatalakayin sa mga taong pinagtitiwalaan mo? Paano nakapagmumungkahi ang ideya ng iglesia bilang "kawatan ni Cristo" (1 Corinto 12:27) na ang pakikipag¬-usap sa iba ay maaaring isang paraan para mapalapit sa ninanais ng Diyos na malaman mo?`

`Natutuhan natin noong Huwebes na sa sandaling nakakita si Bartimeo—sa sandaling nailigtas siya sa kanyang pisikal (at espirituwal) na pagkabulag—siya'y sumunod kay Jesus sa daang patungo sa Jerusalem. Sa daang ito narinig niya, araw-araw, ang karunungan ng Punong Guro. Ngayon, maaari nating ipagpalagay, na gusto niyang dalhin tag imahe ni Jesus, langhapin ang Kayang espiritu, at gawin ang Kanyang kalooban. Bakit "masisiyahan" ang isang tao, gaya ng sinabi sa STEPS TO CHRIST, sa pagsunod sa isang pamantayan na kasing taas ng isang itinaguyod ni Jesus sa Sermon sa Bundok?`

`Talakayin pa ang tanong sa huling bahagi ng pag-aaral noong Huwebes. Paano tayo matututong alamin ang pagkakaiba ng mabuti at masama? Paano natin bibigyan ng kahulugan kung ano ang mabuti at ano ang masama? At bakit mas mahalaga pa marahil ang ating ginagawa tungkol sa kaalamang iyon kaysa mismong magkaroon ng kaalamang ito?`