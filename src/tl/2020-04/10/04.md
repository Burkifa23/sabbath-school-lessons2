---
title:  Mga Bihasa sa Kamalian
date:  01/12/2020
---

Alam natin na ang ating mundo ay mas maraming naibahaging sining at pilosopiyang hindi nagpapalugod sa Diyos. Marami ang mangangatuwiran na ang mga Cristiano ay hindi dapat kailanman pumasok sa mga bantog na grupong ito. Maingat dapat na isaalang-alang ng mga Cristianong Seventh-day Adventist ang kanilang sariling negosyo sa paglilingkod sa ilang mga industriya, pagtangkilik ng ilang establisyimento, at paggamit ng ilang uri ng pagpapahayag.

Sa 1 Timoteo 6, binigyan tayo ng malinaw na tagubilin tungkol sa kung anong mga gawain ang dapat nating iwasan, ngunit tayo'y binigyan din ng sapat na paliwanag. Sa mga talatang 9 at 10, ano ang mga gawaing binibigyang babala ni Pablo na dapat iwasan?

`Basahin ang natitirang bahagi ng 1 Timoteo 6. Ano ang mga pangunahing gawain na sinasang-ayunan ni Pablo?`

Pansinin sa 1 Timoteo 6:20 kung paano nagbabala si Pablo laban sa "huwad na kaalaman." Bagaman kumikilos siya mula sa ibang konteksto, ang prinsipyo ay puwede pa ring gamitin. Iyon ay, pag-isipan ang lahat ng impormayon, ang lahat ng turo, ang lahat ng paniniwala, hindi lamang ngayon kundi sa buong kasaysayan ng tao, na malinaw na mali. Tunay ngang ang mga tao ay puwedeng maging bihasa sa mga kamalian.

Sa loob halos ng 2,000 taon, ang mga pinakamatalinong tao ng mundo, ang mga bihasa, ay naniwalang ang mundo ay di-gumagalaw sa sentro ng sansinukob habang ang mga bituin at mga planeta ay umiikot sa mga perpektong kabilugan. Ilang napakakomplikadong matematika at siyensya ang ginamit upang patibayin ang paniniwalang ito kahit na sa huli ay napatunayan itong mali sa lahat halos ng partikular [na detalye]. Kaya, masasabi nating ang mga taong ito ay mga bihasa sa kamalian, at ang turong ito ay tiyak na "huwad na kaalaman."

`Halimbawa, ang bayolohikong siyensya ngayon ay nakasalalay sa palagay na ang buhay ay nagsimula bilyun-bilyong taon na nakararaan, sa pamamagitan ng tsansa, na walang Diyos at layunin na nasa likod nito. At kasabay nito, isang di-kapani-paniwalang dami ng komplikado at detalyadong panitikan ng siyensya ang bumangon na base sa turong ito. Anong mga liksyon ang makukuha natin mula rito tungkol sa kung gaano kabihasa ang mga tao sa kamalian? Paano makaaapekto ang pagkakatantong ito sa edukasyong Cristiano sa pangkalahatan at turo ng siyensya sa partikular?`