---
title:  Ang Kagandahan ng Kabanalan
date:  30/11/2020
---

Mababasa sa Awit 96:9, "Sambahin ninyo ang Panginoon sa kagandahan ng kabanalan, manginig kayong buong lupa sa kanyang harapan."

`Paano natin mauunawaan ang konsepto ng "kagandahan ng kabanalan"? Ano ang dapat na kahulugan nito sa isang Cristiano, at paano ito dapat makaapekto sa itinuturo natin tungkol sa sining at sa kagandahan na madalas na nauugnay dito?`

Bagaman sinabi na "ang kagandahan ay nasa mata ng tumitingin," hindi natin dapat kalimutan kung sino ang lumikha ng mata (tingnan ang Kawikaan 20:12). Bagaman kailangan nating maging maingat na huwag sambahin ang mismong nilikha (tingnan ang pinag-aralan kahapon), mula sa kagandahan ng nilikha ay matututuhan natin ang tungkol sa Diyos, at tunay nga na pati ang Kanyang pagmamahal sa kagandahan. Kung mukha pa ring napakaganda ng nagkasala nating daigdig, sino ang makapagbubulay kung ano kaya ang hitsura ng daigdig bago ang pagkakasala? At ito'y nagtuturo sa atin na tunay ngang ang Diyos ay Manlilikha ng magaganda.

Kung gayon, ang pag-aaral ng mga sining at siyensya ay maaari at kailangang, maglapit sa atin sa karakter at puso ng Diyos. Dahil bahagi tayo ng Kanyang sariling sining at siyentipikong kababalaghan, maaari rin tayong matuto pa tungkol sa ating sariling pagkakakilanlan kay Cristo.

"Gusto ng Diyos na ating pahalagahan ang Kanyang mga ginawa at masiyahan sa isang simple, at tahimik na kagandahan kung saan Niya pinalamutian ang ating tahanan sa lupa. Siya'y isang mahilig sa kagandahan at higit sa lahat ng nakahahalina sa panlabas, mahilig Siya sa kagandahan ng karakter; Mas gugustuhin Niyang tayo'y maglinang ng kadalisayan at kasimplihan, ang mga tahimik na kagandahan ng mga bulaklak.â€”Ellen G. White, STEPS TO CHRIST, p. 85.

`Basahin ang Genesis 3:6. Ano ang itinuturo nito sa atin tungkol sa kung paanong hindi lahat ng kagandahan ay mabuti at banal? Tingnan din ang Kawikaan 6:25, 31:30.`

Patungkol sa lahat ng ginawa ng Diyos, mayroon tayong kaaway na bumabaluktot at nananamantala rito. Kung gayon, hindi dapat ito nakagugulat na ang kagandahan at ang konsepto ng kagandahan ay maaaring magamit laban sa atin. Samakatuwid, ang edukasyong Cristiano lalo na sa mga sining, na pinapatnubayan ng Kasulatan, ay dapat makatulong sa atin na matutong maging maingat sa pag-unawa na hindi lahat ng maganda ay mabuti at banal.

`Ano ang ilan sa "magagandang" bagay ang hindi nangangahulugang mabuti o banal? O, anong magagandang bagay ang maaaring gawing di-banal at masama, depende sa mga sitwasyon? Anong pamantayan ang ginagamit natin para makagawa ng mga pagkakaibang ito?`