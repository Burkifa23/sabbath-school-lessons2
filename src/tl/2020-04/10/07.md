---
title:  Karagdagang Kaisipan
date:  04/12/2020
---

May dalawang dahilan kung bakit ang siyensya, na nakukuha ng tama ang napakaraming bagay, ay nagkakamali sa pinagmulan: una, ang siyensya na nag-aaral sa natural na mundo ay dapat na tumingin lamang sa natural na mundo para sa mga kasagutan; pangalawa, ipinapalagay ng siyensya na ang mga batas ng kalikasan ay kinakailangang manatiling di nagbabago. Ngunit parehas itong mali kapag patungkol sa pinagmulan.

Pansinin ang una, na nangangailangan ng mga natural na dahilan para sa mga natural na pangyayari. Ayos lang ito sa pagsubaybay sa mga bagyo, ngunit ito’y mas malubha kaysa walang saysay para sa pinagmulan na nagsimula sa “Nang pasimula ay nilikha ng Diyos ang langit at ang lupa” (Genesis 1:1). Ano ang makakayang ituro sa atin ng siyensya, na tumatanggi sa sobrenatural na pinagmulan, tungkol sa pinagmulan na lubos na sobrenatural?

At paano naman ang pagiging pabagu-bago ng kalikasan? Ito 'y parang may katuwiran, maliban na sa Roma 5:12— “Kaya’t kung paanong sa pamamagitan ng isang tao ang kasalanan ay pumasok sa sanlibutan, at sa pamamagitan ng kasalanan ay ang kamatayan, kaya't dumating sa lahat ng mga tao ang kamatayan, sapagkat ang lahat, ay nagkasala"—ay inaakala ang isang kapaligirang di-napuputol, at mahalagang pagkakaiba, mula sa lahat ng bagay na hinaharap ngayon ng siyensya. Ang isang mundo kung saan hindi umiiral ang kamatayan ay radikal na kakaiba mula sa anumang bagay na maaari nating mapag-aralan ngayon, at ang pagpapalagay na ang mga ito'y magkaparehong¬-magkapareho kahit na hindi naman ang mga ito magkapareho, ay maghahatid rin sa pagkakamali.

Kaya, mali ang pagkaunawa ng siyensya tungkol sa pinagmulan sapagkat itinatanggi nito ang dalawang mahalagang aspekto ng paglalang: ang sobrenatural na lakas sa likod nito, at ang radikal na pisikal na pagkakahiwalay sa pagitan ng orihinal na paglalang at ng nasa atin ngayon.

**Mga Tanong Para sa Talakayan**:

`Sa klase, pag-usapan ang usapin tungkol sa kagandahan. Ano ang kagandahan? Paano natin ito bigyan ng kahulugan? Paano maaaring mabigyan ng kahulugan at maunawaan ng isang Cristiano ang kagandahan na kakaiba mula sa isang di-Cristiano?`

`Maaaring pumarito si Jesus sa lupa na tulad sa isang matalinong siyentipiko, na maaaring bayaran ng napakalaki dahil sa Kanyang matagumpay na sinaliksik. Maaari Siyang tumanggap ng katanyagan bilang isang artista sa musika. Sa halip, dumating Siya at nagsanay bilang isang simpleng karpintero. Siya'y nandoon sa Paglalang, ngunit Siya'y nagsanay bilang isang karaniwang tao at masunuring tinupad ang Kanyang katungkulan. Anong pampalakas ng bob ang inihahandog nito sa atin, saan man tayo naroon sa ating paglalakbay sa edukasyon o gawain?`

`Bagaman hindi lahat ng Cristiano ay tinawag upang magturo sa mga paaralan, ang mga Cristiano ay maaaring patuloy na magturo sa iba sa salita at sa gawa, na may layunin o maaaring hindi lubos na alam. Dahil dito, anong mga kaugalian ang dapat na pagyamanin ng mga Cristiano, una bilang mga estudyante ni Cristo at bilang isang guro sa mundo?`