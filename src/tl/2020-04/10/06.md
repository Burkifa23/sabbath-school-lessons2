---
title:  Sinagot ng Panginoon si Job
date:  03/12/2020
---

`Basahin ang Job 38. Ano ang itinuturo nito sa atin tungkol sa Diyos, hindi lamang bilang Manlilikha kundi Tagapagbigay ng lahat ng buhay? Paano dapat makaapekto ang mahalagang katotohanang ito tungkol sa kung paano natin uunawain ang mga sining at siyensya?`

“Marami ang nagtuturo na ang isang bagay ay naglalaman ng mahalagang kapangyarihan—na ang ilang mga katangian ay ibinahagi sa mga bagay, at pagkatapos ay iniwan upang kumilos sa pamamagitan ng likas na lakas, at ang pagkilos ng kalikasan ay ginawa ayon sa pakikiisa sa nakatalagang mga batas, na hindi hinahadlangan ng Diyos mismo. Ito'y maling siyensya, at hindi kinikilala ng salita ng Diyos. Ang kalikasan ay alipin ng kanyang Manlilikha…  Ang kalikasan ay nagpapatotoo sa isang talino, isang presensya, isang kumikilos na lakas, na gumagawa sa at sa pamamagitan ng kanyang batas. Mayroon sa kalikasan na patuloy na pagkilos ng Ama at ng Anak. Sinasabi ni Cristo, “Hanggang ngayo’y patuloy sa paggawa ang aking ama, ay ako'y patuloy rin sa paggawa” Juan 5:17” —Ellen G. White PATRIARCHS AND PROPHETS p. 114.

Sa kasamaang palad, gaya ng nasabi sa nauna, karamihan sa siyensya ay gumagawa ng ateistiko at materyalistikong pagpapalagay. Nangangahulugan ito, kung gayon na ang isang siyentipiko ay nakatitig sa isang bagay na lubhang maganda na lubhang masalimuot kahit magkasama ang lubhang kagandahan at masalimuot, ngunit nag-aangkin na ito'y bumangon sa pamamagitan ng tsansa, na walang aligata o intensyon sa likod nito.

Ito sa katunayan ang palaging inaangkin ng siyensya. Ang buhay sa lupa, sa lahat ng kagandahan at kasalimuotan nito—mula sa mga paru-paro hanggang sa mga tao—ay ipinaliwanag na bunga lamang ng mga kemikal mga bilyun-bilyong taon na ang nakararaan na binuo sa pamamagitan ng tsansa tungo sa simpleng buhay na, dahil sa hindi pinanukalang pagbabago at natural na pamimili, ay nabuo tungo sa lahat ng nabubuhay at gumagalaw at humihinga ngayon.

Ang siyensya, na ngayon ay nabuo, ay nangatuwiran na ang mismong isipan ng isang sobrenatural na Manlilikha ay "hindi batay sa siyensya," dahil hindi ito puwedeng suriin sa pamamagitan ng siyensya, at sa gayon ito'y isang palagay na hindi kayang harapin ng siyensya. Ang pagpapalagay na ito ay hindi mismong itinuturo ng siyensya (tunay ngang tila kabaligtaran ang itinuturo ng siyensya: ang lahat ng kagandahan at kasalimuotan ng mundo ay tunay ngang tumuturo sa isang Manlilikha), kundi, sa halip, ay isang posisyon ng pilosopiya na iginiit sa tuntunin ng mismong mga siyentipiko.

Ang problema, gayunman, ay itinuturo ng Kasulatan na hindi lamang nilikha ng Diyos ang lahat ng bagay kundi Kanya rin itong sinusuportahan. Nangangahulugan ito na alinman sa tunay na edukasyong Cristiano sa siyensya ay dapat na gumawa mula sa mga radikal na kakaibang palagay kaysa sa pangkalahatang inihahayag ng siyensya. Hindi maiiwasan, may magaganap na salungatan, lalo na kung ang pag-uusapan ay tungkol sa pinagmulan.