---
title:  Ang Panginoon Lamang
date:  29/11/2020
---

Mayroong katibayan ng isang buhay na Diyos sa lahat ng Kanyang nilikha. Napakalimit na maulit ang salitang ito kaya ito'y naging sobrang pamilyar. Halimbawa, kung isaalang-alang natin ang puso ng Diyos sa paglikha ng mundong ito, na patuloy na sinisira at pinapapangit ng tao, maaari tayong lumapit sa paraan kung paano natin pinakamabuting maituturo ang mga sining at siyensya.

Halimbawa, pansinin ang panahon ng pagbubuntis ng tao. Sinasabi sa atin ng biology na ang bagong matalinong buhay ng tao ay lumalabas mula sa isang nalangkapang itlog at lumalago tungo sa ganap na pagbubuntis matapos ang siyam na buwan. Ang mga tanda ng isang mapagmahal na Manlilikha ay nasa lahat ng siklong ito. Ang kabutihang-loob ng Diyos ay maaaring makita sa lugar kung saan lumalago ang nabubuong sanggol: sa mismong ibaba ng matatag na pagpintig ng puso ng ina. Sa paglaki ng nabubuong sanggol, gayundin ang paglaki ng sinapupunan ng ina, sa mismong harap ng isang ina. Ang naghihintay na ina ay laging nakababatid sa kanyang anak, kagaya ng ating makalangit na Ama na palaging nakababatid sa Kanyang mga anak.

`Basahin ang Roma 1:18-21, Awit 19:1-6, at Nehemias 9:6. Ano ang sinasabi sa atin ng mga ito tungkol sa gawain ng Diyos bilang ating Manlilikha?`

Kahit na matapos ang 6,000 taon ng kasalanan at libong taon ng pandaigdigang pagkawasak sa Baha, lubhang makapangyarihang ebidensya ang umiiral hindi lamang para sa Diyos bilang ating Manlalalang, kundi para sa kapangyarihan at pag ibig at kabaitan ng Diyos na ito bilang ating Manlalalang. Itoâ€™y napakamakapangyarihan, sa katunayan, sinabi ni Pablo sa Roma 1:18-21 na ang mga tumanggi sa Diyos na ito ay "walang maidadahilan sa araw ng paghuhukom dahil may sapat na katunayan tungkol sa Kanya ang maaaring matutuhan mula sa Kanyang nilikha. Sa ibang salita, hindi nila maipangangatuwiran ang kanilang kamangmangan!

Lalo na sa isang araw at panahon kung saan maraming mga tao aug lumalapit upang sumamba sa nilikha sa halip na sa Manlilikha, gaano kahalaga na ang edukasyong Cristiano sa sining at sa mga siyensya ay laging kumikilos mula sa pag-iisip na ang Diyos ang Manlilikha at nagkakaloob sa lahat ng umiiral. Sa huli, anumang mga ideolohiya at haka-haka na tumatanggi o nag-aalis sa Diyos ay magdudulot lamang sa kamalian. Ang lahat ng edukasyon ng mundo ay kumikilos sa haka-hakang walang Diyos; ang edukasyong Cristiano ay hindi dapat mahulog sa ganitong patibong, at hindi rin ito dapat kumilos na may mas katusuhan mula sa mga prinsipyong nakabase sa pala-palagay na walang Diyos. Kahit alin dito, ang mga tao ay malamang na nagtatapos sa kamalian.

`Pag-isipan ang mga di-kapani-paniwalang kababalaghan at kagandahan sa ating mundo, kahit na pagkatapos ng kasalanan. Paano tayo makakukuha ng pag-asa at kaaliwan mula rito, lalo na sa mga panahon ng personal na mga pagsubok at pagdurusa?`