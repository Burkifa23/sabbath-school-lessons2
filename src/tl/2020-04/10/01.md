---
title:  Edukasyon  sa Sining at Siyensya
date:  28/11/2020
---

### Basahin Para sa Pag-aaral sa Linggong Ito
Roma 1:18-21; Awit 19.1-6, 96:9; Genesis 3:6; 1 Timoteo 6; Kawikaan 1; Job 38.

> <p>Talatang Sauluhin</p>
> " Nagpapahayag ng kaluwalhatian ng Diyos ang kalangitan, at ang mga gawa ng Kanyang mga kamay ay inihahayag ng kalawakan " (Awit 19:1).

Kasama sa edukasyon ang tinawag na "ang sining at mga siyensya." Ngunit kapag natutuhan natin o nagturo tayo ng sining at mga siyensya mula sa pananaw ng Biblia, ano ang ipinahihiwatig nito? Halimbawa, basta lamang ba tayo naghahandog ng mga piniling talata mula sa Biblia na nakaugnay sa isang aspekto ng makabagong medisina o kasaysayan ng sining? Sa paggawa nito, maaari nating iugnay ang ating mga praktikal na liksyon sa mga kahanga-hangang kapangyarihan ng Diyos sa paglikha sa ating masalimuot na mundo. Ngunit ang simpleng paglalakip ng Kasulatan sa liksyon sa aklat-aralin ay isang maliit na bahagi lamang sa tunay na edukasyonâ€”ang edukasyon na nagliligtas at tumutubos.

Para magkaroon ng silbi ang ganitong uri ng edukasyon, kailangan natin ang Salita ng Diyos para ipaalam ang aral ng bawat disiplina, mula sa mga wika at panitikan hanggang sa molecular biology. Kung wala ito, maaaring mawala sa ating pananaw ang labis na kalakhan ng Diyos, ang Kanyang pamumuno bilang Manlilikha at Nagkakaloob sa ating mundo. Sa pag-aaral kung paano tinitingnan ng Diyos ang Kanyang nilikha na mahalaga at puno ng layunin, napapalapit tayo sa isang pagkaunawa kung paano maituturo o dapat maituro ang ilang mga disiplina.

Sa linggong ito, titingnan natin ang ilang mga prinsipyong kaugnay kung paano natin maituturo ang mga sining at siyensya mula sa Cristianong perspektibo at pananaw.