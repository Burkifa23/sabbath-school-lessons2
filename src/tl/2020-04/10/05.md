---
title:  Kahangalan at Katalinuhan
date:  02/12/2020
---

`Basahin ang Kawikaan 1. Ano ang itinuturo nito sa atin hinggil sa kung ano ba dapat ang patungkulan ng Cristianong edukasyon?`

Ang Biblia ay nagpapakita ng patuloy na paghahambing sa pagitan ng kahangalan at katalinuhan. Ang aklat ng Kawikaan ay mabuting gumagawa upang paalalahanan tayo tungkol sa mga panganib ng pangahas na pag-uugali at pagpapanatili ng samahan sa mga mangmang. Malinaw ang kaibhan: Ninanais ng Diyos na maghanap ng karunungan ang Kanyang bayan, upang mapahalagahan ito at sumagana rito.

Ang mga estudyante ng sining at mga siyensya ay gumagamit ng kanilang mga talento upang magtamo ng kaalaman at upang ipagpatuloy ang kahusayan sa kanilang pag-aaral. Ganito rin ang ginagawa ng mga guro ng mga araling ito. Maaari nating kayanin ang katalinuhan sa sining at tagumpay sa siyensya dahil sa karunungan at kakayahan.

Ngunit mula sa isang Cristianong pananaw, anong kabuluhan ng mga sining at siyensya kung hindi kabilang dito ang pagkaalam sa pagitan ng tama at mali, mabuti at masama, at katotohanan at kamalian? Halimbawa, ang dapat lamang gawin ng isang tao ay magbasa ng kaunti tungkol sa mga buhay ng ilan sa mga ipinapalagay na mga dakilang artista ng mundo upang makita na ang pagkakaroon ng kahanga-hangang kakayahan at talento ay hindi kapantay sa isang buhay na moral at matuwid. Maaari ring mangatuwiran ang isang tao na ang mga dakilang siyentipikong kaugnay sa paggawa ng paglikha ng mga sandatang bayolohiko at kemikal na mga armas para sa maramihang pagpatay ay maaaring mataas ang pinag-aralan, mataas ang katalinuhan, ngunit ano ang bunga ng kanilang mga gawa? Gaya ng sinabi noong una, hindi lahat ng kaalaman ay mabuting bagay sa sarili nito.

`Basahin ang Kawikaan 1:7. Paano inihahayag ng talatang ito kung ano ang susi sa tunay na edukasyong Cristiano?`

`Isang nanalo ng Nobel Prize, isang ateista, isang lalaking nag-aral tungkol sa sansinukob at mga puwersang pisikal sa likod nito, ay sumulat: "Sa panahong parang mas nauunawaan na ang sansinukob, parang mas walang halaga rin ito."Ano ang masasabi nito sa atin tungkol sa karunungan, dito at sa kanyang sarili, ay maaaring hindi lamang walang halaga kundi, mas higit pa na masama, na magdadala sa malubhang pagkakamali?`