---
title:  Sa Espiritu at sa Katotohanan
date:  10/11/2020
---

Isa sa mga pinakakahanga-hangang kasaysayan sa Bagong Tipan tungkol sa kung paano naglingkod si Jesus sa mga napanghinaang kaluluwa ay matatagpuan sa kuwento ni Jesus at ng babae sa balon.

`Basahin ang Juan 4:7-26. Ano ang sinasabi ni Jesus sa kanya tungkol sa pagsamba? Sa katotohanan, paano sila nakarating sa tema ng pagsamba?`

Bagaman sinubukan niyang baguhin ang paksa sa pamamagitan ng pagsasabi tungkol sa pagsamba, ginamit ni Jesus ang Kanyang taktika para bigyan tayo ng ilang malalim na mga katotohanan tungkol sa pagsamba at sa kinapapalooban nito. Marahil ang pinakamahalaga para sa ating agarang mga layunin ay ang Kanyang sinabi sa Juan 4:24; "Ang Diyos ay espiritu, at ang mga sumasamba sa kanya ay kailangang sumamba sa espiritu at katotohanan."

Ang tunay na pagsamba sa Panginoon ay dapat "nasa espiritu," iyon ay, ito'y dapat mag-ugat sa pag-ibig ng Diyos, mula sa karanasan ng personal na pagkakilala sa Kanya. "Ang relihiyong nanggagaling sa Diyos ang tanging relihiyon na magdadala sa Diyos. Upang mapaglingkuran Siya ng tama, tayo'y dapat na ipanganak ng dibinong Espiritu. Dadalisayin nito ang puso at babaguhin ang isipan, na bibigyan tayo ng kakayahang kilalanin at ibigin ang Diyos. Bibigyan tayo nito ng isang may kusang-loob na pagsunod sa lahat ng Kaniyang mga alituntunin. Ito ang tunay na pagsamba. Ito ang bunga ng pagkilos ng Banal na Espiritu."â€”Ellen G. White, THE DESIRE OF AGES, p. 189.

Kasabay nito, ang pagsamba ay dapat "nasa katotohanan." Dapat tayong magkaroon ng ilang tamang kaalaman sa Diyos, kung sino Siya at ano ang hinihiling Niya sa atin. Sa ibang salita, kasama rin ang doktrina. Gaano kahalaga ito, halimbawa, na malaman na tayo'y sumasamba sa isang Diyos na hindi sumusunog sa mga tao sa impiyerno nang walang hanggan.

Kaya, makikita natin dito ang dalawang elemento sa pagsamba: ang karanasan na dumarating mula sa pagkakilala at pagsunod sa Diyos, at ang layunin ng mga katotohanang inihayag sa atin ng Diyos. Ang Espiritu kapag walang katotohanan ay magdadala sa atin sa isang mababaw na sentimentalismo na mas itinatag sa mga pabagu-bagong damdamin kaysa anupamang bagay. Sa kaibahan, ang katotohanang walang espiritu ay maaaring magdala sa atin sa walang-buhay na pormalismo. Samakatuwid, kailangan natin ang dalawa.

`Paano mo sisikaping turuan ang isang tao na sumamba "sa espiritu at sa katotohanan"? Sa anong mga halimbawa na maaaring kailangan ng isang tao ang tulong upang bigyan ng higit na pansin ang isa kaysa sa isa pa?`