---
title:  Ang Pagsamba Ayon sa Ed ukasyon
date:  07/11/2020
---

### Basahin Para sa Pag-aaral sa Linggong Ito
Daniel 3; Apocalipsis 14:6-12; Awit 78:1-17; Juan 4:7-26; 1 Cronica 16:1-36; Marcos 7:1-13.

> <p>Talatang Sauluhin</p>
> " Iukol ninyo sa Panginoon ang kaluwalhatiang marapat sa Kanyang pangalan; magdala kayo ng handog, ay magsiparoon kayo sa harap Niya. Inyong sambahin ang Panginoon sa banal na kaayusan " (1 Cronica 16:29).

Ang pagsamba ay bahagi ng sangkatauhan, bahagi ng likas ng tao, at kahit na nang nagkasalang likas ng tao. Walang duda, tayo'y nilikha bilang mga nilalang na, dahil sa kalayaang ipinagkaloob sa atin ng Diyos, sasamba sa Panginoon sapagkat mahal natin Siya at Siya'y karapat-¬dapat sambahin. Ang ganitong pagsamba ay parang napakadali sa isang mundong di-nagkasala, kung saan ang mga tao'y mukhaang nakalalapit sa Diyos sa isang nilikhang hindi pa nasira ng kasalanan, kamatayan, at kawasakan—isang paglikhang mahirap isipin para sa atin na ang naalaman lamang ay tungkol sa isang nagkasalang sanlibutan.

Ngayon, siyempre, bagaman ang likas na pangangailangang sumamba ay umiiral pa rin sa atin, ito, gaya ng lahat ng bagay sa mundong ito, ay nabaluktot at napasama ng kasalanan, na nangangahulugang sa lahat ng bagay tayo, bilang mga nilikhang sumasamba, ay maaaring sumamba sa mga maling bagay, o kaya'y humantong sa hindi pagsamba sa Panginoon sa paraan kung paano Siya dapat sambahin (tingnan, halimbawa, Marcos 7:1-13; Jeremias 7:4).

Kaya, dahil ang pagsamba ay napakapangunahin sa karanasang Cristiano, kailangang harapin ng Cristianong edukasyon ang tanong tungkol sa pagsamba, ang paksa para sa liksyon ngayong linggong ito.