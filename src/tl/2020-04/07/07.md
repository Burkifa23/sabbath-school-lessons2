---
title:  Karagdagang Kaisipan
date:  13/11/2020
---

"Ang puso ay mapandaya sa lahat ng bagay, at lubhang masama. Ang mga propesor ng relihiyon ay hindi handang malapit na suriin ang kanilang mga sarili upang makita kung sila ba ay nasa pananampalataya, at isa itong nakatatakot na katotohanan na marami ang sumasandal sa isang maling pag-asa. Ang ilan ay sumasandal sa isang lumang karanasan na kanilang naranasan maraming taon na ang nakararaan; ngunit kapag iniharap sa ganitong panahon ng pagsusuri sa puso, kapag ang lahat ay dapat magkaroon ng araw-araw na karanasan, hindi sila makaugnay. Tila iniisip nilang ililigtas sila ng pagpapahayag ng katotohanan. Kapag nasakop ang mga kasalanang kinamumuhian ng Diyos, darating si Jesus at iinom sa iyo at ikaw ay sa Kanya. Ikaw na ngayon ay magkakaroon ng kalakasan mula kay Jesus, at ikaw ay lalago sa Kanya, at magagawa mong sabihin na may banal na pagtatagumpay na, Pagpalain ang Diyos na nagbigay ng tagumpay sa pamamagitan ng ating Panginoong Jesu-Cristo. Magiging mas nakalulugod ito sa Panginoon kung ang mga malahiningang nagpapahayag ng relihiyon ay hindi kailanman nagpangalan ng Kanyang pangalan. Sila'y patuloy na pabigat sa mga magiging tapat na tagasunod ni Jesus. Sila'y isang balakid sa mga di-mananampalataya, ang masasamang anghel ay nagsasaya sa kanila, at inuuyam ang mga anghel ng Diyos ng kanilang baluktot na paraan. Ang mga ito'y sumpa sa gawain sa tahanan at sa ibang bansa. Sila'y lumalapit sa Diyos sa pamamagitan ng kanilang mga labi, samantalang malayo ang kanilang puso sa Kanya."â€”Ellen G. White, SPIRITUAL GIFTS, vol. 2, p. 227.

**Mga Tanong Para sa Talakayan**:

`Mula sa Marcos 7:1-13, natutuhan natin na ang mga napapailalim na kalagayan ng maling pagsamba ay isang problema sa puso. Hindi kinikilala ng Diyos ang pagsamba sa pamamagitan ng ating mga labi kung ang pagsambang ito'y, hindi sumisibol mula sa ating mga puso. Bakit ang ebanghelyo at ang kuwento ng pagkamatay ni Jesus para sa atin ay pinakamakapangyarihang paraan para mabuksan ang mga puso na tunay na umibig sa Diyos?`

`Talakayin pa ang ideya ng pagsamba sa Diyos "sa espiritu at sa katotohanan." Posible ba ito na isa lang ang gawin sa dalawa, o parehas bang kailangan ang dalawang ito? Kung gayon, bakit?`

`Oo, kailangang maituwid ang ating mga puso upang tunay na sambahin ang Diyos, ngunit ano ang kahulugan nito? Kailangan mo pa bang maghintay hanggang sa ikaw ay ganap na maging konektado sa Panginoon, na perpektong maisaayos ang iyong buhay, bago ka makasamba? Sa kabilang banda, paano makatutulong ang pagsamba, ang tunay na pagsamba, para mailagay ang iyong puso sa tamang lugar sa Diyos?`