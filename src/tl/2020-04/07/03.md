---
title:  At Ipahayag Ito sa Kanilang mga Anak
date:  09/11/2020
---

Ang Mga Awit sa Lumang Tipan kalaunan ay nagkaroon ng papel sa relihiyosong buhay ng sinaunang Israel. Ang mga ito'y binigkas, inawit, na madalas na kasabay ng mga instrumento ng musika, sa panahon ng pagsamba, lalo na sa pampublikong pagsamba, na siyang susi sa kung paano sumamba ang mga tao sa pangkalahatan noong Lumang Tipan. Ang Israel ay kumilos bilang isang komunidad, at bilang isang komunidad, sila'y sumambang magkakasama.

Ang Mga Awit sa kakanyahan ay mga tula, mga liriko sa mga awit. Ang salitang Hebreo para sa Mga Awit ay, Tehillim, ibig sabihin ay "mga awit ng papuri." At kapag tayo'y umaawit ng papuri sa Diyos, anuman ang ating ginagawa, tayo'y sumasamba sa Diyos.

`Basahin ang Awit 78:1-17. Ano ang mahalagang mensahe rito, at paano ito maiaangkop sa buong usapin ng edukasyon at pagsamba?`

Mayroon isang tiyak na hangarin tungkol sa mensahe sa Awit 78. Sa talatang 2, binanggit ni Asaf kung paano niya sasabihin ang "mga malalabong pananalita mula pa noong una." Ang salitang "malabo" ay hindi nangangahulugang "nagbabanta," kundi, sa halip ay, walang katiyakan o lumalabo, ang kasaysayan ay nagiging ganito kapag ang napakahalagang mga pangyayari nito ay pabalik nang pabalik sa nakaraan. Sa ibang mga salin, ang salitang malabo ay tumutukoy sa "lihim" o "matamis na lumang katotohanan" (THE MESSAGE). Ang idinidiin dito ay anuman ang kinapapalooban ng edukasyon ng Israel, kasama rito ang pagtuturo sa mga bata tungkol sa pakikipag-ugnayan ng Panginoon sa Kanyang piniling bansa.

`Basahin ang Awit 78:6-17. Ano ang mga natatanging aral na dapat nilang ituro sa kanilang mga bata? Ano ang pinakalayunin ng edukasyong ito?`

`Kasama sa mga layon ng edukasyon na makikita sa mga talata ay matututong magtiwala at mag-ingat ng Kanyang mga utos ang mga bata. Paano makapagpapakita ng kaparehong ideya ang talatang tulad ng Apocalipsis 14:12 sa atin ngayon?`