---
title:  Ang Idolatriya sa Edukasyon
date:  12/11/2020
---

Ang sinaunang Israel ay napaligiran ng mga napakarelihiyosong tao, mga taong nakatalaga sa pagsamba at pagpapaamo ng kanilang mga diyos na kaya nilang isakripisyo kahit na kanilang sariling mga anak sa mga ito. Ito'y dedikasyon, hindi ba?

Kaya, ang pagsamba, ang tunay na pagsamba sa tunay na Diyos, ay isang mahalagang bahagi ng pagbabantay sa mga Hebreo mula sa pagkahawa sa idolatriya at maling pagsambang nakapaligid sa kanila. Ngunit, sa kabila ng lahat ng mga babala, sila pa rin ay nahulog sa mga gawain ng idolatriya na espesipikong binabala sa kanila na huwag gawin.

`Paano naman tayo ngayon? Bakit ang pagsamba sa tunay na Diyos, ang pagbabalik-tanaw sa lahat ng ginawa Niya sa atin, ay napakahalaga rinâ€”lalo na sa harap ng mga panganib ng modernong idolatriya?`

`Basahin ang Marcos 7:1-13. Anong prinsipyo ang makikita natin sa mga talatang 7-9 na maaaring maisagawa ngayon ayon sa konteksto ng edukasyong Cristiano at sa panganib ng maling turo, na kinuha mula sa mundo, na maaaring negatibong makaapekto sa pagsasagawa ng ating pananampalataya?`

Marami sa mga dakilang intelektuwal na mga ideya sa mundo ngayon ay nakabase sa isang naturalistic na pananaw sa reyalidad. Marami sa mga disiplinang pinag-aralan sa paaralan ngayon ay pinag-aralan mula sa gayong perspektibo, na nangangahulugang madalas na ang naituro ay magiging kasalungat sa Kasulatan. Maaari tayong matukso sa mga ideya ng pagsamba na hinaka-haka, ginawa-gawa, at isinasakabuhayan. Maaari rin nating sambahin ang matatalinong isipan ng philosophers, mga siyentipiko, at mga mathematicians na nagtatak ng mga ideyang ito. Ang problema ay madalas na sumasalungat ang mga ideyang ito sa Kasulatan, ngunit dahil ang mga ito ngayon ay kasalukuyang itinuturo at pinaniniwalaang totoo, sinusubukan ng tao na ilakip ang mga ito sa edukasyong Cristiano. Gayunpaman, ang tanging paraan na maaari nilang gawin ay ikompromiso ang pananampalataya, na madalas na nangangahulugan ng pagbaluktot at pagpapasama sa Kasulatan para matangkang iangkop ang Kasulatan sa kasalukuyang mga ideya.

`Ano ang ilan sa mga kasalukuyang popular na mga paniniwalang sumasalungat sa Kasulatan, at paano natin bilang isang iglesia maiingatan ang ating mga sarili sa pagsasama ng mga ito sa ating sariling sistema ng edukasyon?`