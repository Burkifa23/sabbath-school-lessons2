---
title:  Lahat Tayo’y May Sinasamba
date:  08/11/2020
---

Mayroong isang bagay sa atin—isang bagay sa atin, walang duda, na orihinal na inihabi sa atin ng Diyos, ngunit, gaya ng lahat ng mga bagay, ay nasira ng kasalanan—na, nag-aasam ng pagsamba. Malinaw, sa simula pa lamang ay dapat na nating sambahin ang Isang nararapat sa pagsamba, ang ating Panginoon at Manlilikha. Ngunit simula ng Pagkakasala, lahat ng ito ay nagbago, at malaki pa ngang nagbago.

Subalit, oo, tayong lahat ay sumasamba sa isang bagay, sa isang tao, anuman ito. Ito'y nakatutulong na ipaliwanag kung bakit sa buong kasaysayan ng tao, at kahit na ngayon, ang mga tao'y sumasamba. Sa sinaunang Ehipto, may ilang tao ang sumasamba sa Faraon, at sa ibang panahon, sa ibang mga lupain, sinasamba ng mga tao ang rebulto ng isda, mga diyos na may maraming ulo, at iba pang mga inaakalang diyus-diyosan. May ilang tao ang sumasamba sa araw, buwan, at mga bituin.

Ngayon, karamihan sa mga to ay masyadong maselan para yumukod sa harap ng rebulto ng isang palaka (ngunit, marahil, hindi isang rebulto ni Maria), ngunit hindi ito nangangahulugang ang mga tao, kahit na ang mga sekyular na tao, ay hindi sumasamba sa isang bagay: sa salapi, sa kapangyarihan, sa seks, sa kanilang sarili, sa mga rock stars, sa mga artista, at sa mga pulitiko. Anumang iniibig natin ng higit, anumang bagay na masyado nating pinagtutuunan ng pansin, anumang bagay na dahilan ng ating ikinabubuhay, iyon ang ating sinasamba. At, nagbabala ang sekular na may-akda na si David Foster Wallace, na kung sasambahin mo ang maling bagay, "kakainin ka nito ng buhay."

`Ano ang itinuturo sa atin ng kuwento sa Daniel 3 tungkol sa kahalagahan ng tunay na pagsamba?`

Malinaw na sineryoso ng tatlong lalaking Judio ang ikalawang utos (Exodo 20:4-6) gaya ng gusto ng Diyos na gawm natin. Sabagay, ito'y bahagi ng Sampung Utos, na kasama ng pagbabawal sa pagpatay at pagnanakaw at iba pa. Ang pagsamba, ang tamang pagsamba, ay napakahalaga na, sa katunayan, ito'y naging sentro sa isyu sa mga huling araw, bago ang ikalawang pagdating ni Cristo. Kaya, kailangang isama ng edukasyong Cristiano ang buong usapin ng pagsamba: ano ito, paano natinito gagawin, bakit mahalaga ito, at kanino tayo sumasamba?

`Basahin ang Apocalipsis 14:6-12. Ano ang itinuturo sa atin ng mga talatang ito tungkol sa kung paano magiging sentro ang usapin sa pagsamba sa huling krisis bago bumalik si Jesus?`