---
title:  Karagdagang Kaisipan
date:  09/10/2020
---

Basahin ang isinulat ni Ellen G. White, "Preparation, "pp. 275-282 sa EDUCATION, "Cooperation, "pp. 283-286 sa EDUCATION, "Discipline, "pp. 287-297 sa EDUCATION.

" Sa mga ama gayundin sa mga ina nakasalalay ang responsibilidad para sa una at huling bahagi ng pagsasanay ng isang bata, at para sa dalawang magulang ang pangangailangan para sa maingat at masusing paghahanda ang pinakamahalaga. Bago nila tanggapin sa kanilang mga sarili ang mga posibilidad ng pagiging ama at ina, ang lalaki at babae ay dapat maging pamilyar sa mga batas ng pisikal na paglago . . .; kailangan din nilang maintindihan ang mga batas ng paglago ng isipan at moral na pagsasanay." Ellen G. White, EDUCATION, p. 276.

"Ang gawain ng pagtutulungan ay dapat magsimula sa mismong tatay at nanay, sa buhay sa tahanan. Sa pagsasanay sa kanilang mga anak sila'y mayroong magkatuwang na responsibilidad, at ito'y dapat nilang maging patuloy na pagsisikap na kumilos na magkasama. Hayaan silang isuko ang kanilang mga sarili sa Diyos, na humihiling ng tulong mula sa Kanya upang masustenahan ang isa't isa. . .. Ang mga magulang na gumagawa ng ganitong pagsasanay ay hindi iyong mga natatagpuang namumuna sa mga guro. Nadarama nilang ang parehong interes ng kanilang mga anak at hustisya sa paarlan ay humihiling na, hangga't maaari, kanilang papagtuluyin at paparangalan siyang nakikibahagi sa kanilang responsibilidad."—Ellen G. White, EDUCATION, p. 283.

**Mga Tanong Para sa Talakayan**:

`Mayroon man tayong anak o wala, tayong lahat ay umiiral sa ilang uri ng tahanan, at tayo rin ay nakikipag-ugnayan sa iba. Ano ang natutuhan mo sa liksyon sa linggong ito na makatutulong sa iyo sa pakikipag-ugnayan sa, o kahit na pagsaksi sa, iba, maging sa lugar na iyong tinitirahan o saan man?`

`Nakahilig tayong isipin na isang mabuting bagay ang edukasyon (sabagay, sino nga naman ang magiging laban sa edukasyon?) Ngunit ganito ba palagi ang nangyayari? Ano ang maaaring maging mga halimbawa ng edukasyon na nakapagpasama at nakapagdulot ng isang masamang bagay? Ano ang matututuhan natin mula sa mga negatibong mga halimbawang iyon na makatutulong sa atin upang gawing mabuting bagay ang edukasyon?`

`Gaya ng binanggit sa aralin noong Miyerkules, nabigyan tayong lahat ng banal na regalo ng malayang kalooban. Sa malao't madali, kapag naging kabataan na o nasa hustong edad na ang mga kabataan, kakailanganin nilang magdesisyon sa sarili nila tungkol sa Diyos na naituro sa kanila sa buong pagkabata nila. Bakit ang lahat ng mga magulang—at sinuman, tunay nga—na nagnanais na sumaksi at magturo sa iba ng ebanghelyo ay kailangang panatilihin sa kanilang isipan ang mahalagang katotohanang ito tungkol sa malayang kalooban?`