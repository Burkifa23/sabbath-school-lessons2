---
title:  Ang Papel ng mga Magulang
date:  07/10/2020
---

"At mga ama, huwag ninyong ibunsod sa pagkagalit ang inyong mga anak, kundi akayin ninyo sila sa pagsasanay at pangaral ng Panginoon" (Efeso 6:4).

"Sinong makakatagpo ng isang butihing babae? Sapagkat siya'y higit na mahalaga kaysa mga batong rubi" (Kawikaan 31:10).

Ang mga magulang ay mayroong kahanga-hangang responsibilidad. Ang ama ang ulo ng pamilya, at ang tahanan ang alagaan ng iglesia, paaralan, at lipunan. Kung mahina ang ama, iresponsable, at walang kakayahan, kung gayon ang pamilya, ang iglesia, ang paaralan, at ang lipunan ay magdudusa sa mga bunga nito. Dapat sikapin ng mga ama na magpakita ng bunga ng Espirituâ€”"pag-ibig, kagalakan, kapayapaan, pagtitiyaga, kagandahang-loob, kabutihan, katapatan, kaamuan, at pagpipigil" (Galacia 5:22, 23).

Ang mga ina, rin, ay marahil mayroong pinakamahalagang papel sa buong lipunan. Mayroon silang malaking impluwensya sa paghuhubog sa mga karakter ng kanilang mga anak at sa pagtatatag ng kanilang kalooban at sentimyento sa tahanan. Dapat gawin ng mga ama ang lahat ng kanilang magagawa upang gumawang kasama ang mga ina sa edukasyon ng kanilang mga anak.

`Ano ang matututuhan ng mga ama at ina mula sa mga talatang ito? Efeso 5:22, 23, 25, 26;1 Corinto 11:3; 2 Corinto 6:14; Roma 13:13, 14; 2 Pedro l:5-7; Filipos 4:8.`

Ang mga Cristianong magulang ay may moral na obligasyon na magbigay ng isang biblikal na modelo ni Cristo ng iglesia sa pamamagitan ng kanilang kilos. Ang relasyong pag-aasawa ay isang pagkakatulad ng relasyon ni Cristo sa iglesia. Kapag tumangging manguna ang mga magulang, o sila'y nanguna sa isang mapaniil na paraan, kung gayon, sila'y nagpipinta ng maling larawan ni Cristo para sa kanilang sariling mga anak at para sa mundo. Iniuutos ng Diyos sa lahat ng mga Cristianong magulang na masikap na turuan ang kanilang mga anak (tingnan ang Deuteronornio 6:7). May responsibilidad ang mga magulang na turuan ang kanilang mga anak na matakot sa Panginoon, isang lubos na pagtatalagang may pag-ibig at pagpapasakop sa Kanya.

Sa Deuteronomio 6:7, binigyan ang mga anak ni Israel ng mga espesipikong tagubilin tungkol sa pagtuturo sa kanilang mga anak tungkol sa mga dakilang bagay na ginawa ng Panginoon para sa Kanyang bayan. Gaano pa man kadakila ang kuwento ng mga matatanda sa kanilang mga anak, tayo, na nabubuhay matapos ang krus ni Cristo, ay may mas mahusay na maikukuwento, di ba?

Kung gayon, ang pagpapagaling o pagsasanay na dapat nating ibigay ay isang patuloy na kumikilos na kaganapan kung saan ibinubuhos natin ang katotohanan ng Diyos sa ating mga anak at inihahanda sila para sa kanilang sariling relasyon kay Cristo.

Gayunpaman, sa katapusan, nabigyan tayong lahat ng sagradong kaloob ng malayang kalooban. Sa huli, kapag sila'y nasa sapat na gulang na, sagutin na nila ang kanilang sarili sa harapan ng Diyos.