---
title:  Baka Makalimutan Natin
date:  08/10/2020
---

Bago pumasok ang mga anak ni Israel sa Lupang Pangako, muling nagsalita si Moises sa kanila, isinasalaysay ang mga kahanga-hangang paraan kung paano sila pinatnubayan ng Panginoon, at kanyang pinayuhan sila muli't muli na huwag makalimot sa ginawa ng Panginoon para sa kanila. Sa maraming kaparaanan, Deuteronomio ang huling habilin at testamento ni Moises. At bagaman isinulat libu-libong taon na ang nakararaan, sa isang kultura at pamumuhay na lubhang kakaiba mula sa anumang kinakaharap natin ngayon, ang mga prinsipyo rito ay magagamit din sa atin ngayon.

`Basahin ang Deuteronomio 6. Ano ang matututuhan natin mula sa kapitulong ito tungkol sa mga prinsipyo ng edukasyong Cristiano? Ano ang dapat na maging pangunahin sa lahat ng ating itinuturo, hindi lamang sa ating mga anak kundi sa sinumang hindi nakakaalam ng ating nalalaman tungkol sa Diyos at sa Kanyang dakilang mga ginawa sa kaligtasan? Anong mga babala rin ang makikita sa mga talatang ito?`

Napakapangunahin sa lahat na dapat nilang ituro sa kanilang mga anak ang mga kahanga-hangang ginawa ng Diyos para sa kanila. At kung gaano kalinaw din ang ibinigay na babalang huwag kalimutan ang lahat ng ginawa sa kanila ng Diyos.

Siyempre, kung dapat gampanan ng mga magulang ang pangunahing papel sa pagsasama ng mga biblikal na turo sa buhay ng kanilang mga anak, sila'y may responsibilidad na isaayos at ihanda ang kanilang sariling mga buhay sa isang paraan na mayroon silang sapat na kaalaman at panahon sa kanilang mga anak.

Ang unang guro ng bata ay ang kanyang ina. Sa panahon kung saan pinakamarupok at pinakamabilis na pag-unlad, ang kanyang edukasyon sa malaking antas ay nasa kanyang [ina] mga kamay."â€”Ellen G. White, EDUCATION, p. 275.

Ito ang mahalagang panahon kung kailan naglilingkod ang mga magulang sa kanilang mga anak tungkol sa pag-ibig at mga pangako ng Diyos. Ang paglalaan ng isang regular na iskedyul na oras upang personal na ituro ang karunungan at mga pangako ng Diyos sa iyong mga anak ay positibong makaaapekto sa iyong pamilya at sa mga henerasyong darating.

`Basahin ang talatang ito: "At iyong ituturo ng buong sikap sa iyong mga anak, at iyong sasabihin sa kanila kapag ikaw ay nakaupo sa iyong bahay, kapag ikaw ay lumalakad sa daan, at kapag ikaw ay nahihiga, at kapag ikaw ay bumabangon" (Deuteronomio 6:7). Ano ang idinidiin dito, at ano ang dapat nitong sabihin sa atin tungkol sa kung gaano kahalaga ito na palaging panatilihin ang katotohanan ng Panginoon hindi lamang sa harapan ng ating mga anak kundi sa atin ding mga sarili?`