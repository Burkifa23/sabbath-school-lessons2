---
title:  Ang Pagkabata ni Jesus
date:  05/10/2020
---

Binibigyan tayo ng Banal na Kasulatan nang napakaliit na detalye tungkol sa pagkabata ni Jesus. Karamihan sa mga taong iyon ay nananatiling isang misteryo. Gayunman, nabigyan tayo ng ilang pananaw sa karakter ng Kanyang mga magulang sa lupa, sina Maria at Jose, at ang matututuhan natin sa kanila ay makatutulong na maipaliwanag sa atin ang ilang bagay tungkol sa Kanyang pagkabata at maagang edukasyon.

**Ano ang itinuturo sa atin ng mga talatang ito tungkol kay Maria at Jose at paano makapagbibigay ang mga ito sa atin ng pananaw sa kung paano naturuan si Jesus ng Kanyang mga magulang?**

`Lucas 1:26-38`

`Lucas 1:46-55`

`Mateo 1: 18-24`

Sa pamamagitan ng mga talatang ito makikita natin na sina Maria at Jose ay mga tapat na mga Judio, na nagsisikap na mamuhay sa pagsunod sa mga batas at kautusan ng Diyos. At tunay nga, na nang dumating sa kanila ang Panginoon at nagsabi sa kanila tungkol sa mangyayari sa kanila, matapat nilang ginawa ang lahat ng sinabi sa kanila.

"Ang batang si Jesus ay hindi tumanggap ng turo mula sa mga paaralan ng sinagoga. Kanyang ina ang una Niyang taong guro. Mula sa labi ni Maria at sa mga balumbon ng mga propeta, natuto Siya ng mga bagay sa langit. Ang mga mismong salitang sinalita Niya kay Moises para sa Israel ay itinuro ngayon sa Kanya sa tuhod ng kanyang ina. Sa Kanyang paglaki mula pagkabata tungo sa kabataan, hindi Niya hinanap ang mga paaralan ng mga rabbi. Hindi niya kailangan ang edukasyon na makukuha mula sa gayong mga pinagmumulan; sapagkat Diyos ang Kanyang tagapagturo."â€”Ellen G. White, THE DESIRE OF AGES, p. 70.

Walang dudang sila'y mabuti at tapat na mga guro para sa bata ngunit, tulad ng inihayag ng kuwento sa Lucas 2:41-50, may higit pa tungkol sa kanilang Anak na hindi nila naunawaan, sapagkat si Jesus ay nagkaroon ng kaalaman at karunungan na sa Kanya lamang ibinigay ng Panginoon.

`Basahing muli ang sipi sa itaas mula kay Ellen G. White. Paano natin isasaisip ang isinulat niya rito tungkol sa kung paano Siya natuto sa tuhod ng kanyang ina ng mga salitang Siya mismo ang nagsalita? Ano ang sinasabi nito sa atin tungkol sa kahanga-hangang pag-ibig ng Diyos? Paano tayo, na mga bumagsak at nagkasalang mga nilalang, dapat na tumugon?`