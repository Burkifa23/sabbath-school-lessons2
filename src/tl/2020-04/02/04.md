---
title:  Komunikasyon
date:  06/10/2020
---

Sa isang tunay na kahulugan, ang edukasyon sa anumang antas ay isang komunikasyon. Ang guro ang may kaalaman, karunungan, impormasyon, katotohanan, at anuman, upang ituro sa estudyante. Ang isang taong puno ng maraming kaalaman ay dapat na ibahagi ito sa iba; o kaya ay, anong buti ng lahat ng lahat ng kanyang nalalaman, kahit man lang sa larangan ng pagtuturo?

Gayunpaman, sa ibang antas, ang mga mahusay na kakayahan sa pagtuturo ay hindi lamang ang kakayahang makipag-usap. Napakahalaga rin sa buong proseso ay ang pagtatayo ng isang relasyon. "Ang tunay na guro ay maaaring magbigay sa kanyang mga mag-aaral ng ilang mga regalong napakahalaga bilang kaloob ng kanyang sariling pakikisama. Totoo ito sa mga kalalakihan at kababaihan, at gaano pa kaya sa mga kabataan at mga bata, na sa pamamagitan lamang ng ating pakikipag-ugnay sa pamamagitan ng pakikiramay natin maunawaan ang mga ito; at kailangan nating maunawaan upang pinakaepektibong makabuti."â€”Ellen G. White, EDUCATION, p. 212.

Sa ibang salita, ang mahusay na pagtuturo ay gumagana rin sa emosyonal at personal na antas. Sa kaso ng pamilya bilang isang paaralan, ito'y napakahalaga. Ang isang magandang relasyon ay dapat patatagin sa pagitan ng estudyante at guro.

Ang mga relasyon ay itinatag at pinaunlad sa pamamagitan ng komunikasyon. Kapag ang mga Cristiano ay hindi nakikipag-usap sa Diyos, tulad ng pagbabasa ng Biblia o sa pananalangin, ang kanilang relasyon sa Diyos ay hindi aasenso. Nangangailangan ang mga pamilya ng patnubay ng Diyos upang sila'y lumago sa biyaya at kaalaman kay Cristo.

`Basahin ang mga sumusunod na talata. Ano ang matututuhan natin sa mga ito tungkol sa kung paano makapagtatayo ng matibay na relasyon ng pamilya (o anupamang uri ng relasyon, para sa usaping iyon)? Awit 37:7-9; Kawikaan 10:31, 32; Kawikaan 27:17; Efeso 4:15; 1 Juan 3:18; Tito 3:1, 2; Santiago 4:11.`

Ang paglalaan ng oras upang maghasik ng wastong mga binhi ng komunikasyon ay hindi lamang maghahanda ng mga miyembro ng pamilya para sa isang personal na relasyon kay Cristo, kundi makatutulong din upang makabuo ng mga interpersonal na relasyon sa bawat isa sa loob ng pamilya. Magbubukas ito ng mga daluyan ng komunikasyon at matutuwa kang nabuo mo sa sandaling umabot na ang iyong mga anak sa pagbibinata o pagdadalaga at pagtanda. At kahit na wala kang mga anak, ang mga prinsipyong natagpuan sa mga talatang ito ay maaaring gumawa sa lahat ng uri ng mga relasyon.

`Isipin din kung bakit hindi lang ang sinasabi natin ang napakahalaga, kundi kung paano natin ito sinasabi. Ano ang natutuhan mo mula sa mga sitwasyon kung saan nakapagsalita ka ng isang bagay na medyo nakasira sa epekto ng nasabi mo, kahit na ang nasabi mo ay tama?`