---
title:  Ang Pamilya
date:  03/10/2020
---

### Basahin Para sa Pag-aaral sa Linggong Ito
Genesis 3:1-15; 2 Corinto 4:6; Lucas 1:26-38: Mateo 1:18-24; Efeso 4:15: 1 Juan 3:18; Deuteronomio 6.

> <p>Talatang Sauluhin</p>
> " Anak ko, dinggin mo ang turo ng iyong ama, at huwag mong pabayaan ang aral ng iyong ina‚Äù (Kawikaan 1:8).

Bilang mga tao, palagi tayong (pinakamainam na) natututo. Sa katunayan, ang buhay mismo ay isang paaralan. "Mula sa pinakaunang panahon ang mga tapat sa Israel ay nagbigay ng malaking pagsasaalang-alang sa edukasyon ng mga kabataan. Pinangasiwaan ng Panginoon na mula pa sa pagiging sanggol ang mga bata ay dapat maturuan tungkol sa Kanyang kabutihan at Kanyang kadakilaan, lalo na tulad ng ipinahayag sa Kanyang kautusan, at ipinakita sa kasaysayan ng Israel. Ang awit at panalangin at mga liksyon mula sa Kasulatan ay dapat na iangkop sa isipang nabubuksan. Dapat turuan ng mga ama at ina ang kanilang mga anak na ang kautusan ng Diyos ay pagpapahayag ng Kanyang karakter, at sa kanilang pagtanggap sa mga alituntunin ng kautusan sa puso, ang larawan ng Diyos ay mababakas sa isip at kaluluwa. Karamihan sa pagtuturo ay binibigkas; ngunit ang mga kabataan ay natuto ring magbasa ng mga kasulatang Hebreo; at ang mga sulatang balumbon ng Lumang Tipan na Kasulatan ay bukas sa kanilang pag-aaral." Ellen G. White, DESIRE OF AGES, p. 69.

Para sa karamihan sa kasaysayan ng tao, ang edukasyon ay madalas na nangyari sa tahanan, lalo na sa mga unang taon. Ano ang sinasabi ng Biblia tungkol sa edukasyon sa pamilya, at anong prinsipyo ang makukuha natin mula rito para sa ating mga sarili, anuman ang maging sitwasyon ng ating pamilya?