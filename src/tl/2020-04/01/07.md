---
title:  Karagdagang Kaisipan
date:  02/10/2020
---

" Ang banal na mag-asawa ay hindi lamang mga anak na nasa ilalim ng makaamang pangangalaga ng Diyos kundi mga estudyanteng tumatanggap ng mga tuntunin mula sa marunong sa lahat na Manlilikha. Binisita sila ng mga anghel, at pinagkalooban ng pakikipagniig sa kanilang Manlalalang, na walang nagpapakubling kurtina sa pagitan. Sila'y puno ng kalakasan na ibinigay ng punungkahoy ng buhay, at ang kanilang intelektwal na kapangyarihan ay mas mababa lang ng kaunti sa mga anghel. Ang mga misteryo ng nakikitang sansinukob—'ang mga kahanga-hangang ginawa Niya na perpekto sa katalinuhan' (Job 37:16)- ay kayang bigyan sila ng di-nauubos na pinagkukunan ng tuntunin at kasiyahan. Ang mga batas at paggalaw ng kalikasan, na pinagkaabalahan ng pag-aarat ng mga tao sa nagdaang anim na libong taon, ay binuksan sa kanilang mga isipan ng walang hanggang Tagapag-ayos at Tagapagtaguyod ng lahat. Ginagawa nilang pamilyar ang kanilang mga sarili sa mga dahon at bulaklak at puno, na tinitipon mula sa mga ito ang mga lihim ng buhay nito. Sa bawat nabubuhay na nilalang, mula sa makapangyarihang leviathan na naglalaro sa mga tubig tungo sa mga maliit na insektong lumulutang-lutang sa sinag ng araw, ay pamilyar si Adan. Binigyan niya ang bawat isa ng pangalan nito, at batid niya ang kalikasan at mga gawi ng lahat ng mga ito. Ang kaluwalhatian ng Diyos sa kalangitan, at ang di-mabilang na mga daigdig sa kanilang maayos na mga pag-ikot, 'ang mga pagkakaayos ng mga ulap,' ang mga hiwaga ng liwanag at tunog, ng araw at gabi—ang lahat ay bukas sa pag-aaral ng ating unang mga magulang. Sa bawat dahon ng kagubatan o bato ng mga bundok, sa bawat nagniningning na bituin, sa lupa at hangin at kalangitan, nakasulat ang pangalan ng Diyos. Ang pagkakasunud-sunod at armonya ng paglikha ay nagsalita sa kanila ng walang hanggang karunungan at kapangyarikan. Patuloy silang nakatutuklas ng ilang atraksyong nagpupuno sa kanilang mga puso ng mas malalim na pagibig at humihiling ng mga sariwang pagpapahayag ng pasasalamat"—Ellen G. White, PATRIARCHS AND PROPHETS, pp. 50, 51.

**Mga Tanong Para sa Talakayan**:

`Kung orihinal na pinanukala ng Diyos na ang paaralan/gawain ay maging isang oportunidad para sa mga tao na tagpuin Siya at ang Kanyang nilikha, isinasagawa pa rin ba natin ang layunin ng Diyos sa ating mga gawain ngayon? Paano tayo mas mabuting magiging pamilyar sa Diyos sa pamamagitan ng ating mga gawain (sa suwelduhan, edukasyon, kusang-loob, paglilingkod, atbp.)?`

`Kapag isinasaalang-alang natin ang pandaraya ni Satanas sa Hardin ng Eden, napakadaling mabigo sa ating sariling kahinaan bilang tao. Alam nina Adan at Eva na malapit ang Diyos, ngunit tinanggap pa rin nila ang kalahating tama ng ahas. Paano kaya tayo, na natanggal mula sa gayong pisikal na kalapitan sa Diyos, makasusumpong pa rin ng kapangyarihan mula sa Kanya upang matulungan tayong mapanagumpayan ang mga tukso?`

`Talakayin ang usapin tungkol sa awtoridad at bakit napakahalagang sundin ang awtoridad na iyon. Ano ang mangyayari kapag naging malabo ang kapangyarihan ng awtoridad? Paano maaaring maabuso ang awtoridad, at paano tayo tutugon kapag nangyari ito?`