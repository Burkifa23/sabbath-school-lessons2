---
title:  Pagkawala ng Mensahe
date:  29/09/2020
---

Gaya ng nakita natin kahapon, sa kabila ng malinaw na utos ng Diyos kay Eva—kahit na sa sarili niyang salita—ginawang mahina ang itinuro sa kanya. Bagaman hindi siya nagkamali ng pakahulugan sa sinabi ng Panginoon sa kanya, halatang hindi niya ito binigyan ng sapat na pagpapahalaga. Parang hindi mapalalaki ninuman ang kinahinatnan ng kanyang mga ikinilos.

Sa gayon, nang makatagpo ni Eva ang ahas, inulit niya (ngunit hindi eksakto) sa ahas ang sinabi ng Diyos tungkol sa mga puno sa hardin (Genesis 3:2, 3). Siyempre, hindi bago ang mensaheng ito sa ahas. Pamilyar ang ahas sa utos at kaya't handang-handa ngang baluktutin ito, sa ganito niya pinagsamantalahan ang kawalang-kamalayan ni Eva.

`Basahin ang Genesis 3:4-6. Maliban sa tahasang pagtanggi sa eksaktong sinabi ng Diyos, ano pa ang sinabi ng ahas na, halatang, nagtagumpay kay Eva? Sa anong mga prinsipyo siya nanamantala?`

Nang sabihin ng ahas sa kanya na mali ang isang bahagi ng mensahe, isinangguni sana ito ni Eva sa Diyos. Ito ang kagandahan ng edukasyon sa Eden: ang paglapit ng mga estudyante sa Makapangyarihang Guro ay tunay na lampas sa anumang bagay na maaari nating matarok ngayon sa lupa. Gayunman, sa halip na tumakas, sa halip na humanap ng banal na tulong, tinanggap ni Eva ang mensahe ng ahas. Ang kanyang pagtanggap sa rebisyon ng ahas sa mensahe ay nangangailangan ng ilang pag-aalinlangan sa bahagi ni Eva sa Diyos at sa sinabi Niya sa kanila.

Samantala, si Adan ay napunta sa isang mahirap na sitwasyon. "Naunawaan ni Adan na ang kanyang katuwang ay sumuway sa utos ng Diyos, na binalewala ang nag-iisang pagbabawal na ibinigay sa kanila bilang pagsubok sa kanilang katapatan at pag-ibig. Nagkaroon ng teribleng labanan sa kanyang isipan. Nagdalamhati siyang napahintulutan niya si Eva na lumihis mula sa kanyang tabi. Ngunit nagawa na ang kilos ngayon; kailangan nang mahiwalay siya sa kanya, sa kanya na ang pakikisama ay naging kanyang kaligayahan. Paano niya ito tatanggapin nang ganito? — Ellen G. White, PATRIARCHS AND PROPHETS, p. 56. Sa kasamaang palad, bagaman nalalaman ang tama sa mali, mali rin ang pinili niya.

`Pag-isipan ang mapanlinlang na kabalintunaan dito: sinabi ng ahas na kung kakain sila sa puno, sila'y "magiging tulad ng Diyos" (Genesis 3:5). Ngunit hindi ba sinabi sa Genesis 1:27 na sila na ay gaya ng Diyos? Ano ang maituturo nito sa atin kung gaano tayo kadaling madaya at bakit ang pananampalataya at pagsunod ang tangi nating proteksyon, kahit na nabigyan tayo ng pinakamahusay na mga edukasyon, tulad nina Adan at Eva?`