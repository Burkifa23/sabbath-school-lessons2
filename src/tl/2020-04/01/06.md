---
title:  Ang mga Humahamak sa Kapangyarihan
date:  01/10/2020
---

Ang ilang mga tao ay itinuturing na mga "natural na estudyante" sa silid-aralan. Halos hindi na nila kailangang mag-aral para makakuha ng matataas na grado. Madali silang matuto. Ang kanilang kaalaman ay parang "dumidikit." Gayunman, ginagawang malinaw ng 2 Pedro 1 at 2 na ang ating edukasyon kay Cristo ay isang magkatuwang na pagkakataon ng karanasan para sa mga taong magtatalaga ng kanilang mga sarili.

Ang nakasisiglang mga salita sa 2 Pedro 1 ay kaibahan sa nakapanghihinang babala sa 2 Pedro 2.

`Basahin ang 2 Pedro 2:1-17. Anong makapangyarihan at humahatol na mga salita ang sinasabi niya rito? Kasabay nito, sa gitna ng matinding babalang ito at paghatol, anong dakilang pag-asa ang ipinangako sa atin?`

Pansinin ang isinulat ni Pedro sa talatang 10 tungkol sa mga taong humahamak sa kapangyarihan. Isang napakatindi ring pagsaway sa kung ano ang katotohanan sa ating panahon ngayon. Tayo bilang kinatawan ng iglesia ay kailangang kumilos ayon sa inaakalang tiyak na antas ng kapangyarihan (tingnan ang Hehreo 13:7, 17, 24), at tayo'y tinawag upang magpasakop sa, at sumunod sa kanila, kung maaari ayon sa antas na sila mismo ay nagiging tapat sa Panginoon.

Gayunman, sa gitna ng matinding hatol na ito, nag-aalok (sa talatang 9) si Pedro ng isang kasalungat. Sinasabi niyang bagaman makapangyarihan ang Diyos sa pagpapalayas ng mga pumili ng pandaraya, "ang Panginoon ay marunong magligtas ng mga banal mula sa pagsubok." Posible na ang parte ng ating edukasyon sa Cristianismo ay hindi lamang pag-iwas sa tukso kundi pagkatuto rin sa maraming mga paraan na makakaya at gagawin ng Diyos upang iligtas tayo mula rito at gayundin ay tumulong na mabantayan tayo laban sa, na kanyang ibinababala na "palihim na magpapasok ng mga nakakapinsalang turo" (2 Pedro 2:1). At saka, dahil ang paghamak sa awtoridad ay lubhang isinumpa, hindi ba dapat ang ating edukasyong Cristiano ay magkaroon din ng pagkatuto sa tamang paraan upang makaunawa, makapagpasakop, at sumunod "doon sa mga namumuno sa atin" (Hebreo 13:7)?

Bagaman walang makapagsasabing hinamak nina Adan at Eva ang awtoridad, sa huli ay pinili nilang suwayin ang awtoridad na iyon. At ang dahilan kung bakit masyado itong naging masama ay ginawa nila ito bilang tugon sa isang tahasang kabaligtaran ng sinabi sa kanila ng awtoridad na iyon, ang mismong Diyos, at ginawa rin Niya ito para sa kanilang kabutihan.

`Higit pang talakayin ang katanungang ito tungkol sa awtoridad, hindi lamang sa iglesia o sa pamilya, kundi sa buhay sa pangkalahatan. Bakit napakahalaga ng awtoridad sa pagsasagawa nito at sa tamang pagpapasakop dito? Dalhin mo ang iyong mga sagot sa klase sa Sabbath?`