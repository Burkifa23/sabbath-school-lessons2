---
title:  Edukasyon sa Hardin ng Eden
date:  26/09/2020
---

### Basahin Para sa Pag-aaral sa Linggong Ito
Genesis 2: 7-23; Genesis 3:1-6; 2 Pedro l:3-11; 2 Pedro 2:1-17; Hebreo 13:7, 17, 24.

> <p>Talatang Sauluhin</p>
> " Tingnan mo, ang Diyos ay itinataas sa kapangyarihan Niya; sinong tagapagturo ang gaya Niya?"  (Job 36:22).

Alam ng karamihan sa mga estudyante ng Biblia ang kuwento ng Genesis 1-3 at ang mga tauhan nito: Ang Diyos, sina Adan, at Eva, ang mga anghel, at ang ahas. Ang pinangyarihan ay isang kahanga hangang hardin sa isang paraisong tinawag na "Eden." Ang balangkas ng kuwento ay tila sumusunod sa isang lohikal na serye ng mga pangyayari. Lumilikha ang Diyos. Tinuruan ng Diyos sina Adan at Eva. Nagkasala sina Adan at Eva. Pinalayas mula sa Eden sina Adan at Eva. Gayunpaman, ang isang mas malapit na pagpansin sa unang ilang mga kabanata ng Genesis, lalo na ayon sa pananaw ng edukasyon, ay magbubukas ng mga pananaw sa mga tauhan, sa pinangyarihan, at sa kuwento.

"Ang sistema ng edukasyong itinatag sa pasimula ng mundo ay dapat maging isang modelo para sa tao sa lahat ng panahon. Bilang isang ilustrasyon ng mga prinsipyo nito, isang modelo ng paaralan ang itinatag sa Eden, ang tahanan ng ating mga unang magulang. Ang Hardin ng Eden ang silid-aralan, at ang kalikasan ang aklat-aralin, ang Tagapaglikha mismo ang nagtuturo, at ang mga magulang ng sambahayan ng tao ay mga estudyante."-----Ellen G. White, EDUCATION, p. 20.

Panginoon ang tagapagtatag, punong puro, at guro ng unang paaralang ito. Ngunit tulad ng alam natin, pumili sa huli sina Adan at Eva ng ibang guro at natuto ng mga maling aral. Ano ang nangyari, anong dahilan, at ano ang matututuhan natin mula sa unang ulat ng edukasyon na makatutulong sa atin ngayon?