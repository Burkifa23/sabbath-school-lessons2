---
title:  Matatalinong Lalaki at Babae
date:  18/11/2020
---

Ang mga salita para sa paralan, pag-aaral, at edukasyon ay malinaw na nauunawaan sa ating panahon, ngunit hindi ito karaniwan sa Biblia. Mayroong isang salita, karunungan/katalinuhan, na mas higit na karaniwan. Halimbawa, binanggit sa Lumang tipan ang matatalinong lalaki at babae (2 Samuel 14:2; Kawikaan 16:23).

`Basahin ang 1 Hari 4:29-34. Ano ang itinuturo nito sa atin tungkol sa kahalagahan ng karunungan?`

Si haring Solomon ay mismong tinukoy bilang isang napakatalinong tao na nagsalita tungkol sa buhay ng mga hayop at halaman at sumambit ng mga kawikaang may dakilang karunungan, kahulugan bilang isang lalaki ng edukasyon (1 Hari 4:29-34). Ang mga aklat ng Kawikaan at Eclesiastes ay naglalaman ng maraming matatalinong aral tungkol sa iba't ibang mga paksa, na iniuugnay kay Solomon pati na rin ang iba pang mga matatalinong tao noong unang panahon (Kawikaan 1:1; Kawikaan 25:1; Kawikaan 30:1; Kawikaan 31:1).

Ayon sa Biblia, ang katalinuhan ay halos tulad ng ating edukasyon ngayon. Ito'y isang bagay na natututuhan natin mula sa ating mga magulang at mga guro, lalo na habang bata pa (Eclesiastes 12:1), ngunit ang totoo ang isang tao ay nag-iipon ng katalinuhan habang-buhay. Pangalawa, ang katalinuhan ay mayroong praktikal na bahagi nito; halimbawa, natutuhan natin mula sa mga langgam na nagtitipon sa panahon ng tag-init upang sila ay magkaroon ng sapat pagdating ng taglamig (Kawikaan 6:6-8).

Ngunit ang karunungan ay hindi lamang praktikal; mayroon din itong bahaging teoretikal, sapagkat ito'y nagsisimula sa pananampalataya sa Diyos at sumusunod sa ilang tiyak na prinsipyo (Kawikaan 1:7). Tinutulungan tayo ng karunungan upang mabuhay na maayos at para sa kabutihan ng iba, at tinutulungan din tayo mula sa masamang kapalaran. Sa huli, gaya ng edukasyon ngayon, hindi sinasagot ng karunungan ang lahat ng tanong na ating inihaharap, ngunit ginagawa tayo nitong kontento sa nalalaman natin habang samantalang nagpapatuloy na naghahanap sa mga hindi pa nalalaman, at ito'y isang mabuting katayuan kung saan tayo'y maaaring matutong kilalanin ang Diyos at magtiwala sa Kanyang biyaya. Ayon sa Jeremias 18:18, ang papel ng isang matalinong guro ay itinuturing na kapantay ng mga katungkulan ng saserdote at propeta. Ang tatlong ito ay nagbibigay ng mga mensahe mula sa Diyos patungo sa Kanyang bayan, sa pamamagitan ng turo ng kautusan, payo ayon sa edukasyon, at espesyal na mga mensahe mula sa Diyos.

`Paano natin matututuhan ang karunungan at maipapasa ito sa mga sumusunod sa atin? Bakit napakahalagang gawin natin ito bilang isang bayan?`