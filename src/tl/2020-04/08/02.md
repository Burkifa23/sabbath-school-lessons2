---
title:  Ayon sa Larawan ng Diyos
date:  15/11/2020
---

`Ano ang Genesis 1:26, 27 at Genesis 5:1, 3. Ano ang itinuturo sa atin ng mga talatang ito tungkol sa kung paano orihinal na nilikha ng Diyos ang sangkatauhan at anong nangyari sa sangkatauhan matapos ang pagkakasala?`

Ang pariralang "ang larawan ng Diyos" ay bumighani sa mga tagapagpaliwanag ng Biblia sa loob ng maraming siglo. Ano ang larawang ito na kung saan nilikha ang unang mga tao? Halimbawa, ibig sabihin ba nito ay tumingin ang Diyos sa salamin pagkatapos ay humubog ng Kanyang bagong likha para maging kamukha Niya? O ang ibig sabihin ba nito ay mas kagaya ng Diyos ang mga tao kaysa lahat ng uri ng nilalang? O ito ba ay tumutukoy sa isang espirituwal at intelektuwal na pagkakatulad at pagkakaakma sa pagitan ng Manlilikha at ng Kanyang taong nilalang? Hindi nagbibigay ang Kasulatan ng anumang eksaktong pagpapaliwanag sa pahayag na ito kahit na kumuha na ang mga iskolar mula sa Kasulatan ng maraming posible nitong maging interpretasyon. Gayunpaman, makikita natin na, matapos ang pagkakasala, nabago ang larawang ito, ito ang dahilan kung bakit isinulat ni Ellen G. White na ang layunin ng edukasyon ay ipanumbalik ang tao sa larawan ng kanyang Manlilikha (EDUCATION, pp. 14-16).

`Paano matatamo ng edukasyon ang ganitong kahanga-hangang layunin?`

Una, kailangan nating tandaan na ginawa tayo ng Diyos para magkaroon ng relasyon sa Kanya, tulad ng ginagawa ng mga magulang sa kanilang mga anak. Nilikha Niya tayo ayon sa Kanyang larawan, sa parehong paraan na ang mga magulang na tao ay kahawig ng kanilang mga anak (Genesis 5:1), upang mapalaki Niya tayo para maging Kanyang mga anak, na kabilang sa Kanyang sambahayan; maaari Siyang makipag-usap sa atin at makabuo ng isang pangmatagalang relasyon sa atin. Kung gayon, ang larawan ng Diyos ay higit na isang "larawan sa isipan" na nagbibigay sa dalawang persona; ang isa'y makalangit ang isa naman ay tao, na magkaroon ng pagtatagpo ng mga isipan. Ito mismo ang nagaganap sa edukasyon, una sa tahanan sa pagitan ng mga magulang at mga anak, at sunod sa paaralan kapag ang guro ay pumalit sa gawain ng edukasyon. Sa katunayan, nilayon ng Diyos ang ganitong proseso ng edukasyon na alam na alam natin nang, sa pagtatangi sa atin mula sa maraming iba pang uri ng buhay, likhain Niya tayo sa Kanyang sariling larawanâ€”ginawa Niya ito upang turuan tayo at tayo'y matututo mula sa Kanya, hanggang sa ang larawan Niya (ang Kanyang isipan) ay makita sa atin.

`Ang kuwento ng pagtubos ay isang kuwento ng edukasyon mula sa paglikha hanggang sa pagkakatawang-tao [ni Cristo], at mula sa pagkakatawang-tao hanggang sa paglikhang muli. Ang Diyos ay isang guro, at ang langit ang paaralan sa buong panahon (tingnan ang sulat ni Ellen G. White, EDUCATION, p. 301). Ano ang mga implikasyon ng kaisipang ito para sa ating pagtatalaga sa edukasyong Cristiano sa tahanan, sa iglesia, sa paaralan, sa unibersidad, at sa buong buhay?`