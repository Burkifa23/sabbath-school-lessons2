---
title:  Si Moises at ang mga Propeta
date:  17/11/2020
---

`Basahin ang 2 Timoteo 3:14-17. Ano ang itinuturo sa atin ng mga tatatang ito tungkol sa papel ng Kasulatan sa edukasyong Cristiano?`

Ang salita sa unang bahagi ng Biblia, ang Torah, ay naisasalin minsan bilang, "ang Kautusan," dahil halos maraming mga utos sa mga aklat na ito. Ngunit ang Torah ay tunay na nangangahulugang ang "turo" at "tagubilin." Ang pang-unawang ito ay masyadong kakaiba sa iniisip ng marami kung ano ang "kautusan" sa Biblia, gaya ng, mga batas at regulasyon na dapat nating sundin upang makapanatili sa mabuting biyaya ng Diyos. Hindi ito ganon; ang kautusan ay inilaan bilang isang kagamitan sa pagtuturo na tumutukoy kung paano mabuhay ng matagumpay at ligtas sa isang pakikipagtipan na nilayon ng Diyos nang lalangin Niya tayo nang una.

Ang dalawang sumunod na bahagi ng Biblia na Hebreo, ang mga propeta, ay nag-ulat kung gaano kahusay na isinauli ng bayan ng Diyos ang mga materyales na itinuturo at nabuhay sa pamamagitan ng mga ito (ang naunang mga propeta o ang mga aklat ng kasaysayan), at kung ano ang dapat nilang matutuhan mula sa mga materyal na itinuturo (ang mga huling propeta). Ang natitirang bahagi ng Lumang tipan (tinawag na "mga sinulat" sa Hebreo) ay puno ng mga halimbawa ng mga nagtagumpay at hindi masyadong nagtagumpay na mga guro at mga estudyante kasama na ang kanilang mga karanasan sa pag-aaral.

Ang mga halimbawa ng mga nagtagumpay sa kanilang karanasan ng pagaaral ay sina Ester, Ruth, Daniel, at Job. Kasama naman sa mga nabigo ay ang apat na kaibigan ni Job. Siyempre, ang aklat ng mga Awit ay isang aklat-awitan, kahit na ito'y mayroon lamang tatlong awit na pang-edukasyon: Awit 1, Awit 37, at Awit 73.

Masagana ang mga Ebanghelyo ng mga materyales na para sa layunin ng edukasyon, lalo na sa mga talinghaga ni Jesus. Marami sa mga sulat ni Pablo ay nagsisimula sa malaking paghahayag ng ebanghelyo, ngunit nagtatapos sa materyal sa edukasyon, mga praktikal na liksyon para sa pang-araw-araw na buhay ng mga Cristiano. Ang aklat ng Apocalipsis ay puno ng mga materyales para sa edukasyon. Halimbawa, ang buong pagsisiwalat, o paglalatag ng hinaharap ng iglesia ni Cristo, ay inihayag sa aklat na tanging ang Kordero ng Diyos—si Jesus, ang Punong Guro—ang makapagbubukas. (Apocalipsis 5:1-5).

`Maaaring sabihin ng ilan na hindi lahat ng materyal na ginagamit sa pagtuturo sa mga aklat ni Moises ay naaangkop sa ating panahon, at tama iyon. Sa Deuteronomio 17:14, ang tagubilin tungkol sa mga hari, ay mayroong malinaw na tagubilin tungkol sa pagpili ng isang taong hahawak sa maharlikang katungkulan. Siyempre, ngayon, hindi tayo pumipili ng mga hari sa ating iglesia. Paano natin titiyakin ang tamang aplikasyon ng lahat ng materyal sa pagtuturo na nasa Kasulatan para sa ating panahon?`