---
title:  Karagdagang Kaisipan
date:  20/11/2020
---

Ang dakilang komisyon para sa pangangaral ng ebanghelyo (Mateo 28:18-20) ay nagsagawa ng pagkilos sa isang kahanga-¬hangang kilusang relihiyon sa buong mundo. Dito ang ilang mga apostol o misyonero (ang dalawang salita ay pareho ang kahulugan—"silang mga isinugo") ay nagtungo sa buong mundo at nagtipon ng mga estudyante, at ginawa silang mga alagad, hinimok silang maniwala kay Jesus, bininyagan sila, at nagsimulang magturo sa kanila ng lahat ng bagay na iniutos sa kanila ni Jesus. Ang larawan ay ang mga nahikayat na Cristiano mula sa iba't ibang bahagi ng mundo, na kumakatawan sa iba't ibang kultura, at nagsasalita ng iba't ibang wika, na bumangon mula sa tubig ng bautismo para lamang pumasok sa isang paaralan at magsimula ng kanilang edukasyon. Hindi ito nakagugulat, sapagkat napakarami pa nilang dapat matutuhan.

Ang dahilan kung bakit ang mga Cristiano ay laging nag-aaral ay hindi dahil lamang sa mausisang isipan o isang pagmimithing kabisaduhin ang kaalaman, kundi upang ang buhay Cristiano at pananampalataya ay maging bahagi ng pang-araw-araw na buhay. Napakarami pa ang dapat malaman. Dahil dito, ang mga liham sa Bagong Tipan ay naglalaman ng mga pahayag ni Jesus (tinatawag minsan sa pamamagitan ng salita sa Bagong Tipan na kerygma [keh-RIG-ma]) at ang edukasyon ng lahat ng bagay na kailangang matutuhan ng mga Cristiano (na minsan ay tinatawag sa pamamagitan ng salita sa Bagong tipan na didache [did-ah-KAY]). Isang mabuting halimbawa ng paghahayag ay makikita sa 1 Corinto 2:2, kung saan ang edukasyon ay nagsisimula sa l Corinto 4 at nagpapatuloy na lumitaw paminsan-minsan sa iba pang bahagi ng sulat. Ano ang dapat na malaman ng isang Cristiano?

Trabaho, pahinga, mga isyu ng lipunan, mga relasyon sa komunidad, iglesia at pagsamba, ekonomiya, kabutihang-loob, relasyon sa mga awtoridad, pagpapayo, mga sistema sa pamilya, relasyon sa pag-aasawa, at pagpapalaki ng bata, pagkain at paghanda nito, pananamit, kahit na ang pagtanda at paghahanda sa pagtatapos ng buhay, at ang personal na buhay ng isang tao at buhay sa mundong ito. Ang pagiging isang Cristiano ay nangangahulugang matuto ng isang bagay tungkol sa lahat ng mga bagay na ito at higit pa. Ang pagkaunawa sa mga ito ay hindi natural na dumarating. Ito'y dapat matutuhan.

**Mga Tanong Para sa Talakayan**:

`Gaano kahalaga ang gawain ng edukasyon sa misyon ng iglesia?`

`Ano ang ibig sabihin ni Ellen G. White nang  isulat niyang "Ang langit ay isang paaralan" (EDUCATION, p. 301)?`

`Muling basahin ang 1 Corinto 2:1-16. Tingnan kung ano ang sinasabi sa atin ni Pablo tungkol sa kung ano ang inihahayag sa atin ng Diyos sa pamamagitan ng inspirasyon? Pag-isipan ang kanyang iginiit na ang mga namumuno at ang karunungan ng panahon ay walang kahihinatnan. Kung nasabi niya iyon noon, ano rin kaya ang tungkol sa "karunungan" sa ating panahon ngayon?`