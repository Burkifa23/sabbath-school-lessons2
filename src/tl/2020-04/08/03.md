---
title:  Si Jesus Bilang Guro
date:  16/11/2020
---

Gumagamit ang Biblia ng maraming katawagan para ilarawan si Jesus. Siya ang Anak ng Diyos, ang Mesiyas, ang Anak ng tao, ang Tagapagligtas, ang Manunubos, ang Panginoon, ang Kordero ng Diyos, ito lamang ay ilan. Ngunit para sa mga taong pinakamabuting nakakakilala sa Kanya sa loob ng tatlo at pataas niyang mga taon ng paglilingkod sa publiko sa Judea at Galilea, Siya'y isang Guro. Tinawag nila Siyang "Panginoon," o "Rabbi." Parehas ang mga ito na may kahulugang, "Guro."

Samakatuwid, ang propesyong pagtuturo at ang gawain ng pagtuturo ay maaaring isang partikular at angkop na paraan para maisagawa ni Jesus ang Kanyang pampublikong paglilingkod. Kahit papaano ang Kanyang gawain ng pagtubos ay maitutulad sa gawain ng pagtuturo. Higit pa rito, inihula ito ng propeta ng ebanghelyo.

`Basahin ang Isaias 11:1-9. Ano ang inihahayag nito tungkol sa gawaing pagtuturo ni Jesus?`

Isa sa mga pinakanakagugulat na mesyanikong propesiya sa Kasulatan ay matatagpuan sa Isaias 11. Ang mga talatang 1-3 ay naglalarawan sa darating na Mesiyas ayon sa termino ng edukasyon, isang nagdadala ng kaalaman, payo, karunungan, at pang-unawa. Ang buong mga talata ay nagtatapos sa kahanga-hangang pangakong ito: "Ang lupa ay mapupuno ng kaalaman ng Panginoon, gaya ug tubig na tumatakip sa dagat" (Isaias 11.8). Marahil aug ganitoug katuruan ng Kasulatan ang pumukaw kay Ellen G. White sa kanyang aklat sa edukasyon para pansinin na iisa ang gawain ng edukasyon at ang gawain ng pagtubos (tingnan ang EDUCATION, p. 30).

Basahin ang Juan 3:1-3. Tinawag ni Nicodemus si Jesus bilang isang rabbi, at kinilala pa niya ang kaloob ni Jesus sa pagtuturo na galing sa Diyos dahil sa mga senyales na kanyang isinagawa, ibig sabihin, ang Kanyang mga himala at kaunawaan hinggil sa kahulugan ng buhay. Tinanggap ni Jesus, kung hindi ang titulong ibinigay sa Kanya, ang tunay na pinagmulan ng Kanyang kaloob sa pagtuturo nang Siya'y sumagot kay Nicodemus na kailangan niyang ipanganak muli upang makita ang (mauunawaan din bilang pumasok sa) kaharian ng Diyos. Nangangahulugan ito na ang awtoridad upang makapagturo sa iba, kahit na sa sitwasyon ni Jesus, ay nagmumula sa Diyos.

Tunay na ang pagtuturo ay isang kaloob ng Diyos. Ito'y iniutos ng Diyos, tinanggap ni Jesus, at kinilala ng mga taong tinuruan bilang mayroong awtoridad ng langit.

Anong papel ang gagampanan natin sa pagkakita sa katuparan ng propesiyang ito sa kaalaman ng Panginoon na mapapasalahat ng dako sa sanlibutan.