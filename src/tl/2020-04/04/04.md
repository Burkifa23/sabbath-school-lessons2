---
title:  Ang Biblikal na Pananaw sa Sanlibutan
date:  20/10/2020
---

Gaya ng sinabi sa panimula, wala sa atin ang tumatanaw sa mundo mula sa isang walang kinikilingang posisyon. Halimbawa, ang isang ateista ay tinitingnan ang isang bahag-hari sa langit bilang isang natural na pangyayari. Wala itong kahulugan maliban sa kung ano ang ipinasya ng mga tao na maging kahulugan nito. Sa kabila nito, ang isang taong tumitingin dito mula sa isang biblikal na pananaw sa sanlibutan ay nakikitao na hindi lamang isang natural na pangyayari, na ang tubig at liwanag ay nagsasama, kundi isa rin itong muling pagpapatibay ng pangako ng Diyos na hindi na muling wawasakin ng tubig ang mundo (Genesis 9:13-16). Gaano kadakila ng pagpapakababa ng Diyos at ang Kanyang awa para sa Kanyang mga nagkakamaling nilikha sa paglalagay ng magandang hahag-hari sa mga ulap bilang tanda ng Kanyang tipan sa mga tao... Layunin ng Diyos na ang mga anak ng mga lumipas na henerasyon ay magtatanong ng kahulugan ng magandang bahag-hari na nakalatag sa langit, ang kanilang mga magulang ay dapat na ulitin ang kuwento ng Baha, at ulitin sa kanila na binaluktot ng Diyos ang bahag-hari at inilagay ito sa mga ulap bilang tanda na hindi na muling aapaw ang mga tubig sa lupa."â€”Ellen G. White, PATRIARCHS AND PROPHETS, p. 106.

Para sa mga Seventh-day Adventist, ang Biblia pa rin ang nananatiling saligang teksto ng ating pananampalataya. Itinuturo nito ang pananaw sa sanlibutan, ang "pansala," kung saan dapat nating makita at mauunawaan ang mundo, na maaaring maging isang napakanakatatakot at magulong lugar. Lumilikha ang Kasulatan ng modelo upang matulungan tayong mas mabuting maunawaan ang reyalidad na ating natuklasang kinaroroonan natin, na tayo'y kabahagi nito, at madalas na dahil dito ay nalilito at naguguluhan tayo.

`Anong mga katotohanan ang makikita sa mga sumusunod na talata na mas mabuting makatutulong sa atin para maunawaan ang katotohanang ating kinabubuhayan? Efeso 6:12; Marcos 13:7; Roma 5:8; Roma 8:28; Eclesiastes 9:5; Apocalipsis 20:5, 6`

Bilang mga Seventh-day Adventist, dapat tayong matatag na manghawak sa mga aral ng Biblia sapagkat ito ang inihayag na katotohanan para sa mga tao, na nagpapaliwanag ng maraming bagay tungkol sa mundo na kung hindi dahil dito ay hindi natin malalaman o mauunawaan. Kaya't, ang lahat ng edukasyong Cristiano ay dapat na nakatanim at nakasalalay sa Salita ng Diyos, at dapat na tanggihan ang anumang aral na laban dito.

`Ano ang ilan sa mga aral ng Biblia na laban sa paniniwalang hinahawakan ng mga tao? Ano ang itinuturo sa atin ng pagkakaibang ito kung gaano kahalagang manghawak tayong tapat sa Salita ng Diyos?`