---
title:  “Ang mga Mata ng Panginoon”
date:  18/10/2020
---

Isang propesor sa unibersidad ng Oxford ang gumawa ng teorya na tayo, ang mundo, at ang lahat ng nasa paligid natin—ay mga hindi totoo. Sa halip, tayo ang digital na mga nilalang ng isang lahi ng mga alien na may napakamakapangyarihang mga kompyuter.

`Samantalang kawili-wili ang teoryang iyon, ito'y nagdadala ng isang mahalagang tanong: Ano ang likas ng reyalidad?`

Mayroong dalawang napakalawak na posibleng mga sagot, kahit na isa lang ang makatuwiran. Sa una, ang sansinukob—at lahat ng naririto, kasama tayo—ay ganito lamang. Walang lumikha rito, walang humubog dito. Ito'y naririto lamang. Ito'y payak na isang brutal na katotohanan. Walang diyos, walang mga diyos, walang anumang bagay na banal. Ang katotohanan ay pawang materyal, at pawang natural. Gaya ng sinabi ng isang tao 2,500 taon na ang nakalipas (hindi ito isang bagong ideya), mayroon lamang "mga atomo at kawalang laman," ngunit ito'y hindi limitado rito. Idinidiin nito ang isang reyalidad na higit na malawak, malalim, at mas maraming anggulo kaysa malaateista at materyalistikong pananaw na madalas na naririnig ngayon.

`Ano ang masasabi ng mga sumusunod na talata tungkol sa mga ideyang iniangat sa liksyon ngayong araw? Awit 53:1; Kawikaan 15:3; Juan 3:16; Isaias 45:21; Lucas 1:26-35.`

Pangunahin sa anumang edukasyong Cristiano ang reyalidad hindi lamang ng Diyos, kundi kung anong uri ng Diyos Siya, isang personal na Diyos na umiibig at nakikipag-usap sa atin. Siya'y isang Diyos ng mga milagro na, bagaman gumagamit ng mga natural na batas, ay hindi nasasakop ng mga batas na iyon at kayang lumampas sa mga batas na iyon kung nanaisin Niya (gaya ng paglilihi ng birhen kay Jesus). Ang pagtuturo ng pananaw na ito ay espesyal na naaangkop sa atin ngayon dahil karamihan sa mundo ng mga marurunong, na nag-aangkin (may kamalian) na sinusuportahan ito ng siyensya, ay lantaran at walang pagsisising nagtuturo ng malaateista at materyalismong pananaw.

`Pag-isipan kung gaano kakitid at kalimitado ang malaateistang pananaw sa mundo kung ihahambing sa pananaw sa mundo ayon sa Biblia, na (gaya ng binanggit sa itaas) sumasakop sa natural na mundo ngunit hindi nalilimitahan nito. Sa huli, bakit ang pananaw-sa-mundo ayon sa Biblia, ang pananaw sa mundo na mayroong Diyos, ay simpleng mas lohikal at makatuwiran kaysa pananaw na malaateista?`