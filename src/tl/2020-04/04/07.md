---
title:  Karagdagang Kaisipan
date:  23/10/2020
---

" Ang tunay na layunin ng edukasyon ay ang ipanumbalik ang larawan ng Diyos sa kaluluwa."—ElIen G. White, PATRIARCHS AND PROPHETS, p. 595. Sa ganitong ideya, makikita natin kung bakit mahalaga sa edukasyong Adventista ang Cristianong pananaw sa mundo. Kung sabagay, gaya ng itinala natin kanina, ang edukasyon ayon sa at sa kanyang sarili ay hindi laging nagreresulta ng mabuti. Maaaring naturuan ang mga tao, at maaaring mataas ang pinag-aralan, sa mga ideya at saloobin na taliwas sa mga prinsipyong makikita sa Biblia. Kaya nga, bilang Seventh-day Adventist, ang sistema ng ating edukasyon ay dapat nakabase sa Cristianong pananaw sa mundo. Kung gayon, nangangahulugan ito na lahat ng karaniwang larangan ng edukasyon, siyensya, kasaysayan, kultura, at iba pa ay dapat na ituro ayon sa pananaw na iyon, bilang kontra sa isang sumasalungat o di-pumapansin dito. At, nasabi na kanina ngunit mahalagang ulitin: walang tinatawag na neutral na pananaw; ang lahat ng reyalidad, ay natatanaw sa pamamagitan ng mga pansala ng isang pananaw ng tao, ang pananaw man na ito'y nakakukumbinse o sistematikong naisip. Samakatuwid, mahalaga na ang biblikal na pananaw ang humubog ng pundasyon ng edukasyon ng Seventh-day Adventist.

**Mga Tanong Para sa Talakayan**:

`Anong mga halimbawa ang maaari mong maisip mula sa kasaysayan kung saan ang buong mga sistema ng edukasyon ay naging (o nagiging) masyadong nakasisira? Ano ang ilan sa mga lugar na ito, ano ang itinuturo sa mga estudyante roon, at ano ang matututuhan natin mula sa mga ito? Paano natin mapoprotektahan ang sarili nating mga sistema ng edukasyon mula sa mga nakasisirang impluwensyang ito?`

`Sa linggong ito pansinin ang ilan sa mga susing puntos ng isang Cristianong pananaw sa mundo: ang pag-iral ng Diyos, ang paglalang, ang Biblia, ang plano ng pagtubos, at ang kautusan ng Diyos. Anong iba pang mga mahahalagang elemento ang dapat isama sa alinmang kumpletong pagbalangkas ng Cristianong pananaw sa mundo?`

`Isang pantas noong ikalabing-walong siglo ang minsan ay sumulat: O konsensya! Konsensya! Ikaw na dibinong kalikasan, ikaw na tiyak na patnubay ng ignorante at nakakulong, bagaman matalino at malaya ang pagkatao—ikaw na di-nagkakamaling hukom ng mabuti at masama, na ginagawang kawangis ng tao ang Diyos." Ano ang tama, o mali, sa ganitong posisyon?`

`Tingnan muli ang mga salitang ito ni Ellen G. White: "Ang tunay na layunin ng edukasyon ay ibalik ang larawan ng Diyos sa kaluluwa." Ano ang ibig sabihin nito? Paano nito ipinakikita sa atin kung bakit kailangang napakakakaiba ng Adventistang edukasyon mula sa karamihan sa mga pananaw ng sanlibutan sa edukasyon?`