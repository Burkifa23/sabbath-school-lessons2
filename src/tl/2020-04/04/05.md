---
title:  Sambahin ang Manunubos
date:  21/10/2020
---

Kung paanong mahalaga sa ating pananampalataya, ang doktrina tungkol sa paglalang, ang doktrinang ito ay hindi lumalabas na nag-iisa, lalo na sa Bagong Tipan. Madalas na makikita ito na may kasamang, at hindi rin maaaring ihiwalay sa, doktrina ng pagtubos. Sa totoo lang, dahil ito sa isang tumalikod na mundong dahil sa kasalanan at kamatayan, ang paglalang ay hindi sapat. Tayo'y nabubuhay, nakikipagpunyagi, nagdurusa (gaya ng lahat nating nararanasan), at pagkatapos—ano? Tayo'y namamatay, sa huli tayo'y namamatay na tulad sa mga bangkay ng hayop na nasa tabi ng daan.

Gaano kadakila ito?

Kaya't, mayroon tayo, na kasing halaga ng pananaw sa sanlibutan, ang doktrina rin ng pagtubos—at nangangahulugan itong nasa atin si Jesu-Cristo at Siya na ipinako at muling nabuhay sa sentro ng lahat ng ating pinaniniwalaan.

`Basahin ang Juan 1:1-14. Ano ang sinabi ng mga talatang ito kung sino si Jesus at ano ang Kanyang ginawa para sa atin?`

Tingnan din ang mensahe ng unang anghel: "At nakita ko ang isa pang anghel na lumilipad sa gitna ng himpapawid, na may walang hanggang ebanghelyo na ipahahayag sa mga naninirahan sa lupa, sa bawat bansa, lipi, wika, at bayan. Sinasabi niya ng malakas na tinig, 'Matakot kayo sa Diyos at magbigay luwalhati sa kanya, sapagkat dumating na ang oras ng kanyang paghuhukom, at sambahin ninyo ang gumawa ng langit, ng lupa, ng dagat, at ng mga bukal ng tubig.'" (Apocalipsis 14:6, 7). Pansinin na ang "walang hanggang ebanghelyo" ay nakaugnay ng direkta sa Diyos bilang Manlalalang. At kapag naunawaan natin na ang Diyos na lumikha sa atin ay siya ring Diyos na, nagkatawang-tao, ay pinasan sa Kanyang sarili ang parusa para sa ating mga kasalanan—hindi nakapagtataka na tayo'y tinatawagan upang sambahin Siya. Ano pang ibang tugon ang manggagaling sa atin kapag ating napagtanto kung sino talaga ang Diyos?

Dahil dito, si Cristo at Siya na napako ay dapat na manatiling nasa harap at sentro ng lahat ng ating itinuturo—isang aral na, sa katotohanan, ay dapat na kasama rin ang Ikalawang Pagparito, sapagkat ang unang pagdating ni Cristo ay hindi talaga makagagawa sa atin ng malaking kabutihan kung ito'y hiwalay sa pangalawa, hindi ba? Maaaring ikatuwiran ng isang tao na, mula sa Kasulatan, ang una at ikalawang pagdating ni Cristo ay may dalawang bahagi ng isang pangyayari—ang plano ng kaligtasan.

`Talakayin pa ang ideyang ipinahayag sa Juan 1, na ang Isang gumawa ng lahat "ng ginawa" (Juan 1:3) ay Siya ring namatay sa krus para sa atin. Bakit pagsamba ang dapat na masyadong natural na tugon natin?`