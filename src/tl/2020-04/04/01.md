---
title:  '“Ang mga Mata ng Panginoon”: Ang Biblika l na Pananaw sa Mundo'
date:  17/10/2020
---

### Basahin Para sa Pag-aaral sa Linggong Ito
Kawikaan 15:3; Job 12:7-10; Efeso 6:12; Apocalipsis 20:5,6; Juan 1:1-14, Marcos 12:29-31.

> <p>Talatang Sauluhin</p>
> " Ang mga mata ng Panginoon ay nasa bawat panig, sa masama at mabuti ay nagmamasid " (Kawikaan 15:3).

Ang makatang taga-Poland na si Czeslaw Milosz ay sumulat ng isang tula, na nagsimula sa kanyang pagsusulat tungkol sa mga kathang isip na mga hayop: nagsasalitang kuneho, nagsasa1itang squirrel, at mga kagaya nito. Sila "ay may higit na kapareho sa mga totoong hayop," kanyang isinulat, "tulad ng ating mga palagay sa mundo, tungkol sa tunay na mundo." Pagkatapos, sa kahulihan ng tula, isinulat niya: "Pag-isipan ang tungkol dito, at manginig."

Ang "manginig" ay maaaring isang magaspang na salita, ngunit ito'y totoo na talagang napakaraming mga akala ng tao tungkol sa sanlibutan ang maling¬-mali. Halimbawa, sa loob ng halos 2,000 taon marami sa mga taong matatalino at may pinakamahusay na edukasyon sa mundo ang nag-isip na ang mundo ay nakapirmi sa gitna ng sansinukob. Ngayon, marami sa mga taong matatalino at may pinakamahusay na edukasyon ang nag-iisip na ang mga tao ay nagbago mula sa dating isang simpleng buhay na bagay.

Bilang mga tao, hindi natin kailanman tinitingnan ang mundo mula sa isang alanganing posisyon. Tinitingnan natin ito, palagi at tanging, sa mga pamamagitan ng pansalang nakaaapekto sa kung paano natin ipinapakahulugan at inuunawa ang mundo sa paligid natin. Ang pansalang ito ay tinatawag na pananaw sa mundo (worldview), at ito'y napakahalaga na ating turuan ang mga kabataan, at kahit na ang matatandang miyembro ng iglesia, ng biblikal na pananaw sa mundo.