---
title:  Trabaho at Kahusayan
date:  08/12/2020
---

`Basahin ng madalian ang Exodus 25:10-30:38. Gaano kapartikular ang Diyos nang hilingan Niya si Moises na itayo Siya ng tabernakulo para sa pagsamba? Ano ang sinasabi nito sa atin tungkol sa karakter ng Diyos?`

Nang sabihan ng Diyos si Moises na magtayo tolda "para sa Kanya," sinabi ni Moises, “Walang problema, Panginoon! Nagtatayo na ako ng mga tolda simula pa nang ako ay tumakas mula Ehipto 40 taon na ang nakararaan…Iwanan Mo lang po ako nang sandali!" Para sa sinumang taong nabubuhay sa kultura seminomadic Midianite noong panahong iyon simpleng bagay ang pagtatayo ng isang tolda. Kaya niya itong gawin kahit pa nakapiring, sa pamamagitan ng reflex lamang, habang ang kanyang isip ay nakatuon sa ibang higit na mas mahalagang mga bagay. Ang maaaring di-inasahan ni Moises ay ang mga napakadetalyadong plano (para sa isang napakasimpleng istraktura) at isang mahabang "dapat-na-gawing-listahan" tungkol sa bawat piraso ng kagamitan sa loob, pati na rin ang mga damit ng saserdote—na halos 150 eksaktong tagubilin. Sa pagtayo ng isang mesa, kailangang sundin ni Moises ang pitong-bahagdang pamamaraan ng pagbuo nito.

Ang atensyon sa detalye na ipinakita ng Diyos sa pagtatayo ng Kanyang tolda (pati na rin ang mga susunod na huling mga tagubilin para sa ritwal ng paghahandog) ay nagpapakita ng nangingibabaw na espiritu ng kahusayan, isang hangaring gumagawa ng isang hindi bababa sa isang obra maestra. Ang mga materyales ay mula sa pinakamataas na uri, ang disenyo ay walang pagkakamali, ang pagtatrabaho ay dapat na pinakamagaling—ang mensahe ay malinaw: "Para sa Diyos, ang hindi maayos na trabaho ay hindi tinatanggap!"

Gayunman, bagaman lumalabas na mataas ang pamantayan, ang Diyos ang nagbigay hindi lamang ng kasiglahan kundi pati na ng mga taong gagawa para maabot ito. Nabasa natin sa Exodo 31:1-6, 35:30-36:1 na ang Diyos mismo ang nagbigay sa mga tao ng mga kinakailangang kakayahan. Ang mga lalaking ito ay "napuno ng Espiritu," na binigyan sila ng kakayahan at karunungan sa lahat ng uri ng paggawa, upang sa ganon ang pagtatayo sa tabernakulo at sa mga kagamitan nito ay magpapatuloy ayon sa "iniutos ng Panginoon" (Exodo 36:1). Higit pa rito, ang magkaparehong dalawang punong nagdidisenyo ay pinagkalooban din ng "kakayahang magturo" (Exodo 35:34) upang ang kanilang karunungan at kakayahan ay magpatuloy na manatili sa komunidad ng mga Israelita. Bagaman ang dalawang taong ito'y binanggit sa kuwento bilang mga pinunong pinili ng Diyos, mayroon pa ring ibang tao na tumanggap ng kaparehong kaloob at sumama sa gawain (Exodo 36:2).

Kaya, ang pagiging nagkasala at makasalanang mga tao ay hindi isang tamang dahilan upang tratuhin ang alinmang gawain na hindi bababa sa may lubos na pagtatalaga. Inaasahan ng Diyos sa atin na isagawa ang ating pinakamabuti.