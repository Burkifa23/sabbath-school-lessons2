---
title:  Ang Trabaho at ang Espiritwalidad
date:  09/12/2020
---

"Kung tayo ay nabubuhay sa pamamagitan ng Espiritu, lumakad din tayo sa patnubay ng Espiritu" (Galacia 5:25). Ang gawain at espirituwalidad ng isang tao ay hindi mapaghihiwalay. Ang pagiging Cristiano ay hindi isang damit na puwedeng isuot at hubarin kapag nagpapalit ng pakiramdam o dumaranas ng iba't ibang kalagayan sa buhay. Sa halip, ang pagiging Cnistiano ay lumilikha ng isang bagong nilikha na nagpapakita ng kanyang sarili sa lahat ng dimensyon ng buhay, kabilang ang trabaho.

`Basahin ang Galacia 5:22-26. Anong mga kaloob ang inilalarawan ni Pablo na naglalarawan din sa iyo at sa iyong trabaho?`

Inilalarawan ng THE EXPOSITORY DICTIONARY OF NEW TESTAMENT WORDS ang "espirituwal" na tao bilang "isang taong nagpapakita ng mga bunga ng Espiritu sa kanyang sariling pamamaraan." Mula rito, maaari nating sabihin na sa pamamagitan ng ating koneksyon kay Cristo, kikilos tayong mga tao bilang mananampalataya sa lahat ng aspekto ng ating mga buhay.

Isang pasyente ang nalalapit ng mamatay sa Ospital ng Florida habang nagbabantay sa tabi ng kama ang kanyang pinakamatalik na kaibigan. Ang mga nars ay pumapasok at lumalabas sa silid, na nag-aalaga sa mga pangangailangan ng pasyente. Dahil sa gusto ng kaibigan na patuloy ang kanilang pag-uusap, tinanong ng kaibigan kung saang lugar sila nagsanay. Marami ang nagsabing sila'y tinuruan sa Florida Hospital College.

Ito'y nagbigay ng matinding impresyon sa kaibigan. Pagkatapos ay dumalaw ito ng ilang beses sa Florida Hospital College upang makita kung ano ang hitsura nito. Bakit? Dahil sa sinabi niya sa mga tao na ang mga nars na sinanay sa paaralang ito para sa kanya ay patuloy na nagbibigay ng maingat at may pagmamahal na pag-aalaga sa kanyang kaibigang malapit ng mamatay kaysa ibang mga nars na sinanay sa ibang lugar. Iyon ay, siya mismo ang nakakita ng malaking pagkakaiba sa pagitan nila at sa iba pa tungkol sa kanilang saloobin sa kanyang kaibigang malapit ng mamatay.

Kaya, nagtanong siya ng marami tungkol sa kolehiyo at sa misyon nito, at sa huli nag-iwan siya ng kaloob na 100,000 para turuan ang mga nars na gaya ng mga nars na nakita niyang naglilingkod. Oo, ang espirituwalidad ay isang paraan ng pamumuhay.

`Paano mo maipapakita ang iyong sariling espirituwalidad sa mga pangÂ¬-araw-araw na gawain ng iyong buhay? Anong uri ng impresyon ang iniisip mong iyong nagawa (dahil sa huli, ikaw ay lumilikha ng impresyon)?`