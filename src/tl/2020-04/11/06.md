---
title:  Ang Trabaho at ang Pagiging Katiwala
date:  10/12/2020
---

"Anumang nasumpungang gawin ng iyong kamay, gawin mo ng iyong kalakasan" (Eclesistes 9:10). Ang pinakamatalino sa mga tao ay gumagamit ng mga payong ito tungkol sa pagiging katiwala sa lahat ng aspekto ng buhay.

Kapag tinanong para magsalita tungkol sa pagiging katiwala ng isang Cristiano, marami ang nagsasabi lamang tungkol sa katungkulan ng isang Cristiano tungkol sa pananalapi. Bagaman ang pera ay isang mahalagang bahagi ng pagiging katiwala, ang limitahan lamang ito tungkol sa pananalapi ay masyadong napakamakitid. Ayon sa teorya ng organisasyon, ang pagiging katiwala ay tumutukoy sa mga responsibilidad ng pamunuan na paunlarin at gamitin ng tama ang lahat ng maaaring pinagkukunan.

Sa iglesia, ano ang mga pinagkukunan na kung saan pinagpala tayo ng Diyos? Malinaw na sinabi ni Pedro na ang bawat tao ay may mga kaloob na ibinigay sa atin ng Manlilikha, at tinukoy niya ang mga binigyan bilang ang "banal na pagkasaserdote" (1 Pedro 2:5) na may, responsibihidad sa Diyos para sa kanilang pagiging katiwala ng lahat ng mga kaloob ng Diyos: pera, panahon, lakas, talento, at iba pa,

`Basahin ang Eclesiastes 9:10 at 1 Corinto 10:31. Ano ang mensahe sa atin ng mga talatang ito kung paano tayo magtatrabaho at kung paano natin tuturuan ang ibang tao na magtrabaho?`

Isa sa karaniwang patibong ng buhay ngayon ay ang isipang lagyan ng pagkakaiba ang iba't ibang aspekto ng pamumuhay. Mayroong isang buhay sa trabaho, buhay sa pamilya, buhay sa espirituwal, at kahit na buhay sa pamamahinga. Ang isipang paghiwalayin ang mga bahaging ito ng buhay upang magkaroon ng maliit o walang paglilipat sa pagitan nila ay maaaring magustuhan sa ilang pagkakataon. Halimbawa, hindi mabuting dalhin sa bahay ang trabaho ng isang tao na ito'y magiging hadlang sa mga responsibilidad sa pamilya. Kahit na ang ating pagsasagawa ng pamamahinga ay humadlang sa ating panahon na ating iniuukol sa Diyos.

Gayunman, ang ganitong mga pagbabawal ay hindi dapat iangkop sa katungkulan ng espirituwal na buhay na dapat gawin sa lahat ng ating pamumuhay. Lumalago ang gawain ng Cristiano mula sa pakikisama at gawain ng Diyos. Ang trabaho ay isang paraan kung saan kaya nating ipakita ang pakikisama ng Diyos. Ang paghiwalay-hiwalayin ang ating buhay espirituwal, na limitahan ang Diyos sa isang araw, isang oras, o kahit na sa isang bahagi lamang ng pamumuhay, ay tanggihan ang mismong pakikisama ng Diyos sa ganitong ilang bahagi.

`Dalawang tanong: Una, tanungin mo ang iyong sarili kung totoong pinaghihiwa-hiwalay mo ang iyong espirituwal na buhay? Ikalawa, kung ginagawa mo ito, paano mo matututuhang hayaang mamuno ang iyong espiritwalidad sa lahat ng iyong ginagawa?`