---
title:  Trabaho at Pagpapalago
date:  07/12/2020
---

Ang hanap-buhay o trabaho ay may kinalaman sa "mga ginagawa" sa buhay. Kahit na ang mga taong utak ang pinakikilos, sa huli ay gumagawa ng ilang gawaing pisikal, kahit na ito pa man ay pagpindot ng mga letra sa kompyuter.

**Ano ang itinuturo sa atin ng mga sumusunod na talata tungkol sa gawainÂ¬ na ginagamitan ng "mga kamay" bilang simbolo?**

`Deuteronomio 16:15`

`Eclesiastes 9:10`

`Kawikaan 21:25`

`Jeremias 1:16`

Binigyan tayo ng Diyos ng "gawain ng ating mga kamay" upang tayo'y makasumpong ng katuparan at kaligayahan (tingnan ang Kawikaan 10:4, 12:14). Sa sikolohiya, ang "kumpiyansa sa sarili" ay inilalarawan na paniniwala na ang bawat tao ay may kakayahang isagawa ang isang bagay na mahalaga sa buhay. Ang kumpiyansa sa sarili ay hindi nadaragdagan sa pag uulit ng, "Kakayanin ko! Kakayanin ko!" Ang aktuwal na paggawa lamang ng isang bagay ang nakadaragdag ng kumpiyansa sa sarili.

Habang ang "mga gawa ng ating mga kamay" ay isang pagpapala ng Diyos sa atin (tingnan ang Awit 90:17) at hinahayaan tayong mabuhay ng isang makahulugang buhay, ang pinakalayunin ng Diyos na ang "mga gawa ng ating mga kamay" ay maging pagpapala sa iba. Isinulat ni Pablo na dapat tayong gumawa, na gamitin ang kamay sa isang kapaki-pakinabang na bagay, upang sa ganon ay mayroon tayong isang bagay na maibibigay sa iba. Tiyak na nabuhay si Pablo sa prinsipyong ito: "Kayo mismo ang nakakaalam na ang mga kamay na ito ay naglingkod sa aking mga pangangailangan at sa mga kasama ko. Sa lahat ng bagay ay ipinakita ko sa inyo na sa ganitong paggawa ay dapat tulungan ang mahihina, at alalahanin ang mga salita ng Panginoong Jesus, na Siya mismo ang nagsabi, 'Higit na mapalad ang magbigay kaysa tumanggap" (Gawa 20:34, 35).

Dapat mapasaatin ang simpleng panalangin ni Nehemias: "Ngunit ngayon, O Diyos, palakasin mo ang aking mga kamay" (Nehemias 6:9).

`Ano ang pananaw mo sa iyong trabaho? Sa anong mga paraan maaari mong magamit ang iyong trabaho upang maging pagpapala sa iba?`