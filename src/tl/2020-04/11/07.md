---
title:  Karagdagang Kaisipan
date:  11/12/2020
---

Genesis 3, Eclesiastes 2:18-23, Efeso 6:5-8; Basahin ang isinulat ni Ellen G. White sa, “The Temptation and Fall,”  pp. 52-62, sa PATRIARCHS AND PROPHETS.

Ang trabaho—ito ba ay isang sumpa o pagpapala? Parang ito'y dumating bilang bahagi ng sumpa ng kasalanan (Genesis 3:17). Ipinapakita sa isang mas malalim na pagbasa na ang isinumpa ay ang lupa at hindi ang trabaho. Sinabi ni Ellen G. White na layunin ng Diyos na ang utos para gumawa ay maging pagpapala" "Ang buhay ng pagtatrabaho at pag-aalaga na noon pa man ay dapat na maging bahagi ng tao ay hinirang na may pag-ibig. Ito'y isang tuntuning kailangang ibigay dahil sa kanyang kasalanan, upang magkaroon ng pampigil sa kanyang pagmamalabis sa pagkain at damdamin, at upang paunlarin ang kaugalian ng pagpipigil sa sarili.. Bahagi ito ng malawak na panukala ng Diyos para sa pagpapanumbalik ng tao mula sa kawasakan at kapahamakang bunga ng kasalanan."—PATRIARCHs AND PROPHETS, p. 60. Maaaring nagawa natin itong maging isang sumpa dahil sa paulit-ulit, labis na pagtatrabaho, o labis na pagbibigay dito ng halaga bilang bahagi ng ating buhay? Anuman ang ating kalagayan, dapat tayong matutong ilagay ang trabaho sa dapat nitong kalalagyan. At ang edukasyong Cristiano ay dapat na tumulong upang sanayin ang mga tao na matutong pahalagahan ang gawain, habang kasabay rito ay hindi ito ginagawang isang diyus-diyosan.

**Mga Tanong Para sa Talakayan**:

`Basahin ang Eclesiastes 2:18-24. Paano itinuturing si Solomon na ang trabaho ay isang pagpapala at sumpa sa iisang bahagi ng Biblia? Ano ang mga pahiwatig sa talata tungkol sa kung anong magiging pagkakaiba kung paano natin titingnan ang ating mga gawain?`

`Naaalagaan (napalalago) natin ang ating mga sambahayan sa pamamagitan ng pagtatrabaho. Paano tayo makapagpapasa ng isang positibong saloobin tungkol sa gawain sa ating mga pamilya?`

`Ang pagitan sa paggawa ng isang mahusay na trabaho at pagiging isang sugapa sa trabaho minsan ay masyadong manipis. Paano natin maiiwasang tumawid sa pagitang iyon? Tingnan ang Eclesiastes 2:23.`

`Napakalinaw na sinabi ni Pablo: "Sapagkat noon pa mang kami ay kasama ninyo ay aming iniutos ito sa inyo: “Kung ang sinuman ay ayaw magtrabaho ay huwag din namang kumain” (2 Tesalonica 3:10). Siyempre, ang prinsipyong ito’y may matatag na katuturan. Ano ang ilang halimbawa na maaaring hindi ito puwedeng gamitin? Iyon ay, bakit kailangan nating matiyak na gawin itong isang matigas na batas na hindi kailanman dapat suwayin?`