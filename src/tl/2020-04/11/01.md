---
title:  Ang Cristiano at ang Trabaho
date:  05/12/2020
---

### Basahin Para sa Pag-aaral sa Linggong Ito
Genesis 3:19; Deuteronomio 16:15; Exodo 25:10-30:38; Galacia 5:22-26, Eclesiastes 9:10;1 Corinto 10:31.

> <p>Talatang Sauluhin</p>
> " Kaya, mga kapatid kong minamahal, kayo'y maging matatag, hindi nakikilos, na laging sagana sa gawa ng Panginoon, yamang nalalaman ninyo na hindi walang kabuluhan ang inyong gawa sa Panginoon " (1 Corinto 15:58).

Ang trabaho ay ideya ng Diyos. Sa isang ulirang mundo bago ang kasalanan, binigyan ng Diyos sina Adan at Eva ng tungkuling alagaan ang hardin (Genesis 2:15). Tulad ng kanilang Manlilikha, kung kaninong larawan sila nilikha, sila'y dapat maging manggagawa sa isang malikhaing trabaho at mapagmahal na paglilingkod. Iyon ay, kahit na sa isang nagkasalang mundo, isang mundong walang kasalanan at kamatayan at pagdurusa, kailangang gumawa ang sangkatauhan.

Sa panahong ito ng "pagitan-ng-panahon" (pagkatapos ng huwarang mundo at bago ang isang ipinangako), tayo'y inaanyayahang tingnan ang trabaho bilang isa sa mga pagpapala ng Diyos. Sa mga Hebreo, naturuan ang bawat bata ng isang hanapÂ¬buhay. Sa katunayan, binanggit na ang isang amang hindi nagturo sa kanyang anak ng isang hanap-buhay ay mapalalaki ito bilang isang kriminal. Samantala, si Jesus, ang Anak ng Diyos, ay gumugol ng maraming taon sa paggawa ng kalooban ng Kanyang Ama sa isang tapat na gawain bilang isang bihasang trabaho ng sanay na karpintero, marahil ay sa pagbibigay sa mga tao ng Nazaret ng kinakailangang kasangkapan at mga kagamitan sa agrikultura (Marcos 6:3). Ito rin ay bahagi ng pagsasanay para Siya'y ihanda sa ministeryo sa hinaharap. Ginagawa ni apostol Pablo ang gawain ng Panginoon kung paano niya ito ginagawa na kasama sina Aquila at Priscilla sa loob ng isang taon at kalahati bilang manggagawa ng tolda habang siya'y nakikipangatuwiran sa sinagoga tuwing Sabbath (Gawa 18:1-4; 2 Tesalonica 3:8-12). Titingnan natin sa linggong ito ang buong usapin ng trabaho at ang papel nito sa edukasyong Cristiano.