---
title:  Pagkatapos Ay Malalaman Natin
date:  22/12/2020
---

Ang langit ay isang paaralan; ang larangan ng pag-aaral nito, ay ang uniberso; ang guro nito, ay Siyang Walang Katapusan. Ang isang sangay ng paaralang ito ay itinatag sa Eden; at, ang panukala ng pagtubos ay natupad, ang edukasyon ay muling isasagawa sa paaralan sa Eden."—Ellen G. White, EDUCATION, p. 301.

Kung ikaw ay tulad sa karamihang tao, ikaw ay mayroong maraming tanong—mga tanong tungkol sa kamatayan, pagdurusa, karamdaman, kamatayan, kung bakit naganap ito, bakit ito nangyari, bakit nangyari ang ibang mga bagay.

Mayroon tayong mga tanong tungkol sa natural na mundo at sa lahat ng mga misteryo nito. Para sa lahat ng kamangha-manghang pag-unlad na nagawa ng siyensya sa pagtulong sa atin para mas maunawaan ang ating mundo at sa sansinukob sa kabuuan, mas marami pa ang malayo sa ating mauunawaan.

Mula sa pinakasimpleng kalagayan-ng-buhay hanggang sa kalawakan sa ibabaw ng ating mga ulo, mula sa galaw ng pinakamaliit na bahid ng atomo hanggang sa umiikot na mga galaxy na nakakalat sa buong cosmos, tayo'y humarap sa isang katotohanan ng isang bagay na mas malaki at mas malalim kaysa maaabot ng ating isipan, lalo na sa kaunting panahon mayroon tayo rito at ngayon ay pag-aaralan ang mga bagay para sa ating mga sarili.

Sa kabilang dako, kung mayroon kayong walang hanggan para pag-aralan, kung gayon, walang dudang napakaraming misteryo ang masasagot para sa atin.

**Ano ang masasabi sa atin ng mga sumusunod na talata tungkol sa kung ano ang matututuhan natin kapag nagwakas na sa huli ang buong nakalulungkot na kabanatang ito ng kasalanan at pagdurusa at kamatayan?**

`1 Corinto 13:12`

`1 Corinto 4:5`

Pinangakuan tayong mabibigyan ng pang-unawa sa lahat ng bagay na, sa ngayon, ay nananatiling nakatago sa atin. Isa rin itong kahanga-hangang pag¬-asa na sa panahong ating makita at maunawaan ang mga bagay, na ngayon ay parang napakahirap, wala tayong anumang bagay kundi purihin ang Diyos! Ang susi para sa atin ngayon ay patuloy na hawakan ang ating pananampalataya, magtiwala sa mga pangako ng Diyos, mabuhay ayon sa liwanag na nasa atin at magtiis hanggang sa wakas. At ang mabuting balita ay "lahat ng mga bagay ay aking magagawa sa pamamagitan Niyang nagpapalakas sa akin" (Filipo 4:13).

`Anong mga mabigat na alalahanin ang nagpapabigat sa iyong puso? Anong mga bagay ngayon ang tila di-masyadong nauunawaan? Para sa ngayon, paanong ang matutong magtiwala sa Diyos tungkol sa mga bagay na iyong nauunawaan ay makatutulong sa iyo sa mga bagay na hindi mo nauunawaan?`