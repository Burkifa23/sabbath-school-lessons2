---
title:  Karagdagang Kaisipan
date:  25/12/2020
---

Basahin ang isinulat ni Ellen G. White, "The School of the Hereafter, " pp. 301-309 sa EDUCATION; "The Controversy Ended, "pp. 662-678, sa THE GREAT CONTROVERSY.

"Ang leon, na ating mas kinasisindakan at kinatatakutan dito, ay hihigang kasama ng mga tupa, at lahat ng bagay sa Bagong Lupa ay magiging payapa at nagkakaisa. Ang mga punungkahoy sa Bagong Lupa ay magiging diretso at matayog, at walang kasiraan.

"Hayaan na ang lahat na maganda sa ating tahanan sa lupa ay magpaalala sa atin ng isang malinaw na ilog at luntiang parang, ang umaalong mga puno at umaagos na mga bukal ng tubig, ang nagniningning na lunsod at ang mga nakadamit ng puti na mga mang-aawit, ng ating tahanan sa langit—ang mundo ng kagandahan na hindi kayang iguhit ng mga pintor at hindi kayang ilarawan ng mga namamatay na dila. Hayaan na ang iyong imahinasyon ang maglarawan ng tahanan ng mga naligtas, at alalahaning ito'y mas maluwalhati kaysa iyong pinakamalinaw na maaaring mailalarawan ng imahinasyon."¬Ellen G. White, HEAVEN, pp. 133, 134.

"Ang takot na magawang tila masyadong materyal ang hinaharap na pamana ay nagdala sa marami na gawing espirituwal ang mismong mga katotohanang nagdadala sa atin na hangarin ito bilang ating tahanan. Tiniyak ni Cristo sa Kanyang mga alagad na aalis Siya para ihanda ang mga tahanan para sa kanila sa bahay ng Ama. Ang mga taong tumangap ng mga aral ng salita ng Diyos ay hindi magiging lubos na mangmang sa tirahan sa langit. . . . Ang salita ng tao ay hindi sapat para ilarawan ang gantimpala sa mga banal. Ipapaalam lamang ito sa mga taong pinagmasdan ito. Walang isipan ng taong namamatay ang makauunawa ng kaluwalhatian ng Paraiso ng Diyos."—Ellen G. White, THE GREAT CONTROVERSY, pp. 674, 675.

**Mga Tanong Para sa Talakayan**:

`Higit na pag-isipan ang punto na ginawa ni Pascal, tungkol sa mga taong parang nagwawalang-bahala tungkol sa mga bagay sa walang hanggan. Bakit kaya ganito sa palagay mo ang mga tao? Bakit di¬-makatuwiran na magkaroon ng ganitong saloobin?`

`Pag-isipang mabuti kung bakit napakahalaga ang pag-asa ng buhay na walang hanggan sa ating pananampalataya? Kung wala ito, bakit wala talaga tayo ng lahat?`

`Pag-isipan ang tungkol sa lahat ng kahanga-hangang mga misteryong makikita sa natural na mundo. Kahit ito man ay sa biology, geology, astronomy, physics, chemistry—sa lahat ng larangan ang lahat ay lumalabas na higit na mas masalimuot kaysa orihinal na iniisip ng tao. Halimbawa, ang mga siyentipiko ay hindi na nagsasalita tungkol sa "mga simpleng kalagayan-ng-buhay" sapagkat, gaya ng natutuklasan, kahit na ang mga simpleng kalagayan-ng-buhay ay totoong hindi simple. Ang bawat pagsulong, bawat bagong tuklas, ay para lamang nagbubukas ng mas maraming tanong na kailangan nating sagutin. Paano makatutulong ang lahat ng ito sa atin upang maunawaan kung gaano karami ang ating matututuhan sa "paaralan sa kabilang-buhay"?`