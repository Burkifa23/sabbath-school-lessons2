---
title:  Ang Kahihinatnan ng mga Patay
date:  20/12/2020
---

Noong 1600, isang manunulat na taga-France, si Blaise Pascal, ay nagbulay¬-bulay tungkol sa katayuan ng sangkatauhan. Para sa kanya, isang punto ang malinaw: kahit na gaano man ang haba ng buhay ng isang tao (at noon hindi sila nabubuhay ng mahaba), at gaano man ang buti ng buhay ng isang tao (ang buhay noon ay hindi rin maganda), sa malaon at madali ang taong iyon ay mamamatay.

Saka, anuman ang dumating pagkatapos ng kamatayan ay magiging mahaba, tiyak na napakahaba, kaysa maiksing haba ng buhay dito bago ang kamatayan. Kaya, para kay Pascal, ang pinakamakatuwirang bagay na dapat o kailangang tuklasin ng isang tao ay kung anong kapalaran ang naghihintay sa patay, at siya'y nagtakang makita ang mga taong mas nagugulo dahil sa mga bagay tulad ng "nawalan ng trabaho, o isang inaakalang insulto sa kanyang karangalan," ngunit hindi nila pinapansin sa usapin kung ano ang mangyayari matapos silang mamatay.

May punto si Pascal at walang alinlangan na ito ang dahilan kung bakit naglalaan ang Biblia ng mahabang panahon sa pagsasalita tungkol sa pangakong naghihintay sa mga taong nakatuklas ng kaligtasan kay Jesus, ang pangakong naghihintay sa kanila sa hinaharap.

`Basahin ang mga sumusunod na mga talata. Anong pag-asa ang inihahandog sa atin doon? Juan 6:54; Juan 3:16; 1 Juan 5:13; 1 Timoteo 1: 16; Juan 4:14; Juan 6:40; Judas 1:21; Tito 3:7.`

Ang buhay na walang hanggan ay mas kapani-paniwala ayon sa liwanag ng krus, ayon sa liwanag ng krus, walang ibang bagay ang kapani-paniwala maliban sa buhay na walang hanggan. Na ang Manlalalang ng sansinukob, Siyang "lumikha ng mga daigdig (Hebreo 1:2), Siyang dahilan kung bakit "tayo ay nabubuhay, at kumikilos, at nasa kanya ang ating pagkatao" (Gawa 17:29), na Siya, ang Diyos, ay kailangang ipanganak sa laman ng tao at sa laman na ito ay mamamatay... para saan? Upang, tayo sa  huli ay mabulok, tulad ng namatay sa kalsada?

Iyon ang dahilan kung bakit dumating ang Bagong Tipan na sinamahan ng mga pangako ng buhay na walang hanggan, sapagkat tanging ang walang hanggan ang gumagarantiya ng pagpapanumbalik. Isang milyong taon, kahit na isang bilyong taon, ay hindi magkakaroon ng mga mabuting sandali upang baguhin ang kasamaan. Ang walang hanggan lamang ang may kakayahang bumalanse ng lahat ng bagay, at pagkatapos ang ilan, dahil sa walang katapusan ay higit sa may katapusan, at lagi itong walang katapusan.

Tama si Pascal: ang panahon natin dito ay masyadong limitado kung ihahambing sa darating. Gaano kahangal na hindi maging handa para sa walang hanggan na naghihintay sa atin.

`Ano ang sinasabi mo sa isang taong nagpapakita ng lubos na pagwawalang¬-bahala sa kung ano ang mangyayari matapos ang kamatayan? Paano mo matutulungan ang taong iyon na makita kung gaanong di-makatuwiran ang gayong katayuan?`