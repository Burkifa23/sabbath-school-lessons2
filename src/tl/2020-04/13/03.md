---
title:  Isang Bagong Pagkabuhay
date:  21/12/2020
---

`"At papahirin niya ang bawat luha sa kanilang mga mata, at hindi na magkakaroon pa ng pagdadalamhati, o ng pagtangis man, o kirot man, sapagkat ang mga unang bagay ay lumipas na" (Apocalipsis 21:4). Ano ang masasabi nito sa atin kung gaano ang pagkakaiba ng mundong ito sa ating magiging bagong buhay, ang pagkabuhay na kung saan ang kamatayan, lungkot, at pait ay wala na?`

Ang isang Cristiano na nakikipag-usap sa isang kaibigan tungkol sa pag-asa ng ebanghelyo, ang pangako ng walang hanggang buhay sa pamamagitan ni Jesu-Cristo. Tumugon ng negatibo ang lalaki sa buong kaisipan. "Ang buhay na walang hanggan?" sinabi niyang may pangangatal. "Isang nakakatakot na isipan! Ang ating 70-80 taon dito ay sapat na masama. Sino ang may gustong pahabain ito sa walang hanggan? Ito'y magiging impiyemo."

Ang taong ito ay maaaring nagkaroon ng isang punto, maliban na hindi niya nauunawaan na ang pangako ng buhay na walang hanggan ay hindi lamang isang pagpapatuloy ng buhay na ito rito. Pakiusapâ€”sino ang may gusto nito? Sa halip, gaya ng sinabi ng talata sa itaas, ang mga lumang bagay ay lumipas na, at ang lahat ng bagay ay naging bago.

**Ano ang sinasabi sa atin ng mga sumusunod na talata tungkol sa bagong pamumuhay na darating?**

`2 Pedro 3:10-13`

`Apocalipsis 21:1-6`

`Ang mahalagang tanong para sa atin sa lahat ng ito ay: Ano ang kailangan para maging bahagi ng bagong pamumuhay na ito? Paano tayo makararating doon? Paano tayo makatitiyak na tayo'y magiging bahagi nito? Kung mayroon man, anong mga bagay sa ating buhay ang makahahadlang sa daan upang maging bahagi tayo ng ipinangako ng Diyos sa atin sa pamamagitan ni Jesus?`