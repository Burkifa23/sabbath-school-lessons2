---
title:  Tinawagan Upang Mabuhay Bilang Liwanag
date:  23/11/2020
---

Saanman tayo tumingin, tila umiikot ang planeta sa sarili nito, pinapalitan ang liwanag ng kadiliman. Ngunit mas malapit nating nakakaharap ang kadiliman sa tahanan kung isasaalang-alang ang ating sariling karanasan sa mundong mahirap at mapanghamon. Dahil naiintindihan din natin ang mga nakatatakot na pangyayari na dala-dala ng buhay na ito sa atin habang tayo'y nakikipagpunyagi sa pagkakasakit, habang tayo'y humaharap sa pagkawala ng mga mahal sa buhay, habang tayo'y tumitingin sa mga pamilyang bumibigay sa paghihiwalayan at diborsyo, at habang tayo'y nagsusumikap bigyang katuwiran ang maraming kasamaan sa ating lipunan at kultura.

Ngunit sa gitna ng ganitong tanawin ng pagkasaid ng moralidad at espirituwal na kadiliman, sa gitna ng lahat ng panlabas at panloob na ingay na ito, maririnig natin ang mga salita ni Jesus sa bawat isa sa atin:

"Kayo ang ilaw ng sanlibutan. Ang isang lunsod na nakatayo sa ibabaw ng isang burol ay hindi maitatago. Hindi nila sinisindihan ang isang ilawan at inilalagay sa ilalim ng isang takalan, kundi sa talagang patungan at nagbibigay ng liwanag sa lahat ng nasa bahay. Paliwanagin ninyo ng gayon ang inyong ilaw sa harap ng mga tao, upang makita nila ang inyong mabubuting mga gawa, at luwalhatiin nila ang inyong Ama na nasa langit" (Mateo 5:14-16).

`Ano ang itinuturo sa atin ng mga talatang ito tungkol sa kung paano tayo dapat mamuhay at kung paano, bilang mga Cristiano, nakaaapekto ang ginagawa natin sa pagtingin ng iba sa Diyos?`

Sa pag-upo sa Dagat ng Galilea noong araw na iyon sa ilalim ng init ng araw, paano mauunawaan ng mga tagapakinig ni Jesus ang Kanyang mga salita? Nalalaman ng mga nakarinig ng Kanyang mga salita ang lahat ng tungkol sa liwanag at kadiliman. Tiyak na marami silang kinatatakutang kadiliman. Sila'y nabubuhay sa ilalim ng pananakop ng mga Romano, sa isang lipunang nasa ilalim ng militar na sa kabila ng kakulangan nila sa mga telepono at kompyuter at World Wide Web, sa maraming paraan ay halos kasing husay nang sa atin ngayon, at sa ilang mga paraan ay mas nakatatakot.

Ang mga Romano ay nasa lahat ng dako, na nagpapaala-ala sa mga tao sa mga gulod na ang mga taong nagpupumilit na gumawa kaagad ng gulo ay mapupunta sa mga nagpapahirapâ€”at sa isang hubad na kamatayan sa krus.

Ngunit nandito si Jesus, tinatawagan silang mamuhay bilang liwanag. Na maging maawain. Na maging mga malinis ang puso. Na maging mga mapagpayapa. Kung gayon, ang edukasyong Cristiano ay dapat mapalooban ng pagtuturo sa mga estudyante na maging liwanag sa sanlibutan, upang makagawa sila ng mga pagpili at desisyong maghahayag ng reyalidad at kabutihan ng Diyos sa iba.

`Sa anong mga kaparaanan natin, tunay nga, na maaaring ituro ang iba sa reyalidad at kabutihan ng Diyos?`