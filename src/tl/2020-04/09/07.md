---
title:  Karagdagang Kaisipan
date:  27/11/2020
---

"Binigo ni Cristo ang pag-asa ng makamundong kadakilaan. Sa Sermon sa Bundok, sinikap Niyang pawalang-bisain ang gawaing nagawa na ng maling edukasyon, at bigyan ang Kanyang mga tagapakinig ng isang tamang pagkaintindi sa Kanyang kaharian at sa sarili Niyang karakter. Ngunit hindi Siya gumawa ng direktang atake sa mga mali ng mga tao. Nakita Niya ang kahirapan ng mundo dahil sa kasalanan, gayunman hindi Niya iniharap sa kanila ang isang malinaw na paglalarawan ng kanilang kaimbihan. Tinuran Niya sila ng isang bagay na talagang mas higit sa nalalaman nila. Sinabi Niya sa kanila ang mga kondisyon ng pagpasok sa kaharian ng Diyos na hindi nilalabanan ang kanilang mga ideya tungkol dito, na iniiwan silang mag-isip ng sarili nilang konklusyon sa likas nito. Kung gaano kahalaga ang mga katotohanang Kanyang itinuro sa maraming tao na sumunod sa Kanya, gayundin ito kahalaga sa atin. Tayo at pati na sila'y kailangang matuto ng mga pangunahing prinsipyo ng kaharian ng Diyos."¬Ellen G. White, THE DESIRE OFAGES, p. 299.

**Mga Tanong Para sa Talakayan**:

`Si Robert Louis Stevenson ay ipinanganak sa Edinburgh, Scotland, noong 1850. Inalala ni Stevenson kung paanong isang gabi, habang inihahanda siyang matulog ng kanyang tagapag-alaga, siya'y tumayo at lumapit sa bintana at nakita ang isang nakatatawag-pansing tanawin. Ito'y isang taga-sindi ng ilaw, na nagpapalipat-lipat sa mga ilawang ¬gas. Tulad ng isang batang nasisiyahan, tinawag niya ang kanyang tagapag-alaga at sinabing, "tingnan mo ang lalaking iyon! Naglalagay siya ng butas sa kadiliman!" Anong katungkulan ang ibinigay sa iyo ng Diyos sa pagdadala ng liwanag at pag-ibig sa iyong komunidad? Kung hindi ka sigurado, anyayahan ang ibang miyembro ng iglesia na magtipong kasama mo at pag-usapan ang maaari ninyong magawang magkakasama.`

`Kung ang iglesia ay maging katuwang ng Diyos para mangaral sa mundo, kailangan nating yakapin ang mga salita at ministeryo ni Jesus. Ang mismong katotohanan ng Pagkakatawang-tao-----ng Diyos na dumating sa atin, na mamuhay sa ating mundo, na makipagpunyagi at tumawa at umiyak na kasama tayo—ay nagpapaalala sa atin na tayo ay tinawagan upang alalahanin ang mga taong nasa paligid natin. Paano mo gagawin ito? Paano mo isasama ang mga kabataan ng iyong kongregasyon para tumulong sa ganitong gawain?`

`Pag-isipan ang responsibilidad na mayroon tayo bilang mga Seventh-day Adventist upang turuan ang iba tungkol sa kahanga¬-hangang katotohanan na naibigay sa atin. Paano makakayanan o dapat na ganapin ng lokal na iglesia ang isang susing papel sa pagtuturo ng mga katotohanang ito sa iba? Kasabay nito, paanong magiging ligtas na lugar ang iglesia para pag-usapan ang mga katotohanang ito kasama ng mga taong nagtatanong ng mahirap tungkol sa kanila?`

`Sa klase, pag-usapan ang mga pagkiling ayon sa kultura ng lipunan na iyong tinitirahan. Sa anong mga paraan makapagtuturo ang iglesia sa iba na iwan ang mga pagkiling na iyon at sa halip ay sumunod sa mga aral ng Kasulatan?`