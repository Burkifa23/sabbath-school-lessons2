---
title:  Si Jesus Bilan g Punong Guro
date:  24/10/2020
---

### Basahin Para sa Pag-aaral sa Linggong Ito
Hebreo 1:1-4; 2 Corinto 4:1-6, Juan 1:14,18; 14:1-14; Filipos 2:1-11, 2 Corinto 5:16-21.

> <p>Talatang Sauluhin</p>
> " Sapagkat ang Diyos ang nagsabi, 'Magningning ang ilaw sa kadiliman.' Na siyang tumatanglaw sa aming mga puso upang magbigay-liwanag sa pagkakilala sa kaluwalhatian ng Diyos sa mukha ni Jesu-Cristo " (2 Corinto 4:6).

Isinalaysay ni Billy Graham ang kuwento nang binisita niya ang mga sundalo sa isang ospital sa kompanya ng kanilang heneral. Ang isang sundalo ay "masyadong naluray na siya'y nakadapa sa isang kama na gawa sa tela at bakal." Isang doktor ang bumulong kay Graham, "Duda ako kung makalalakad pa siya ulit." Nakiusap ang sundalo sa heneral: "Ginoo, . . lumaban ako para sa iyo, ngunit hindi kita kailanman nakita. Puwede ko bang makita ang iyong mukha?" Kaya't ang heneral ay umupo, pumailalim sa ginawang higaan, at kinausap ang sundalo. Habang tumitingin si Graham, napaluha ang sundalo at ito'y pumatak sa pisngi ng henral.

Nang ipinanganak si Jesus, ang sangkatauhan ay luray-luray at nagdurugo, nangangailangan ng nagpapagaling na pagtingin ng Diyos. Ito'y parang pakikiusap na, "O, Diyos, puwede ba naming makita ang Iyong mukha?" Sa pagsugo ng Kanyang Anak sa planetang ito, isinugo ng Ama ang Punong Guro sa isang misyon: upang ipakita sa sangkatauhan ang Kanyang mukha. Mula noon, nagkaroon na tayo ng mga kahanga-hangang pribilehiyong mamasdan "ang kaalaman ng kaluwalhatian ng Diyos sa mukha ni Jesu-Cristo" (2 Corinto 4:6).

Habang binabantayan natin ang Punong Guro sa Kanyang daan patungong lupa, ano ang matututuhan natin mula sa Kanya?