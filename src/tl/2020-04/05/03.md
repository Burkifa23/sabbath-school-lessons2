---
title:  Paghahayag sa Ama (Karugtong)
date:  26/10/2020
---

Sa gumagalaw na paunang salita sa kanyang Ebanghelyo (Juan 1:1-18), tinalakay ni Juan si Jesus bilang ang walang hanggang "Salita." Ang pag-¬aangkin ni Juan kay Jesus ay hindi isang bantulot o limitado; ang mga ito'y matapang at pangsansinukob ang nasasakop. Si Jesus ay buhay na bago pa nilikha ang mundo—ang totoo, mula sa walang hanggan. Sa katunayan, si Jesus ay ahente sa paglalang (Juan 1:2, 3). Siya ang "ilaw ng lahat ng tao" (Juan 1:4), at bilang Salitang dumating sa mundo, Kanyng "binigyan ng liwanag ang bawat isa" (Juan 1:9).

`Ayon kay Juan, ano ang resulta ng pagkakatawang tao ni Jesus? Bilang isang Salita, ano ang liwanag na dala Niya? Ano ang mga katangiang nasa Kanya para magawa Niya ito? Juan 1:14, 18.`

"Nagpakita ang Liwanag sa panahong napakatindi ang kadiliman ng mundo

"Mayroon lamang isang pag-asa para sa lahi ng mga tao ... upang ang kaalaman sa Diyos ay muling maibalik mundo.

"Dumating si Jesus upang ipanauli ang kaalamang ito. Dumating Siya upang isantabi ang maling aral kung saan Siya maling nirepresentahan ng mga nag-aangking nakakakilala sa Diyos. Dumating siya upang ihayag ang likas ng Kanyang kautusan, upang ihayag ang Kanyang sariling karakter ang kagandahan ng kabanalan."—Ellen G. White, EDUCATION, pp. 74-76.

Ang lahat ng ginawa ni Jesus sa Kanyang buhay sa lupa ay mayroong iisang layunin: "ang paghahayag ng Diyos para sa pagtataas ng sangkatauhan." EDUCATION, p. 82.

`Sinabi mismo ni Jesus," 'Sinuman ang nakakita sa Akin ay nakakita sa Ama'" (Juan 14:9). Ano ang kalagayan ng pahayag ni Jesus? Bakit Niya ito sinabi? Juan 14:1-14.`

`Nakatutuksong batikusin ang maling sinabi ni Felipe (Juan 14:8). Matapos ang ilang taong malapit na pakikisama kay Jesus, hindi pa rin niya makuha ang mahalagang puntos ng pagkakatawang-tao--- na si Jesus ay dumating upang ipakita ang karakter ng Ama. Marahil maaaring makakuha ng kaaliwan ang mga guro ngayon sa katotohanang isa sa mga mag-aaral ng Punong Guro ay hindi gumanap nang maayos! Gayunman, marahil ang sinabi ni Felipe ay naitala, hindi upang bigyan tayo ng dahilan upang batikusin siya kundi upang bigyan tayo ng pagkakataong suriin ang ating mga sarili. Gaano kalayo ang paglakad natin kasama ni Jesus? At mas mabuti ba nating naunawaan si Jesus kaysa kay Felipe?" 'Ang nakakita sa Akin ay nakakita sa Ama.'"`