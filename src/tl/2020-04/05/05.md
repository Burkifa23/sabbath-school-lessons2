---
title:  Ang Punong Guro at ang Pakikipagkasundo
date:  28/10/2020
---

Napakadalas na nasisira ang lahat ng mga relasyon ng tao. Tayo'y napapalayo sa isa't isa. Sa paglipas ng panahon ang taong minsan ay naging malapit na kaibigan ay naging isang taong hindi na natin pinagtitiwalaan. Gayunman, maaaring ayusin ang ganitong naputol na relasyon. Kapag nangyari ito, mararanasan natin ang kagandahan ng pakikipagkasundo. Kaunting mga karanasan ng tao ang kasingtamis nang ganito.

`Paanong nakasalalay ang pakikipagkasundo sa puso ng pagkakatawang tao ni Cristo at ang Kanya ring katungkulan bilang Punong Guro? 2 Corinto 5:16-21.`

Kung nadama nating pinagpala tayo kapag muling naibalik ang ating relasyon sa ibang tao, gaano pa kayang kadakila ang dapat nating maramdaman kapag tayo'y naipagkasundo sa Diyos? Sa 2 Corinto 5:16-21, malinaw si Pablo tungkol sa kung sino ang kumikilos sa pakikipagkasundoâ€”ang Diyos Ama ang nanguna sa pagsasaayos ng nasirang relasyon sa Kanya. At ginawa Niya ang gawain ng pakikipagkasundo "sa pamamagitan ni Cristo" (2 Corinto 5:18). "Kay Cristo ay pinagkasundo ng Diyos ang sanlibutan at ng Kanyang sarili" (2 Corinto 5:19).

Gayunman, muli, hindi tayo dapat maging mga tagatanggap lamang ng mga kaligayahan ng pakikipagkasundo. Kailangan tayong matuto sa Punong Guro. Sa Kanyang pagkakatawang-tao, nakibahagi si Jesus ng gawain ng pakikipagkasundo. At tayo rin, kasama ni Pablo, ay binigyan ng "ministeryo ng pakikipagkasundo" (2 Corinto 5:18).

Ang Colosas 1:15-17 ay isa pang dakilang mga talata ng Bagong Tipan tungkol sa pagkakatawang-tao ni Cristo. Na madalas itong iniisip na isang awit, sa unang bahagi ng mga talata ay tinatalakay ang katungkulan ni Cristo sa paglalang (Colosas 1:15-17, habang ang huling bahagi ay tumutugon sa katungkulan ni Cristo sa pagtubos (Colosas 1:15-17), sa pamamagitan ng katungkulan ni Cristo bilang Manlilikha-Manunubos, pinakipagkasundo ng Diyos ang lahat ng bagay sa Kanyang sarili. Ang gawain ng pakikipagkasundo na ginawa ng Diyos sa pamamagitan ni Cristo ay pangkosmiko ang sakop, na umeepekto sa "lahat ng mga bagay, sa lupa man o sa langit, na ginagawa ang kapayapaan sa pamamagitan ng dugo ng kanyang krus" (Colosas 1:20).

Samantalang hindi natin kailanman mapapantayan ang pangsansinukob na sakop ng gawain ng Punong Guro bilang gumagawa ng pakikipagkasundo, tayo'y inaanyayahang makibahagi sa "ministeryo ng pakikipagkasundo" sa ating sariling nasasakupan (2 Corinto 5: 18). Maaari kayang ito ang nasa isip ni Jesus nang Siya'y manalangin " 'Kung paanong sinugo mo ako sa sanlibutan, sila ay sinugo ko rin sa sanlibutan'" (Juan 17:18)?

`Sa anong mga praktikal na paraan maaari nating maipakita ang papel ng Diyos bilang tagapagkasundo? Iyon ay, sa anong mga pagkakataon ka ngayon (kung mayroon man) makatutulong sa mga tao para magkaroon ng pagkakasundo sa isa't isa?`