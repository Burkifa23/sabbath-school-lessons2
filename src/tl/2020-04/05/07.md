---
title:  Karagdagang Kaisipan
date:  30/10/2020
---

Basahin ang isinulat ni Ellen G. White, "The Teacher Sent From God, " pp. 73-83, Sa EDUCATION.

"Sa guro na sinugo mula sa Diyos, ang lahat ng gawain ng tunay na edukasyon ay nakasentro rito. Kung paanong ang gawaing ito ngayon tulad ng gawaing itinatag Niya labing-walong daang taon ang nakararaan, ang Panginoon ay nagsasalita ng mga salitang

"'Ako ang una at ang huli, at ang nabubuhay.'

"'Ako ang Alpa at ang Omega, ang pasimula at ang wakas.' Apocalipsis 1:17, 18; 21:6.

"Sa presensya ng ganitong Guro, sa ganitong oportunidad para sa dibinong edukasyon, anong higit pa sa kahangalan na humanap ng edukasyon na hiwalay sa Kanya—na magsikap na maging matalino na hiwalay sa Katalinuhan; na maging tunay habang tinatanggihan ang Katotohanan; na hanapin ang liwanag na hiwalay sa ilaw, at ang mabuhay na hiwalay sa Buhay; na lumayo sa Bukal ng buhay na tubig, na gumawa ng mga sisidlang basag na hindi kayang punuan ng tubig.

"Narito, patuloy pa rin Siyang nag-aanyaya: "Kung ang sinuman ay nauuhaw, lumapit siya sa Akin, at uminom.' Ang sumasampalataya sa Akin, gaya ng sinasabi sa kasulatan, 'Mula sa Kanyang puso ay dadaloy ang mga ilog ng tubig ng buhay" 'Ang tubig na ibibigay Ko sa kanya ay magiging isang bukal ng tubig tungo sa buhay na walang hanggan.' Juan 7:37, 38; 4:14"—Ellen G. White, EDUCATION, p. 83

"Mahal na guro,...

"Bilang pinakamataas na paghahanda sa iyong gawain, itinuturo kita sa mga salita, buhay, at mga pamamaraan, ng Prinsipe ng mga guro. Nakikiusap ako sa iyong isaalang-alang Siya. Sa Kanya ang tunay na huwaran. Pagmasdan ito, pagbulay-bulayan ito, hanggang sa angkinin ng espiritu ng Guro ng langit ang iyong puso at buhay.

“ ‘Sa pagpapakita na tulad sa isang salamin ang kaluwalhatiang Panginoon,' ikaw ay mababago sa ganito ring larawan.' 2 Corinto 3:18.

"Ito ang lihim na kapangyarihan sa iyong mga estudyante. Ipakita Siya."  EDUCATION, p. 282.

**Mga Tanong Para sa Talakayan**:

`Anong mga pagpapahalaga (values) at mga kilos ang magiging mahalaga sa Cristianong mga guro at mga estudyante na siniseryoso ang ideya ng pagkatuto mula sa pagkakatawang-tao ng Punong Guro?`

`Ang mga Cristianong magulang at guro ay mayroong mataas na pamantayan—upang ipakita ang karakter ng Diyos gaya ng naihayag sa pagkakatawang-tao ni Jesus. Ano ang dapat nating gawin kapag tayo'y nagkulang sa mataas na pamantayang ito?`

`Sa klase, pag-usapan ang tanong sa dulo ng pag-aaral noong Huwebes. Ano ang itinuturo sa atin ng kapanganakan, buhay, at kamatayan ni Jesus tungkol sa karakter ng Diyos? Bakit ito'y lubhang nakaaaliw para sa atin, lalo na sa panahon ng malubhang pagsubok?`