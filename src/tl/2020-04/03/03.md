---
title:  Isang Saksi Laban sa Iyo
date:  12/10/2020
---

Nang malaman ni Moises na malapit na siyang mamatay, malalim niyang nalalaman ang sitwasyong kanyang iiwan. Alam niyang matapos ang kanyang kamatayan, papasok ang mga Israelita sa Lupang Pangako ng Canaan. Alam rin niyang magiging rebelde sila pagdating sa kanilang matagal nang inaasam na destinasyon.

`Ano ang Deuteronomio 31:14-27. Anong mga paghahanda ang ginawa ni Moises bago siya mamatay? Ano ang mga pangunahing ikinakabahala niya, at paano niya hinarap ang mga alalahaning ito?`

Ang tono [ng pagsasalita] ni Moises ay parang tulad sa isang gurong naghahanda ng isang kapit. Alam niyang naging magulo ang kanyang mga mag-aaral sa kanyang harapan sa silid-aralan, hindi siya masyadong nadaya para isiping hindi sila magrerebelde sa kanyang presensya. Inatasan niya ang mga Levita na nagbubuhat ng kaban ng tipan na ilagay ng Aklat ng Kautusan sa tabi ng kaban upang ito'y maging "saksi." Si Moises ay hindi lamang nagpapasa ng isang banghay-aralin sa kanyang kapalit. Siya'y nagpapasa ng isang saksi. Si Moises ay nagsasalita tungkol sa isang Aklat ng Kautusan na parang ito'y isang nabubuhay na may kapangyarihang sawayin ang mga puso ng mga tao.

`Pag-isipan ang kautusan bilang isang "saksi laban" sa kanila. Paano rin natin mauunawaan ang isipang ito sa Bagong Tipan? Tingnan ang Roma 3:19-23. Iyon ay, paano tayo itinuturo ng kautusan sa ating pangangailangan ng biyaya?`

Sa Deuteronomio 31, inaatasan ng Diyos si Moises na isulat ang isang awit na itinuro ng Panginoon kay Moises. Ituturo ito noon ni Moises sa mga Israelita upang, gaya ng sinasabi sa talatang 19, "ito, ay maaaring maging saksi sa akin para sa mga anak ng Israel." Muli nakikita nating nabibigyang katauhan ang mga direktiba ng Diyos. Ang isang awit, kapag inawit, ay mas madaling ibahagi at ipalaganap. At kapag ang isang awit ay isang saksi, may kakayahan itong pakilusin ang mga tao na tumingin sa kanilang mga sarili at tingnan ang sinasabi nito tungkol sa kanila.

`Kahit na sinisikap nating sundin ang kautusan ng Diyos sa pamamagitan ng buong lakas na ibinigay sa atin ng Diyos, sa anong mga paraan gumagana ang Kanyang kautusan bilang isang "saksi laban" sa atin? Ano ang itinuturo ng saksing ito sa atin tungkol sa pangangailangan ng ebanghelyo sa ating mga buhay?`