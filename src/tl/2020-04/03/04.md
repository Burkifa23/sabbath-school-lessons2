---
title:  Upang Kayo Ay Sumagana
date:  13/10/2020
---

Sa buong Biblia, nakapapakinig tayo ng ibang mga resulta ng pagkaalam at pagsunod—sa kautusan ng Diyos.

`Basahin ang Josue 1:7, 8. Ano ang sinasabi ng Diyos kay Josue, at paano maiaangkop sa atin ngayon ang mga prinsipyong natagpuan doon?`

Sinasabi ng Panginoon kay Josue sa kanyang pagpasok sa Canaan, "Magpalakas ka lamang at magpakatapang na mabuti. Gawin mo ang ayon sa lahat ng kautusang iniutos sa iyo ni Moises na Aking lingkod. Huwag kang liliko sa kanan o sa kaliwa, upang ikaw ay maging matagumpay saan ka man pumunta" (Josue 1:7).

Ang hinagap na ito ng tagumpay bilang bunga ng pagsunod ay tila salungat sa paraan kung paano sinusukat ang tagumpay sa sanlibutan ngayon. Marami ngayon ang naniniwala na ang mga tanda ng tagumpay ay pagbabago, pagkamalikhain, at pagsandig sa sarili. Ang tagumpay sa isang partikular na industriya ay madalas na nangangailangan ng di-pangkaraniwang talento at pakikipagsapalaran.

Gayunman, sa paningin ng Diyos ang tagumpay ay nangangailangan ng ibang uri ng mga pinagkukunan.

`Basahin ang Apocalipsis 12:17, Apocalipsis 14:12, Roma 1:5, Roma 16:26, Santiago 2:10-12. Ano ang sinasabi ng mga talatang ito sa atin, ngayon, tungkol sa pagsunod sa kautusan ng Diyos? Iyon ay, kahit na tayo'y hindi naliligtas sa pamamagitan ng pagsunod sa kautusan ng Diyos, bakit napakahalagang ingatan pa rin natin ito?`

Ang Lumang Tipan, Bagong Tipan, Lumang Kasunduan, at Bagong Kasunduan—ay hindi mahalaga: bilang mga Cristianong naniniwala sa Biblia, tayo'y tinawagan upang sumunod sa utos ng Diyos. Ang pagsuway sa kautusan, na kilala rin bilang kasalanan, ay maaaring maghatid lamang ng kirot, paghihirap, at walang hanggang kamatayan. Sino ang hindi natuto sa kanilang sarili, o nakita sa kanilang mga sarili, ang bunga ng kasalanan, ang resulta ng pagsuway sa kautusan ng Diyos? Kung paanong umuunlad ang matandang Israel sa pamamagitan ng pagsunod sa kautusan ng Diyos (bagaman nangangailangan din sila ng biyaya), wala itong kaibahan maski sa atin ngayon. Samakatuwid, bilang parte ng edukasyong Cristiano dapat nating ingatan ang kautusan ng Diyos bilang isang pangunahing bahagi kung ano ang kahulugan nang mamuhay sa pamamagitan ng pananampalataya at pagtitiwala sa biyaya ng Diyos.

`Ano ang naging sarili mong karanasan sa bunga ng kasalanan? Ano ang natutuhan mo na maaari mong maibahagi sa iba upang sila, sakali man, ay hindi na makagawa ng parehong mga pagkakamali?`