---
title:  Ang mga Pagpapagal at Pakikipagpunyagi ng mga Sumusunod sa Kautusan
date:  14/10/2020
---

Maraming malalaking benepisyo sa pagsunod sa kautusan ng Diyos, gaya ng mga napatunayan sa mga taong pinaunlad ng Diyos. Mabuting sinunod ni Josue ang mga alituntunin ng Diyos at pinangunahan din niya nang mabuti ang bayan ng Israel. Muli't muli, sinabihan ng Panginoon ang Israel na kung susunod sila sa kautusan, sila'y sasagana.

`Basahin ang 2 Cronica 31:20, 21. Ano ang mga pangunahing dahilan sa mga talatang ito kung bakit sumagana si Ezekias?`

Saan man lugar ng edukasyon tayo naroroon, kailangan nating idiin ang kahalagahan ng pagsunod. Ngunit hindi hangal ang ating mga estudyante. Mapapansin nila, sa malao't madali, ang malupit na katotohanan na ang ilang mga tao ay tapat, mapagmahal, at masunurin. At gayunpamanâ€”ano? Tinatamaan din sila ng sakuna. Paano natin ito ipaliliwanag?

Ang katotohanan ay, hindi natin kaya. Nabubuhay tayo sa isang mundo ng kasalanan, ng kasamaan, isang sanlibutan kung saan nagngangalit ang malaking labanan, at wala sa atin ang di-natatablan nito.

`Ano ang itinuturo sa atin ng mga talatang ito tungkol sa mahirap na katanungan na ito? Marcos 6:25-27; Job 1, 2; 2 Corinto 11:23-29.`

Walang duda, ang mabuti at tapat na bayan, mga bayang sumusunod sa utos, ay hindi laging sumasagana, sa pagkaunawa ng mundo sa kasaganaan. At narito rin, ang maaaring bahagi ng kasagutan sa mahirap na tanong na ito, isang tanong na sa ating pagsisikap na ituro ang kahalagahan ng kautusan ay walang dudang itatanong. Ano ang eksaktong pakahulugan natin sa "kasaganaan"? Ano ang sinasabi ng mang-aawit? "Nanaisin ko pang maging isang tanod sa bulwagang Diyos, kaysa tumahan sa tolda ng kasamaan" (Awit 84:10). Walang duda na, sa mga pamantayan ng sanlibutan, kahit na ang mga tapat sa Diyos at sumusunod sa Kanyang kautusan ay hindi laging "sumasagana," kahit sa ngayon lang. Ginagawan natin ng masamang paglilingkod ang ating mga estudyante kapag ganito ang ating sinasabi.

`Basahin ang Hebreo 11:13-16. Paano makatutulong sa atin ang mga talatang ito na maunawaan kung bakit nagdudusa pa rin ang mga tapat sa buhay na ito?`