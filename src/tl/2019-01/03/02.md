---
title:  Ang mga Mensahe ni Cristo sa Smirna at Pergamo
date:   13/01/2019
---

Ang Smirna ay isang maganda at mayamang lunsod ngunit isa ring sentro ng ipinag-utos na pagsamba sa emperador. Ang pagtangging sumunod sa utos na ito’y maaaring magresulta sa pagkawala ng legal na estado, sa pag-uusig, at sa pagiging martir.

Basahin ang Apocalipsis 2:8-11. Paanong ang paraan ng pagpapakilala ni Jesus ng Kanyang sarili sa iglesiang ito ay tumutugon sa sitwasyon ng iglesia? Ano ang sitwasyon ng iglesia? Anong babala ang ibinibigay ni Jesus sa iglesia tungkol sa darating?

Ang mensahe sa iglesia ng Smirna ay propetikong magagamit sa iglesia sa postapostolic era, nang ang mga Cristiano ay matinding inusig ng Romanong Imperyo. Ang “sampung araw” na binanggit sa Apocalipsis 2:10 ay tumutukoy sa sampung taon ng pag-uusig na pinasimulan ni Diocletian noong A.D. 303 hanggang A.D. 313, nang inilabas ni Constantine the Great ang Edict of Milan, na nagbigay ng kalayaang pangrelihiyon sa mga Cristiano.

Ang Pergamo ay ang sentro ng iba’t ibang klase ng kultong pagano, kabilang ang kulto ni Asklepios, ang Griyegong diyos ng pagpapagaling, na tinawag na “ang Tagapagligtas” at kinatawanan ng isang ahas. Ang mga taong mula sa iba’t ibang lugar ay pumupunta sa templo ni Asklepios para gumaling. Ang Pergamo ay may pangunahing ginampanan sa pagpapasulong ng kulto ng pagsamba sa emperador, na sapilitan gaya sa Smirna, Hindi kataka-takang ang mga talata ay nagsasabing ang mga Cristiano sa Pergamo ay nakatira sa lunsod “kung saan naroon ang luklukan ni Satanas” at kung saan nakalagay ang kanyang trono.

`Basahain ang Apocalipsis 2:12-15. Paano inihahayag ni Jesus ang Kanyang sarili sa iglesiang ito? Ano ang pagtantiya Niya sa kalagayang espiritwal nito?`

Ang mga Cristiano sa Pergamo ay humarap sa mga tukso mula sa loob at labas ng iglesia. Bagaman ang karamihan ay nanatiling tapat, ang ibang mga “Nicolaita,” ay nagtaguyod ng kompromiso sa paganismo para maiwasan ang pag-uusig. Katulad kay Balaam, na tumalikod at nanghikayat sa mga Israelitang magkasala laban sa Diyos sa daan patungong Lupang Pangako(Bilang 31:16), nasumpungan nila itong mas maginhawa, at kapakipakinabang din, na ikompromiso ang kanilang pananampalatay.

Bagaman ipinagbabawal ng Konseho ng Jerusalem ang “mga bagay na inihandog sa mga diyus-diyosan” at “kasalanang sekswal” (Gawa 15:29), itinuturo ng doktrina ni Balaam sa mga miyembro ng iglesiang tanggihan ang desisyong ito. Ang tanging solusyon na maibibigay ni Jesus sa Pergamo ay: “’”Magsisi”’” (Apocalipsis 2:16).

Ang iglesia ng PErgamo ay isang propetikong larawan ng iglesia mula sa tinatayang A.D. 313-538. Bagaman ang ilan sa iglesia ay nanatiling tapat, mabilis na nadagdagan ang pagbaba ng espiritwal at pagtalikod sa pananampalataya.

`Anong ibig sabihin ng di pagtanggi sa “’”aking pananampalataya”’” (Apocalipsis 2:13; tingnan din ang Apocalipsis 14:12)? Paanong ang ating pagtanggi sa pagkakaila sa pananampalataya ay makatutulong sa atin na mapigilan ang kompromiso at maging “’tapat hanggang kamatayan’” (Apocalipsis 2:14)?`