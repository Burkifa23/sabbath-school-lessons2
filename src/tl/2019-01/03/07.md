---
title:  Karagdagang Isipan
date:   18/01/2019
---

Basahin ang Ellen G. White, “The Revelation,” pp. 578-592, sa The Acts of the Apostles.

Ang pitong mensahe sa mga iglesia ay nagpapakita ng pagbaba ng espiritwal sa pitong iglesia. Nananatiling tapat ang iglesia sa Efeso, bagaman nawala ang una nitong pag-ibig. Matatapat ang karamihan sa mga iglesia sa Smirna at Filadelfia. Ang Pergamum at Tiatira ay higit pang nagkompromiso hanggang sa ang karamihan ay lubos na tumalikod mula sa dalisay na pananampalataya ng mga apostol. Ang iglesia sa Sardis ay nasa lubhang seryosong kalagayan. Ang karamihan sa nasa iglesiang ito ay hindi nakaugnay sa ebanghelyo, habang ang Filadelfia ay kumakatawan sa iilang tapat. Ang iglesia sa Laodicea ay nasa isang talagang katayuan na wala kang masasabing mabuti sa iglesiang iyon.

Sa pagwawakas ng bawat mensahe ay nangangako si Jesus sa mga tumatanggap ng Kanyang payo. Gayunman, Mapapansin mong kasam ng malinaw na pagbaba ng espiritwal ng mga iglesia, may katumbas na pagdami ng pangakong ibinigay. Ang Efeso na binigyan ni Jesus ng unang mensahe ay nakatanggap ng iisang pangako – Samantalang ang bawat iglesia ay sumusunod sa takbo ng pagbabang espiritwal, ang bawat isa ay tumatanggap ng higit pang mga pangako kaysa sa naunang isa. Sa katapusan, ang iglesia sa Laodicea, bagaman nabigyan lang ng iisang pangako ay tatanggap ng pinakadakila: ang makibahagi sa trono ni Jesus (Apocalipsis 3:21).

**Mga Tanong Para sa Talakayan**

`1. Paanong ang pagdami nitong mga pangako, kasama ang espiritwal na pagbaba sa mga iglesia ay sinasalamin ang pahayag na kung saan marami ang kasalanan, ay lalong dumarami ang biyaya (roma 5:20)? Isipin iyon sa liwanag ng pahayag na “ang iglesia, bagaman napanghina at may-kapintasan ay siya lang sa lupa ang pinagkakalooban ni Cristo ng Kanyang sukdulang pagpapahalaga. Patuloy Niyang binabantayan itong may malasakit at pinalalakas ito sa pamamagitan ng Kanyang Banal na Espiritu.”–Ellen G. White, Selected Messages, book 2, p. 396.`

`2. Madalas na sinasabi ng mga Cristiano na mahirap maging Cristiano sa mga industriyal, komersyal, at malalaking mga lunsod. Sa mga mauunlad na lunsod sa Asia ay may mga Cristiano na nanatiling tapat sa ebanghelyo at hindi lumilihis sa kanilang katapatan sa Diyos sa gitna mga panggigipit na ipinakita sa kanila ng paganong kapaligiran? Ano ang maaari nating matutunan sa katotohanang ito? Isipin ang mga Cristiano sa Asia sa liwanag ng panalangin ni Jesus sa Juan 17:15-19. Paanong ang konsepto ng pagiging nasa sanlibutan ngunit hindi sa sanlibutan ay angkop sa mga Cristiano ngayon, partikular sa mga naninirahan sa malalaking lunsod?`

`3. Paano tayo, bilang mga Seventh-day Adventist ay mas mabuting intindihin ang mga salitang ibinigay sa atin sa mensah sa mga taga-Laodicea?`