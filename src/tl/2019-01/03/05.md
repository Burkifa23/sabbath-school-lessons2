---
title:  Mensahe ni Jesus sa Filadelfia
date:   16/01/2019
---

Ang ikaanim na iglesiang sinabi ni Jesus ay Filadelfia (“pag-ibig bilang kapatid”). Ang lunsod ay matatagpuan sa isang imperyal na kalsada sa kalakalan at nagsilbing pasukan sa isang looban, isang “bukas na pinto,” sa isang malaki, mayabong na talampas. Ipinahiwating ng mga paghuhukay na ang lugar na ito ay isang sentrong dinarayo ng mga tao para sa kalusugan at pagpapagaling. Dahil madalas na naliliglig ng mga lindo, lumipat sa kanayunan ang mga nananahan doon at nanirahan sa mga abang kubo.

`Basahin ang Apocalipsis 3:7-9. Paanong ang paraan ng pagpapakita ni Jesus ng Kanyang Sarili ay nauugnay sa sitwasyon ng iglesiang ito? Ano ang sinasabi ng pahayag ni Jesus na “’”Alam Kong ikaw ay may kaunting kapangyarihan”’” (Apocalipsis 3:8) tungkol sa kondisyon ng iglesia?`

Ang mensahe sa iglesiang ito ay propetikong naaangkop sa malaking revival ng Protestantismo sa panahon ng Una at Pangalawang Paggising na nangyari sa Great Britain at Amerika mula noong mga 1740-1844. Dahil sa liwanag na mayroon sila, talagang hinangad ng bayan ng Diyos at dalisay na pamumuhay. Ang “bukas na pinto” ay tila ang daan papunta sa santuwaryo sa langit, dahil nabanggit “’”ang templo ng aking diyos”’” (Apocalipsis 3:12; ihambing sa Apocalipsis 4:1, 2).

Ang isang pintong isinara at isa pang pintong binuksan ang punto sa pagbabagong magaganap sa pagkapunong paring ministeryo ni Cristo noong 1844.

`Basahin ang Apocalipsis 3:10-13. Anong mga pahiwating ang ibinigay na kaunti nalang ang oras at ang pagdating ni Jesus ay nalalapit na? Ano ang kahalagahan na ang pangalan ng Diyos ay nakasulat sa kanyang bayan (2 Timoteo 2:19)? Kung ang isang pangalan ang kumakatawan sa karakter ng isang tao, ano ang sinasabi sa atin ng Exodo 34:6 tungkol sa mga nagdadala ng pangalan ng Diyos?`

Ang malaking revival ay naganap sa mga iglesia sa magkabilang panig ng Atlantic. Sa mga taong umaabot hanggang 1844, ang mensahe sa malapit nang pagdating ni Cristo ay ipinahayag sa maraming bahagi ng mundo. Ang pangakong isulat ang pangalan ng Diyos sa mga nanagumpay ay nagpapahiwating na ang karakter ng Diyos ay makikita sa Kanyang bayan. Kung gaano kahalaga ang mensahe ng malapit nang pagdating ni Cristo ay gayundin ang mensaheng si Cristo ay nangakong gagawing handa ang Kanyang bayan para sa dakilang pangyayaring iyon sa pamamagitan ng pagpapatawad sa kanilang kasalanan at pagsusulat ng Kanyang utos sa kanilang mga puso (tingnan at Filipos 1:6; Hebreo 10:16, 17).

`Ano ang kahalagahan para sa iyo ng pag-asa ng malapit na pagdating ni Cristo? Paano makapagbibigay ng katiyakan sa atin ang pangako ni Cristo na kumpletuhin ang gawang Kanyang sinimulan?`