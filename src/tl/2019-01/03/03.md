---
title:  Ang Mensahe ni Cristo sa Tiatira
date:   14/01/2019
---

Bilang paghahambing sa ibang mga lunsod, ang Tiatira ay walang pulitikal at kultural na kabuluhan sa sinaunang kasaysayan na alam natin, at ang iglesia ay hindi tanyag. Para makapagpatakbo ng isang begosyo o magkaroon ng trabaho, ang mga tao sa Romanong Imperyo ay kailangang maging kaanib ng mga kapisanan ng kalakalan. Ang Tiatira ay lalong kilala sa pagpapatupad ng atas na ito. Ang mga kaanib ng kapisanan ay kailangang dumalo sa mga kapistahan at makilahok sa mga ritwal ng templo, na kadalasang may kasamang mga imoral na gawain. Iyong mga hindi sumusunod ay haharap sa pagkatanggal iyon, nangangahulugan itong pagpili sa pagitan ng lubusang pagkompromiso o lubusang eksklusyon para sa kapakanan ng ebanghelyo.

`Basahin ang Apocalipsis 2:18-29. Paanong inihahayag ni Jesus ang Kanyang sarili sa mga taong ito (tingnan din ang Daniel 10:6)? Ano ang mga katangian ng iglesiang ito ang pinuri ni Jesus, at anong isyu ang bumagabag dito?`

Gaya ng iglesia sa Pergamo, ang iglesia sa Tiatira ay nakompromiso sa paganong kapaligiran. Ang pangalang “Jezebel” ay tumutukoy sa asawa ni Haring Ahab, na umakay sa Israel sa lubusang pagtalikod (1 Hari 16:31-33). Inilarawan siya ni Jesus bilang isang espiritwal na imoral (Apocalipsis 2:20). Iyong mga nagkompromiso sa katotohanan at nakiugali sa mga “mahalay” na paganong ideya at kaugalian ay nakagagawa ng espiritwal na pangangalunya kasama niya.

Ang iglesia sa Tiatira ay sumisimbolo sa kondisyon ng Cristianismo mula A.D. 538-1565. Ang panganib ay hindi manggaling sa labas ng iglesia kundi mula sa loob. Pinalitan ng tradisyon ang Biblia, ang pagkapari ni Cristo ay napalitan ng pagkapari ng tao at banal na alaala, at itinuring na ang kaligtasan ay makukuha sa pamamagitan ng gawa. Iyong mga hindi tumanggap ng mga nagpapasamang impluwensya ay inusig at pinatay. Sa loob ng maraming siglo ang tunay na iglesia ay nakatagpo ng masisilungan sa mga lugar sa ilang (tingnan ang Apocalipsis 12:6, 13, 14).

`Isipin ang tungkol sa mga salita ng Apocalipsis 2:25: “’ang nasa inyo’y panghawakan ninyong matibay hanggang sa ako’y dumating.’” Ano ang kahulugan ng mga salitang ito sa atin, sa parehong buong samahan at indibidwal? Anong mayroon tayo mula kay Jesus na dapat nating panghawakan?`