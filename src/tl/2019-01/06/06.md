---
title:  Kaligtasan sa Ating Diyos at ang Kordero
date:   07/02/2019
---

`Basahin ang Apocalipsis 14:5 kasama nang 2 Pedro 3:14 at Judas 24, 25. Inilalarawan ng Apocalipsis ang bayan ng Diyos sa panghuling kapana-hunan bilang “walang dungis.” Aano makakamit anag katayuang ito?`

Ang pangwakas na katangian ng 144,000 ay “sa kanilang bibig ay walang natagpuang kasinungalingan; sila’y walang dungis” (Apocalipsis 14:5). Samantalang pinili ng mga taong nasa mundong maniwala sa kanyang mga kasinungalingan, ang panghuling panahong bayan ng Diyos ay tatanggap ng pag-ibig ng katotohanan para maligtas (2 Tesalonica 2:10, 11).

“Walang dungis” (Griyegong amōmos, “walang kapintasan”) ay tumutukoy sa katapatan ng 144,000 kay Cristo. Sa Biblia, ang bayan ng Diyos ay tinawag na banal (Levitico 19:2; 1 Pedro 2:9). Si Abraham (Genesis 17:1) at si Job (Job 1:1) ay walang kapintasan. Ang mga Cristiano ay tinawagan upang maging banal at walang kapintasan sa harapan ng Diyos (Efeso 5:27; Filipos 2:15).

`Basahin ang Romans 3:19-23. Bakit dapat nating palaging panatilihin ang napakahalagang katotohanang ito sa ating harapan?`

Sa nagtatapos na mga araw ng kasaysayan ng mundong ito, ang 144,000 ay magpapakita ng karakter ni Cristo. Ang ipakikita ng kanilang kaligtasan ay hindi iyong kanilang sariling mga kabanalan at gawa kundi ang ginawa ni Cristo para sa kanila (tingnan ang Efeso 2:8-10). Ang 144,000 ay naghugas ng kanilang mga damit at pinaputi ang mga ito sa dugo ng Kordero (Apocalipsis 7:14), at sa gayon ay nasumpungang “walang dungis at kapintasan” sa harapan ng Diyos (2 Pedro 3:14).

“Kailangan tayong madalisay, at malinis mula sa lahat ng kamunduhan, hanggang sa masalamin natin ang imahen ng ating Tagapagligtas at maging ‘kabahagi sa likas ng Diyos.’ …

“Kapag natapos na ang tunggalian ng buhay, kapag ang baluti ay nailagay na sa paanan ni Jesus, kapag ang mga banal ng Diyos ay naluwalhati, saka at saka lamang maaaring angkinin nating tayo ay ligtas at walang kasalanan.” – Ellen G. White, Selected Messages, book 3, pp. 355, 356.

`Paano natin maisasakabuhayan ang isang buhay ng pagpapakabanal sa aktibong paghahanda para sa walang-hanggang at gayunman ay hindi pa nagdurusa mula sa mga patibong ng perfectionism at panatikong kabanalan?`