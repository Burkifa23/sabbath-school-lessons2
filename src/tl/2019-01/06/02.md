---
title:  Pagpigil sa mga Hangin
date:   03/02/2019
---

`Basahin ang Apocalpsis 7:1-3 kasam ang 2 Pedro 3:9-14. Ano ang nakikita ni Juan? Gaano katagal dapat pigilan ng mga anghel ang mga hangin? Anong mangyayari kapag natapos ang pagtatatak?`

Sa Lumang Tipan, ang mga hangin ay kumakatawan samapangwasak na mga puwersa kung saan ipatutupad ng Diyos ang paghuhukom sa masasama (Jeremias 23:19, 20; Daniel 7:2) “Habang ang mga anghel ng Diyos ay tumigil sa pagpigil sa mga malakas na hangin ng mga pagnanasa ng tao, lahat ng mga elemento ng alitan ay mapapakawalan. Ang mga mapangwasak na puwersang ito ay pinipigilan ng makadiyos na pamamagitan samantalang ang pagtatatak ng bayan ng Diyos ay nagaganap.

Sa matandang kapanahunan, ang pangunahing kahulugan ng pagtatatak ay pagmamay-ari. Ang kahulugan ng simbolikong pagtatatak sa Bagong Tipan ay “’kilala ng Panginoon ang kanya’” (2 Timoteo 2:19). Nakikilala ng Diyos ang Kanyang bayan at tinatatakan sila ng Banal na Espiritu (Efeso 1:13, 14; 4:30). Sa katapusan ng panahon, ang tatak sa noo ay ibinigay sa tapat na bayan ng Diyos, na tumutupad sa kanyang mga kautusan (Apocalipsis 14:1, 12). Ang markang nakalagay sa noo ay hindi lantad sa paningin ngunit sinasabi ni Ellen G. White, na ang kahulugan nito ay “pamamalagi sa katotohanan, sa parehas na intelektwal at espiritwal, upang sila [bayan ng Diyos] ay hindi matinag,” Last Day Events, p. 220. Sa kaibahan, iyong sa hula ay pumanig sa halimaw ay tatanggap ng marka ng halimaw (Apocalipsis 13:16).

Ang katapatan ng natatakang bayan ng Diyos ay sinubukan sa bawat henerasyon. Gayunman, ang pagsubok ng katapatan sa pangwakas na krisis ay ang pagsunod sa mga kautusan ng Diyos (tingnan ang Apocalipsis 12:17; 14:12). Partikular na ang ikaapat na utos ay magiging subukan ng pagsunod sa Diyos (Apocalipsis 14:7). Gaya nang ang Sabbath ay naging tanda ng bayan ng Diyos sa panahon ng Biblia (Ezekiel 20:12, 20; Hebreo 4:9, 10), ito rin ay magiging tanda ng katapatan sa Diyos sa panghuling krisis.

Sa panahon ng kawakasan, ang tatak ay gaganap din bilang isang tanda ng pag-iingat mula sa mapangwasak na puwersa ng pitong hulin salot (tingnan ang Ezekiel 9:1-11 para sa nasa likod na representasyon ng Apocalipsis 7:1-3). Kaya, ang tanong na ibinangon sa Apocalipsis 6:17 ay tatanggap ng sukdulang sagot: iyongd makatitindig na protektado sa araw ng galit ng Diyos ay ang natatakang bayan ng Diyos.

`Tayo ay binababalaan ni Pablo na huwag pighatiin ang Banal na Espiritu na sa pamamagitan Niya tayo ay natatakan (Efeso 4:30). Anong ibig sabihin nito? Paano mo mapipighati ang Banal na Espiritu? Kapag mayroon ka nang sagot, anong mga pagpili ang magagawa mo para matulungan kang hindi Siya pighatiin?`