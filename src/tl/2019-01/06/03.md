---
title:  Ang Natatakang Bayan ng Diyos
date:   04/02/2019
---

`Basahin ang Apocalipsis 7:4-8. Ano ang bilang ng natatakang bayan ng Diyos? Ano ang kahulugan nang espesipikong bilang na iyon?`

Ang anunsyo ng bilang ng mga natatakan ay nagtatala ng pagkumpleto ng pagtatatak. Naririnig ni Juan na ang kanilang bilang ay 144,000 ay binubuo ng 12 minultiplika ng 12 minultiplika ng 1,000. Ang 12 ay isang simbolo ng bayan ng Diyos: ang mga tribo ng Israel at ang iglesiang naitayo sa pundasyon ng 12 apostol (Efeso 2:20). Kaya, ang bilang na 144,000 ay tumatayo para sa kabuuan ng bayan ng Diyos sa katapusan ng panahon, “Lahat sa Israel” (Judio at Hentil) na handa sa pagdating ni Cristo at ang mga dadlhin na hindi makakakita ng kamatayan.

Ang 12 tribong nakalista sa Apocalipsis 7 ay malinaw na hindi literal, dahil ang 12 tribo ng Israel sa paligid ng parehas ng Hilaga at Timog na mga Kaharian ay hindi na umiiral ngayon. Ang 10 tribo ng Hilagang Kaharian ay nadala sa pagkakabihag sa panahon ng pananakop ng Asiria (2 Kings 17:6-23), kung saan sila’y naisama sa ibang mga bansa. Kaya, ang 12 tribo ay hindi bumubuo sa Judaismo ngayon.

At saka, ang listahan ng 12 tribo sa Apocalipsis 7 ay hindi kagay ng iba pang makikita sa Kasulatan (ihambing sa Bilang 1:5-15; Ezekiel 48:1-19). Si Juda ay nakalista bilang unang tribo (Apolcaipsis 7:5), sa halip na si Ruben (ihambing sa Bilang 1:5). At saka, ang mga tribo nina Dan at Efraim, na kasama sa mga listahan sa Bilang 1 at Ezekiel 48, ay tinanggal mula sa listahan sa Apocalipsis 7, sa halip ay isinama si Joseph at Levi (Apocalipsis 7:7, 8). Ang malinaw na dahilan ng hindi pagsama kay Efraim, at tila kay Dan, mula sa listahan sa Apocalipsis 7, ay dahil sa Lumang Tipan ang dalawang tribong ito ay ganap na tumalikod at sumasamba sa diyus-diyosan (1 Hari 12:29, 30; Hosea 4:17).

Ang listahan ng mga tribo sa Apocalipsis 7 ay hindi historikal kundi espiritwal. Ang pagkawal ni Dan at Efraim sa listahan ay nagmumungkahing ang hindi katapatan ng dalawang tribong ito ay walang lugar sa natatakang bayan ng Diyos. Gayundin, ang iglesia sa Bagong Tipan ay tinukoy bilang ang 12 mga tribo ng Israel (Santiago 1:1). Ang 12 tribo sa Apocalipsis 7 ay tumatayo para sa buong bayan ng Diyos, na nagtiis hanggang sa wakas, mga Judio at mga Hentil.

`Ano ang mga katiyakang ibinibigay ng Diyos sa Biblia para sa mga mabubuhay sa panahon ng kabagabagan?`