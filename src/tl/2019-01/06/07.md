---
title:  Karagdagang Isipan
date:   08/02/2019
---

Basahin ang Ellen G. White, “Ang Kawalang Kasalanan at Kaligtasan” pp. 353-357, sa Selected Messages, book 3.

Ang pagkakakilanlan ng 144,000 ay isang mainit na pinagtatalunang isyu. Ang tila malinaw sa Apocalipsis ay ang 144,000 ay ang huling henerasyon ng bayan ng Diyos sa nagtatapos na mga araw ng kasaysayan ng mundong ito.. Alam natin na sila ay daranas ng panahon ng kaguluhan at mapoprotektahan mula sa pitong huling mga salot (tingnan ang Awit 91:7-16; Apocalipsis 7:15-17) at ang kanilang katapatan ay masusubukan ng pagsubok na hindi naranasan ng ibang henerasyon sa nakaraan.

Hindi eksaktong inihayag sa atin kung sinu-sino ang mga kasama sa grupong iyon. Ang kanilang pagkakakilanlan ay isa sa mga sekretong inigatan ng Diyos para sa Kanyang sarili (deuteronomio 29:29). Ang hinaharap lang ang maghahayag kung sino ang pagiging bahagi nitong grupo ng mga naligtas na banal. Tayo ay binalaan patungkol sa misteryong ito:

“Sinasabi ni Cristo na mayroong nasa iglesiang magpapakilala ng mga kasinungalingan at haka-haka, nang ang Diyos ay nagbigay ng dakila, nagtataas, dumadakilang katotohanan na dapat palaging iniingatan sa kabang-yaman ng isipan. Kapag kinuha ng tao ang teoryang ito at iyon, kapag sila’y mausisa sa pag-alam ng bagay na hindi naman nila kailangang malaman, hindi sila pinangungunahan ng Diyos. Hindi Niya panukalang ang Kanyang bayan ay magpapakita ng isang bagay na kailangan nilag ipagpalagay, na hindi itinuro sa Salita. Hindi Niya kalooban na sila’y magkaroon ng pagtatalo sa mga tanong na hindi espiritwal na makatutulong sa kanila, gaya nang, Sinu-sino ang binubuo ng 144,000? Sa maigsing panahon ang mga ito’y walang dudang malalaman ng mga pinili ng Diyos.” – Ellen G. White, Selected Messages, book 1, p. 174.

**Mga Tanong Para sa Talakayan**

`1. Isipin ang mga sumusunod na payo: “Magsikap tayo kasama ang lahat ng kapangyarihang ibinigay sa atin ng Diyos na makasama sa 144,000.” – Komento ni Ellen G. White, The SDA Bible Commentary, vol. 7, p. 970. Paano mo maisasagawa ang mga salitang ito? Paanong ang pagsisikap na ito’y makaaapekto sa pang-araw-araw mong desisyon?`

`2. Ang isang mahalagang katangian ng 144,000 banal sa pagtatapos ng panahon ay ang pag-awit ng bagong awit. Walang ibang makaaawit sa awiting ito kundi ang 144,000 dahil ito ay awit ng karanasan – isang karanasang hindi kailanman naranasan ng ibang grupo sa buong kasaysayan (Apocalipsis 14:3, 4; Apocalipsis 15:2, 3). Sa iyong pag-iisip sa sariling mong pamumuhay, paanong ang iyong kasalukuyang espiritwal na paglalakad ay magpapakita ng isang awit ng isang sariwang karanasan sa Diyos? O ang ipinapakita ba ng buhay mo ay iyong mga nakaraang lumang kuwento ng mga gawa ng Diyos sa buhay mo, na nagkukulang ng katunayan ng kasalukuyang pagtatalaga? Anong mga pagbabago ang maaari mong magawa ngayon na makatutulong sa iyo para muling italaga ang iyong buhay sa Kanya?`

`3. Ano ang pagkakaiba sa pagitan ng pagkaalam lamang ng tungkol kay Cristo at ng tunay na pagkakilala sa Kanya? Kung may isang magtatanong sa iyo “Ano ang katulad ni Cristo?” ano ang isasagot mo, at bakit?`