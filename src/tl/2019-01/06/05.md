---
title:  Iyong mga Sumusunod sa Kordero
date:   06/02/2019
---

`Basahin ang Apocalipsis 14:1-5. Ano ang tatlong pangunahing katangian ng 144,000 na banal? Paanong ang mga katangian ito ay nakaugnay sa paglalarawan ng mga banal sa wakas ng panahon sa Apocalipsis 14:12?`

Ang Apocalipsis 14:4, 5 ay isang paglalarawan ng 144,000 na nakahilera sa bayan ng Diyos sa huling panahon na “tumutupad sa mga utos ng Diyos, at humahawak ng matatag sa pananampalataya ni Jesus” (Apocalipsis 14:12). Bagaman naranasan nila ang kapunuan ng galit ni Satanas sa katapusang krisis, nanatili silang matatag dahil sa kanilang malapit na relasyon kay Jesus.

Sa liwanag ng Apocalipsis 17:5, sa anong kaisipan na ang 144,000 ay hindi nadungisan sa mga babae? Paano nakaugnay ang kadalisayan sa katotohanan na sila’y mga tinubos mula sa lupa bilang mga “pangunahing bunga sa Diyos” (Apocalipsis 14:4)?

Ang imoralidad sa pakikipagtalik ay isang simbolo ng kawalang katapatan sa Diyos. Nagsasalita ang Apocalipsis 17:5 tungkol sa katapusan ng panahong mahalay na Babilonya at mga babaing anak niya, na ang lahat ng tao ng daigdig ay makikiapid sa kanila (tingnan ang Apocalipsis 18:3). Gayunman, ang 144,000 ay mananatiling tapat kaky Cristo at tututulan ang dumudungis na relasyon sa Babilonia at mga iglesiang tumalikod. Kaya, ang 144,000 ay “susunod sa Kordero saan man siya tumungo” (Apocalipsis 14:4).

Ang 144,000 ay inilarawan pa bilang ang mga “tinubos mula sa mga tao” bilang “pangunahing bunga sa Diyos at sa Kordero” (Apocalipsis 14:4). Sa matandang Israel, ang pangunahing bunga ay ang pinakamabubuting bunga ng aning inihandog sa Diyos (Bilang 18:12). Ang salitang “pangunahing bunga” ay maaaring tumukoy sa bayan na iniligtas bilang naiiba mula sa mga nasa mundo (Santiago 1:18), subalit sa Apocalipsis ang 144,000 ay malinaw na isang espesyal na grupo dahil sila’y kukunin nang hindi nakakakita ng kamatayan (1 Corinto 15:50-52). Kaya naman, sila’y mga pangunahing bunga ng mas malaking pag-aani ng mga naligtas sa buong kapanahunan (tingnan ang Apocalipsis 14:14-16).

`Sa anong mga paraan tayo, kahit sa hindi natin namamalayan, ay maaaring mapasapanganib sa paggawa ng espiritwal na pakikiapid? Bakit nadadaya natin ang ating sarili sa ruwing maiisip natin na malayo tayo sa ganong panganib?`