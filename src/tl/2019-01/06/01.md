---
title:  Ang Natatakang Bayan ng Diyos
date:   02/02/2019
---

### Basahin Para sa Pag-aaral sa Linggong Ito
Apocalipsis 7; 2 Pedro 3:9-14; Deuteronomio 8:11-17; Apocalipsis 14:4, 5, 12; 17:5; Roma 3:19-23.

> <p>Talatang Sauluhin</p>
> “’Ang mga ito ang naggaling sa malaking kapighatian, at naghugas ng kanilang mga damit at pinaputi ang mga ito sa dugo ng Kordero’” (Apocalipsis 7:14).

Ang mensahe ng pagbubukas ng pitong tatak ay nagpapakitang bawat taong nag-aangking sila’y naniniwala kay Cristo ay haharap sa mga pagpapala ng katapatan o sa mga sumpa ng pagiging taksil. Ang unang apat na tatak ay naglalarawan sa paraang pagdidisiplina ng Diyos apra gisingin ang Kanyang bayan mula sa kanilang espiritwal na pananamlay at gawin silang matagumpay. Gayunman, magdurusa rin ng kawalang katarungan at paniniil ang bayan ng Diyos sa isang daigdig na salungat sa ebanghelyo. Sa pagbubukas ng ikaanim na tatak, handa na ang Diyos na harapin silang mga nanakit sa Kanyang bayan.

Ang kapitulo 7 ay isang interlude na parenthetical na isiningit sa pagitan ng ikaanim at ikapitong mga tatak. Ang ikaanim na tatak ay nagdadala sa atin sa ikalawang pagdating ni Cristo. Samantalang humaharap ang masama sa paghuhukom, sinasagot ng Apocalipsis ang mga tanong tungkol sa kung sino ang makatatayo sa araw ng pagdating ni Cristo: silang mga natatakan, ang 144,000. Ang iba pa nilang mga katangian ay ibinibigay sa Apocalipsis 14:1-5. Mayroon din interlude na isiningit sa pagitan ng ikaanim at ikapitong mga trumpeta (Apocalipsis 10:1-11:14). Ang paningit na itong nagsisimula sa Ikalawang Dakilang Paggising at kapanganakan ng Kilusang Adventista ay napataong nasa kaparehas na panahon ng mga panimulang eksena sa kapitulo 7u at nakatuon sa karanasan at gawain ng bayan ng Diyos huling kapanahunan.

_*Pag-aralan ang liksyon sa linggong ito bilang paghahanda sa Sabbath, Pebrero 9._