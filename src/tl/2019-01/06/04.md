---
title:  Ang Lubhang Karamihan
date:   05/02/2019
---

`Basahin ang Apocalipsis 7:9, 10. Anong grupo ng nga banal ang nakikita ni Juan sa puntong ito? Paano sila inilarawan, at saan sila naggaling? Anong isinisigaw nila sa harapan ng trono ng Diyos?`

Nakikita ni Juan ang isang “napakaraming tao, na di mabilang ng sinuman, iyong lumabas mula “’sa malaking kapighatian, at naghugas ng kanilang mga damit at pinaputi ang mga ito sa dugo ng Kordero’” (Apocalipsis 7:14). Ibig sabihin, sila’y mga natatanging grupo ng taong sa kabila ng anumang kapighatian na dinanas ay nanatiling tapat kay Jesus, isang katapatang sinimbolohan ng kanilang pagkakatakip sa damit ng Kanyang sakdal na katuwiran. Ang salitang “kapighatian” ay ginagamit madalas sa Biblia sa pagtukoy sa mga bagay na pinagdusahan ng mga mananampalataya para sa kanilang pananampalataya (tingnan ang halimbawa, Exodo 4:31; Awit 9:9; Mateo 24:9; Juan 16:33; Roma 5:3). Samakatuwid, bagaman kinikilala ng ilang mga interpreter ng ADventista ang grupong ito bilang isa pang interpretasyon ng 144,000, maaari nating maunawaan ang “napakaraming tao” bilang pagtukoy sa lahat ng mga tinubos na nagdusa para sa kanilang pananampalataya noon hanggang sa mga susunod pang mga panahon.

Dito rin sa paglalarawan ni Juan sa “napakaraming tao, na di mabilang ng sinuman” ay makikita natin na sa lahat ng pag-aaral natin sa buong Biblia, ang dakilang tema dito ay ang kaligtasan sa pamamagitan ng panananampalataya. Ang tanging pag-angkin ng mga tinubos sa kaligtasan, sa walang-hanggang buhay at sa mga bagong langit at lupa ay ang katuwiran ni Cristo, na ibinigay sa kanila sa pamamagitan ng biyaya.

“Pinakamalapit sa trono ay iyong mga dating masigasig sa layunin ni Satanas, subalit inagaw gaya ng gatong mula sa apoy, at sumunod sa kanilang Tagapagligtas nang may malalim at matinding debosyon. Ang susunod ay iyong pinasakdal ang kanilang Cristianong karakter sa gitna ng kasinungalingan at kataksilan, iyong pinarangalan ang kautusan ng Diyos nang ang mundo ng Cristiano ay idineklara itong walang-bisa, at sa milyun-milyon ng lahat ng kapanahunan, na pinatay dahil sa kanilang pananampalataya. Ang sa dako pa roon ay ang ‘napakaraming tao, na hindi mabilang, ng lahat ng mga bansa, at lipi, at bayan, at wika, … sa harapan ng trono, at sa harapan ng Kordero, nakasuot ng mapuputing damit, at may mga sanga ng palma sa kanilang mga kamay.” Apocalipsis 7:9. Tapos na ang kanilang pakikipagdigma, nakamtan na ang kanilang tagumpay. Nakipagkarera na sila at naabot ang gantimpala. Ang isang palma sa kanilang mga kamay ay isang simbolo ng kanilang tagumpay, ang putting damit ay sagisag ng walang bahid na katuwiran ni Cristo na ngayon ay kanila na.” – Ellen G. White, The Great Controversy, p. 665.

`Oo, tayo ay nabalutan nang katuwiran ni Cristo, isang regalo ng pananampalataya. Ngunit paano natin maipagpapatuloy ang pananampalatayang iyon, at manatiling tapat, sa gitna ng mga pagsubok at kapighatian? O, mas mahalaga pa, paano natin maipagpapatuloy ang pananampalataya at pagiging tapat na iyon sa mga panahon ng kaginhawahan at kasaganaan? (Tingnan ang Deuteronomioi 8:11-17).`