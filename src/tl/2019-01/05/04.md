---
title:  Ang Eksena sa Ikaapat na Tatak
date:   29/01/2019
---

`Basahin ang Apocalipsis 6:7, 8. Anong eksena ang inilalarawan dito? Paano ito nakaugnay sa nauna?`

Ang kulay ng kabayo sa ikaapat na tatak ay inihayag sa Griyegong salitang chloros, na ashen-gray na kulay ng inaagnas na bangkay. Ang pangalan ng nakasakay ay Kamatayan; samantala ay sinasamahan siya ng Hades na lugar ng mga patay. Pinahintulutan ang dalawang itong patayin ang mga tao sa pamamagitan ng tabak, taggutom, salot, at mababangis na hayop sa ikaapat na bahagi ng lupa (Mateo 24:7, 8).

Ang ikaapat na tatak ay nananawagan para sa salot at kamatayan. Ang malinaw na paglalarawan ng eksena ay naghahatid ng katotohanang ang espirituwal na taggutom ng Salita ng Diyos bilang bunga ng pagtanggi sa ebanghelyo ay walang-salang mauuwi sa espirituwal na kamatayan.

Ang mabuting balita ay talagang limitado ang kapangyarihan ng Kamatayan at ang Hades; sila’y binibigyan lang ng awtoridad sa isang bahagi (ikaapat) ng lupa. Tinitiyak sa atin ni Jesus na nasa Kanya ang mga susi ng Hades at Kamatayan (tingnan ang Apocalipsis 1:18).

`Muling Repasuhin ang mga laman ng mga mensahe sa mga iglesia sa Efeso, Sardis, Pergamo, at Tiatira sa Apocalipsis 2. Ihambing ang sitwasyon sa mga iglesiang itong may mga eksena ng pagbubukas ng unang apat na mga tatak. Anong mga pagkakatulad ang nakikita mo sa pagitan ng mga ito?`

Ang mga eksena ng pitong tatak ay naglalarawan sa hinaharap ng iglesia. Kagaya ng kaso ng pitong iglesia, ang pitong tatak ay magkaugnay sa iba’t ibang panahon sa kasaysayang Cristiano. Sapanahon ng mga apostol, ang ebanghelyo ay mabilis na kumalat sa buong mundo. Sinundan ito ng panahon ng pag-uusig sa Romanong Imperyo, mula sa katapusan ng una hanggang sa pasimula sa ikaapat na siglo, gaya ng pagkakalarawan sa eksena ng ikalawang tatak. Ang ikatlong tatak ay nakaturo sa panahon ng kompromiso ng ikaapat at ikalimang mga siglo, na inilarawan sa pamamagitan ng isang espiritwal na taggutom ng Biblia, na nauwi sa “Madilim na Panahon.” Ang ikaapat na tatak ay angkop na naglalarawan sa espirituwal na kamatayan na inilarawan ang Cristianismo sa loob ng humigit-kumulang 1000 mga taon.

`Sinasabi ng Apocalipsis 6:6 na “ang langis at ang alak” ay hindi maaapektuhan ng taggutom ng salot sa ikatlong tatak. Ang langis ay sumisimbolo sa Banal na Espiritu (1 Samuel 16:13; Gawa 10:28), at ang bagong alak ng kaligtasan ay kay Jesu-Cristo (Marcos 2:22). Ano ang sinasabi sa atin ng mga simbolong itong may kahulugan tungkol sa katotohanan na, kahit na magkaroon ng kakulangan sa Salita ng Diyos, ang Banal na Espiritu ay patuloy pa rin gagawa at ang kaligtasan ay bukas pa rin sa lahat ng mga naghahanap ng katotohanan?`