---
title:  Ang Ikalawa at Ikatlong mga Tatak
date:   28/01/2019
---

`Basahin ang Apocalipsis 6:3, 4. Base sa paglalarawan sa pulang kabayo at sa nakasakay, ano ang pinag-uusapan dito tungkol sa ebanghelyo?`

Ang pula ay kulay ng dugo. Ang nakasakay ay may malaking tabak at pinahintulutang kunin ang kapayapaan mula sa lupa, na nagbukas ng daan para magpatayan ang mga tao sa isa’t isa (Mateo 24:6).

Ang ikalawang tatak ay naglalarawan sa bunga ng pagtanggi sa ebanghelyo, mula sa ikalawang siglo. Habang si Cristo ay nakikipagdigmang espiritwal sa pamamagitan ng pangangaral ng ebanghelyo, ang mga puwersa ng kasamaan ay nagsasagawa ng malakas na pagsalungat. Hindi maiiwasang susunod ang pag-uusig. Hindi ang nakasakay ang pumapatay. Sa halip, aalisin niya ang kapayapaan sa lupa. Bilang resulta, di maiiwasang susunod ang pag-uusig. (Tingnan ang Mateo 10:34).

`Basahin ang Apocalipsis 6:5, 6 kasama ang Levitico 26:26, at Ezekiel 4:16. Base sa paglalarawan ng maitim na kabayo at sa nakasakay, anong reyalidad na nakaugnay sa pangangaral ng ebanghelyo ang tinutukoy nito?`

Ang nakasakay sa maitim na kabayo ay may hawak na timbangan para pantimbang ng pagkain. Isang anunsyo ang ginawa: “’Isang takal na trigo para sa isang denario at sa isang denario ay tatlong takal na sebada’” (Apocalipsis 6:6). Sa bahaging iyong ng daigdig, ang butil, langis, at alak ay mga pangunahing pangangailangan ng buhay (Deuteronomio 11:14). Ang pagkain ng tinapay sa pamamagitan ng buong ingat na pagtimbang sa butil ay palatandaan ng malaking kakulangan o tanggutom (Levitico 26:26; Ezekiel 4:16). Sa panahon ni Juan, ang isang denario ay isang araw na suweldo (Mateo 20:2). Sa normal na sitwasyon, ang isang araw na suweldo ay makabibili ng lahat ng pangangailangan ng pamilya sa araw na iyon. Gayunman, ang isang taggutom ay buong laking patataasin ang normal na presyo. Sa eksensa ng ikatlong tatak, kakailanganin ang maghapong trabaho para makabili ng sapat na pagkain para sa isang tao lang. Para mapakain ang isang maliit na pamilya, isang araw na sahod ay gagamitin para bumili ng tatlong takal na sebada, isang mas mura at mas magaspang na pagkain para sa dukha.

Ang eksena ng ikatlong tatak ay nakaturo sa higit pang bunga ng pagtanggi sa ebanghelyo, simula sa ikaapat na siglo habang ang iglesia ay nakakuha ng kapangyarihang pampulitika. Kung ang putting kabayo ay kumakatawan sa pangangaral ng ebanghelyo, ang itim na kabayo ay nagpapakahulugan sa kawalan ng ebanghelyo at sa pagsalig sa tradisyon ng tao. Ang butil sa Biblia ay sumisimbolo sa Salita ng Diyos (Lucas 8:11). Ang pagtanggi sa ebanghelyo ay walang-salang magbubunga sa isang taggutom sa Salita ng Diyos katulad sa isang naihula ni Amos (Amos 8:11-13).