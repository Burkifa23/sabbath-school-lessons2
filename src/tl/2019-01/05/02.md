---
title:  Ang Pagbubukas ng Unang Tatak
date:   27/01/2019
---

`Basahin ang Apocalipsis 6:1-8 kasama ng Levitico 26:21-26 at Mateo 24:1-14. Pansinin ang mga susing salitang mayroon sa lahat ng mga talatang ito. Ano ang matututunan mo tungkol sa kahulugan ng unang apat na mga tatak batay sa mga pagtutulad na ito?`

Ang mga pangyayari sa pitong tatak ay dapat maunawaan sa konteksto ng mga sumpang kasunduan sa Lumang Tipan, na tiniyak sa mga terminong tabak, kagutom, salot, at maiilap na hayop (Levitico 26:21-26). Tinatawag ni Ezekiel ang mga itong “apat na nakamamatay na hatol” (Ezekiel 14:21) ng Diyos. Ang mga ito’y ang pandisiplinang hatol kung saan ang Diyos, sa pagsisikap na gisingin ang Kanyang bayan sa kanilang espirituwal na kalagayan, ay kinastigo sila nang sila’y naging di-tapat sa tipan. Sa katulad na paraan, ang apat na mangangabayo ay ang paraang ginagamit ng Diyos para panatilihing gising ang Kanyang bayan samantalang naghihintay sila sa pagbabalik ni Jesus.

Mayroon ding malapit na pagkakatulad sa pagitan ng unang apat na tatak at sa Mateo 24:4014, kung saan ipinaliwanag ni Jesus ang mangyayari sa mundo. Ang unang apat na mangangabayo ay ang mga paraang pinananatili ng Diyos ang Kanyang bayan sa tamang daan sa pamamagitan ng pagpapaalaala sa kanilang ang daigdig na ito, gaya nang pag-iral nito ngayon, ay hindi kanilang tahanan.

Bagaman simboliko, ang Apocalipsis 6:1, 2 ay tungkol din sa pananakop. Pinaaalaala ng Apocalipsis 19:11-16, na naglalarawan kay Cristo na nakasakay sa isang putting kabayo at pinangungunahan ang Kanyang makalangit na hukbo ng anghel upang iligtas ang kanyang bayan sa Ikalawang pagparito. Bilang isang simbolo ng kadalisayan, ang kulay na puti ay palaging iniuugnay kay Cristo at ang Kanyang mga tagasunod. Ang nagangabayo ay may hawak na pana at binigyan ng isang korona (Apocalipsis 6:2), na pinupukaw ang larawan ng Diyos sa Lumang Tipan na nakasakay sa kabayong may pana sa kamay habang dinadaig ang mga kaaway ng Kanyang bayan (Habakuk 3:8-13; Awit 45:4, 5). Ang Griyegong salita para sa koronang suot (Apocalipsis 6:2) ng nangangabayo ay stephanos, na ang ibig sabihin ay korona ng pagtatagumpay (Apocalipsis 2:10; Apocalipsis 3:11). Itong nangangabayo ay isang mananakop na humahayong lumulupig at upang lumupig.

Ang eksena ng unang tatak ay inilalarawan ang pagkalat ng ebanghelyong buong lakas na nagpasimula sa Pentecostes, kung saan pinasimulan ni Cristo na palawakin ang Kanyang kaharian. Mayroon noon, at mayroon paring maraming teritoryong tatamuhin at maraming taong magiging tagasunod ni Jesus, hanggang ang pangwakas na pananakop ay matupad sa pagparito ni Cristo sa kaluwalhatian.

Sa propesiya, ang ksena ng unang tatak ay tumutugma sa mensahe ng iglesia sa Efeso; inilalarawan nito ang apostolikong panahon ng unang siglo kung saan mabilis kumalat ang ebanghelyo sa buong mundo (Colosas 1:23).

`Bakit dapat nating laging tatandaan na, kay Cristo, tayo ay nasa nagwawaging panig, sa kabila ng kagyat nating katayuan?`