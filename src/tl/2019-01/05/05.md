---
title:  Ang Pagbubukas ng Ikalimang Tatak
date:   30/01/2019
---

`Basahin ang Apocalipsis 6:9, 10. Anong nangyayari rito?`

Ang salitang kaluluwa sa Biblia ay tumutukoy sa buong pagkatao (Genesis 2:7). Ang pagkamartir ng matatapat at pinag-using na bayan ng Diyos ay inilarawan dito sa termino ng pansakripisyong dugong ibinuhos sa paanan ng dambana ng handog na sinusunog sa santuwaryo sa lupa (Exodo 29:12; Levitico 4:7). Nagdusa ng kawalan ng katarungan at kamatayan ang bayan ng Diyos dahil sa kanilang katapatan sa ebanghelyo. Umiyak sila sa Diyos, humihiling na mamagitan Siya at mananggalang para sa kanila. Ang mga talatang ito’y nauukol sa mga kawalang-katarungang ginawa rito sa lupa; wala silang sinasabing anuman tungkol sa katayuan ng patay. Tutal, ang mga taong ito ay lumalabas na hindi tatang kilik ng kaligayahan ng langit.

`Basahin ang Apocalipsis 6:11 kasam ang Deuteronomio 32:43 at Awit 79:10. Ano ang tugon ng langit sa mga panalangin ng pinaslang na bayan ng Diyos?`

Ang mga pinaslang na banal ay binigyan ng mapuputing damit na kumakatawan sa katuwiran ni Cristo, na nauuwi sa pagbibigay-katarungan sa kanila – ang Kanyang regalo sa mga tatanggap ng Kanyang alok ng biyaya (Apocalipsis 3:5; 19:8). Pagkatapos, sinabihan silang magpahingang sandali hanggang ang kanilang mga kapatid, na daranas nang katulad na karanasan, ay mabuo. Mahalagang mapansin na wala ang salitang bilang sa Griyegong talata ng Apocalipsis 6:11. Ang Apocalipsis ay hindi nagsasalita ng isang bilang nang pinaslang na banal na mararating bago ang pagbabalik ni Cristo kundi ang pagiging buo tungkol sa kanilang karakter. Ang bayan ng Diyos ay nakumpleto sa pamamagitan ng katuwiran ni Cristo, hindi ng sarili nilang merito (Apocalipsis 7:9, 10). Ang pagbubuhay at pagbibigay-katarungan sa mga pinaslang na mga banal ay mangyayari sa ikalawang pagparito ni Cristo at sa pasimula ng milenyo (Apocalipsis 20:4).

Ang eksena ng ikalimang tatak ay sumasaklaw sa kasaysayan sa panahon na humahantong, at sumusunod sa Repormasyon, sa panahong ito ay milyun-milyon ang pinaslang dahil sa kanilang katapatan (Mateo 24:21). Ito rin ay nagpapaisip sa karanasan ng nagdurusang bayan ng DIyos sa buong kasaysayan, mula sa panahon ni Abel (Genesis 4:10) hanggang sa panahon na ipaghihiganti ng Diyos sa wakas “’ang dugo ng kanyang mga alipin’” (Apocalipsis 19:2).

`“Kailan pa, O Panginoon?” ang naging sigaw ng nagdurusang bayan ng Diyos sa buong kasaysayan. Sino ang hinding-hindi nakipagpunyagi sa kakulangan ng katarungan sa buhay na ito? Anong kaaliwan ang masusumpungan mo sa eksena ng ikalimang tatak, nalalaman na isang araw ang katarungan ay, talagang, mangyayari?`