---
title:  Ang Pitong Tatak
date:   26/01/2019
---

### Basahin Para sa Pag-aaral sa Linggong Ito
Apocalipsis 6:1-14; Levitico 26:21-26; Ezekiel 4:16; Deuteronomio 32:43; 2 Tesalonica 1:7-10.

> <p>Talatang Sauluhin</p>
> “’Ikaw ay karapat-dapat na kumuha sa aklat at magbukas ng mga tatak nito, sapagkat ikaw ay pinatay, at sa pamamagitan ng iyong dugo ay binili mo para sa Diyos ang mga tao mula sa bawat lipi, wika, bayan, at bansa. At sila’y iyong ginawang isang kaharian at mga pari para sa aming Diyos: at sila’y maghahari sa ibabaw ng lupa’”” (Apocalipsis 5:9, 10).

Ipinagpapatuloy ng Apocalipsis 6 ang eksena ng kapitulo 4, 5, na inilalarawan si Cristo, bilang karapat-dapat na magbukas ng tinatakang aklat dahil, sa pamamagitan ng Kanyang matagumpay na buhay at kamatayan, naibalik Niya ang nawala sa pamamagitan ni Adan. Handa na Siya ngayon sa pagbubukas ng mga tatak sa aklat na isulong ang plano ng kaligtasan sa lubusang katuparan nito.

Ang Pentecostes ang naging marka ng pasimula ng pagkalat ng ebanghelyo, kung saan palalawakin ni Cristo ang Kanyang kaharian. Sa gayon, ang pagbasag sa mga tatak ay tumutukoy sa pangangaral ng ebanghelyo at sa mga bunga ng pagtanggi rito. Ang pagbubukas ng ikapito at huling tatak ay nagdadala sa atin sa katapusan ng kasaysayan ng mundo.

Ibinibigay sa atin ng Apocalipsis 3:21 ang susi sa kahulugan ng pitong tatak: “’Ang magtagumpay ay pagkakalooban ko na umupong kasama ko sa aking trono, gaya ko naman na nagtagumpay at umupong kasama ng aking Ama sa kanyang trono.’” Sinasabi sa atin ng kapitulo 4, 5 ang pananaig ni Cristo at ang Kanyang pagkadakila, at ang huling talata sa kapitulo 7 ay naglalarawan sa mga nanaig sa harap ng trono ni Cristo. Kung gayon, ang kapitulo 6 ay tungkol sa bayan ng Diyos na nasa proseso ng pananaig upang sila’y maaring maging kabahagi ng trono ni Jesus.

_*Pag-aralan ang liksyon sa linggong ito bilang paghahanda sa Sabbath, Pebrero 2._