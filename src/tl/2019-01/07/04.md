---
title:  Ang Anghel na may Bukas na Aklat
date:   12/02/2019
---

Dinadala tayo ng ikaanim na trumpeta sa panahon ng wakas. Ano ang panawagang gawin ng bayan ng Diyos sa panahong ito? Bago tumunog ang ikalimang trumpeta, isiningit ang isang sandaling pagtigil, ipinapaliwanag ang tungkulin at karanasan ng bayang ng Diyos sa waskas ng panahon.

`Basahin ang Apocalipsis 10:1-4. Ano ang pangyayari rito?`

“Ang makapangyarihang anghel na nagturo kay Juan ay ang mahalagang persona ni Jesu-Cristo.” – Ellen G. White Comments, The SDA Bible Commentary, vol. 7, p. 971. Itinapak Niya ang Kanyang mga paa sa dagat at lupa, ipinapahiwatig ang Kanyang pangkalahatang paghahari, na ang Kanyang ipoproklama ay may kahalagahan sa buong mundo. Siya ay sumisigaw na may ungal ng isang leon. Ang ungal ng isang leon ay sumisimbolo sa tinig ng Diyos (tingnan ang Hoseas 11:10; Apocalpisis 5:5).

Hindi pinahintulutan si Juan na isulat ang sinabi ng mga kulog. May mga bagay na hinggil sa hinaharap na hindi ibinunyag ng Diyos sa atin sa pamamagitan ni Juan.

`Basahin ang Apocalipsis 10:5-7. Ihambing ang siping ito sa Daniel 12:6, 7. Sa anong mga salita nagkakapareho ang mga ito?`

Nang sinabi ng Anghel na “hindi na maaantala pa” (Apocalpisis 10:6), ipinapakita ng Griyegong salitang chronos na tumutukoy siya sa isang panahon. Nagtuturo ito pabalik sa Daniel 12:6, 7, kung saan sinasabi ng isang anghel na ang pag-uusig sa mga banal ay magtatagal sa isang panahon, mga panahon at kalahati ng panahon, o 1,260 taon (A.D. 538-1798) kung saan ang iglesia ay inusig ng kapapahan (ihambing sa Daniel 7:25). Dahil sa Daniel at Apocalipsis ang isang propetikong “araw” ay sumisimbolo sa isang taon (Bilang 14:34; Ezekiel 4:6), 360 “araw” ay katumbas ng 360 taon, at ang tatlo at kalahati ng mga panahon (o “mga taon”) ay katumbas ng 1,260 “araw” o taon. Sa panahong darating pagkatapos ng propetikon kapanahunang ito, ang wakas ay sasapit.

Ang pahayag sa panahong iyon ay hindi na tumutukoy sa mga propetikon panahon ni Daniel, partikular ang 2,300 propetikong araw ng Daniel 8:14 (457 B.C.-A.D. 1844). Matapos ang takdang ito, wala nang natatakdang mga propetikong panahon. Sinasabi ni Ellen White na: “Sa panahong ito, kung saan idineklara ng anghel na may taimtim na panunumpay, ay … propetikong panahon, na dapat mauna sa pagdating ng ating Panginoon. Samakatuwid baga, ang mga tao ay hindi na magkakaroon ng iba pang mensahe sa tiyak na panahon. Matapos itong takdan panahon na umaabot mula 1842 hanggang 1844 ay wala nang tiyak na pagtalunto ng propetikong panahon. Ang pinakamahabang pagtutuos ay umaabot sa taglagas ng 1844.” – Ellen G. White Comments, The SDA Bible Commentary, vol. 7, p. 971.

`Ano ang sinasabi sa atin ng pahayag na ito ni Ellen G. White kung bakit dapat natin iwasan ang lahat ng pagtatakda ng petsa sa hinaharap?`