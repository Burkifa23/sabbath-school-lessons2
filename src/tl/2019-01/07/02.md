---
title:  Ang mga Panalangin ng mga Banal
date:   10/02/2019
---

Ang Apocalipsis 8 ay nagbukas na may isang larawan ng pitong anghel na tumatayo sa harap ng Diyos na handang hipan ang kanilang trumpeta. Bago hinipan ang mga trumpeta, isang eksena ang isiningit. Ang layunin nito ay ipaliwanag ang teolohikal na kahulugan ng mga trumpeta.

Basahin ang Apocalipsis 8:3, 4 kasama ang paglalarawan ng araw-araw na mga serbisyo sa templo sa Jerusalem na ibinigay sa ibaba: isang Judiong komentaryo sa Biblia na ipinapaliwanag na sa panggabing sakripisyo ang tupa ay ipinatong sa altar ng dambana ng sinusunog na handog, at ang dugo ay ibinuhos sa paanan ng altar. Isang hinirang na pari ang kinuha ang gintong insenso sa loob ng templo at naghandog ng insenso sa ginintuang altar sa Banal na Dako. Nang ang pari ay lumabas, itinapon niya ang lalagyan ng insenso sa sahig na nakagawa ng isang malakas na ingay. Sa puntong ito, ang pitong pari ay hinipan ang kanilang trumpeta, na minamarkahan ang katapusan ng serbisyo sa templo sa araw na iyon.

Makikita mo kung paano ginamit ang wika ng panggabing serbisyo sa Apocalipsis 8:305. Makabuluhan na tinatanggap ng anghel ang insenso sa “dambanang ginto na nasa harapan ng trono” (Apocalipsis 8:3). Ang insenso ay kumakatawan sa mga panalangin ng bayan ng Diyos (Apocalipsis 5:8). Ang kanilang mga panalangin ay sinagot na ngayon ng Diyos.

Nabibigay ang Apocalipsis 8:3-5 ng mahalagang impormasyon patungkol sa trumpeta sa Apocalipsis:

a. Ang pitong trumpeta ay mga paghuhukom ng Diyos sa rebeldeng sangkatauhan bilang tugon sa mga panalangin ng kanyang pinagmalupitang bayan.

b. Sinusundan ng mga trumpeta ang kamatayan ni Jesus bilang ang Kordero at nagpatuloy nang sunud-sunod sa buong kasaysayan hanggang sa Ikalawang Pagdating (tingnan ang Apocalipsis 11:15-18).

`Basahin ang Apocalpsis 8:5 kasama Ezekiel 10:2. Paanong ang pangitain ni Ezekiel ng pagtapon ng apoy sa tumalikod na Jerusalem ay nagpapaliwanag sa likas ng mga trumpeta sa Apocalipsis?`

Pinupuno ng anghel ang lalagyan ng insenso ng apoy mula sa altar at itinatapon ito pababa sa lupa. Makabuluhang ang apoy na ito’y galing sa pinakaaltar kung saan ang mga panalangin ng mga banal ay inialay. Ang katotohanan na ang apoy ay nagmula sa pinakaaltar ay nagpapakitang ang pitong trumpetang paghuhukom ay bumagsak sa mga naninirahan sa lupa bilang tugon sa mga panalangin ng bayan ng Diyos at ang Diyos ay mamamagitan sa kanilang kapakanan sa Kanyang itinakdang panahon. Ang pagkahagis pababa ng insenso ay maari ring maging hudyat na ang pamamagitan ni Cristo ay hindi mananatili magpakailanman. Magkakaroon panahon ng pagsasara ng probasyon (Apocalipsis 22:11, 12).