---
title:  Karagdagang Isipan
date:   15/02/2019
---

Hinuhudyatan ng ikapitong trumpeta (Apocalipsis 11:15-18) ang katapusang kasaysayan nitong mundo. Dumating na ang panahon para ipakita ng Diyos ang Kanyang kapangyarihan at paghahari. Itong rebeldeng planeta, na naging nasa kapamahalaaan ni Satanas sa libu-libong mga taon, ay babalik na sa kapamahalaan at pangangasiwa ng Diyos. Ito ay pagkatapos ng kamatayan ni Cristo sa krus at Kanyang pag-akyat sa langit na si Cristo ay ipinahayag na lehitimong pinuno ng mundo (Apocalipsis 12:10, 11). Lahat ng paninirang magagawa niya ay ginagawa na Satanas dahil alam niya nmaiksi na ang kanyang panahon (Apocalipsis 12:12). Ibinabalita ng ikapitong trumpeta na ang mga umaagaw na kapangyarihan ay hinarap na at ang daigdig na ito’y dumating na sa wakas sa ilalim ng nararapat na paghahari ni Cristo.

Binabalangkas ng ikapitong trumpeta ang nilalaman ng natitirang bahagi ng aklat: (1) Galit ang mga bansa: inilalarawan ng Apocalipsis 12-14 si Satanas na puno ng galit (Apocalipsis 12:17), na kasama ang kanyang dalawang kasapi – ang halimaw sa dagat at ang halimaw sa lupa – ay inihahanda ang mga bansa ng daigdig para makipagtunggali laban sa bayan ng Diyos. (2) Dumating ang Iyong poot: Ang sagot ng Diyos sa galit ng mga bansa ay sa pamamagitan ng pitong huling salot, na tinutukoy bilang poot ng Diyos (tingnan ang Apocalipsis 15:1). (3) Ang panahon para hatulan ang mga patay ay inilarawan sa Apocalipsis 20:11-15. (4) At upang bigyan ng gantimpala ang mga lingkod ng Diyos ay inilarawan sa in Apocalipsis 21-22. (5) Upang puksain ang mga pumupuksa sa lupa: Inihahayag ng Apocalipsis 19:2 ang panghuling panahong Babilonya ay hinukuman dahil winasak nito ang lupa. Ang pagwasak ni Satanas, ang kanyang hukbo, at ang kanyang dalawang kasapi ay ang pangwakas na akto sa drama ng malaking tunggalian (Apocalipsis 19:11-20:15).

**Mga Tanong Para sa Talakayan**

`1. Kung minsan ay nasusumpungan natin na ang pangangaral ng ebanghelyo ay maaaring maging isang mapait na karanasan (Apocalipsis 10:10); ang ating mga salita ay tinatanggihan ay kinukutya. Kung minsan maaari pa ngang kumilos ang oposisyon dahil sa pangangaral. Sinong mga karakter ng Biblia ang maiisip mong humarap sa ganitong mga pagsubok, at ano ang puwede natin matutunan mula sa kanilang mga karanasan?`

`2. Pag-isipan ang mga sumusunod na pahayag: “Paulit-ulit na ako’y binabalaan tungkol sa pagtatakda ng oras. Hinding-hindi na muli magkakaroon ng isang mensahe para sa bayan ng Diyos na ibabase sa oras. Hindi na natin dapat alamin ang eksaktong panahon ng pagbubuhos ng Banal na Espiritu o ng pagdating ni Cristo.” – Ellen G. White, Selected Messages, book 1, p. 188. Anong mga problema ang nakikita mo sa pagbabalangakas sa sobrang detalyadong propetikong mga tsart ng mga panghuling pangyayari pagkatapos ng 1844? Paano ka maiingatan mula sa mga patibong na dala-dala ng mga tsart na ito?`