---
title:  Ang Dalawang Saksi
date:   14/02/2019
---

`Basahin ang Apocalipsis 11:3-6. Sa anong paraan na ang dalawang saksi ay sumasalamin kina Zerubabel at Josue sa kanilang makahari at makaparing mga tungkulin? Tingnan ang Zacarais 4:2, 3, 11-14.`

Ang ideya ng dalawang saksi ay nagmumula sa sistemang legal ng mga Judio, na humihingi ng kahit dalawang saksi para patunayang ang isang bagay aty totoo (Juan 8:17). Ang dalawang saksi ay kumakatawan sa Biblia – kapwa ang mga Luma at Bagong Tipan. Ang dalawa ay hindi mapaghihiwalay. Ang bayan ng Diyos ay tinawag para ipahayag ang mensahe ng buong Biblia sa sanlibutan – “ang buong payo ng Diyos” (Gawa 20:27).

Ang mga saksi ay inilalarawang nagpapahayag ng propesiyang nakadamit-sako sa panahon ng propetikong takda ng 1,260 araw/taon (A.D. 538-1798). Ang damit-sako ay kasuotan ng pagluluksa (Genesis 37:34); Ito’y tumuturo sa panahong napakahirap noong ang mga katotohanan ng Biblia ay ibinaon, at tinakpan, sa pamamagitan ng mga tradisyon ng tao.

`Basahin ang Apocalipsis 11:7-13. Sa sarili mong mga salita, ilarawan ang nangyari sa dalawang saksi sa katapusan ng propetikong 1,260 mga araw/mga taon.`

Ang halimaw na papatay sa dalawang saksi ay bumangon mula sa pinakatirahan ni Satanas. Ang pagpatay sa mga saksi ay naaangkop sa kasaysayan ng ateistikong pag-atake sa Biblia at ng pagbuwag ng relihiyon na kaugnay sa mga pangyayari ng Rebolusyong Pranses. Ang sistemang itong laban sa relihiyon na itinatag sa Pranses ay taglay ang mababang moral ng Sodoma, ang ateistikong kapalaluan ng Ehipto, at ang pagiging rebelde ng Jerusalem. Ang nangyari kay Jesus sa Jerusalem ay nangyayari ngayon sa Biblia sa pamamagitan nitogn sistemang laban sa relihiyon.

Ang pagkabuhay na muli ng mga saksi ay tumuturo sa malaking revival ng interes sa Biblia na kinahinatnan ng Rebolusyong Pranses, na nagresulta sa pagbangon ng kilusan ng Second Advent kalakip ang pagpapanumbalik nito sa katotohanan ng Biblia, pagtatatag ng Bible societies, at pamamahagi ng Biblia sa buong mundo.

Bago mismo ang katapusan, masasaksihan ng daigdig ang isang pangwakas na pangdaigdigang pagpapahahag (Apocalipsis 18:1-4). Ang panghuling mensaheng ito ay pupukaw sa oposisyon na binigyang kapangyarihan ng mga entidad ng demonyong gumagawa ng mga milagro para dayain ang mundo at dalhin ang mga sumasamba sa hilmaw sa isang panghuling digmaan laban sa mga tapat na saksi ng Diyos (tingnan ang Apocalipsis 16:13-16; 14:12).