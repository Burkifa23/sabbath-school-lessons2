---
title:  Kinakain ang Aklat
date:   13/02/2019
---

Basahin ang Apocalipsis 10:8-11. Ang pagkain sa Biblia ay ginagamit para ilarawan ang pagtanggap ng isang mensahe mula sa Diyos upang ipahayag ito sa mga tao (tingnan ang Ezekiel 2:8-3:11; Jeremias 15:16). Kapag tinanggap ang mensahe ay mabuting balita; ngunit kapag ito’y ipinahayag, kung minsan nagbubunga ito ng kapaitan kapag ito’y tinutulan at tinaggihan ng marami.

Ang karanasang mapait-matamis ni Juan sa pagkain ng aklat (kumakatawan sa aklat ng Daniel) ay kaugnay sa pagbubukas ng mga propesiya ni Daniel sa panghuling panahon. Dito’y kinakatawanan ni Juan ang nalabing iglesiang inatasang iproklama ang walang-hanggang ebanghelyo (tingnan ang Apocalipsis 14:6, 7) sa pagsasara ng panahon ng propesiya ni Daniel (Daniel 7:25) o ng 1,260 ara/taon.

Ang konteksto ay nagpapahiwatig na ang pangitain ni Juan ay tumutukoy sa isa pang mapait-matamis na karanasan sa katapusan ng protikong 2,300-taong takda. Nang, base sa mga propesiya ni Daniel, inisip ng mga Millerite na babalik si Cristo noong 1844, ang mensaheng ito ay matamis sa kanila. Gayunman, nang hindi nagpakita si Cristo gaya ng inaasahan nila, sila ay nakaranas ng mapait na kabiguan at sinaliksik nila ang mga Kasultanan para sa mas malinaw na pag-unawa.

Ang komisyon kay Juan na “muling magpahayag ng propesiya” sa mundo ay tumuturo sa mga Adventistang nagingilin ng Sabbath na ibinangon para ipahayag ang mensahe ng Ikalawang Pagparitong nakaugnay sa mga propesiya ng Daniel at Apocalipsis.

`Basahin ang Apocalipsis 11:1, 2. Ano ang gawain ang iniutos kay Juan?`

Ipinagpapatuloy ng siping ito ang eksena ng Apocalipsis 10. Inutusan si Juan na sukatin anag templo, ang altar, at ang mga sumasamba. Ang konsepto ng pagsukat sa Biblia ay patalinghagang tumutukoy sa paghuhukom (tingnan ang Mateo 7:2). Ang templong suskantin ay nasa langit, kung saan naglilingkod si Jesus para sa atin. Ang pagtukoy sa templo, sa altar, at mga sumasamba ay nakaturo sa Araw ng Pagtubos (tingnan ang Levitico 16:16-19). Ang araw na ito ay isang araw ng “panunukat” gaya ng paghuhukom ng Diyos sa mga kasalanan ng Kanyang bayan. Kaya, ang Apocalipsis 11:1 ay tumutukoy sa paghuhukom na mangyayari bago ang Ikalawang Pagparito. Ang paghuhukom na ito’y para lang sa bayan ng Diyos – ang mga sumasamba sa templo.

Ipinapakita ng Apocalipsis 11:1 na ang mensahe ng santuwaryo sa langit ay nasa puso ng pangwakas na pagpapahayag ng ebanghelyo, na kasama ang pagbibigay-matuwid sa karakter ng Diyos. Sa gayon, ibinibigay nito ang lubos na saklaw ng mensahe ng ebanghelyo tungkol sa nagtutubos na gawain ni Cristo at ng Kanyang katuwiran bilang tanging paraan ng kaligtasan para sa tao.

`Sa pagsasaisip kung gaano kapangunahin ang dugo noon sa ritwal ng Araw ng Pagtubos (tingnan ang Levitico 16), paano natin mapapanatili sa ating harapan ang reyalidad na ang paghuhukom ay isang mabuting balita? Bakit napakahalaga ng katotohanang ito?`