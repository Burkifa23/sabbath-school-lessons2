---
title:  Ang Pitong Trumpeta
date:   09/02/2019
---

### Basahin Para sa Pag-aaral sa Linggong Ito
Apocalipsis 8:1-13; Bilang 10:8-10; Ezekiel 10:2; Apocalipsis 10:1-11; Daniel 12:6, 7; Apocalipsis 11;1-13; Levitico 16.

> Talatang Sauluhin
> “Ngunit sa araw na hipan ng ikapitong anghel ang kanyang trumpeta, magaganap ang hiwaga ng Diyos, ayon sa kanyang ipinahayag sa kanyang mga lingkod na propeta” (Apocalipsis 10:7).

Sa eksena ng ikalimang tatak, nakita natin na ang sigaw ng pinagmalupitang bayan ng Diyos ay sumasalamin sa sigaw ng matatapat sa buong nasa ilalim ng altar, sumisigaw sa Diyos para sa hustisya at pagtatanggol, na nagsasabing: “’Kailan pa, O Makapangyarihang Panginoon?’” (Apocalipsis 6:10). Hinikayat silang maghintay ng tinig mula sa langit, sapagkat darating ang kung saan huhukuman ng Diyos iyong mga nanakit sa kanila. Inilalarawan ng Apocalipsis 6:15-17 si Jesus na bumabalik sa lupang ito at nagdadala ng paghuhukom sa mga gumawa ng kasamaan sa mga matatapat Niyang tagasunod.

Ang eksena ng ikalimang tatak ay kinakatawanan ang karanasan ng nagdurusang bayan ng Diyos sa buong kasaysayan, mula sa panahon ni Abel hanggang sa panahon kung saan ay huhukuman at ipaghihiganti na ng Diyos sa wakas “’ang dugo ng Kanyang mga alipin’” (Apocalipsis 19:2). Dapat manatiling matatag ang nagdurusang bayan at maniwalang naririnig ng Diyos ang mga panalangin ng Kanyang bayan.

Ipinapakita sa buong kasaysayan ng pangitain ng pitong trumpetang ang Diyos ay namagitan na sa kapakanan ng Kanyang inaping bayan at hinukuman na ang mga nanakit sa kanila. Ang layunin ng pitong trumpeta ay para tiyakin sa bayan ng Diyos na ang langit ay hindi manhid sa kanilang pagdurusa.

_*Pag-aralan ang liksyon sa linggong ito bilang paghahanda sa Sabbath, Pebrero 16._