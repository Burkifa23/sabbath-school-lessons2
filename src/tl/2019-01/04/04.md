---
title:  Ang Tinatakang Aklat
date:   22/01/2019
---

`Basahin ang Apocalipsis 5:1. Sa liwanag ng Isaias 29:11, 12, ano ang kahulugan ng tinatakang aklat, at bakit umiyak si Juan?`

Nagpapahiwating ang Griyegong talatang ang aklat ay nakalapag sa trono at nasa kanang kamay ng Ama. Naghintay ito sa Isang karapat-dapt na kumuha ng aklat “’at magtanggal ng mga tatak nito’” (Apocalipsis 5:2).

Sa mga salita ni Ellen G. White, ang tinatakang aklat ay naglalaman ng “kasaysayan ng mga kalinga ng Diyos at ng propetikong kasaysayan ng mga bansa at ng iglesia. Dito’y nakapaloob ang banal na pananalita, ang Kanyang awtoridad, ang Kanyang mga kautusan, ang buong simbolikong payo ng Walang-hanggang Diyos, at ang kasaysayan ng lahat ng nagharing kapangyarihan sa mga bansa. Sa simbolikong wika ay inilagay sa aklat na iyon ang impluwensya ng bawat bansa, wika, at tao mula sa pasimula ng kasaysayan ng daigdig hanggang sa katapusan nito.”–Ellen G. White, Manuscripte Releases, vol. 9, p. 7.

Sa maikling salita, ang tinatakang balumbon ay naglalaman ng misteryo ng Panginoon patungkol sa kanyang mga plano para ayusin ang problema ng kasalanan at iligtas ang mga nagkasalangn nilalang. Ang buong katuparan ng misteryong ito ay mangyayari sa ikalawang pagparito ni Cristo (tingnan ang Apocalipsis 10:7).

Basahin ang Apocalipsis 5:5-7. Bakit sa buong sansinukob ay si Cristo lang ang Nag-iisang karapat-dapat na kumuha at matanggal sa tinatakang aklat?

Ang krisis sa silid ng trono ay nakaugnay sa rebelyon ni Satanas. Ang planetang ito, bagaman nilikha ng Diyos, ay napailalim sa pamamahala ng mangangamkam na si Satans. Ang pagluha ni Juan ay naghahayag ng mga luha ng bayan ng Diyos mula kay Adan para sa kaligtasan mula sa pagkaalipin ng kasalanan. Ang tinatakang aklat ay binubuo ng panukala ng Diyos para sa kalutasan sa problema ng kasalanan. Walang dudang sa Kanyang di-matatarok na kapangyarihan, ang Diyos mismo ang magsasakatuparan ng panukalang iyon. Gayunman, ang katubusan ng nagkasalang lahi ng tao ay nangailangan ng isang natatangi, at iyong ay si Jesus, na “nagtagumpay” at sa gayon ay karapat-dapat na magbukas ng aaklat, parapanungkulan ang pagkapanginoon sa lupang ito, at maging ating Tagapamagitan sa makalangit na santuwaryo.

`Paano natin matututunan na panatilihing una at pangunahin si Jesus sa ating karanasang Cristiano?`