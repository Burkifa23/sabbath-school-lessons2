---
title:  Ang Makalangit na Pagtitipon sa Silid ng Trono
date:   21/01/2019
---

Ang paglalarawan ng mga matatanda sa Apocalipsis 4:4 ay nagpapakitang hindi sila mga anghel. Ang titulong “matatanda” and Biblia ay laging ginagamit para sa tao. Kataliwas sa mga anghel, na inbaryableng nakatayo sa presensya ng Diyos, ang mga matatandang ito ay nakaupo sa mga trono. Ang mga damit na suot nila ay kasuotan ng matatapat na bayan ng Diyos (Apocalipsis 3:4, 5). Ang mga korona ng pagtatagumpay (mula sa Griyegong salitang stephanos, (Apocalipsis 4:4) sa kanilang mga ulo ay nakalaan para sa matatagumpay na banal (Santiago 1:12). Lahat nang mga detalyeng ito’y nagmungkahing ang 24 na matatanda ay ang mga niluwalhating banal.

Ang bilang 24 ay simboliko: Binubuo ito ng dalawang grupo ng 12, ang bilang 12 sa Biblia ay isang simbolo ng bayan ng Diyos. Ang 24 matatanda ay maaaring kumakatawan sa bayan ng Diyos sa kanilang kabuuan, mula sa mga panahon ng Luma at Bagong Tipan. Ang bilang 24 ay sumasalamin din sa mga pinuno ng 24 mga dibisyon ng mga paring nagpapalitan sa paglilingkod sa mga serbisyo ng templo sa lupa (1 Cronica 24:1-19).

Ang katotohanan na ang 24 matatanda ay hindi kailanman nabanggit noong una sa Biblia ay nagpapahiwating na sila’y isang bagong grupo sa silid ng trono sa langit. Sila marahil ay ang mga binuhay mula sa kamatayan sa panahon ng kamatayan ni Jesus (Mateo 27:51-53).

Kung magkagayon, ang 24 matatandang umakyat sa langit kasama si Jesus ay naging representante ng sangkatauhan, upang sumaksi sa pagkamakatarungan ng mga gawa ng Diyos sa pagsasakatuparan ng plano ng kaligtasan. Sa Apocalipsis 5:9, ang 24 matatanda kasama ng apat na nilalang na buhay (talatang 8), ay nagpatirapa sa harap ng Korderong pinatay ngunit nabuhay. Magkasama nilang inawit ang isang bagong awit na nagpupuri sa Kordero na Siyang karapat-dapat, dahil: “’sapagkat ikaw ay pinatay, at sa pamamagitan ng iyong dugo ay binili mo para sa Diyos ang mga tao mula sa bawat lipi, wika, bayan, at bansa. At sila’y iyong ginawang isang kaharian at mga pari para sa aming Diyos; at sila’y maghahari sa ibabaw ng lupa’” (Apocalipsis 5:8-10).

`Binabanggit din ng Apocalipsis 4:6-8 ang apat na nilalang na buhay. Ihambing ang paglalarawan sa kanila sa apat na nilalang na buhay sa Ezekiel 1:5-14 at Ezekiel 10:20-22 at sa serafin sa Isaias 6:2, 3.`

Ang apat na nilalang na buhay ay simisimbolo sa dinakilang mga nilalang na naglingkod sa Diyos bilang Kanyang mga ahente at bantay sa Kanyang trono (Awit 99:1). Ang kanilang mga pakpak ay simbolikong tumutukoy sa kanilang katulinan sa pagsasagawa ng mga utos ng Diyos, at ang kanilang mga mata ay tumutukoy sa kanilang katalinuhan. Ang kanilang presensya, kasama ng mga 24 matatanda at ng napakaraming anghel na nakapalibot sa trono (Apocalipsis 5:11), ay nagpapakitang ang parehas na langit at lupa ay kinatawanan sa loob ng silid ng trono. 