---
title:  Karagdagang Isipan
date:   25/01/2019
---

Basahin ang Ellen G. White, “’To My Father, and Your Father’” pp. 829-835, sa The Desire of Ages; “Ang Kaloob ng Espiritu,” pp. 46-56, sa The Acts of the Apostles.

Ang mensahe ng Apocalipsis 4-5 ay partikular na mahalaga sa bayan ng Diyos na nabubuhay sa kawakasan ng kasaysayan ng mundo. Ang pagparito ng Banal na Espiritu sa Pentecostes ay naging hudyat ng pasimula ng pangangaral ng ebanghelyo sa lahat ng panig ng mundo; ang sentrong mensahe dito ay tungkol kay Jesus, na pinarangalan bilang Pari at Hari sa kanang kamay ng Ama. Ang katotohanang ito tungkol kay Jesus ay ang sentro ng unang Cristianong pananampalataya (Hebreo 8:1) at pundasyng bato ng kanilang pangangaral (Gawa 2:32-36; Gawa 5:30, 31). Ito rin ang kanilang naging pagganyak at pinagmumulan ng pananampalataya at lakas ng loob sa harap ng pag-uusig at mahihirap na sitwasyon sa buhay (Gawa 7:55, 56; Roma 8:34). Bilang resulta, maraming mga tao ang tumugon sa kanilang pangangaral. Mula sa panahong iyon, ang kaharian ng Diyos ay mismong naihayag at nagpapatuloy na gayon, sa pamamagitan ng Banal na Espiritu.

Hindi dapat nating kalimutan na tanging ang mabuting balita ng kaligtasan kay Cristo lang ang maaaring makapag-abot at makapagbago sa puso ng tao at makapag-akay sa mga taong tumugon sa panawagan ng walang-katapusang ebanghelyong matakot sa Diyos, luwalhatiin Siya, at sambahin Siya (Apocalipsis 14:7).  Ang tanging pag-asa lang natin ay sa ating Tagapagligtas, na Siyang ating Pari at Hari sa santuwaryo san langit. Siya ay kasama ng Kanyang Bayan, at parating kasama nila hanggang sa pinakakatapusan (Mateo 28:20). Hawak Niya ang kinabukasan sa Kanyang mga kamay.

Huwag natin, kung gayon, kalilimutan na ang pagpapanatili ng diwa ng ebanghelyo sa isip ang magdadala ng lubos na tagumpay sa pangangaral ng hulin mensahe sa nawaglit at nagdurusang sangkatauhan. Sa lahat ng ating ipinapangaral, walang kasinghalaga ang tungkol sa Krus at sa kung ano ang itinuturo nito sa atin tungkol sa Diyos.

**Mga Tanong Para sa Talakayan**:

`1. Isang araw ay sasalangit tayong pumupuri at sumasamba sa Panginoon dahil sa Kanyang kabutihan, kapangyarihan, at lalo na sa biyaya. Anong mga paraan ang magagawa natin, kahit na ngayon, para tayo’y makapaghanda na para sa panahon ng pagdating ng dakilang araw na iyon? Iyon ay, paano tayo makasasamba at makapagpupuri ng may nagpapasalamat na puso sa Diyos ngayon para sa lahat ng Kanyang ginawa at gagawin papara sa atin?`

`2. Basahin ang Apocalipsis 4:11 at 5:9. Sa anong mga tungkulin nakikita natin ang Ama at si Jesus dito, at paanong ang parehas na tungkulin ay sentro hindi lang sa panukala ng kaligtasan kundi sa kung bakit ang Diyos ay talagang karapat-dapat sa ating pagsamba? Paanong ang Sabbath, at ang itinuturo nito, ay pagpapahayag nitong dalawang kamangha-manghang katotohanan tungkol sa ating Diyos?`