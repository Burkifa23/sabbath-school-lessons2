---
title:  Karapat-dapat ang Kordero
date:   19/01/2019
---

### Basahin Para sa Pag-aaral sa Linggong Ito
Apocalipsis 4, Ezekiel 1:5-14, Apocalipsis 5, Efeso 1:20-23, Hebreo 10:12, Gawa 2:32-36.

> <p>Talatang Sauluhin</p>
> “Huwag kang umiyak. Tingnan mo, ang Leon sa lipi ni Juda, ang Ugat ni David, ay nagtagumpay upang mabuksan niya ang aklat at ang pitong tatak nito.’” (Apocalipsis 5:5).

Noong nakaraang linggo tiningnan natin ang mga mensahe ni Cristo sa Kanyang bayan sa lupa. Ngayon ang pangitain ni Juan ay lumilipat mula lupa patungo sa langit at nakatutok sa mga “’kailangang mangyari pagkatapos ng mga bagay na ito’” (Apocalipsis 4:1) – ang hinaharap.

Ang pangitain ng kapitulo 4-5 ay magaganap sa silid ng trono sa langit. Ang eksena sa kapitulo 4-5 ay simbolika na naglalarawan ng kontrol ng diyos sa kasaysayan at sa panukala ng kaligtasan. Gayunman, bago ionihayag ang hinaharap, ipinakita na sa atin ang sentralidad ng ministeryo ng pagkapunong pari ni Cristo sa langit sa Kanyang kapangyarihan sa mga gawain ng mundo at sa pagtubos sa sangkatauhan. Sa paraang ito, nagbibigay ang kapitulo 4-5 ng pananaw ng langit sa kahulugan ng mga pangyayari sa hinaharap na naitala sa ibang bahagi ng aklat.

Mapapansin mo rin na samantalang ang mga mensahe sa pitong iglesia ay naisulat sa tila ba tuwirang wika, mula ngayon ay naghahatid ang aklat ng mas simbolikong wikang mahirap maipaliwanag. Ang wikang ito’y kinuha mula sa kasaysayan ng bayan ng Diyos, gaya ng pagkakatala sa Lumang Tipan. Ang tamang interpretasyon ng Apocalipsis ay nangangailangan ng wastong pagunawa sa simbolikong wika nito sa liwanag ng Lumang Tipan.

_*Pag-aralan ang liksyon sa linggong ito bilang paghahanda sa Sabbath, Enero 26._