---
title:  Ang Kabuluhan ng Pentecostes
date:   24/01/2019
---

Sa pagbubuhos ng Banal na Espiritu sa Pentecostes, kimukumpirma ng Gawa 2:1-4 ang isa ssa pinakatumatapos na pangyayari sa kasaysayan ng panukala ng kaligtasan: ang inagurasyon ni Cristo sa Kanyang pagkataposng-Kalbaryong ministeryo bilang Punong Pari at Hari sa santuwaryo sa langit. Sa pamamagitan ng Kanyang ministeryo bilang punong pari sa kanang kamay ng Ama (Apocalipsis 5:6-7), may kakayahan si Cristo na isagawa ang plano ng kaligtasan sa tunay na pagsasakatuparan nito. Bilang ating Tagapamagitan sa makalangit na santuwaryo, Si Jesus ay gumagawa upang iligtas tayo. Sa pamamagitan Niya, ang mga mananampalataya ay maaaring magkaroon ng libreng paglapit sa Panginoon at makatanggap ng pagpapatawad para sa kanilang mga kasalanan.

`Basahin ang Gawa 2:32-36 kasama ang Juan 7:39. Ano ang pag-asa at pampalakas-loob ang maari mong makita sa katotohanang si Jesus ay tumatayo sa langit bilang ating Pari at Hari?`

Ang pagpaparangal kay Cristo sa santuwaryo sa langit ay sinundan ng pagbaba ng Banal na Espiritu sa mga alagad. Binabanggit ng Apocalipsis 5:6 ang pitong Espiritu na “sinugo sa buong daigdig.” Gaya na nakita natin sa nakaraang liksyon, ang pitong mga Espiritu ay nangangahulugan ng kapunuan ng gawain ng Banal na Espiritu sa sanlibutan. Sa pagkakaluklok ni Cristo, ang Espiritu ay isinugo sa lupa. Ang pagkakasugong ito ng Banal na Espiritu ay isa unang paggawa ni Cristo bilang ating Punong Pari sa makalangit na santuwaryo. Ang pagbubuhos ng Banal na Espiritu ay nangangahulugang si Jesus ay humarap na sa Ama at tinanggap na ng Diyos ang Kanyang sakripsiyo sa kapakanan ng sangkatauhan.

“Ang pag-akyat ni Cristo sa langit ay siyang tanda na ang Kanyang mga tagasunod ay tatanggap ng naipangakong pagpapala…. Pagpasok ni Cristo sa tarangkahan ng langit, Siya’y iniluklok sa gitna ng pagsamba ng mga anghel. Karakarakang natapos ang seremonyang ito, bumaba ang Banal na Espiritu sa mga alagad sa mayamang agos, at tunay na si Cristo ay naluwalhati, kahit pa ng kaluwalhatian mayroon Siya kasama ng Ama sa buong kawalang-hanggan. Ang Pentecostal na pagbubuhos ay ang pagsasabi ng langit na naganap na ang inagurasyon ng Manunubos. Ayon sa Kanyang pangako, naipadala Niya ang Banal na Espiritu mula sa langit sa Kanyang mga tagasunod bilang isang tandang natanggap na Niya, bilang pari at hari, ang lahat ng awtoridad sa langit at sa lupa, at Siya ang Pinahiran sa itaas ng Kanyang bayan.”–Ellen G. White, The Acts of the Apostles, pp 38, 39.

`Basahin ang Hebreo 4:16 at Hebreo 8:1. Anong pag-asa at pampalakasloob ang masusumpungan mo sa katiyakang si Jesus, bilang Pari at Hari, ay tumanggap ng lahat ng awtoridad sa langit at sa lupa? Paanong ang paniniwala sa katotohanang ito ay makatutulong sa ating pagharap sa araw-araw ng sitwasyon sa iyong buhay, pati na rin walang kasiguraduhang hinaharap?`