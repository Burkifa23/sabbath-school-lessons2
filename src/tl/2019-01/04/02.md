---
title:  Sa Silid ng Makalangit na Trono
date:   20/01/2019
---

Simula sa Apocalipsis 4:1, inaanyayahan ni Jesus si Juan na umakyat sa langit para maipakita ang isang malawak na pagsisiyasat ng kasaysayan mula sa kanyang panahon hanggang sa pagbabalik ni Cristo.

`Basahin ang Apocalipsis 4:1-8, Ezekiel 1:26-28, at Apocalipsis 5:11-13 ay naglalarawan sa silid ng makalangit na trono. Ano ang itinuturo ng mga talatang ito sa atin tungkol sa likas ng silid ng makalangit na trono?`

Tiningnan ng apostol ang bukas na pinto sa makalangit na templo at sa trono ng Diyos. Ang trono ay simisimbolo sa paghahari at pamamahalang awtoridad ng Diyos sa sangnilikha, habang angn bahag-hari sa ibabaw ng trono ay nangangahulugan ng katapatan ng Diyos sa Kanyang mga pangako (Genesis 9:13-16; Isaias 54:9, 10). Gayunman, si Satanas, na siyang umagaw sa kapangyarihan ng mundong ito at kaaway ng Diyos ay nakipagtalo sa banal na awtoridad. Ang sentrong isyu sa malaking tunggalian sa pagitan ng Diyos at ni Satanas ay tungkol sa kung sino ang may karapatang maghari. Ang layunin ng makalangit na konsilyong nakita ni Juan na nagkatipon sa makalangit na silid ng trono, ay upang pagtibayin ang karapatan ng Diyos na mamahala sa buong sasnsinukob (Apocalipsis 4:1-8; Apocalipsis 5:11-14).

`Basahain ang Apocalipsis 4:8-11 at Apocalipsis 5:9-14. Ano ang matututunan mo tungkol sa tunay na pagsamba sa mga siping ito? Sa kapitulo 4, bakit karapat-dapt sambahin ang Panginoong Diyos, at, sa Apocalipsis 5:9-14, bakit karapat-dapt ang Kordero?`

Nagbibigay ang Apocalipsis 4 ng isang pangkalahatang paglalarawan sa silid ng trono sa makalangit na templo at ng pagsamba na paulit-ulit na nangyayari roon. Samantalang sa kapitulo 4 ang pagsamba ay pagpupuri sa malikhaing kapangyarihan ng Diyos, sa kapitulo 5 ay ipinagdiriwang ang katubusang ibinigay ng pinaslang na Kordero. Ang mga kapitulong ito ay nagpakitang ang tunay na pagsamba ay pag-alaala at pagdiriwang ng makapangyarihang gawa ng Diyos ng paglalang at pagtubos. Ang Diyos na Siyang kakayahan na ibalik ang sansinukob sa orihinal nitong katayuan at gawin itong walang-hanggang tahanan para sa Kanyang bayan, ang lahat ng ito ay Kanyang ipinangakong gawin.

`Isipin ang tungkol sa kung ano ang itinuturo ng ebanghelyo: Siyang lumalang, hindi lang sa atin at sa ating daigdig, kundi sa buong kosmos, ay Siya ring “Kordero na pinslang” (Apocalipsis 5:12) para sa atin. Ano ngang kamangha-manghang pag-asa ang inihaharap ng katuruang ito sa gitna ng isang daigdig na puno ng kirot at kaligaligang?`