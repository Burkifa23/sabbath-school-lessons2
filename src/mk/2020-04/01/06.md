---
title: 'Оние Што Го Презираат Авторитетот'
date: 01/10/2020
---

Некои ученици се сметаат за „природни таленти“ во одделението. Тие можат и со малку учење да добијат одлични оценки. Лесно го усвојуваат материјалот. Знаењето просто како да се „лепи“ за нив. Меѓутоа, 1. и 2. Петрово послание очигледно покажуваат дека нашето образование во Христа им пружа подеднакви шанси на сите кои сакаат да му се посветат.

Сепак, охрабрувачките зборови од 1. глава од 2. Петрово послание се во спротивност со отрезнувачката опомена во 2. глава од истата книга.

`Прочитајте го текстот 2. Петрово 2,1-17. Кои силни и строги зборови ги изнесува тука Петар? Во исто време, среде тие остри опомени и укори, каква голема надеж ни е ветена?`

Забележете што пишува Петар во 10. стих за оние кои го презираат авторитетот. Какво е тој остар прекор и за она што претставува реалност во наше време. Како црковно тело, ние мораме да работиме на преземање одредени нивоа на авторитет (види Евреите 13,7.17.24), а повикани сме да им се покоруваме и да им бидеме послушни, барем во оној степен во кој тие самите се верни на Господа.

Меѓутоа, среде тие остри прекори, Петар (во 9. стих) изнесува сосема спротивна идеја. Тој вели дека, и покрај тоа што има моќ да ги уништи оние кои ќе ја изберат измамата, „Господ знае како да ги избавува побожните од искушенија“. Дали тоа значи дека дел од нашето христијанско воспитание и образование не е само избегнување на искушенијата, туку и учење на кои сѐ начини Бог може да нѐ спаси од нив, а исто така и да нѐ заштити од оние кои, како што вели Тој, „ќе навлечат врз себеси брза погибел“ (2. Петрово 2,1)? Исто така, бидејќи презирањето на власта е толку остро осудено, зар нашето христијанско воспитание и образование не би требало да опфати и учење како на правилен начин да ги разбереме своите учители, како да им се покориме и да ги слушаме (Евреите 13,17)?

Иако не може да се каже дека Адам и Ева го презирале авторитетот, тие на крајот одлучиле да му бидат непослушни. А нивниот престап го прави уште потежок фактот дека тие тоа го направиле како одговор на дрско противење на она што тој авторитет, Бог лично, им го кажал, иако тоа го сторил за нивно добро.

`Разгледајте го подетално прашањето околу авторитетот, не само во црквата и семејството, туку и во животот воопшто. Зошто авторитетот е толку важен, без разлика дали станува збор за неговото правилно пројавување или за правилно искажување на почит кон него? Изнесете ги своите одговори во класата во сабота.`