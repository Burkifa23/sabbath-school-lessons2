---
title: 'За Натамошно Проучување'
date: 02/10/2020
---

„За светата брачна двојка Бог се грижел не само како татко, туку и како учител, и тие, како ученици, примале поуки од сезнајниот Творец. Нив ги посетувале ангелите и уживале право да разговараат со својот Творец без никаква темна пречка што би ги одделувала од него. Биле исполнети со сила што ја дава дрвото на животот, а нивната моќна сфаќање била само малку помалечка од ангелската. Тајните на видливата вселена - “чудесата на Оној кој е совршен во секое знаење” (За Јов 37,16) - за нив претставувале неисцрпен извор на поуки и уживање. Бесконечно недосегливиот Градител и Творец на сѐ, Оној кој сето тоа постојано го одржува, му ги откривал на нивниот ум законите и појавите во природата кои веќе шест илјади години го интересираат човекот и будат кај него истражувачки стремежи. Се запознавале со законите на листот, на цветот и дрвото, и проникнувале во тајните на сѐ што е живо. Адам познавал сѐ живо, од огромниот левијатан – морско чудовиште што се игра во брановите - па до најситниот инсект што трепери на сончевиот зрак. На секое од нив тој им дал име и на сите им ја познавал природата и навиките. Божјата слава на небесниот свод, безбројните светови во нивното непогрешно кружење, “како висат облаците” (За Јов 37,16), тајните на светлината и на звукот, на денот и ноќта - сето тоа им било достапно за проучување на нашите прародители. На секој лист во шумата и на секој камен во планината, на секоја блескотна ѕвезда, на земјата, во воздухот и на небесниот свод, за нив било напишано Божјето име. Поредокот и хармонијата на сѐ што е создадено им зборувале за бесконечната мудрост и сила. Постојано откривале некоја нова привлечност која срцето би им ја исполнила со уште подлабока љубов и би предизвикала нови изливи на благодарност“ (*Патријарси и пророци*, стр. 50.51 ориг.).

**Прашања за разговор**

`1. Ако Бог првобитно имал намера училиштето и работата да им пружат на луѓето прилика да се сретнат со Него и Неговите дела, дали ние во својата работа денес сѐ уште постапуваме во согласност со таа Божја намера? Како можеме подобро да се запознаеме со Бога преку својата работа (без разлика дали станува збор за платена работа, стекнување образование, волонтирање, евангелска служба, итн)?`

`2. Кога ќе го земеме предвид лукавството на сатаната во Едемската градина, лесно можеме да станеме нерасположени поради нашите човечки слабости. Адам и Ева знаеле дека Бог е близу, а сепак ја прифатиле полувистината што ја слушнале од змијата. Како ние денес, иако ја немаме таа тесна физичка блискост со Бога, сѐ уште можеме да пронајдеме сила во Него, која ни помага да му се спротивставиме на искушението.`

`3. Разговарајте околу прашањето за авторитетот и за тоа зошто е толку важно да се биде послушен. Што се случува кога линиите на авторитетот ќе станат нејасни? Како авторитетот може да се злоупотреби и како реагираме кога тоа ќе се случи?`