---
title: 'За Натамошно Проучување'
date: 16/10/2020
---

„Љубовта, темелот на создавањето и откупувањето, е темел и на правилното воспитување. Тоа јасно се открива во законот што Бог го дал како водич низ животот. Првата голема заповед гласи: ’Љуби го Господа, својот Бог со сето свое срце, и со сета своја душа, и со сета своја сила и со сиот свој ум’ (Лука 10,27). Да го сакаме Него, Бескрајниот и Сезнајниот, со сета своја сила, со сиот свој ум и со сето свое срце, значи да достигнеме највисок развој на секоја способност. Тоа значи дека Божјата слика треба да биде обновена во целото битие – во телото, во умот, како и во душата.

Втората заповед е слична на првата: ’Љуби го ближниот свој како себеси!’ (Матеј 22,39) Законот на љубовта налага телото, умот и душата да ги посветиме во служба на Бога и своите ближни. Оваа служба, која ни овозможува да бидеме благослов за другите, и нам ни носи најголем благослов. Несебичноста е темел на секој вистински развиток. Со несебична служба ја развиваме секоја способност до највисока можна мера. На тој начин, ние сѐ повеќе и повеќе стануваме учесници во божествената природа. Подготвени сме за Небото, затоа што го примаме Небото во своето срце“ (Елена Вајт, *Воспитување*, стр. 275 оригинал).

**Прашања за разговор**

`1. Како стариот Израел, и ние треба да го сакаме Бога и да се боиме од Него во исто време (Матеј 22,37; Откровение 14,7). Издвојте повеќе време за да разговарате во класата за тоа како можеме да го чувствуваме и едното и другото. Одговорете и на прашањето? Зошто тие две заповеди не противречат една на друга?`

`2. Каква е разликата меѓу поставувањето на стандардите и донесувањето на правила? Според вашето искуство, дали адвентизмот повеќе е заинтересиран за поставување на високи стандарди внатре во својата заедница на верници, или за донесување на правила кои ја обединуваат таа заедница? Што вели Светото писмо за поставувањето на високите стандарди за себе? За своето семејство? За својата црква?`

`3. Како постигнуваме вистинска рамнотежа во истакнувањето колку е важно да бидеме послушни на Божјиот закон, додека во исто време објаснуваме зошто таа послушност не е извор на нашето спасение?`

`4. Прочитајте го цел Псалм 119 и забележете колку пати се спомнуваат послушноста, слободата, законите, прописите и заповедите. Што всушност сака да ни соопшти псалмистот на таа тема?`