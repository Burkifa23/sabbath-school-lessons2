---
title: 'Да Го Сакаме Бога И Да Се Боиме Од Него'
date: 11/10/2020
---

Петта книга Мојсеева ги содржи последните Мојсееви зборови за Израел, упатени до новата генерација – онаа што конечно ќе влезе во Ветената земја. Но, пред тоа, тој за нив имал некои многу јасни пораки и упатства.

`Прочитајте 5. Мојсеева 31,9-13. Што значи да се боиме од Господа?`

Бог имал одредена намера дури и кога станува збор за начинот на кој им го дал својот закон на Израелците. Тој со сите средства се потрудил Неговите закони да не бидат заборавени. Тоа ни открива дека Бог е трпелив учител. Тој поучува, ги повторува поуките, ги испраќа пророците и ги користи своите слуги за да пренесе порака. И секогаш тоа го прави одново. Навистина, зар не е вистина дека голем дел од старозаветните списи не зборува за ништо друго освен за Бога кој настојува својот народ да го поучи како да оди по патот на животот?

Забележете како Мојсеј во тие стихови нагласува колку е важно ид- ните генерации да се запознаат со законот. Мојсеј тоа го опишува како процес од два чекори. Децата на Израел најпрво го слушаат законот, а потоа учат да се „да се бојат од Господа, вашиот Бог“ (5. Мојсеева 31,13).

Прво слушаат, а потоа учат да се бојат од Бога. Значи, таа потреба за учење подразбира дека стравот не е природен резултат од познавањето на законот. Да се боиме од Бога, тоа е процес кој мора да се научи. Мојсеј напоменува дека знаењето и стравот се процес, и дека не се во причинско-последичен однос.

Освен тоа, што значи „да се бојат од Бога“, кога на народот исто така му е кажано: „љуби Го Господа, својот Бог, со сето свое срце, со сета своја душа и со сета своја сила“ (5. Мојсеева 6,5)? Можеби тоа можеме да го споредиме со љубовта и стравот што детето го чувствува кон добриот татко, татко кој ја открива љубовта и грижата со тоа што покажува дека го зборува она што го мисли и дека го мисли она што го зборува. Ако имате таков татко и ако направите нешто лошо, навистина ќе ги понесете последиците од своето злодело. Да, ние можеме да го сакаме Бога а едновремено и да се боиме од Него. Тоа не се противречни замисли. Колку повеќе дознаваме за Бога, толку повеќе Го сакаме поради Неговата добрина. А повторно, во исто време, колку повеќе го запознаваме Бога, толку повеќе можеме да се боиме од Него, бидејќи увидуваме колку Тој е свет и праведен, а колку ние сме грешни и неправедни, и сфаќаме дека само благодарение на благодатта – незаслужената милост – не сме уништени.

`Што значи да го сакаме Бога и во исто време да се боиме од Него? Како вие го разбирате тоа?`