---
title: 'Исус Нашиот Пример'
date: 15/10/2020
---

Исус Христос, Божјиот Син, е единствениот кој го поминал својот живот како човек, во совршена послушност на Отецот – во совршена послушност на Божјиот закон. Тој тоа го правел не само за да биде наша Замена, што и бил, туку и да биде наш Пример, што исто така бил.

`Прочитајте ги следните текстови: Лука 2,51.52; Филипјаните 2,8; Евреите 5,8; Јован 8,28.29. Како тие нѐ потсетуваат на послушноста која Христос ја покажувал во текот на целиот свој живот?`

Можеби Јован тоа најдобро го изразил кога го запишал следното: „Кој вели дека останува во Него, тој треба да оди, како што одеше Тој“ (1. Јованово 2,6). Кога ќе го задржиме својот поглед на Христовиот живот и Неговата служба на земјата, лесно забележуваме дека Тој му угодувал на Отецот со својата послушност. Христос го исполнил пророштвото и ги воздигнувал Божјите закони целиот свој живот.

Токму како што Бог му рекол на Мојсеја да го запише Неговиот закон за да биде сведок на Израел, Христос бил живо отелотворување на тој сведок на своите апостоли, учениците, грешниците и светите. Сега, наместо низа правила кои треба да ги следиме, ние го имаме примерот на Исус, човечко суштество од крв и месо, кој исто така треба да го следиме.

Како учители, кој подобар пример би можеле да им го понудиме на своите ученици од Исуса и Неговата послушност на Отецот.

„Онаа, таканаречена вера во Христа, која тврди дека го ослободува човекот од обврската да му биде послушен на Бога, не е вера туку дрскост. ’Зашто со милоста сте спасени, преку вера.’ Меѓутоа, ’верата, ако нема дела, мртва е сама по себе’ (Ефешаните 2,8; Јаков 2,17). Пред да дојде на земјата, Исус рекол за себе: ’Волјата твоја сакам да ја извршувам, Боже, и Законот твој јас длабоко во срцето го носам’ (Псалм 40,8). А непосредно, пред да замине на небото, објавил: ’Јас ги одржав заповедите на мојот Отец и останувам во Неговата љубов’ (Јован 15,10). Писмото вели: ’По тоа знаеме дека го познаваме, ако ги вршиме неговите заповеди... Оној кој вели дека останува во него, треба да живее како што живееше Тој’ (1. Јованово 2,3.6)“ (*Патот кон Христа*, стр. 61 ориг.).

`Што можете да преземете за подобро да го следите Христовиот пример во сите области на својот живот, и со самото тоа да станете подобар учител на другите? Иако тоа веќе помалку стара, излитена фраза, зошто сепак она што го правиме – нашите дела – зборуваат толку погласно од нашите зборови?`