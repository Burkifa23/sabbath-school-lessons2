---
title: 'Сведок Против Тебе'
date: 12/10/2020
---

Кога Мојсеј сфатил дека наскоро ќе умре, бил длабоко свесен за приликите што ќе ги остави зад себе. Знаел дека по неговата смрт Израелците ќе влезат во Ветената земја – Ханан. Исто така, знаел дека тие ќе станат бунтовни откако ќе стигнат до своето одредиште, по кое толку долго трагале.

`Прочитајте го текстот 5. Мојсеева 31,14-27. Кои подготовки ги презел Мојсеј пред својата смрт? Кои биле главните грижи на Мојсеј и како тој се позанимавал со нив?`

Тонот на Мојсеј тука малку потсетува на тонот на учител кој се подготвува за својата смена. Свесен е дека неговите ученици лошо се однесувале додека тој бил присутен во „одделението“ и не е толку наивен за да помисли дека нема да се побунат и во негово отсуство. Затоа им дава упатство на Левитите, кои го носеле ковчегот на заветот, Книгата на законот да ја стават веднаш покрај ковчегот за таа да биде „сведок“. Мојсеј не го остава само наставниот план за својот заменик. Тој остава сведок. Мојсеј зборува за Книгата на законот како тој е да е живо суштество кое има моќ да го прекори човечкото срце.

`Размислете за законот како „сведок против“ нив. Како ја разбираме оваа идеја што ја наоѓаме и во Новиот завет? Видете Римјаните 3,19-23. Односно, на кој начин законот ни укажува на нашата потреба за благодатта?`

Во текстот 5. Мојсеева 31, Бог му налага на Мојсеја да ја запише песната на која самиот Тој го научил. Мојсеј тогаш требало да им помогне на Израелците да ја научат таа песна, со намера, како што се вели во 19. стих: „За да ми биде оваа песна сведок против Израелевите синови“. Повторно гледаме дека Божјите насоки се персонифицираат. Зборовите, кога се пеат, полесно се објавуваат и шират. А кога песната е сведок, таа има моќ да ги наведе луѓето да се загледаат во себе и да видат што зборува таа за нив.

`Дури и кога настојуваме да бидеме послушни на Божјиот закон со сета сила што Тој ни ја дал, на кој начин законот сепак дејствува како „сведок против“ нас? Како тој сведок нѐ учи за тоа колку ни е потребно евангелието во нашиот живот?`