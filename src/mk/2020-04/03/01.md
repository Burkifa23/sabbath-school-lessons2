---
title: 'Законот Како Учител'
date: 10/10/2020
---

### Прочитајте ги библиските текстови:
5. Мојсеева 6,5; 5. Мојсеева 31,9-27; Римјаните 3,19-23; Откровение 12,17; 14,12; Марко 6,25-27; Евреите 5,8.

> <p>Запомнете го стихот</p>
> „Затоа љуби Го Господа, својот Бог, со сето свое срце, со сета своја душа и со сета своја сила“ (5. Мојсеева 6,5).

Предупредувајќи ги Галатјаните за легализам, Павле напишал: „Зашто, ако беше даден закон што може да даде живот, тогаш навистина праведноста би била од законот“ (Галатјаните 3,21). Секако, ако барем еден закон би можел да оживее, тоа би бил Божјиот закон. А сепак, Павле ни порачува дека нас, грешниците, дури ни Божјиот закон не може да нѐ оживее. Зошто? „Но Писмото сите ги затвори под грев, и врз основа на верата во Исуса Христа ветувањето да им биде дадено на оние, кои веруваат“ (Галатјаните 3,22).

Според тоа, ако законот не може да им подари живот на смртниците, која воопшто е неговата цел, освен да ни укаже на нашата потреба за благодатта? Дали тогаш законот има само негативна улога? Дали тој е тука само за да ни ги покаже нашите гревови?

Не. Законот е тука и за да ни укаже на патот на животот којшто се наоѓа само во Исуса. Тоа е целта и на вистинското воспитување – да нѐ упати на живот исполнет со благодат, вера и послушност на Христа. Затоа, оваа седмица, во рамките на прашањата за христијанското воспитување и образование, ќе ја проучуваме улогата на Божјиот закон. Во таа смисла, да видиме што може законот, иако не може да нѐ спаси, да нѐ научи за верата, благодатта и љубовта на нашиот Бог кон паднатото човештво.