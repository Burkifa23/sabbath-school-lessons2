---
title: 'Да Се Живее Како Ученик'
date: 24/11/2020
---

Ако црквата е сериозна во намерата да стане сила во христијанското образование, неопходно е да почнеме од Исуса. Исус ги повикувал учениците. Тој ги обучувал за мисија на тој начин што одел со нив. Им пружал прилика да се вклучат во животот на луѓето за кои требало да се грижат и кои требало да ги сакаат. Секојдневно им упатувал предизвик изнесувајќи ја својата визија за тоа како би можел да изгледа овој свет кога луѓето би почнале да се однесуваат едни кон други како браќа и сестри.

`Прочитајте го текстот Лука 4,18-23. Која порака Христос ни ја упатува на сите нам, како Негови следбеници?`

Во текот на три години учениците гледале како Исус, нивниот Учител, остварувал идеалите на царството – идеали објавени во Неговата прва проповед во синагогата во Назарет. Проштавањето, благодатта и љубовта оделе рака под рака со осаменоста, посветувањето и маките. Ако постоела некоја поука која требало да се извлече, тоа би била поуката дека учеништвото не е нешто што би требало толку лесно да се сфати. Вие сте ученик за цел живот – не само за еден ден.

„Налогот на Спасителот ги опфаќа сите верници... ги опфаќа сите што веруваат во Христа... Евангелието им е доверено на сите што ќе добијат вдахновение од Небото. Сите што го примаат Христовиот живот се одредени да работат врз спасувањето на своите ближни. Црквата е основана за таква работа и сите што преземаат врз себе свет завет се обврзуваат да станат Христови соработници“ (*Копнежот на вековите*, стр. 822 ориг.).

Како Исусови ученици, ние уште денес мораме да се потрудиме Исус секогаш да биде во центарот на нашето заедништво и богослужение. Добро е да се има на ум дека Исус бил тој кој го открил учеништвото. Иако рабините од Неговото време ги привлекувале следбениците, Исус бил тој кој ги повикувал мажите и жените да Го следат. Рабините не можеле ни да го замислат повикот, кој бил толку радикален што сугерирал дека, да се биде со Исуса, тоа е поважно од сите негови заповеди.

А, како Исусови ученици, не само што мораме да ги почитуваме сите луѓе, туку и да работиме на тоа да обезбедиме такво место на кое сите луѓе ќе можат да растат и да напредуваат.

Според тоа, целокупното христијанско образование мора да го опфати тоа чувство за мисија, за цел, не само да се заработи за живот, туку и во сопствената сфера на влијание да се работи она што Исус нѐ повикал да го работиме – да Го следиме во објавувањето на добрата вест на евангелието и во служењето на оние на кои им е потребна помош.