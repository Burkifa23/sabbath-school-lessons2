---
title: 'Училиште Во Вечноста'
date: 23/12/2020
---

`„Зашто, нашата сегашна лесна неволја ни донесува прекумерно, и неизмерно, вечно изобилство на слава, зашто ние не мислиме на она што е видливо, туку на она што е невидливо; зашто видливите работи се поминливи, а невидливите се вечни“ (2. Коринќаните 4,17.18). Каква надеж ни нуди овој текст? Кои би можеле да бидат тие невидливи, вечни работи кои ги чекаме, кои ни се ветени преку Исуса? Видете и Откровение 21,1.2; 2,7; 7,14-17.`

Колку и да се реални ветувањата што ни се понудени во Исуса, колку добри причини и да имаме во нив да веруваме, останува фактот дека Библијата ни дава само навестувања, само делумен увид во она што нѐ чека. Меѓутоа, има едно нешто во што можеме да бидеме сигурни – сето тоа ќе биде прекрасно, и замислете си само колку прекрасен би бил животот без пустошењата што ги наметнува гревот!

Сета наша болка, сите наши страдања, сѐ со што се бориме овде е предизвикано од гревот и неговите последици. Христос дошол да го прекине сето тоа, и Тој ќе ја обнови земјата во согласност со она што Бог првобитно имал намера да биде пред да се појави гревот. Всушност, тоа ќе биде уште подобро, бидејќи среде сета таа слава засекогаш ќе можеме да ги гледаме лузните на Исусовите раце и нозе – цената на нашето спасение.

„Какво ли поле за истражување ќе се отвори пред нас кога ќе биде отстранет превезот што сега го замрачува нашиот видик, кога нашите очи ќе го здогледаат прекрасниот свет што сега само делумно го гледаме со микроскоп; кога ќе ја гледаме славата на небесата која сега оддалеку ја набљудуваме со телескоп; кога ќе биде отстрането злокобното влијание на гревот, кога целата Земја ќе се појави во „красотата на Господа, нашиот Бог!“ Тогаш секој истражувач на науката ќе може да ги чита извештаите за создавањето без да открие нешто што би го потсетило на законот на злото. Ќе може да ја слуша музиката на гласовите на природата без да oткрие ниту една нота на тага, ниту еден призвук на жалост; во сѐ што е создадено ќе може да следи само еден ракопис - во бесконечната вселена ќе го гледа Божјето име напишано со големи букви, а ни на земјата, ни во морето, ни на небото нема да види ниту една заостаната трага од злото.“ (Еленa Г. Вајт, *Воспитување*, стр. 303 оригинал).

`Обидете се да си доловите себеси како ќе изгледа вечниот живот во еден целосно нов свет – во свет без она што животот овде го прави толку тежок. Како го замислувате? На кои работи посебно се радувате?`