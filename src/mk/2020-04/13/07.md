---
title: 'За Натамошно Проучување'
date: 25/12/2020
---

Во книгата *Воспитување* од Елена Вајт прочитајте ја главата „Училиште во вечноста“, стр. 301-309 оригинал, а во книгата *Големата борба* главата со наслов „Големата борба е завршена“, стр. 662 - 678 оригинал.

„Лавот кој овде предизвикува најголем ужас и страв, тогаш ќе лежи заедно со јагнето, и сѐ на новата земја ќе биде мирно и усогласено. Дрвјата ќе бидат исправени и раскошни, без никакво оштетување...

Сѐ што е убаво во нашиот овоземен дом нѐ потсетува на кристалната река и на зелените полиња, на раскошните дрвја и живите извори, блескавиот град и пејачите во бели облеки – на нашиот дом – тој свет на убавина кој ниеден уметник не може да го долови и ниту еден смртен јазик да го опише. Претставете си го живо во вашите мисли домот на спасените, но имајте на ум дека тој сепак ќе биде пославен отколку што и најживата фантазија може да го замисли“ (Еllеn G. Whitе, *Hеаvеn*, pp. 133, 134).

„Од страв идното наследство да не изгледа премногу материјално, мнозина симболички ги претставуваат токму оние вистини што ни овозможуваат ова наследство да го сметаме за наш вистински дом. Христос ги уверувал своите ученици дека Тој оди да им приготви станови во куќата на Отецот. Оние што ќе го прифатат учењето на Божјата реч во врска со небесната татковина не можат да останат неинформирани. Сепак, ’што око не видело, што уво не чуло и што во човечко срце не дошло, тоа Бог го подготви за оние кои го љубат‘ (1. Коринќаните 2,9). Човечкиот јазик не може да ја опише наградата на праведниците. Тоа ќе им биде можно само на оние што ќе ја видат. Ниеден ограничен ум не е во состојба да ја сфати славата на Божјиот рај“ (Еленa Г. Вајт, *Големата борба*, стр. 674, 675 ориг.).

**Прашања за разговор**

`1. Размислувајте повеќе за забелешката што ја изнел Паскал, за луѓето кои изгледаат толку незаинтересирано за она што ќе го донесе вечноста. Што мислите, зошто се луѓето такви? Зошто тоа е толку неразумен став?`

`2. Размислувајте повеќе за тоа зошто надежта во вечниот живот е толку важна за нашата вера? Зошто без неа навистина немаме ништо?`

`3. Размислувајте за неверојатните тајни што постојат во светот на природата. Без разлика дали станува збор за биологија, геологија, астрономија, физика, хемија – во сите области се покажало дека сѐ е многу посложено отколку што првобитно се мислело. Научниците, на пример, повеќе не зборуваат за „едноставни облици на живот“, бидејќи дошле до заклучок дека ни наједноставните облици на живот воопшто не се толку едноставни. Се чини дека секое ново откритие само отвора нови прашања на кои треба да се одговори. Како сето тоа ни помага да сфатиме уште колку работи ќе имаме да научиме во тоа „училиште во вечноста“?`