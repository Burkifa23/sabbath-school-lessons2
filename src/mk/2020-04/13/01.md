---
title: 'Небото Образованието И Учењеto Во Вечноста'
date: 19/12/2020
---

### Прочитајте ги библиските текстови:
Јован 3,16; 1. Јованово 5,13; 1. Тимотеј 1,16; 1. Коринќаните 13,12; Захарија 13,6.

> <p>Запомнете го стихот</p>
> „Што окото не виде, што увото не чу, што во човечкото срце не дојде, тоа Бог го приготви за оние, кои Го љубат“ (1. Коринќаните 2,9).

Плашејќи се од смртта, еден поет се прашувал како некој може да живее „без да знае сигурно какви мугри, каква смрт, каква судбина ја чека свеста зад гробот?“ Тој во својата поема замислил нешто што го нарекол ИПВ – Институт за подготовка за вечноста. Меѓутоа, како човек може да се подготви за нешто што допрва доаѓа, ако дури и не знае што ќе се случува тогаш со него?

За среќа, Библијата ни дава јасен увид во темата за небото, за новата земја и за начинот на кој ќе живееме и ќе учиме низ целата вечност. Како што видовме во текот на ова тримесечје, ИПВ се наоѓа овде и сега, во овој живот, и сето наше образование – без оглед на областа на проучување – би требало да нѐ подготвува за она „што ќе дојде потоа“.

Всушност, секое училиште може да пренесе многу добри информации, многу практично и корисно знаење. Но, каква е ползата од сето тоа знаење ако човекот го изгуби вечниот живот? Оваа седмица ќе се осврнеме на она што го кажува вдахновението за едно врвно училиште – училиште кое трае засекогаш и во кое ќе учиме и ќе се развиваме низ целата вечност. Во тоа идно училиште, ќе учиме за работите кои во сегашниот свет не можеме дури ни да ги замислиме.