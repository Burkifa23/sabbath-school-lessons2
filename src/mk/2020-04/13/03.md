---
title: 'Ново Постоење'
date: 21/12/2020
---

`„И ќе ја избрише секоја солза од нивните очи, и смрт нема да има веќе, ни тага, ни плач, ниту болка, зашто првото помина“ (Откровение 21,4). Што ни кажува овој стих, колку поинаку од овој свет ќе биде тоа наше ново постоење – постоење во кое ќе нема повеќе смрт, болка и тага?`

Еден христијанин разговарал со пријателот за надежта на евангелието – ветувањето во вечниот живот преку Исуса Христа. Човекот реагирал негативно на целата таа замисла. „Вечен живот?“ – рекол, стресувајќи се. „Колку ужасна мисла! Нашите 70-80 години овде се доволно лоши. Кој би сакал ова да се продолжи засекогаш? Тоа би било пекол“.

Тоа што го кажал би можело да има смисла, само што тој не разбрал дека ветувањето за вечниот живот не подразбира едноставно продолжување на животот овде. Ве молам – кој би го сакал тоа? Но, како што нашиот уводен текст вели, старото ќе помине и сѐ ќе стане ново.

**Што ни кажуваат следните текстови за тој нов живот што ќе настане?**

`2. Петрово 3,10-13`

`Откровение 21,1-6`

`Важното прашање за нас во сето ова гласи: Што е потребно за да бидеме дел од тоа ново постоење? Како да стигнеме до таму? Како можеме да бидеме сигурни дека ќе бидеме дел од тоа? Што би можело во нашиот живот да нѐ спречи, ако такво нешто воопшто постои, да бидеме дел од она што ни Бог ни го ветил преку Исуса?`