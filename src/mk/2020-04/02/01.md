---
title: Семејството
date: 03/10/2020
---

### Прочитајте ги библиските текстови:
1. Мојсеева 3,1-15; 2. Коринќаните 4,6; Лука 1,26-38; Матеј 1,18-24; Ефешаните 4,15; 1. Јованово 3,18; 5. Мојсеева 6.

> <p>Запомнете го стихот</p>
> „Сине мој, послушај ја поуката на својот татко и не отфрлај го учењето на својата мајка“ (1. Тимотеј 2,3.4).

Како човечки суштества, ние секогаш (во идеален случај) учиме. Всушност, самиот живот е училиште.

„Уште во најраните времиња верните во Израел со големо внимание ги воспитувале младите. Господ дал упатства според кои децата мора да се поучуваат уште од најмалечки нозе за неговата доброта и големина, токму онака како што се откриле во неговиот закон и се прикажале во историјата на Израел. Песната, молитвата и поуките од Писмото, морале да бидат прилагодени кон умот што се развива. Татковците и мајките требало да ги поучат своите деца дека Божјиот закон е израз на неговиот карактер и дека со усвојувањето на начелата на законот во срцето, во душевниот свет и ум се втиснувал Божјиот лик. Поголемиот дел од поучувањето бил устен, но младите исто така учеле да ги читаат еврејските списи, а пергаментските книги на старозаветните списи биле отворени за нивно проучување“ (Елена Г. Вајт, *Копнежот на вековите*, стр. 69 оригинал).

Во текот на поголемиот дел од човечката историја, воспитанието и образованието се стекнувало главно дома, особено во раните години. Што вели Библијата за воспитувањето во семејството и кој принцип можеме да го извлечиме за себе, каква и да е нашата семејна ситуација?