---
title: 'Да Не Се Заборави'
date: 08/10/2020
---

Пред да влезат децата на Израел во Ветената земја, Мојсеј повторно им се обратил за да ги потсети како Бог ги водел на чудесен начин, и за повторно да ги посоветува да не заборават што направил Господ за нив. Петтата книга Мојсеева на многу начини ја претставува Мојсеевата слободна волја и негов тестамент. И иако е пишувана пред повеќе од илјада години, во култура и животни прилики драстично поразлични од сѐ она со што ние се соочуваме денес, начелата што се изнесуваат во неа важат и за нас.

`Прочитајте го текстот 5. Мојсеева 6 глава. Што можеме да научиме врз основа на овој текст во врска со начелата на христијанското воспитување? Што треба да биде она главното на што ги учиме не само своите деца, туку и секој што не го знае она што ние го знаеме за Бога и за Неговиот прекрасен чин на спасение? Кои опомени исто така ги наоѓаме во тие стихови?`

Најважно од сѐ што требало да ги научат своите деца било Божјото чудесно дејствување меѓу нив. А освен тоа, дадено им е и јасно предупредување да не заборават ништо од она што Бог го направил за нив.

Секако, ако родителите ја имаат првата и главна улога кога станува збор за вградувањето на библиските учења во животот на нивните деца, тогаш тие се должни да го организираат својот живот на таков начин да стекнат соодветно знаење и да обезбедат време кое ќе го поминуваат со своите деца.

„Првиот учител на детето е мајката. Во текот на периодот на најголема приемчивост и најбрзо развивање, неговото воспитување во голема мера е во нејзини раце“ (Елена Вајт, *Воспитување*, стр. 275 оригинал).

Тоа е клучно време кога родителите им зборуваат на своите деца за Божјата љубов и за Неговите ветувања. Редовното одвојување време за да можете своите деца лично да ги поучувате за Божјата мудрост, ќе има позитивно влијание на вашето семејство и на идните генерации.

`Прочитајте го следниот текст: „Напомнувај им ги на своите синови. Зборувај им за нив кога седиш дома во својата куќа и кога одиш патем; кога легнуваш и кога стануваш“ (5. Мојсеева 6,7). Каква порака наоѓаме тука и што ни зборува таа за тоа колку е суштински важно вистината за Господа секогаш да им ја напоменуваме не само да своите деца, туку и на самите нас?`