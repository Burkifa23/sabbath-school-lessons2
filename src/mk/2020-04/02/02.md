---
title: 'Првото Семејство'
date: 04/10/2020
---

На почетните страници од Светото писмо не ни се дадени многу подробности – всушност, не ни е дадено речиси ништо во врска со видот на семејното воспитание и образование во најраните денови од човечката историја, иако можеме да бидеме прилично сигурни дека во тоа време образованието се стекнувало внатре во самата семејна структура.

„Семејството било во центарот на системот на воспитување кој е воспоставен во Едем. Адам бил ’Син Божји’ (Лука 3,38), и децата на Севишниот ги примале поуките токму од својот Отец. Нивното училиште било, во најпотполна смисла на зборот, семејно училиште“ (Елена Вајт, *Воспитување*, стр. 33 оригинал).

И иако не знаеме што точно се учело тука, можеме да бидеме сигурни дека тоа имало врска со чудата на создавањето, а по падот во грев, и со планот на спасение.

`Што можеме да научиме од следните текстови и зошто несомнено тоа било дел од воспитувањето што Адам и Ева им го пружиле на своите деца? 1. Мојсеева 1-2; 1. Мојсеева 3,1-15; 2. Коринќаните 4,6; Лука 10,27; Галатјаните 3,11; Откровение 22,12.`

„Системот на воспитување воспоставен во почетокот на светот бил одреден да им служи како пример на луѓето во сите идни времиња. За да се прикажат принципите на тој систем во Едем, домот на нашите прародители, била основана школа која требало да служи како пример“ (Елена Вајт, *Воспитување*, стр. 20 оригинал).

Христијанското воспитување е посветеност на обучување на семејствата и верниците во врска со прашања околу доктрините, богослужението, наставата, заедништвото, евангелската работа и службата. Домот е место на кое им проповедаме на членовите на семејството за Божјата љубов и Неговите ветувања. Тоа е место каде Исус им се претставува на децата како нивен Господ, Спасител и пријател, и каде Библијата се издигнува како Божја Реч. Семејството е место на кое со пример покажуваме како изгледа еден здрав однос со нашиот Небесен Татко.

Во текстот 1. Мојсеева 4,1-4 гледаме дека и Каин и Авел ги донеле своите приноси кај Господа. Можеме извесно да претпоставиме дека тие, во согласност со своето семејно воспитување, учеле за значењето и важноста на жртвите во врска со планот на спасението. Секако, како што покажува самиот извештај, доброто воспитување секогаш нѐ доведува до резултатите на кои се надеваме.

`Каква и е да е ситуацијата во вашиот дом, кои одлуки можете да ги донесете за да може тоа да стане опкружување во кое вистината се учи и се спроведува во животот?`