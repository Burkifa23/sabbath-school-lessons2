---
title: 'За Натамошно Проучување'
date: 09/10/2020
---

Во книгата *Воспитување* од Елена Вајт прочитајте ги следните глави: „Подготовка“, стр. 275-282 оригинал; „Заедничка работа“, стр. 283-286 оригинал и „Дисциплина“, стр. 287-297 оригинал.

„Врз татковците, исто како и врз мајките, почива одговорноста за раното и подоцнежно воспитување на детето, и затоа е неопходно потребно и двајцата родители внимателно и темелно да се подготват за тоа. Мажите и жените мораат да се запознаат со законите на физичкиот развој – со физиологијата и хигиената, со важноста на влијанието врз детето уште пред неговото раѓање, со законите на наследувањето, со здравствените мерки, облекувањето, вежбите на телото и лекувањето болести уште пред да решат да ја преземат должноста на татковството и мајчинството. Тие, исто така би морале да ги разберат и законите на менталниот развој и моралното воспитување.“ (*Воспитување*, стр. 276 ориг.).

Оваа соработка први мораат да ја започнат таткото и мајката, во домашниот живот. Тие се заеднички одговорни за воспитувањето на своите деца и затоа постојано мораат да се трудат да работат заеднички. Нека му се предадат на Бога, молејќи го да им помогне да се поддржуваат еден со друг... Родителите, кои вака ги воспитуваат своите деца, тешко ќе се најдат меѓу оние кои го критикуваат учителот. Тие чувствуваат дека интересот на нивните деца и правичноста кон училиштето налагаат, колку што е можно, да го поддржуваат и вреднуваат оној кој учествува во носењето на нивната одговорност“ (*Воспитување*, стр. 283 оригинал).

**Прашања за разговор**

 `1. Без разлика дали имаме деца или не, сите живееме во некој вид домашно опкружување, и сите комуницираме со другите. Што научивте од поуката за оваа седмица што може да ви помогне во комуникацијата, па дури и во сведочењето на другите, без разлика дали таму каде што живеете или на некое друго место?`

`2. Ние сме склони на образованието да гледаме како на нешто добро. (Всушност, кој би можел да биде против образованието?) А дали е секогаш така? Што би можело да претставува пример на образование кое е извитоперено и претворено во нешто лошо? Што можеме да научиме од тие негативни примери што би можело да ни помогне образованието да го претвориме во нешто добро?`

`3. Како што беше кажано во проучувањето за среда, на сите ни е даден светиот дар на слободна волја. Порано или подоцна, кога децата ќе пораснат, тие ќе мораат да носат сопствени одлуки во врска со Бога, за кој учеле во текот на целото детство. Зошто сите родители, а всушност и сите останати – кои настојуваат да им сведочат на другите и да ги запознаат со евангелието, мораат секогаш да ја имаат на ум клучната вистина за слободната волја?`