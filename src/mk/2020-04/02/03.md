---
title: 'Исусовото Детство'
date: 05/10/2020
---

Светото писмо ни дава многу малку подробности за Исусовото детство. Поголем дел од тие години остануваат тајна. Меѓутоа, даден ни е одреден увид во карактерот на Неговите овоземни родители, Марија и Јосиф, а тоа што го знаеме за нив би можело да ни помогне да разјасниме некои детали од Неговото детство и раното воспитување.

**Што можеме да научиме од следните текстови во врска со Марија и Јосиф, и на кој начин ни пружаат увид во тоа како тие, како родители, го воспитувале Исуса?**

`Лука 1,26-38`

`Лука 1,46-55`

`Матеј 1,18-24`

Врз основа на овие текстови можеме да видиме дека Марија и Јосиф биле верни Евреи, кои настојувале да живеат во послушност на законите и Божјите заповеди. И навистина, кога Господ им пришол и им рекол што ќе им се случи, тие верно направиле сѐ што им било кажано.

„Детето Исус не примало поуки во школите на синагогите. Неговата мајка била негов прв земен учител. Тој небесните вистини ги научил од нејзините усни и од пророчките книги. Истите зборови што самиот му ги изговорил на Мојсеја за Израел, сега ги усвојувал на скутот на својата мајка. Кога преминал од детството во младешка возраст, не ги барал рабинските школи. Нему не му било потребно воспитување стекнато на такви извори, зашто негов учител бил Бог“ (Елена Г. Вајт, *Копнежот на вековите*, стр. 70 оригинал).

Несомнено е дека тие биле добри и верни учители на тоа дете, но како што ни открива текстот Лука 2,41-50, имало многу работи во врска со нивниот Син што тие не ги разбирале, бидејќи Исус имал такво знаење и мудрост што можел Му ги даде само Господ.

`Повторно прочитајте го наведениот цитат на Елена Вајт. Како да го разбереме тоа дека Тој во крилото на својата мајка ги учел првите зборови што сам ги изговорил? Што ни зборува тоа за Божјата чудесна љубов? Како би требало ние, паднатите и грешни суштества, да одговориме на неа?`