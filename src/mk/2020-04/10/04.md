---
title: 'Стручњаци За Заблуда'
date: 01/12/2020
---

Знаеме дека светот опфаќа многу повеќе нешта, покрај неговиот удел во уметноста и филозофијата, со што се покажува непочитување кон Бога. Многумина би се согласиле дека христијаните никогаш не треба да стапнат на тој терен. Затоа христијаните адвентисти мораат внимателно да го разгледаат своето занимање во извесни гранки на работа, покровителство над извесни установи и следење на извесни медиуми.

`Во 1. Тимотеј ни е дадено јасно упатство што би требало да избегнуваме, но и опсежно објаснување во врска со тоа. Кои се тие цели против кои Павле нѐ опоменува во 9. и 10. стих?`

`Прочитајте го остатокот од текстот на 1. Тимотеј 6. Кои се тие клучни цели коишто Павле ги одобрува?`

Забележете како Павле нѐ предупредува во 1. Тимотеј 6,20 за „нечисти и празни разговори и од расправии на лажната наука“. Иако тој го користи во поинаков контекст, тој принцип сѐ уште е применлив. Сетете се на сите информации, на сите учења, на сите верувања, не само сега туку и низ целата човечка историја, кои биле сосема погрешни. Луѓето навистина можат да бидат стручњаци за заблуда.

Во текот на речиси 2000 години, најпаметните луѓе на светот, стручњаците, верувале дека земјата е неподвижна и дека е сместена во центарот на вселената, додека сите ѕвезди и планети се вртат околу неа во совршени кругови. Некои многу комплицирани математички и научни објаснувања биле употребени како потпора на тоа верување, иако се испоставило дека тоа било погрешно во речиси секоја подробност. Затоа би можеле да кажеме дека тие луѓе биле во вистинска смисла стручњаци за заблуда и дека тоа учење несомнено било „лажна наука“.

`Биолошката наука, денес, на пример, тргнува од претпоставката дека животот настанал пред повеќе милијарди години, врз основа на чиста случајност, без никаков Бог и крајна цел. Во исто време, се појавила неверојатна количина комплицирана, исцрпна научна литература заснована на тоа учење. Кои поуки можеме да ги извлечеме за тоа како луѓето можат да бидат стручњаци во заблуда? Како треба овој увид да влијае на христијанското образование воопшто, а особено на поучувањето во областите на науката?`