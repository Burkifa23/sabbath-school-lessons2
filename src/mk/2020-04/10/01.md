---
title: 'Возбудлив Начин Да Се Вклучиме'
date: 28/11/2020
---

### Прочитајте ги библиските текстови:
Римјаните 1,18-21; Псалм 19,1-6; 96,9; 1. Мојсеева 3,6; 1. Тимотеј 6; Мудри изреки 1; За Јов 38.

> <p>Запомнете го стихот</p>
> „Небесата ја објавуваат Божјата слава, а за делата на рацете Негови известува сводот небесен“ (Псалм 19,1).

Образованието го опфаќа она што го нарекуваме „уметност и наука“. Но, кога учиме или поучуваме за уметноста и науката од библиска перспектива, што тоа всушност подразбира? Дали едноставно нудиме одбрани библиски стихови кои се однесуваат на одредени аспекти на модерната медицина или на историја на уметноста, на пример? Правејќи го тоа, можеме да ги поврземе нашите практични поуки со Божјата неверојатна сила која се покажала при создавањето на нашиот сложен свет. Но, едноставното додавање на библиските текстови во нашите учебници претставува само мал дел од вистинското образование – образование кое е спасоносно и откупително.

За таквото образование да биде навистина делотворно, потребно е Божјата Реч да се вклучи во изучувањето на секоја дисциплина, од хуманистичките науки до молекуларната биологија. Без тоа, можеме да ја изгубиме од вид Божјето вистинско величие и Неговата сувереност како Оној што го создал и го одржува овој свет. Трудејќи се да сфатиме како Бог гледа на делото на своето создавање како органско и целисходно, се приближуваме до начинот на кои извесни дисциплини би можеле, и на кој начин би требало, да се изучуваат.

Оваа седмица ќе разгледаме некои принципи поврзани со начинот на кој можеме да зборуваме за уметноста и науката од христијанска перспектива и од аспект на христијанскиот поглед на светот.