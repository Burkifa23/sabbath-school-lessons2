---
title: 'Идолопоклонството Во Образованието'
date: 12/11/2020
---

Древниот Израел бил опкружен со многу религиозни народи, народи толку посветени на верските обреди и смирување на своите богови кои биле подготвени да ги жртвуваат дури и своите деца. Тоа е посветеност, зар не?

Оттука, богослужението – вистинската служба на вистинскиот Бог – имало важна улога во заштитата на Евреите од вплеткување во идолопоклонството и лажното богослужение кое се практикувало насекаде околу нив. Сепак, и покрај сите опомени, тие се приклонувале кон паганските обичаи, против што биле посебно предупредени.

А како е со нас денес? Зошто е толку важно служењето на вистинскиот Бог, потсетувањето на сѐ што сторил Тој за нас – посебно во соочувањето со опасностите на модерната идолатрија?

`Прочитајте го текстот Марко 7,1-13. Кои принципи ги наоѓаме во текстот Марко 7,7-9, а можеме и денес да ги примениме во контекст на христијанското образование и опасностите од лажните учења преземени од светот, кои би можеле негативно да влијаат на нашата верска практика?`

Многу од големите интелектуални идеи во светот денес се засноваат на натуралистичкото видување на реалноста. Многу дисциплини, кои се застапени во училиштата денес, се проучуваат од таа перспектива, што често значи дека она што се учи е во спротивност со Светото писмо. Можеме да бидеме во искушение да се приклониме кон тие идеи кои се прифаќаат како вистинити, за кои се теоретизира и кои практично се применуваат. Можеме да почнеме да идеализираме брилијантни умови на филозофи, научници и математичари кои дошле до тие идеи. Проблемот е во тоа што овие идеи често се спротивни на Светото писмо, но затоа што во моментот се изучуваат и се сметаат за вистинити, луѓето се обидуваат да ги вклучат во христијанското образование. Меѓутоа, единствениот начин тоа да се направи е да се компромитира верата, а тоа често подразбира извртување на Писмото и обид тоа да се усогласи со современите сфаќања.

`Кои од современите популарни верувања се во судир со Светото писмо, и како ние како црква можеме да се заштитиме од нивното вклучување во нашиот образовен систем?`