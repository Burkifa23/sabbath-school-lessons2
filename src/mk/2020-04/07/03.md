---
title: 'За Да Им Кажувате На Своите Деца'
date: 09/11/2020
---

Во Стариот завет гледаме дека псалмите почнале да играат значајна улога во верскиот живот на древниот Израел. Тие се рецитирани и пеени, често со музички инструменти, посебно во текот на богослужението, и тоа јавното богослужение, што во Стариот завет бил клучен пристап кон богослужението воопшто. Израел дејствувал како заедница и како заедница пристапувал кон богослужението.

Псалмите во суштина се поезија, текстови на песни. Еврејскиот збор за псалми е Теhillîm, што значи „песни на похвала, славопои“. А кога пееме славопои на Бога, и што било друго покрај тоа да правиме, ние го обожаваме Господа.

`Прочитајте текст од Псалм 78,1-17. Која е суштинската порака на тој текст, и како таа се вклопува во целокупното прашање за образованието и богослужението?`

Постои извесна решителност во врска со пораката на 78. псалм. Во 2. стих Асаф споменува „за непознатите работи од старо време“. Тој израз на некои места се преведува како „мрачни изреки на старите“, при што зборот „мрачни“ не се користи со значењето „злокобни“, туку попрво „заматени“ или „сѐ побледи“, како што може да се случи и со самата историја како што нејзините клучни настани стануваат временски сѐ пооддалечени. Во други преводи тој израз се преведува како „тајни“ или дури и „слатки стари вистини“ (Меssagе). Суштинската порака овде е дека образованието во Израел, меѓу останатото, вклучувало и поучување на децата со приказни за тоа како Господ постапувал кон избраниот народ.

`Погледнете го текстот Псалм 78,6-17. Кои конкретни поуки требало тие да им ги изнесуваат на своите деца? Што претставувало главна цел на тоа образование?`

`Како што гледаме од тој текст, меѓу другото, целта на образованието била децата да научат да веруваат во Бога и да ги држат Неговите заповеди. Како текстот Откровение 14,12 ни ја испраќа истата порака денес?`