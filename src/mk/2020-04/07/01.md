---
title: 'Богослужението Во Образованието'
date: 07/11/2020
---

### Прочитајте ги библиските текстови:
Даниел 3; Откровение 14,6-12; Псалм 78,1-17; Јован 4,7-26; 1. Дневникот 16,1-36; Марко 7,1-13.

> <p>Запомнете го стихот</p>
> „Воздајте Му ја на Господ славата на името Негово. Принесете дар, дојдете пред лицето Негово, поклонете Му се на Господ во сјајот на светлината Негова“ (1. Дневникот 16,29).

Богослужението е дел од човекот, дел од човечката природа, па дури и на паднатата човечка природа. Нема сомнение дека ние сме создадени како суштества кои би требало, врз основа на слободата што Бог ни ја дал, да го обожаваме Господа затоа што Го сакаме и затоа што сме свесни дека Тој е достоен да биде обожаван. Таквото обожавање мора да било доста едноставно во светот пред падот во грев, во кој луѓето пристапувале кон Бога лице в лице, во опкружување ненарушено од грев, смрт и уништување – какво што ние, кои го познаваме само овој паднат свет, едвај можеме и да го замислиме.

Секако, денес, иако внатрешната потреба за обожавање сѐ уште постои во нас, таа, како и сѐ друго на овој свет, е искривена и изопачена од гревот, што меѓу останатото значи дека ние, како суштества создадени да обожаваат, можеме да почнеме да се поклонуваме на погрешни работи, па дури и да го славиме Господа на погрешен начин (види, на пример: Марко 7,1-13; Еремија 7,4).

Затоа, бидејќи богослужението е од голема суштинска важност за христијанското искуство, и христијанското образование мора да се позанимава со прашањето на богослужението, што е тема на нашата поука за оваа седмица.