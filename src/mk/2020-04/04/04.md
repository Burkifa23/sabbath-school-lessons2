---
title: 'Библискиot Поглед На Свет'
date: 20/10/2020
---

Како што веќе наведовме во воведниот дел, никој од нас не го согледува светот од некоја неутрална позиција. На пример, атеистот го набљудува виножитото на небото и не гледа ништо друго освен еден природен феномен. Тоа за него нема никакво значење, освен она што луѓето одлучиле да му го дадат. За разлика од тоа, некој кој виножитото го набљудува од библиско гледиште, гледа не само природен феномен – прекршување на светлината низ водени капки, туку и потврда на Божјето ветување дека светот нема повторно да биде уништен од вода (1. Мојсеева 9,13 16). „Колкава Божја проникливост и колкаво сочувство кон заблудените созданија на неговите раце може да се види во поставувањето на сјајното и прекрасно виножито во облаците како знак на неговиот завет со нив!... Божја намера била на децата на идните поколенија, кога ќе запрашаат за значењето на величествениот лак кој се појавува на небото по дождот, нивните родители да им ја повторуваат историјата за потопот, нагласувајќи дека Севишниот го поставил виножитото во облаците како гаранција дека светот никогаш веќе нема да го потопи вода. Така, од поколение до поколение, тоа ќе биде постојан знак и сведок за божествената љубов кон луѓето и ќе ја засилува нивната доверба во Бога“ (Елена Г. Вајт, *Патријарси и пророци*, стр. 106 оригинал).

За адвентистите на седмиот ден, Библијата останува основен текст на кој се темели нашата вера. Таа застапува таков поглед на светот, „филтер“ врз основа на кој треба да го гледаме и да го разбереме светот, кој инаку може да биде многу обесхрабрувачко и комплицирано место. Светото писмо создава образец што ни помага подобро да ја разбереме реалноста во која се наоѓаме и чиј дел сме, а која често знае да нѐ збуни.

`Кои вистини, содржани во следните текстови, можат да ни помогнат подобро да ја разбереме стварноста во којашто живееме: Ефешаните 6,12; Марко 13,7; Римјаните 5,8; 8,28; Проповедник 9,5; Откровение 20,5.6?`

Како адвентисти на седмиот ден мораме цврсто да се држиме до учењата на Библијата, бидејќи тоа е Божјата вистина откриена на луѓето, која ни објаснува многу во врска со овој свет, што инаку не би го знаеле ниту би го разбрале. Според тоа, целокупното христијанско образование мора да биде засновано и втемелено на Божјата Реч, а секое учење, кое е спротивно на неа, мора да се отфрли.

`Кои учења на Библијата противречат на другите верувања до кои луѓето се држат? Што би требало да нѐ научи таа разлика во врска со тоа колку е важно верно да се држиме за Божјата Реч?`