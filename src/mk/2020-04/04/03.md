---
title: 'Прашањето На Лајбниц'
date: 19/10/2020
---

Пред многу години, германскиот писател и мислител по име Готфрид Вилхелм Лајбниц го поставил веројатно најосновното можно прашање: „Зошто постои нешто наместо да не постои ништо?“

`Како следните текстови одговараат на ова прашање на Лајбниц: 1. Мојсеева 1,1; Јован 1,1-4; 2. Мојсеева 20,8-11; Откровение 14,6.7; За Јов 12,7-10.`

Фасцинантно е како во Библијата, Божјето постоење едноставно се подразбира. Текстот 1. Мојсеева 1,1 не почнува со еден куп логички аргументи (иако постојат многу) во прилог на Божјето постоење. Тука, Неговото постоење едноставно се подразбира (видете и 2. Мојсеева 3,13.14), и од таа појдовна точка, Бог како Создател и сета вистина се откриваат на страниците на Библијата.

Исто така, учењето за создавањето претставува основа на секое христијанско образование. Сѐ она во што ние како христијани веруваме – баш сѐ – почива на учењето за шестдневното создавање. Библијата не започнува со изјави за помирувањето, законот, крстот, воскресението, ниту за Второто доаѓање.

Не, таа почнува со изјави за Бога како Создател, бидејќи ниедно од тие други учења не би имало никаква смисла независно од реалноста за Бога како Создател.

Затоа, да повториме – во рамките на библискиот поглед на светот мораме да ја нагласуваме важноста на учењето за создавањето. Ставањето акцент на тоа учење станува многу важно, бидејќи тоа денес се соочува со директен напад во име на науката. Учењето за еволуцијата – за милијарди години постепен развој на животот врз основа на случајност – речиси сосема ја уништило довербата во Библијата кај милиони луѓе. Тешко е да се замисли некое учење кое би било во поголема спротивност со Библијата и христијанската вера воопшто, отколку што е тоа теоријата на еволуцијата. Затоа, идејата дека еволуцијата може некако да се доведе во согласност со библиските учења за создавањето, е дури и полоша од атеистичкото сфаќање на еволуцијата. Тоа не може да се направи, барем не без потсмевање на Библијата и христијанската вера во целина.

`Бог нѐ повикува една седмина од својот живот, секоја седмица, да ја поминеме во сеќавање на шестдневното создавање, а тоа е нешто што Тој инаку не го бара кога е во прашање кое било друго учење. Што би требало тоа да ни каже за важноста која тоа учење ја има за христијанскиот поглед на светот?`