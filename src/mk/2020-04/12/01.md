---
title: 'Саботата - Доживување На Божјиот Карактер И Живеење Во Согласност Со Него'
date: 12/12/2020
---

### Прочитајте ги библиските текстови:
1. Мојсеева 1; 2; 2. Мојсеева 16,14-29; Исаија 58,1-14; Матеј 12,1-13; Лука 13,10-17.

> <p>Запомнете го стихот</p>
> „Потоа продолжи: ’Саботата е создадена за човекот, а не човекот за саботата. Па така, Синот Човечки е господар и на саботата’“ (Марко 2,27.28)“.

Џоди била единствениот адвентист на своите постдипломски студии, а нејзината одлука да не присуствува на некои социјални настани во саботите, направиле нејзините верувања да станат мошне воочливи.

Еден ден ја повикала Гејл, една од нејзините пријателки. Сопругот на Гејл требало да оди на пат шест седмици, и ја повикала Џоди во текот на тој период, во петоците навечер, да се дружи со неа бидејќи знаела дека Џоди тогаш и онака ништо не работи.

Во текот на наредните четири петоци навечер тие заедно вечерале, заедно слушале музика, ги разменувале своите христијански искуства и воопшто уживале во заемното дружење. Петтиот викенд Гејл ѝ рекла на Џоди дека била во градот да пазари, и кога го погледнала часовникот, си помислила: Саботата наскоро почнува. Одеднаш сфатила дека во текот на нивните средби во петок навечер доживеала нешто ново во својот верски живот. Пораснала и научила повеќе за својот Бог и ја продлабочила својата вера. Саботата била прилика за учење и за личен развој.

Ова е интересна приказна која зборува за тоа дека за саботата можеме да размислуваме не само како време за одмор, туку и како прилика за учење.