---
title: 'За Натамошно Проучување'
date: 18/12/2020
---

Во книгата *Копнежот на вековите* од Елена Вајт, прочитајте ја главата под наслов „Сабота“, стр. 281-289 оригинал.

„Ниту една друга установа што им е доверена на Евреите не ги изделувала во толкава мера нив од околните народи како саботата. Бог одредил нејзиното почитување да ги именува како негови почитувачи. Таа требало да биде знак на нивното изделување од идолопоклонството и на нивната врска со вистинскиот Бог. Меѓутоа, за да биде саботата света, луѓето сами мора да бидат свети. Со вера мора да станат учесници во Христовата праведност. Кога му е издадена заповед на Израел: “Сеќавај се да го празнуваш саботниот ден”, Господ исто така им рекол: “Ќе ми бидете свет народ” (2. Мојсеева 20,8; 22,31). Само на тој начин саботата можела да ги обележи Израелците како народ кој му служи на Бога“ (Елена Вајт, *Копнежот на вековите*, стр. 283 оригинал).

„Значи, саботата е знак на Христовата сила со која нè прави свети. Таа им е дадена на сите што Христос ги прави свети. Како знак на неговата сила која посветува, саботата им е дадена на сите кои преку Христа стануваат дел на Божјиот Израел“ (*Копнежот на вековите*, стр. 288, 289 ориг.).

**Прашања за разговор**

`1. Адвентистите на седмиот ден често поминуваат време разгледувајќи што е прифатливо да се работи во сабота. Наместо тоа, осмислете прашања кои би можеле вниманието на оние што ја почитуваат саботата да го насочи кон идеалите за кои размислувавме во оваа поука и да ја нагласи саботата како образовно искуство. На пример: „Што е тоа што јас го правам во сабота, а ми овозможува да научам нешто повеќе за Божјиот карактер?“`

`2. Разгледајте ги наведените цитати од Елена Вајт. Таа напоменува дека формалното држење на саботата не е она по што почитувачите на саботата се разликуваат од останатите во својата заедница. Какви би требало да бидат луѓето кои се „учесници во Христовата правда“ и кои се направени „свети“? Каква врска има тоа со саботата?`

`3. На кои начини можете да го збогатите своето саботно искуство? Поставете си себеси три цели насочени кон она што би сакале да го научите преку празнувањето на саботата во наредните 12 месеци.`