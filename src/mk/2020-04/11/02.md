---
title: 'Многуте Страни На Работата'
date: 06/12/2020
---

„Разбрав дека за нив нема ништо подобро, освен да се веселат и да прават добро во текот на животот свој. Кога секој човек јаде и пие, и го гледа доброто во секој свој труд, тоа е дар Божји“ (Проповедник 3,12.13).

„Работа“ е едноставен збор без никакви излишни украси. Се состои од еден слог, а сепак има многу можни значења. Ние работиме од потреба, за да изнесеме храна на масата, да ги плаќаме сметките и да заштедиме нешто за тешки времиња. Загубата на работата е често полоша од помирувањето со тешката ситуација на работа.

Работата на една личност може да ѝ даде чувство на вредност. Работата е вообичаен одговор на прашањето: „Со што се занимавате“, или дури „Што сте вие по занимање?“ Повеќето пензионери продолжуваат да работат сѐ додека се во можност, без разлика дали волонтираат или се платени за тоа. Работата ни дава причина наутро да станеме. Дајте му на тинејџерот работа, и ќе имате еден кандидат помалку за деликвенција.

`Прочитајте го текстот 1. Мојсеева 3,19. Каков е овде контекстот и што ни зборува тоа за уште една страна на работата, барем за некои?`

Работата што му била дадена на човекот пред падот во грев, одеднаш се менува. Тоа нѐ упатува на уште една страна на работата. За некои, работата значи само секојдневен макотрпен напор, кој ќе заврши со смрт. Тие извршуваат работа која ја презираат, надевајќи се само дека ќе отидат во пензија пред да го изгубат здравјето. Кај некои други, пак, работата потполно го обзема нивниот живот и така станува центар на нивното целокупно битисување и основен извор на личниот идентитет. Надвор од својата работа, тие луѓе се чувствуваат нерасположено и дезориентирано, несигурни се што треба да прават и кон што да се свртат. По пензионирањето пропаѓаат физички и физиолошки, и често прерано умираат.

Меѓутоа, христијаните треба на научат како да работат на Божји начин. Работата е нешто повеќе од економска нужност. Човекот е нешто повеќе од вработен работник. Правилно сфатено, нечие животно дело е широк пристап на службата, израз на нечиј однос кон Господа. Дел од задачата на оној кој поучува е да им помогне на учениците да пронајдат работа на која нивните вештини и од Бога дадени интереси ќе се вкрстат со потребите на овој свет.

`Што правите вие? Во смисла – што правите со својот живот и како можете, работејќи го тоа, подобро да го прославите Господа?`