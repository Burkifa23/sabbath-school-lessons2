---
title: 'За Натамошно Проучување'
date: 06/11/2020
---

Прочитајте ја главата „Вистински Христови следбеници“ од книгата на Елена Вајт *Патот кон Христа*.

Елена Вајт ни кажува (меѓу останатото) дека тогаш кога ќе се оѕвиеме на врховниот Учител, тогаш „копнееме да го носиме неговиот лик, да дишеме со неговиот дух, да ја исполнуваме неговата волја, да му угодиме нему во сё“ (*Патот кон Христа*, стр. 58 оригинал). Во друштво со Исуса Христа, вели таа, „должноста станува уживање“ (*Патот кон Христа*, стр. 58 оригинал). Сега, во Библијата консултирајте го текстот Матеј 5–7. Тука е запишана Беседата на гората, во која на прекрасен начин е накратко изнесено сѐ она што врховниот Учител сакал неговите ученици да знаат, и е откриено суштинското обележје на царството коешто Тој дошол да го воспостави.

**Прашања за разговор**

`1. Како што им се обратил на Адама и Ева, а подоцна и на Јакова, така Исус ни се обраќа и нам. Тој се поврзува со нашите најдлабоки копнежи и прави за нас нешто прекрасно (како што направил за Вартимеја), за да нѐ наведе да се запрашаме кои сме и каде одиме. Во поглед на ова, размислете како ние ги поучуваме своите деца и еден со друг за Библијата. Во што е разликата меѓу медиокритетското проучување на Библијата и она неодоливо привлечно, кое навистина внесува промени во животот на човекот?`

`2. Дали прашањето за тоа каде вие точно се наоѓате на своето животно патување е исклучиво лично или би можело да ви помогне за тоа да поразговарате со луѓето на кои им верувате? Како замислата за црквата како „Христовото тело“ (1. Коринќаните 12,27) ни навестува дека разговорот со другите би можел да биде еден од начините да дојдеме во допир со она што Христос сака да го знаеме?`

`3. Во четвртокот проучувавме за тоа како Вартимеј, истиот момент кога прогледал – кога бил спасен од своето физичко (и духовно) слепило – тргнал по Исуса на патот кон Ерусалим. На тој пат секојдневно ги слушал мудростите на врховниот Учител. Можеме да претпоставиме дека тој сакал да го поприми Христовиот лик, да го впива Неговиот дух, да ја твори Неговата волја. Зошто некој наоѓа „уживање“, како што пишува во книгата „Патот кон Христа“, во тоа да се придржува кон толку високи мерила како што се оние што Исус ги застапувал во Беседата на гората?`

`4. Позанимавајте се малку повеќе со прашањето поставено на крајот од проучувањето за четврток. Како учиме да правиме разлика меѓу доброто и злото? Како дефинираме што е добро а што лошо? И зошто е она што го правиме со тоа знаење можеби дури и поважно од самото тоа што го имаме тоа знаење?`