---
title: 'Ученикот Кој Разбира'
date: 05/11/2020
---

Исус и Неговите следбеници тргнале кон Ерусалим. Како што Ирод бил загрижен поради Јован Крстителот, сега властите, вклучувајќи го и Ирода, биле загрижени поради Исуса. Меѓу Неговите следбеници имало сиромашни и други ранливи луѓе, кои очајно се надевале на промена.

Исус повеќе од сѐ сакал на светот да му донесе надеж. Но сега веќе бил сигурен дека тие, кои ја имаат најголемата моќ и привилегија, ќе направат сѐ што можат за да ја оневозможат Неговата мисија. Тие не сакале Тој да успее.

Што се однесува до внатрешниот круг на Исусовите ученици, дванаесеттемина, изгледало дека тие длабоко копнееле да бидат на Исусова страна. Но, во исто време, изгледало дека се збунети – па дури и слепи. На пример, во текстот Марко 8,31-33, Исус ги повикува своите ученици да видат нешто што ним им било тешко да го видат. Всушност, тие во многу нешта сѐ уште биле духовно слепи за она што навистина било важно (видете Марко 8,37).

Сето тоа се наоѓало во заднината на Исусовата средба со некој кој навистина видел.

`Прочитајте го извештајот за Исус и исцелувањето на Вартимеј, слепиот просјак (Види Марко 10,46-52). Забележете ја големата милост што ја покажува Исус овде. Сега размислете за тоа како желбата да прогледа, го довела слепиот човек до одлуката да го следи Исуса на патот за Ерусалим. Дали мислите дека Марко можеби сакал да ја истакне спротивноста меѓу Вартимеја и останатите ученици? Как- ва светлина фрла овој запис врз прашањето што за вас значи да се оѕвиете на врвниот Учител?`

Вартимеј сакал да ги види локните на косата на бебето и бојата на пченицата при жетва. Но, гледањето опфаќа и нешто повеќе од она што е само физичко. Таа приказна, со други зборови, говори за духовниот вид. Тука станува збор за разбирањето – за увидувањето на она за што врховниот Учител навистина зборува. Физичкиот вид е едно. Тој е важен и Исус тоа го знае. Но, Тој исто така знае дека најдлабока желба на секој човек е да има нов и подобар живот.

`Прочитајте го текстот Евреите 5,12-14. Што можеме да научиме од овие стихови за вистинското образование?`