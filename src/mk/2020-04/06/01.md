---
title: 'Неограничени Можности'
date: 31/10/2020
---

### Прочитајте ги библиските текстови:
1. Мојсеева 3,1-11; Римјаните 5,11-19; 1. Мојсеева 28,10-17; Јован 1,1-14; Матеј 15,21-28; Марко 10,46-52.

> <p>Запомнете го стихот</p>
> „Исус му рече: ’Оди си, верата твоја те спаси!’ И тој веднаш прогледа, па тргна патем по Исус“ (Марко 10,52).

Има ли некој меѓу нас што никогаш не се посрамотил од самиот себеси? Кој од нас не направил нешто за што му е болно и да размислува, и поради што би се почувствувале ужасно при помислата дека другите би можеле да дознаат за тоа? Најверојатно, сите сме го доживеале тоа, зар не?

Замислете како им било на Адама и Ева откако го изеле плодот од забранетото дрво. Или на Јакова, кога го измамил својот татко за да стекне предимство во однос на својот постар брат, и подоцна, кога морал да бега од гневот на брата си. Како воопшто можел и да спие во текот на ноќта? А, замислете си да сте онаа жена која била фатена во самиот чин на прељуба (Јован 8,4). И Давид доживеал нешто слично, а 32. псалм претставува восхитувачки израз и признание на она што до тогаш го чувствувал.

Секако, тоа е една од причините што евангелието има сеопшто значење и што Христос умрел за целото човештво. Какви и да се нашите разлики, несомнено постои нешто што нѐ поврзува – нашата сеопшта грешност.

Оттука, вистинското христијанско воспитание и образование мора да нѐ упати на единственото решение за нашата доста мрачна состојба. Оваа седмица поблизу ќе го погледнеме нашето единствено решение – нашиот врховен Учител.