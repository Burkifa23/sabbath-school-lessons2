---
title: 'Исус Како Врховен Учител'
date: 24/10/2020
---

### Прочитајте ги библиските текстови:
Евреите 1,1-4; 2. Коринќаните 4,1-6; Јован 1,14.18; 14,1-14; Филипјаните 2,1-11; 2. Коринќаните 5,16-21.

> <p>Запомнете го стихот</p>
> „Зашто Бог, Кој некогаш заповеда од ’темнината да изгрее светлина’, Тој ги озари срцата наши за да биде познанието на славата Божја во лицето на Исус Христос светло“ (2. Коринќаните 4,6).

Били Греем зборува за настан што го доживеал кога ги посетил војниците во една теренска болница заедно со нивниот генерал. Еден млад војник „бил толку тешко ранет што лежел со лицето надолу на лежалката направена од платно и метал“. Лекарот му шепнал на Греем: „Се сомневам дека некогаш ќе може да оди“. Тој војник го замолил генералот: „Господине, ... се борев за вас, но никогаш не сум ве видел. Може ли да го видам лицето“? Генералот се спуштил на земјата, се протнал под лежалката и разговарал со војникот. Додека Греем ги гледал, една солза од војникот паднала врз образот на генералот.

Во моментот на Исусовото раѓање, човештвото било тешко рането и крвавело, во очајна потреба за исцелувачката визија на Бога. Како да преколнувало: „О, Боже, можеме ли да Ти го видиме лицето?“ Испраќајќи го својот Син на оваа планета, Отецот го испратил врховниот Учител со задача – да му го покаже на човештвото Своето лице. Од тогаш, ние имаме чудесно предимство да го посматраме „познанието на славата Божја во лицето на Исус Христос“ (2. Коринќаните 4,6).

Додека гледаме како овој врховен Учител се спушта на земјата, што можеме да научиме од Него?