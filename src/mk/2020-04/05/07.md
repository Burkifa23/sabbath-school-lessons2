---
title: 'За Натамошно Проучување'
date: 30/10/2020
---

Прочитајте ја главата под наслов „Учител дојден од Бога“, во книгата *Воспитување* од Елена Вајт.

„Секое вистинско воспитно дело има свое средиште во Учителот испратен од Бога. За ова дело во наше време, како и за делото што Тој го основал пред 18 векови, Спасителот зборува со следните зборови – ’Јас сум Првиот и Последниот и Живиот.’ ’Јас сум Алфа и Омега, Почетокот и Свршетокот’ (Откровение 1,17.18; 21,6).

Во присуство на таков Учител, на таква можност да се здобиеме со божествено воспитување, зар не е повеќе од бесмислено да се бара воспитување надвор од него – да се стремиме кон мудрост надвор од Мудроста; кон вистина отфрлувајќи ја Вистината; кон просветлување надвор од Светлината; кон живеење без Животот; да се одвратиме од Изворот на жива вода и да си копаме издупчени бунари кои не можат да држат вода. Ете, Тој и сега нѐ повикува: ’Кој е жеден нека дојде при мене да пие! Кој верува во мене, од неговата утроба, како што е речено во Писмото, ќе потечат реки од жива вода’, ’таа во него ќе стане извор на вода што тече во живот вечен’ (Јован 7,37,38; 4,14)“ (Елена Г. Вајт, *Воспитување*, стр. 83 оригинал).

„Драг учителу,...

За најдобро да се подготвиш за својата работа, те упатувам на зборовите, животот и методите на Кнезот на учителите. Те повикувам да размислуваш за него. Тој е твојот вистински идеал. Набљудувај го, размислувај за Него сё додека Духот на божествениот Учител не завладее со твоето срце и животот. Ако „ја одразуваме Господовата слава“, и ние се „преобразуваме во истиот лик“ (2. Коринќаните 3,18). Тоа е тајната на твоето влијание врз учениците. Одразувај го Него!“ (*Воспитување*, стр. 282 оригинал).

**Прашања за разговор**

`1. Кои вредности и постапки се посебно важни за христијанските учители и ученици, кои сериозно ја сфаќаат идејата да учат од отелотворениот врховен Учител?`

`2. Христијанските родители и учители треба да достигнат високо мерило – да го одразуваат Божјиот карактер каков што е откриен со Исусовото отелотворување. Што би требало да правиме кога нема да успееме да го досегнеме ова високо мерило.`

`3. Во класата разговарајте за прашањето поставено при крајот на отсекот за четврток. Што можеме да научиме од Христовото раѓање, живот и смрт во врска со Божјиот карактер? Зошто тоа треба да биде толку утешно за нас, особено во мигови на големи искушенија?`