---
title: Конечната победа на Сион 
date: 04/02/2021
---

Откако пророкува против одделни народи од 13. до 23. глава, текстот од Книгата на пророкот Исаија 24-27 го опишува конечниот пораз на Божјите непријатели и ослободувањето на Неговиот народ на ниво на цел свет.

`Зошто описот на Исаија за пустошењето на земјата (Исаија 24) потсетува на описот на Јован за настаните поврзани со оние 1000 години што следат по второто Христово доаѓање (Откровение 20)?`

Како што во текстот Исаија 13-14, аспектите на буквалниот Вавилон можат да се применат на некои подоцнежни сили, така и „вавилонскиот цар“ претставува спој на човечките владетели со зачетникот на злото, самиот сатана. Така, пораката дека Вавилон паднал (Исаија 21,9) може да се повтори во подоцнежно време (Откровение 14,8; Откровение 18,2), а сатаната конечно ќе биде уништен по второто Христово доаѓање (Откровение 20,10). Додека уништувањето на буквалниот Вавилон претставува пресуда во „денот Господов“ (Исаија 13,6.9), допрва наближува уште еден ден „Господов, великиот и страшниот“ (Јоил 2,31; Малахија 4,5; спореди Софонија 1,7).

Слично на тоа, во Исаија 24 глава, визијата на пророкот достигнува, преку состојбата со која тој бил запознат, до времето кога „месечината ќе поцрвени, и сонцето ќе се засрами, кога Господ Саваот ќе се зацари на гората Сион и во Ерусалим, и пред неговите старешини ќе покаже слава“ (Исаија 24,23). Исаија несомнено мислел дека оваа визија се однесува на Ерусалим што тој го познавал, но книгата Откровение објаснува дека таа навистина ќе се исполни во Новиот Ерусалим (Откровение 21,2). „И градот немаше потреба ни од сонце, ни од месечина за да светат во него, зашто Божјата слава го осветлува, а светило му е Јагнето“ (Откровение 21,23).

`Дали Бог навистина ќе ги уништи злите?`

Погледнете го текстот Исаија 28,21, каде што Божјето дело на уништување е означено како Негово „необично дело“. За Него е невообичаено, бидејќи Тој не сака да го стори тоа, но сепак е дело – или чин. Вистина е дека гревот во себе носи семе на самоуништување (Јаков 1,15). Но, бидејќи Бог има врховна власт над животот и смртта, и дека Тој ги одредува времето, местото и начинот на конечното уништување (Откровение 20), бесмислено е да се тврди дека Тој на крајот пасивно го отстранува проклетството на гревот, едноставно оставајќи ги причините и последиците да си течат по својот природен пат.

`Она што го гледаме во текстот Исаија 24 – 27 е исто како што гледаме во целата Библија – без оглед на сегашното страдање, болка и пустош, на крајот Бог ќе триумфира над доброто. Според тоа, што е единственото нешто што можеме да го сториме ако сакаме и самите да бидеме дел од таа конечна победа? Изреки 3,5-7; Римјаните 10,9.`