---
title: За натамошно проучување
date: 05/02/2021
---

„Дали спасението го примаме под одредени услови? – Не постои никаков услов за да дојдеме кај Христа. А ако дојдеме кај Христа, тогаш кој е условот? Условот е со жива вера целосно да се држиме за заслугите на крвта на распнатиот и воскреснат Спасител. Кога го правиме тоа, тогаш твориме дела на праведноста. Но, кога Бог ќе го повика грешникот од овој свет, тука нема никакви услови. Христовиот повик го привлекува, но тоа не значи: Мора веднаш да одговориш за да дојдеш кај Бога. Грешникот доаѓа, и додека се приближува и го посматра Христа издигнат на крстот на Голгота, што Бог му го втиснува во умот, го обзема љубов која надминува сè што може да се замисли“ (Еllen G. White, *Маnuscript Releases*, vol. 6, p. 32).

**Прашања за разговор**

`1. Погледнете го наведениот цитат од Елена Вајт. Читајте го во контекст на проучувањето предвидено за среда. Што ни кажува таа овде? Во нејзината изјава, ги забележувате двата елемента на христијанскиот живот – верата, а потоа и делата. Како таа прави разлика меѓу нив?`

`2. Зошто горделивоста и ароганцијата се толку опасни гревови? Зошто се толку тешки за отстранување? Дали можеби причината е во тоа што тие по својата природа ги прават луѓето слепи за нивната потреба да се ослободат од нив? Впрочем, ако сте горди, мислите дека сè е во ред со вас, а ако мислите дека сè е во ред, зошто би се мачеле да се промените? На кој начин размислувањето за Крстот и за тоа што претставува тој (единственото средство за спасение за секој човек) може да биде моќен лек за чија било горделивост и ароганција?`

`3. Дали Исаија гледа надеж и за припадниците на другите нации? Видете ги, на пример, текстовите Исаија 25,3.6; Исаија 26,9 (споредете со Откровение 19,9).`

**Заклучок** 

Исаија видел дека, по Асирија, Вавилон ќе ја освои Јуда. Но, тој исто така видел дека Господ сепак надмоќно ќе победи и ќе донесе вечен мир на нашата напатена планета, и покрај моќните владетели на темнината на овој свет (Ефесјаните 6,12) кои дејствуваат преку Божјите непријатели меѓу луѓето и ја преземаат на себе Божјата улога.