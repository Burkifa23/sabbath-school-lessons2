---
title: Божествениот »магнет« 
date: 22/03/2021
---

`Прочитајте Исаија 66,1-19. Имајќи го предвид времето во кое тој пишувал, која основна порака ја изнесува Исаија овде?`

Преку пророците, Бог го повторува повикот и опомената што се провлекува низ целата негова книга: Бог ќе ги спаси и ќе ги обнови понизните кои треперат од Неговата реч (Исаија 66,2.5). Како во текстот Исаија 40,1, Тој ќе ги утеши (Исаија 66,13). Но, Тој ќе ги уништи оние што се бунат против Него. Ова ги вклучува лицемерите кои се држат за обредите и чии жртви Тој ги отфрла (Исаија 66,3.4; спореди Исаија 1,10-15), како и оние кои ги мразат и ги отфрлаат Неговите верни (Исаија 66,5). Ова исто така ги опфаќа и оние кои се занимаваат со пагански гадотии (Исаија 66,17), како што биле практикувани дури и во ерусалимскиот храм (Езекиел 8,7-12).

`Погледнете го текстот Исаија 66,3. За што зборува тој? Кои духовни принципи се откриваат овде? Како може истата идеја да се изрази во контекст на современото христијанство и богослужение?`

`Како Бог служи како магнет што ги привлекува народите кон себе? Исаија 66,18.19.`

По уништувањето на Неговите непријатели (Исаија 66,14-17), Бог ја открива својата слава со тоа што станува магнет што ги привлекува луѓето во Ерусалим (споредете со Исаија 2,2-4). Тој става „знак“ меѓу нив, што не се споменува овде конкретно, но очигледно се однесува на знакот што Исаија последен пат го спомнува: Бог му дава на својот народ радост, мир и ја обновува нивната земја (Исаија 55,12.13). Кога Тој ќе ја открие својата слава обновувајќи го народот по уништувањето, тоа претставува знак на Неговата обновена наклоност, исто како што виножитото по Потопот бил знак за Ное (1. Мојсеева 9,13-17).

`Прочитајте Исаија 66,5. Што значи да трепериш од Неговото слово? Зошто Господ сака да ние да трепериме од Неговото слово? Ако вие не треперите, што кажува тоа за состојбата на вашето срце?`