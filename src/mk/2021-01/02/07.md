---
title: За натамошно истражување
date: 08/01/2021
---

„Безбожноста завладеала меѓу сите општествени слоеви до таа мера што малкутемина, кои му останале верни на Бога, често доаѓале во искушение да паднат во малодушност и да му попуштат на обесхрабрувањето и очајот. Изгледало како да нема да се оствари Божјата намера со Израел и дека разбунтуваниот народ ќе доживее слична судбина како Содом и Гомора.

Со оглед на ваквите околности, не е ништо чудно што, кога Исаија бил повикан во последната година од владеењето на Озија да ја објави веста на опомена и Божји укор на Јуда, тој се колебал да ја прифати таа одговорност. Добро знаел дека ќе наиде на твдоглав отпор. Чувствувајќи се неспособен да одговори на должноста и размислувајќи за непокороноста и неверството на народот за кој требал да работи, Исаија се плашел дека нема да може да ја изврши својата задача. Треба ли во очајание да се откаже од својата мисија и да дозволи Јуда и понатаму непречено да тоне во идолопоклонство? Зар ќе дозволи боговите на Ниневија да владеат со земјата пркосејќи му на небесниот Бог?“ (Елена Вајт, *Пророци и цареви*, стр. 306, 307 оригинал).

**Прашања за разговор**

`1. Ако некој скептик или атеист ви постави прашање: „Како можете да покажете дека вашиот Бог држи сè под контрола?“, што би му одговориле?`

`2. Ако Бог држи сè под контрола, зошто страдаат невини луѓе? Дали текстот Исаија 1,19.20 подразбира дека во сегашниот живот треба да му се случуваат само добри работи на Божјиот верен народ, а лоши само на оние што се во бунт? Споредете го ова со текстовите: Јов 1; Јов 2; Псалми 37; Псалми 73. Дали можеме да го усогласиме нашето разбирање за Божјиот карактер со злото што им се случува на луѓето? Треба ли да го правиме тоа?`

`3. Зошто има толку многу детали за Денот на помирување во 6. глава од Книгата на пророк Исаија? Земете го предвид фактот дека на тој годишен ден на судење, Бог го чистел Својот народ со отстранување на гревот од оние што му биле верни (3. Мојсеева 16,30) и со исклучување на оние што му биле неверни (3. Мојсеева 23,29.30).`

**Заклучок** 

Во несигурно време, кога слабоста на човечкото водство била болно видлива, на Исаија му била дадена величествена визија за врховниот Водач на вселената. Уплашен од својата недостојност, но прочистен и зајакнат од милоста, Исаија бил подготвен да појде како Божји амбасадор во непријателскиот свет.