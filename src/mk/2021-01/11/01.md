---
title: Давање љубов
date: 06/03/2021
---

### Прочитајте ги библиските текстови:
Исаија 55,1-7; Исаија 55,6-13; Исаија 58,1-12; Исаија 58,13.14.

> <p>Запомнете го стихот</p>
> „Ако му дадеш леб на гладниот, ако го наситиш угнетуваниот, твојата светлина ќе засвети во темнината, и твојата темнина ќе стане како пладне“ (Исаија 58,10).

Еврејски кантор (водач на богослужение) и неговата сопруга, кои живееле во Линколн, Небраска, почнале да примаат заканувачки и непристојни телефонски повици. Откриле дека повиците доаѓале од водачот на американската екстремистичка група Кjу Клукс Клан. Откако го дознале неговиот идентитет, можеле да го пријават во полиција. Но, тие се одлучиле за порадикален пристап. Кога дознале дека е парализиран, се појавиле пред неговата врата носејќи вечера! Човекот бил крајно изненаден. Неговата омраза се стопила пред нивната љубов. Брачната двојка продолжила да го посетува и нивното пријателство се продлабочило. Тој дури помислил да премине во јудаизмот!

„Ова е пост што Ми е по волјата: да ги кинеш неправедните окови, да ги разврзеш врските на јаремот, да ги пуштиш на слобода угнетуваните, да ги скршиш сите окови; Да го поделиш својот леб со гладните...“ (Исаија 58,6.7). Оваа двојка од Линколн држела таков пост делејќи го оброкот со својот гладен мачител, и на тој начин ослободувајќи го од ропството на неговите неоправдани предрасуди! 

Ајде да научиме повеќе за овој важен духовен принцип што ни го прикажува пророкот Исаија.