---
title: За натамошно проучување
date: 12/02/2021
---

„Единствено со Божје посредство можело да се постигне сенката од сонцето да се врати за десет степени; и тоа требало да биде знак за Езекија дека Господ одговорил на неговата молитва. „И пророкот Исаија извика кон Господа, и Тој направи да се врати сенката за десет степен наназад, која се спушти според Ахазовиот сончев часовник“ (2. Цареви 20,8-11).

Тогаш на Езекија му се укажала можност да им објасни на слугите на овој владетел од оваа далечна земја за силата на живиот Бог. Колку лесно можел да им говори за Бога Седржителот на сите создадени нешта, преку чија милост неговиот живот бил сочуван кога исчезнала секоја друга надеж!...

Но срцето на Езекија го обзело суета и гордост и тој самобендисано им го открил на лакомите очи сето богатство со кое Бог го благословил целиот народ. Царот им ја покажа на пратениците својата ризница, среброто, златото, пријатните мириси и миризливи масла – својата оружница и сè што беше во складиштата. Немаше ништо во неговиот дворец и во целото негово господарство што не им покажа’ (Исаија 39,2). Та не го направил за да го прослави Бога, туку да се воздигне себеси во очите на странските големци “ (Елена Вајт, *Пророци и цареви*, стр. 342, 344, 345, оригинал).

**Прашања за разговор**

`1. Во која смисла сатаната потсетува на асирскиот равсак? Дали ја кажува вистината кога вели дека сте згрешиле (Захарија 3,1)? Како одговара Бог на тоа? Видете го текстот Захарија 3,2-5. Која е нашата единствена надеж против овие обвинувања? Римјаните 8,1.`

`2. Дали сатаната престанува да нè обвинува откако ќе ни биде простено? Видете Откровение 12,10. Кога сатаната продолжува да кажува дека вие, дури и откако ви е простено, му припаѓате нему поради своите гревови, каква е природата на неговите обвинувања? Видете 5. Мојсеева 19,16-21 (Закон за лажен, злонамерен сведок).`

**Заклучок** 

Како одговор на воплите на верниот цар, Бог го спасил својот народ и покажал кој е всушност Тој – семоќен цар на Израел кој управува со судбината на земјата. Не само што ги уништува оние што се обидуваат да го уништат Неговиот народ, туку им дава можност и на другите, без оглед колку се „вавилонски“, да станат Негов народ.