---
title: Потресени, но не и напуштени 
date: 09/02/2021
---

`Како влијаел проникливиот говор на равсак врз Езекија и неговите службеници? 2. Цареви 18,37-19,4; Исаија 36,21-37,4.`

Потресен до срж и тагувајќи во неволјата, Езекија се свртел кон Бога, понизно барајќи да посредува Исаија, истиот пророк чиј совет неговиот татко го отфрлил.

`Како Бог го охрабрил Езекија? Исаија 37,5-7.`

Пораката била кратка, но тоа било доволно. Бог бил на страната на својот народ. Исаија прорекол дека Сенахирим ќе слушне гласини што ќе го одвратат од неговиот напад врз Јуда. Тоа веднаш се исполнило.

Привремено спречен, но во никој случај не откажувајќи се од своите намери, Сенахирим му испратил заканувачка порака на Езекија: „Нека не те мами твојот Бог, на Кого се надеваш, велејќи: Ерусалим нема да биде предаден во рацете на царот асирски... Боговите на народите, кои татковците мои ги разорија, ги спасија ли...?“ (Исаија 37,10.12; види исто така 2. Летописи 32,17).

Овојпат Езекија отишол директно во храмот и ја развил оваа порака пред Господа над војските, „кој седиш на херувими“ (Исаија 37,14-16).

`Како покажува молитвата на Езекија што навистина се случувало за време на ерусалимската криза? Исаија 37,15-20.`

Сенахирим отсечно ја нападнал најсилната одбрана на Езекија – верата во неговиот Бог. Но, наместо да се потчини, Езекија го повикал Бога да покаже кој е Тој, за „дознаат сите земни царства дека Ти, Господи, си единствен Бог“ (Исаија 37,20).

`Прочитајте ја со молитва Езекиината молитва (Исаија 37,15-20). На кои Божји особини се сосредоточува тој? Кој принцип го гледаме во таа молитва што може да ни даде охрабрување и сила да останеме верни во нашите лични кризи?`