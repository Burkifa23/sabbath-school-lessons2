---
title: За натамошно проучување
date: 26/02/2021
---

Прочитајте како Елена Вајт ја опишала Исусовата служба на исцелување и поучување во книгата *Копнежот на вековите*: „Во Капернаум“, стр. 252-261, оригинал.

„Голем такт и мудрост се потребни во делото на придобивање души. Спасителот никогаш не се притеснувал да ја каже вистината, но тоа секогаш го правел со љубов. Во своето однесување со луѓето бил мошне тактичен и им укажувал промислено и љубезно внимание. Никогаш не бил груб, никогаш не изговорил непотребно некој остар збор, никогаш не ѝ нанел непотребна болка на чувствителната душа. Не ги осудувал човечките слабости. Ги жигосал лицемерството, неверноста и беззаконието; но, додека изговарал остри прекори, во неговиот глас се чувствувала болка. Секоја душа била драгоцена во него вите очи. Иако секогаш внимавал на своето божествено достоинство, со најнежно внимание се наведнувал над секој припадник на Божјето семејство. Во секој човек гледал потклекната душа заради чиешто спасение дошол“ (Елена Вајт, *Евангелски работници*, стр. 117, оригинал).

**Прашања за разговор**

`1. Заедно, како класа, прочитајте што напишала Елена Вајт во горенаведениот цитат за тоа како Христос им служел на другите. Разговарајте за принципите што се наведени таму, а потоа разгледајте колку успешно вашата црква заеднички ги одразува тие принципи.`

`2. Дали познавате за некоја „скршена трска“ или „чадлива ламба“ (Исаија 42,3)? Како можете да им помогнете на таквите луѓе без да ги „докршите“ и „да ги угасите“? На кои начини можете да ги насочите таквите луѓе кон Господа? Во практична смисла, што би им порачале да направат за да примат исцелување и помош?`

`3. Тврдењето за различните автори на Книгата на пророк Исаија се заснова на претпоставката дека луѓето не можат да ја претскажат иднината на начинот на кој тоа го правел Исаија. Кој е основниот проблем со тоа тврдење и зошто ние, како христијани, треба целосно да го отфрлиме?`

**Заклучок**

За избавување потребен е Избавител. Божјиот народ како слуга бил избавен со помош на двајца избавувачи – Кир, кој го ослободил од вавилонското заробеништво и неименуваниот Слуга, чиј идентитет како Месија постепено се открива. Тој Слуга ќе ја обнови правдата и ќе ја врати заедницата на преживеани назад кај Бога.