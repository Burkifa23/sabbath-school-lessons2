---
title: За натамошно проучување
date: 01/01/2021
---

Во врска со текстот Исаија 1,4, Елена Вајт напишала: „Оние што се претставувале како Божји народ се одвоиле од Бога, ја изгубиле својата мудрост и ги извртеле своите сфаќања. Тие не можеле да ги согледаат работите оддалеку бидејќи заборавиле дека се очистени од своите стари гревови. Тие напредувале неспокојно и несигурно под закрилата на темнината, обидувајќи се да го избришат од нивниот ум сеќавањето на слободата, сигурноста и среќата во кои претходно уживале. Тие тонеле во секакво дрско, непромислено лудило, спротивставувајќи се на Божјото провидение и продлабочувајќи ја вината што веќе била на нив. Тие ги слушале обвинувањата на сатаната против Божјиот карактер и го претставувале Бога како некој кој е безмилосен и не проштава“ (*Тhе SDА Bible Commentary*, vol. 4, p. 1137).

**Прашања за разговор**

`1. Како можете да се „измиете“? Што значи тој израз? (Видете Филипјаните 2,12.13).`

`2. Како Исус ја прилагодил, проширил и применил љубовната песна за лозјето? Матеј 21,33-45; Марко 12,1-12; Лука 20,9-19. Кои поуки ги наоѓаме во таа приказна за нас како христијани адвентисти?`

`3. Која е врската меѓу проштавањето што Бог ни го нуди и преобразбата што Тој ја остварува во нашиот живот? Што доаѓа прво – преобразба а потоа проштавање или проштавање а потоа преобразба? И зошто е важно да се знае што е на прво место?`

`4. Во горниот цитат, Елена Вајт вели дека народот се спротивставил на „Божјото провидение“. Што значи тоа?`

**Заклучок** 

Кога припадниците на Божјиот народ ќе го заборават Него и небрежно ќе се однесуваат кон Неговите благослови, Тој ги потсетува дека тие се одговорни за заветот што го склучиле со Него. Тој милостиво им укажува на нивната состојба, ги предупредува за катастрофалните последици од напуштањето на Неговата заштита и ги убедува да му дозволат да ги исцели и очисти.