---
title: Криза на идентитетот – изгубен во земјата на заборавот
date: 26/12/2020
---

### Прочитајте ги библиските текстови:
Исаија 1,1-9; Исаија 1,10-17; Исаија 1,18; Исаија 1,19-31; Исаија 5,1-7.

> <p>Запомнете го стихот</p>
> „Тогаш дојдете и ќе се пресуди, вели Господ. Гревовите ваши да се и алово црвени – како снег ќе ги побелам; да бидат црвени и како пурпур - како волна ќе станат бели“ (Исаија 1,18).

Ако возите во Ирска по тесен селски пат, ограничен со жива ограда, може да се случи патот да ви го попречи стадо крави, кои полека се враќаат дома по пасење. Дури и ако пастирот не е со нив, тие ќе си дојдат во шталата на нивниот сопственик. Тие знаат каде и кому припаѓаат.

Ако мало момче во продавница се оддалечи од својата мајка и почне да вика: „Ја изгубив мајка ми!“, тоа можеби не знае точно каде е неговата мајка, но во морето мајки што минуваат низ таа продавница, тој ќе ја препознае единствената што е негова.

Жално е да се каже, но, за разлика дури и од ирските крави (а особено од малото изгубено момче), Евреите заборавиле дека му припаѓаат на Господа, својот небесен Господар, и затоа го изгубиле својот вистински идентитет како народ на заветот. „Чујте небеса и слушај земјо, зашто Господ вели: ‘Јас воспитав и подигнав синови, а тие се побунија против Мене. Волот го познава стопанот свој, и магарето – јаслите на господарот свој, а Израел не Ме познава, Мојот народ не разбира’“ (Исаија 1,2.3).

Оваа седмица ќе разгледаме што прави Бог за да го врати својот народ кај себе.