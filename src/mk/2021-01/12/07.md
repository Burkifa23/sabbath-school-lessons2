---
title: За натамошно проучување
date: 19/03/2021
---

Видете го исто така извадокот од книгата *Патријарси и пророци* од Елена Вајт, стр. 376-378 (оригинал), како и од книгата *Копнежот на вековите*, стр. 236-243 (оригинал).

„Исус стоел пред народот како жив толкувач на пророштвата што зборувале за него. Објаснувајќ и ги зборовите што ги прочитал, зборувал за Месија како помагач на угнетените, ослободител на заробените, исцелител на болните, како Оној што ќ е им го врати видот на слепите и на светот ќ е му ја открие светлината на вистината. Неговото влијателно постапување и чудесното значење на неговите зборови ги проникнувале слушателите со таква сила каква што никогаш порано не почувствувале. Плимата на божественото влијание уривала секоја пречка и, како и Мојсеј, го гледале Невидливиот. Бидејќи нивните срца биле поттикнати од Светиот Дух, одговориле со сесрдно ᾽амин' и со пофалби кон Господа“ (Елена Г. Ват, *Копнежот на вековите*, стр. 237, оригинал).

„Доаѓа денот на Божјата одмазда – денот на Неговиот жесток гнев. Кој ќе се одржи на денот на Неговото доаѓање? Луѓето ги затврднале своите срца кон Божјиот Дух, но стрелите на Неговиот гнев ќе навлезат таму каде што не можеле стрелите на осведочувањето. Бог нема да чека долго за да се пресмета со грешниот човек. Дали лажниот пастир ќе го заштити престапникот во тој ден? Дали ќе биде можно да му биде простено на оној што тргнал да го следи мноштвото по патот на непослушноста? Дали популарноста или бројките ќе направат некого невин? Ова се прашања на кои треба безгрижните и рамнодушните да ги разгледаат и да ги решат за себе“ (Еllеn G. Whitе, *Faith and Works*, p. 33).

**Прашања за разговор**

`Еден адвентистички пастор сериозно изјавил дека проблем број еден во неговата служба е исклучивоста на членовите на црквата кои не сакаат други да им се придружат. Ако таквите „христијани“ не сакаат да ги прифатат ниту оние што отстапиле од својот пат да се појават во нашата црква, тогаш како можат да им дадат љубов и надеж и да му ја однесат добрата вест за Христовото царство на целиот свет, за другите да добијат прилика да се спасат пред да дојде крајот (Матеј 24,14)?`

**Заклучок**

Бог го чисти неправедното општество со отстранување на бунтовниците и враќање на остатокот кој се одвраќа од гревовите што ги одвоиле од Него. Благодарение на благословите на Божјото присуство, луѓето од другите народи се привлечени кон Бога и кон Неговиот народ, така што и тие можат да уживаат во најавеното време на Божјата милост и избавување што ги носи Месија.