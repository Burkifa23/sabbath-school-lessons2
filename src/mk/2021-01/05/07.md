---
title: За натамошно проучување
date: 29/01/2021
---

„Срцето на земниот татко нежно го сака својот син. Тој го набљудува лицето на своето дете и се тресе при помислата на животните опасности. Тој копнее да го заштити своето мило чедо од силата на сатаната и да го сочува од искушенијата и судирите. Бог го дал својот единороден Син да се најде во ушите на пожесток судир и во многу пострашна опасност, со цел животната патека на нашите деца да биде сигурна – ‚тоа е љубов‘ (1. Јованово 4,10). Чудете се небеса и восхитувај се Земјо!“ (Елена Вајт, *Копнежот на вековите*, стр. 49, оригинал).

„Христос бил тој што се согласил да ги исполни условите неопходни за спасение на човекот. Ниту еден ангел, ниту еден човек не бил подобен за големото дело што требало да се изврши. Само Синот човечки морал да биде издигнат, бидејќи само вечната природа можела да ја преземе постапката на откупување. Христос се согласил да се поврзе со неверниците и грешниците, да земе учество во човечката природа, да ја пролее својата крв и да ја принесе својата душа како жртва за гревот. Во советите на небото била одмерена вината на човекот, проценет е гневот поради гревот, а Христос сепак ја објавил својата одлука да ја преземе врз себе одговорноста за да се задоволат условите под кои на паднатото човештво ќе му биде обезбедена надеж“ (Еllen G. Whitе, *Тhе Signs оf the Тimes*, March 5, 1896).

**Прашања за разговор**

`Како што видовме во текстот Исаија 11, Господ обете Христови доаѓања ги претставил со една слика. Ова ни помага да објасниме, барем до одреден степен, зошто некои од Евреите не го прифатиле Христа при Неговото прво доаѓање, затоа што очекувале од Него да го стори она што ќе се случи дури при Неговото второ доаѓање. Што ни кажува ова за важноста правилно да ја разбереме природата на Христовото доаѓање? Како, на пример, погрешните сфаќања за Неговото второ доаѓање можат да ги изложат луѓето на големата измама на сатаната на крајот од времето? (Видете Елена Вајт, Големата борба, 39 глава).`

**Заклучок** 

Во деновите на пророкот Исаија, чие име значи „Спасение Господово“, Бог му ветил на својот народ на остатокот спасение од погромот што ќе го снајде како последица на национално отпадништво. Ова пророштво за надежта го наоѓа своето последно исполнување во Исуса, чие име значи „Господ е спасение“.