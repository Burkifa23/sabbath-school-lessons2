---
title: За натамошно проучување
date: 22/01/2021
---

Во книгата *Големата борба*, прочитајте ја главата со наслов „Можеме ли да разговараме со мртвите?“ стр. 551-562, оригинал.

„Меѓу Евреите постоеле луѓе кои тврделе, како и спиритистите денеска, дека одржуваат врска со мртвите. Но ’духовите врачарски‘ (Дела 16,16), како што се наречени овие посетителите од друг свет, во Библијата се нарекуваат ’ѓаволски духови‘ (Спореди: 4. Мојсеева 25,1-3; Псалми 106,28; 1. Коринтјани 10,20; Откровение 16,14). Господ кажал дека е гнасно и забранил под смртна казна одржување врска со ваквите духови (3. Мојсеева 19,31; 20,27). Веќе самото име ’врачање‘ денеска предизвикува презир. Тврдењето дека луѓето можат да стапат во врска со лоши духови се смета како приказна од мрачниот среден век. Но спиритизмот, кој брои стотици илјади, па дури и милиони приврзаници, кој проникнал во научните кругови, кој се вовлекол во црквите и наишол на наклоност кај законодавните тела, па дури и во царските дворови, – оваа силна измама е само оживување, во ново руво, на она во старо време осудено и забрането врачање“ (Елена Вајт, *Големата борба*, стр. 556 оригинал).

**Прашања за разговор**

`1. Разговарајте за темата околу спиритизмот што се појавува во филмовите, книгите, на ТВ и во популарната култура. Ако ништо не може да се стори за да се запре ова, како можеме да ги предупредиме другите за опасноста од она што за многу луѓе е само безопасно поминување на времето и ништо повеќе? Зошто правилното разбирање на состојбата на мртвите е толку важно за да можеме да се заштитиме од овие измами?`

`2. Прочитајте го текстот Исаија 8,20. Прераскажете го со свои зборови. Нека ја читаат гласно својата верзија повеќе луѓе во класата. Што ни кажува Господ овде?`

`3. Размислувајте повеќе за идејата дека Бога треба да го сакаме, но едновремено и да се боиме од Него. На кои начини нашата љубов произлегува од тој страв? Или нашиот страв произлегува од таа љубов? Разговарајте за ова.`

**Заклучок** 

Преку постапките на Исаија, неговото семејство, како и преку неговите зборови, Бог ја повторува пораката полна со предупредување и надеж – единствената сигурна насока е да веруваме дека Бог знае што прави. Тој има и љубов и сила да ги води, да ги заштитува и да се грижи за оние кои му дозволуваат да го прави тоа. Но, за оние што се вртат кон други сили, постои само темнина и мрак.