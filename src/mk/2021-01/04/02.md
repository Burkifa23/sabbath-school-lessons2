---
title: Исполнето пророштво 
date: 17/01/2021
---

Во Исаија 7,14-16, Емануел е знак поврзан со една посебна дилема на царот Ахаз – пред детето Емануел да достигне возраст кога ќе може да избере меѓу различни видови храна, „оваа земја, од која ти се плашиш, ќе биде оставена од двајцата цареви“ (Исаија 7,16). Ова се однесува на земјата и царевите на Сирија и северен Израел (видете. Исаија 7,1.2.4-9) и претставува повторување на Божјето ветување дека нивната моќ наскоро ќе згасне.

`Зошто Исаија спомнува „млеко и мед“ што момчето ќе мора да ги јаде? Исаија 7,15`

Посевите и полињата на Јуда ќе бидат уништени од Асирците (Исаија 7,23-25). Затоа народот, вклучувајќи го и старозаветниот Емануел, кој и да бил тој (Исаија 7,14.15), ќе биде принуден да се врати на номадската исхрана (Исаија 7,21.22). Но, и покрај тоа што ќе бидат сиромашни, тие ќе имаат доволно за да преживеат.

`Кога се исполнило пророштвото во врска со Сирија и северен Израел? 2. Царевите 15,29.30; 16,7-9; 1. Летописи 5,6.26.`

Тоа пророштво на Исаија било дадено околу 734 година пред нашата ера. Како одговор на митото на Ахаз, Телгат-Фелнасар III го сторил она што веројатно и би го сторил – ја раскинал северната коалиција, ја освоил Галилеја и Трансјорданските области на северен Израел, протерал дел од населението и тие територии ги претворил во асирски провинции (734-733 г. пред н.е.). Остатокот од Израел бил спасен откако Осија, по убиството на царот Факиј се предал и платил данок. Во текот на 733 и 732 година пред нашата ера, Телгат-Фелнасар го освоил Дамаск, престолнината на Сирија. Потоа ја припоил и Сирија кон асирските провинции. Така, до 732 година, помалку од две години по пророштвото на Исаија, Сирија и Израел целосно биле поразени, а сето тоа се случило во времето на двајцата цареви што му се заканувале на Ахаз.

Набргу откако Салманасар V го заменил Телгат-Фелнасар III, во 727 година пред н.е., израелскиот цар Озија извршил политичко самоубиство со бунтот против Асирија. Асирците го зазеле главниот град, Самарија, во 722 г. пред н.е. и протерале илјадници Израелци во Месопотамија и Медија (или Мидија), каде што конечно се асимилирале со локалното население и го изгубиле својот идентитет (види Исаија 7,8 – за помалку од 65 години, Ефрем веќе не постоел како народ). Бог предвидел што ќе се случи со непријателите на Јуда, но Неговата порака до Ахаз гласела дека тоа сигурно би се случило и без да се потпира на Асирија.

`Замислете вие да сте живееле во северното царство додека се случувало сево ова – колку лесно би ја изгубиле вербата. Што можеме да сториме сега, денес, за да научиме да ја сочуваме верата и да останеме цврсти кога ќе дојдат утрешните проблеми? Видете 1. Петрово 1,13-25.`