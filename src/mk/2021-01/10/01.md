---
title: Направете го незамисливото
date: 27/02/2021
---

### Прочитајте ги библиските текстови:
Исаија 50,4-10; Исаија 52,13-53,12; Исаија 53,3-9; Исаија 53,10-12.

> <p>Запомнете го стихот</p>
> „За нашите престапи беше прободен, сотрен, за нашите беззаконија. Казната за нашиот мир падна врз Него, преку Неговите рани ние се исцеливме“ (Исаија 53,5).

Лу Фук, христијанин од Кина, бил трогнат од сочувството кон своите сонародници кои станале робови во јужноамериканските рудници. Тој сакал да им ја пренесе надежта во евангелието, но се прашувал како да им пристапи. Решението до кое дошол било да се продаде себеси како роб во период од пет години. Тој бил префрлен во Демерар, каде работел во рудниците и им зборувал на своите придружници за Исус.

Лу Фук починал, но не пред 200 луѓе да бидат ослободени од безнадежноста – прифаќајќи го Исуса за свој Спасител.

Каква неверојатна самопожртвуваност за доброто на другите! Каков пример!

Правејќи го незамисливото, односно понизно „зеде обличје на слуга“ (Филипјаните 2,7), Исус исто така допрел до недостижните – мене и вас и целиот свет потонат и изгубен во бездната на гревот.

Оваа седмица ќе го разгледаме овој неверојатен настан претскажан стотици години пред да се случи.