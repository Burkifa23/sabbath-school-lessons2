---
title: Жртва што преобразува како надомест за престап 
date: 04/03/2021
---

`Што значи тоа дека животот на еден Слуга претставува „принос за грев“ (Исаија 53,10)?`

Еврејскиот израз се однесува на „жртвата за престап“ (3. Мојсеева 5,14-6,7; 3. Мојсеева 7,1-7), со која грешникот може да се искупи од намерните гревови кон другите (3. Мојсеева 6,2.3) Пророкот Исаија ги издвоил посебно таквите гревови (Исаија 1-3; Исаија 10,1.2; Исаија 58). Освен тоа, грешникот требало да му го врати на оштетеното лице она што го зел и да плати уште и парична казна, пред да принесе жртва за да прими проштавање од Бога (3. Мојсеева 6,4-7; спореди Матеј 5,23.24). Во случај на ненамерна злоупотреба на нешто што му припаѓа на Бога, надоместокот одел кај Него (3. Мојсеева 5,16).

Сега го разбираме стихот Исаија 40,2, во кој Бог го теши својот прогонет народ велејќи им дека платиле доволно надомест за своите гревови.

Меѓутоа, по плаќањето надомест, морало да се принесе жртва. Неа ја наоѓаме во 53. глава од Книгата на пророк Исаија: Божјиот слуга, наместо овен, бил како јагне одведен на колење (Исаија 53,7) за доброто на луѓето што скршнале од патот (Исаија 53,6).

Иако „беше отсечен од земјата на живите“ (Исаија 53,8; споредете Даниел 9,26), како жртва целосно проголтана од пламенот што ја разгорува надежта за нас, Слугата воскреснува од мртвите, од земјата без враќање, за да го прими пленот, да го види „потомството“ и да ги продолжи деновите... (Исаија 53,10-12).

**Погледнете го секој од следниве стихови. Во која смисла секој од нив ја испраќа истата основна порака како и текстот Исаија 53?**

`Псалми 32,1.2`

`Римјаните 5,8`

`Галатите 2,16`

`Филипјаните 3,9`

`Евреите 2,9`

`1. Петрово 2,24`

`Ако некој ве замоли да ја сумирате добрата вест од текстот Исаија 52,13 – 53,12 во еден пасус, што би напишале?`