---
title: За натамошно проучување
date: 05/03/2021
---

„Христос ги изнел нашите гревови во своето тело на дрво... Колку бил голем гревот тогаш кога ниту едно смртно суштество не можело да постигне помирување? Колкаво морало да биде неговото проклетство кога единствено Божеството можело да го отстрани? Христовиот крст му сведочи на секој човек дека платата за гревот е смрт... О, мора да постои некоја моќна заводлива сила што ги поробува моралните сили, насочувајќи ги против влијанијата на Божјиот Дух, зар не?“ (Елена Вајт, *Нашиот возвишен позив*, стр. 44 оригинал).

„Законот на Божјото владетелство требало да се издигне со смртта на единородниот Божји Син. Христос ја понел вината за гревовите на целиот свет. Нашата подобност се состои единствено во отелотворувањето и смртта на Синот Божји. Тој можел да пострада затоа што имал божествена поддршка. Можел да издржи, бидејќи бил без никаква дамка на неверство и грев. Христос победил во полза на човекот претрпувајќи праведна казна. Тој му обезбедил вечен живот на човекот со тоа што законот го направил голем и славен“ (Еllеn G. Whitе, *Selected Messages*,book 1, p. 302)

**Прашања за разговор**

`1. Текстот Исаија 53,7-9 се спушта до длабочините на бездната, зборувајќи за смртта и погребот на Слугата. Колку аспекти од овие стихови се исполниле пред крајот на Исусовиот живот на земјата? Матеј 26,57-27,60; Марко 14,53-15,46; Лука 22,54-23,53; Јован 18,12-19,42.`

`2. Погледнете го последниот наведен цитат на Елена Вајт, кој зборува за тоа како Христовата смрт го возвеличува законот. Што сакала да каже со тоа? Како ја разбираме Неговата смрт како доказ за вечната вредност на законот?`

**Заклучок** 

Откако зборува за раѓањето, идентитетот и животното дело на Божјиот Откупител, Исаија конечно ја открива врвната трагедија која ни дава надеж – за да ги досегне, спаси и исцели изгубените луѓе, вклучувајќи не тука и нас, Божјиот Слуга доброволно ќе ја понесе нашата болка и казна.