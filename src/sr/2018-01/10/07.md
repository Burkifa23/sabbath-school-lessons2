---
title:  Za dalje proučavanje
date:   09/03/2018
---

Ponekad se sa kolskih točkova morao skinuti sloj gvožđa zbog širenja nastalog udaranjem metala o put. Ovo uklanjanje gvožđa zahtevalo je mukotrpno i dugo udaranje čekićem po gvozdenom obruču. Uklanjanje gvozdenog obruča predstavlja pristavsku službu kao praktično po­svećenje. To znači imati Hristov um kada reagujemo u svim vidovima života, čak i kada je proces težak i bolan. Bilo da se ovaj proces odnosi na našu upotrebu novca, porodične odnose, zaposlenje, da imenujemo samo nekoliko, treba da odgovorimo u skladu sa Hristovom voljom. Ponekad, kao što svi dobro znamo, ovu pouku možemo naučiti samo ako doživimo određene teške udarce.

Nije lako skinuti sloj gvožđa. Niti je lako očistiti ljudski karakter. Razmislite o Petrovom iskustvu. Svuda je išao sa Isusom, ali nije očekivao da će ove reči sići sa Isusovih usana: »A Ja se molih za tebe da tvoja vjera ne prestane; i ti kadgod obrativši se utvrdi braću svoju.« (Luka 22,32) Ubrzo pošto se odrekao Isusa, Petar je doživeo promenu u svom životu, ali tek posle veoma bolnog i te­škog iskustva. U određenom smislu, njegova pristavska služba bila je očišćena. Petar se ponovo obratio i njegov život je pošao u novom pravcu, ali tek posle doživljenog udarca.  

**Za razgovor:**

`1. Kako je praktična posvećenost povezana se Isusovim nalogom »neka se odreče sebe i uzme krst svoj i ide za Mnom«? (Luka 9,23) Šta je razapeto? (Galatima 6,14) Kako ovaj stih prikazuje proces posvećenja? Kako nam praktično posvećenje pomaže da poznamo Božji um? (1. Korinćanima 2,16)`

`2. Šta iz svog ličnog iskustva možete reći koliko vas bolna iskušenja uče snažnim poukama o hrišćanskom životu i sledbeništvu? Neka oni učenici u razredu kojima nije neprijatno ra­zgovaraju o tim iskustvima i šta su iz njih naučili. Šta takođe možemo naučiti iz iskustava drugih?`

`3. Razmislite o drugim verovanjima kojih se mi kao adventistički hrišćani držimo, o Suboti, stanju mrtvih, stvaranju, Drugom dolasku, itd. Na koje načine ova različita verovanja treba da utiču na naše ponašanje?`
