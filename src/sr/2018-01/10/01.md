---
title:  Uloga pristavske službe
date:   03/03/2018
---

### Tekstovi za proučavanje u toku sedmice:
Kološanima 1,16-18; Jevrejima 4,14-16; 3. Jovanova 1,3; 1. Mojsijeva 6,13-18; Otkrivenje 14,6-12; 1. Petrova 1,15.16.

> <p>Tekst za pamćenje</p>
> »Jer Bog nas ne dozva na nečistotu, nego u svetost.« (1. Solunjanima 4,7)

Zbog sveobuhvatnosti pristavske službe, lako je zbuniti se gledajući tu veliku sliku. Pristavska služba je jednostavna, a ipak u isto vreme i složena, i otuda može lako biti pogrešno shvaćena. Međutim, ni hrišćanin ni Crkva ne mogu da postoje ili deluju bez nje. Biti hrišćanin takođe znači biti dobar pristav.

»Pristavska služba nije teorija niti ideja, već radni program. Ona je uistinu hrišćanski zakon življenja... Neophodna je za odgovarajuće razumevanje života, i važna za pravo, suštinsko versko iskustvo. Ona nije samo pitanje umnog odobravanja, već je čin volje i određenog, odlučnog delovanja koji dodiruje svaku oblast života.« (Liroj E. From, Stewardship in Its Larger Aspects [Mountain View: Calif., Pacific Press Publishing Association, 1929], str. 5)

Koja suštinska načela pokazuju šta znači biti hrišćanski pristav? Ove sedmice proučavaćemo više o ulogama koje pristavska služba ima u hrišćanskom životu? Učinićemo to pomoću zanimljive analogije: kolskog točka.
