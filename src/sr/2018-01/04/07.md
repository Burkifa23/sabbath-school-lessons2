---
title:  Za dalje proučavanje
date:   26/01/2018
---

Pristav deluje podstaknut načelima blizancima. To su dužnost i ljubav. »Ne zaboravite da dužnost ima sestru bliznakinju, ljubav; kada su ujedinjene mogu postići gotovo sve, ali kada su razdvojene, nijedna od njih nije sposobna da čini dobro.« (Elen Vajt, Testimonies for the Church, 4. sveska, str. 62) Dužnost je ljubav na delu. Potrebno je da razmišljamo o Hristovoj žrtvi da bi ljubav u nama probudila dužnost.
Suprotno tome nalaze se načela ovoga sveta: mržnja i njena bli­znakinja, pobuna. Pobuna je mržnja na delu. Lucifer se pobunio protiv Boga (Jezekilj 28,16.17) i neće prestati da to čini sve dok ne bude uništen. On je okrenuo vlast ljubavi u ljubav prema vlasti. Verske vođe u Izrailju prezirale su vlast i silu koju je Isus imao (Matej 22,29). Čak i kada su pobegli iz Hrama i povukli se pred Njegovim prodornim pogledom, nisu promenili svoje puteve.

**Za razgovor:**

`1. Razmišljajte više o ideji ljubavi i dužnosti. Šta je Elen Vajt želela da kaže, kada je nazivajući ih bliznakinjama, rekla da jedna bez druge nisu sposobne da čine dobro? Kako ljubav izgleda bez dužnosti, a kako dužnost bez ljubavi? Zašto moraju biti zajedno?`

`2. Tekst za pamćenje za ovu sedmicu glasi: »Neće pomoći bogatstvo u dan gnjeva, a pravda izbavlja od smrti... Ko se uzda u bogatstvo svoje, propašće; a pravednici će se kao grana zelenjeti.« (Priče Solomunove 11,4.28) Šta znači ovaj tekst? Šta govori o bogatstvu, a šta ne govori?`

`3. Razgovarajte u razredu o Solomunovom životu. Zapitajte se kako je mogao otići toliko daleko sa pravog puta. Pronađite u Knjizi propovednikovoj tekstove koji otkrivaju beskorisnost i ispraznost ovozemaljskih dobara, čak i kada ih, poput Solomuna, imamo mnogo. Šta smo ove sedmice naučili o molitvi, proučavanju Biblije, odnosu sa Hristom što nas može držati na pravom duhovnom putu?`

`4. Kako ljudi koji ne poseduju mnogo ovozemaljskih dobara, ipak mogu biti uhvaćeni u zamku koju im sotona priprema?`

`5. Kakav odgovor ste dali na poslednje pitanje iz odeljka od srede o različitim vrstama mudrosti?`
