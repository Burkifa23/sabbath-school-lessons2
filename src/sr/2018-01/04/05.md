---
title:  Život mudrosti
date:   24/01/2018
---

Jedan od najlepših izveštaja u Bibliji jeste izveštaj o Solomunovoj molbi upućenoj Bogu, da mu iznad svega da »srce razumno da može suditi narodu Tvojemu i raspoznavati dobro i zlo. Jer ko može suditi narodu Tvojemu tako velikom?« (1. O carevima 3,9)

`Kakve važne reči je Bog uputio Solomunu koje bi, da ih je poslušao, poštedele cara propasti koju je izazvalo njegovo bogatstvo? Zašto su te Božje reči toliko važne za sve nas? 1. O carevima 3,14; vidi: 1. Jovanova 5,3; 1. Petrova 4,17. `

Solomun je bio obdaren velikom mudrošću, ali mudrost sama po sebi, ako se ne primenjuje u životu, postaje ništa drugo do korisna činjenica. U biblijskom smislu, mudrost u skladu sa kojom ne po­stupamo nije prava mudrost. Mnogi koji znaju mnoštvo tačnih činjenica o Bogu i Njegovim zahtevima biće izgubljeni. Solomun je zbog svoje neposlušnosti zašao sa staze na koju ga je Gospod pozvao. Tek kasnije pribrao se u životu i napisao ispunjen poniznošću: »Jer je bolja mudrost od dragoga kamenja, i što je god najmilijih stvari ne mogu se izjednačiti s njom.« (Priče 8,11)

Mudrost je primena znanja i razuma. Znanje predstavlja činjenice; razum predstavlja razboritost; mudrost nastaje u procesu primenjivanja razuma i znanja u životu. Mudrom pristavu nisu potrebni samo znanje i razum, već i iskustvo koje proističe kada živi u skladu sa njima.
Solomunov primer pokazuje kako čak i najmudriji i najrazboritiji ljudi mogu biti lako uvučeni u prazninu materijalističkog načina života, ako osoba ne primeni u svom životu znanje koje joj je dato.

`Uporedite tekstove iz 1. Korinćanima 3,19. i Priče 24,13.14. U čemu je razlika između dve vrste mudrosti o kojima se govori u ovim tekstovima? Iznesite svoj odgovor u subotnoškolskom razredu. 
