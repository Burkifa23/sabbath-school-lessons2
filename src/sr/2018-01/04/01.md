---
title:  Izbeći puteve ovoga sveta
date:   20/01/2018
---

### Tekstovi za proučavanje u toku sedmice:
Psalam 119,11; Efescima 6,18; Rimljanima 8,5.6; Jevrejima 11,1-6; 1. O carevima 3,14; Jezekilj 36,26.27.

> <p>Tekst za pamćenje</p>
> »Neće pomoći bogatstvo u dan gnjeva, a pravda izbavlja od smrti... Ko se uzda u bogatstvo svoje, propašće; a pravednici će se kao grana zeleneti.« (Priče Solomunove 11,4.28)

Iako sotona nije uspeo da ostvari svoje namere prema Isusu, uspeo je u vezi sa svima ostalima. On će nastaviti da čini tako ukoliko se ne borimo u Božjoj sili i Njegovim oružjem, jer Bog nam Jedini nudi slobodu od privlačnosti ovoga sveta.

Dakle, moramo usredsrediti svoju pažnju na svog nebeskog Darodavca. David je shvatajući pravu vrednost u ovom životu zabeležio: »Lavovi su ubogi i gladni, a koji traže Gospoda, ne premiče im se nijednoga dobra.« (Psalam 34,10) Solomun je uvideo da su mudrost i razum dragoceniji od srebra i zlata (Priče Solomunove 3,13.14). Istinska sreća i pravilan način života proističu iz skretanja pogleda sa onoga što posedujemo i gledanja u živog Hrista, čija smo svojina.
Naša jedina nada da izbegnemo privlačnosti ovoga sveta je živa i uspešna zajednica sa Isusom. Ove sedmice proučavaćemo osnove ove zajednice i koliko je za naše dobro duhovno stanje važno da prepoznamo silu koja se krije iza maske ovoga sveta i uvidimo da je Hristos pravi smisao života.
