---
title:  Pozajmljivanje
date:   11/03/2018
---

Proroci i Jelisije sekli su drva pored reke Jordan kada »pade mu sjekira u vodu; a on povika govoreći: Avaj gospodaru, još je u naruč uzeta (pozajmljena)«. (2. O carevima 6,5) Glagol »pozajmiti« znači kori­stiti sa dozvolom nešto što pripada drugome. Ova dozvola nosi sa sobom rizik i odgovornost. Pozajmljen novac se nimalo ne razlikuje od pozajmljene sekire, osim što može doći do ozbiljnijih posledica ako se pogrešno upotrebi.

Jedini razlog zašto pozajmljujemo novac jeste da ga potrošimo. Na sebe preuzimamo novčani rizik smatrajući da možemo da vratimo dug i da neće biti nikakvih finansijskih iznenađenja u budućnosti. Međutim, mi ne znamo šta nas čeka u budućnosti (Propovednik 8,7), otuda pozajmljivanje novca uvek uvodi određeni rizik.
Šta sledeći tekstovi govore o dugu?

`Psalam 37,21`

`Propovednik 5,5`

`5. Mojsijeva 28,44.45`

Mi možemo pozajmiti novac u želji da ga mudro upotrebimo, ali iskušenje da potrošimo novac koji imamo, uključujući i pozajmljen novac, može nas uvesti u velike poteškoće. Trošenje pozajmljenog novca omogućava mnogima da žive na način koji sebi ne mogu priuštiti. Iskušenje da pozajmimo i potrošimo novac je odlika potrošačke kulture koja utiče i na bogate i na siromašne. Kada smo u iskušenju, treba da zatražimo Božju pomoć (1. Korinćanima 10,13), zato što pozajmljivanje može postati prokletstvo (5. Mojsijeva 28,43-45).

Ne negujte rđavu naviku pozajmljivanja novca.  Ako ga već imate, takav novac,vratite ga što je pre moguće. Treba da naučimo da mudro trošimo i budemo gospodari Božjeg novca, a ne da on upravlja nama.

Da ponovo naglasimo, postoje okolnosti u kojima je potrebno da pozajmimo novac. Ali to moramo učiniti oprezno i sa namerom da sav novac vratimo čim budemo u mogućnosti.

`Kakve duhovne opasnosti vrebaju osobu koja zapadne u prevelik dug?`
