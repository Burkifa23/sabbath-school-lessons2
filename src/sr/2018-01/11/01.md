---
title:  Dug - svakodnevna odluka
date:   10/03/2018
---

### Tekstovi za proučavanje u toku sedmice:
Psalam 37,21; Matej 4,3-10; Matej 6,33; 5. Mojsijeva 28,12; Priče 13,11; Priče 21,5; 2. Korinćanima 4,18.

> <p>Tekst za pamćenje</p>
> »Podajte, dakle, svakome šta ste dužni: kome, dakle, porezu, porezu; a kome carinu, carinu; a kome strah, strah; a kome čast, čast. I ne budite nikome ništa dužni osim da ljubite jedan drugoga; jer koji ljubi drugoga zakon ispuni.« (Rimljanima 13,7.8)

Ponekad možete imati sreće i pronaći nekoga ko je voljan da vam pozajmi novac. Možda ta osoba to čini iz čistih pobuda, odnosno, ona zaista želi da vam pomogne da izađete iz novčanih teškoća. Međutim, u većini slučajeva, ljudi ne pozajmljuju novac podstaknuti dobrotom, već zato što žele da zarade više (vašeg) novca zauzvrat.
Treba da činimo sve što možemo da izbegnemo dug. Naravno, u određenim prilikama, kao što je kupovina kuće ili automobila, izgradnja crkve, školovanje, treba da pozajmimo novac. Ali to moramo učiniti mudro, sa ciljem da otplatimo dug što je pre moguće.

Moramo biti pažljivi. Trošenje novca koji nemamo predstavlja otvorena vrata za Božji narod da »želju i ljubav prema ovozemaljskom blagu učine vladajućim osobinama u svom karakteru. Dokle god ove osobine vladaju, spasenje i blagodat su po strani«. (Elen Vajt, Early Writings, str. 267)

Treba da unapredimo svoje veštine i sposobnosti da bismo postali disciplinovani i činili sve što možemo da izbegnemo dugove. Ove sedmice proučavaćemo o tome šta Biblija govori o dugu.
