---
title:  Za dalje proučavanje
date:   09/02/2018
---

»Sotonina namera je oduvek bila da misli ljudi odvrati od Isusa i usmeri prema čoveku, i da u duši uništi osećanje lične odgovornosti. Kad je iskušavao Božjeg Sina, plan mu se nije ostvario, ali je pristupivši palom čoveku imao više uspeha. Hrišćanstvo se brzo izopačilo.« (Elen Vajt, Early Writings, str. 213)

Kada se Hristos nalazi u središtu našeg života, otvoreni smo za Njegovo vođstvo. Vernost, odanost, poslušnost, čista savest, pouzdanost i lična odgovornost biće tada otkriveni u našem životu. Na ovaj način, kao pristavi, postajemo potpuni u Božjim rukama (Psalam 139,23.24).

Lična odgovornost je osnovno biblijsko načelo. Isus je, dok je bio na Zemlji, bio lično odgovoran Ocu (Jovan 8,28). Mi smo odgovorni za svaku praznu reč (Matej 12,36). »Kome je god mnogo dano mnogo će se iskati od njega.« (Luka 12,48) Najveća pretnja ličnoj odgovornosti je sklonost da svoju odgovornost prebacimo na nekog drugog. »Moramo imati na umu da ono što nam je povereno nije naša svojina. Da jeste, mogli bismo smatrati da imamo neograničenu vlast, da možemo prebaciti svoju odgovornost na druge i na njih preneti svoje pristavske dužnosti. Međutim, tako ne može biti, jer je Gospod svakoga od nas pojedinačno načinio svojim pristavom.« (Elen Vajt, Testimonies for the Church, 7. sveska, str. 177)

**Za razgovor:**

`1. Podsetite se svih osobina pristava o kojima smo proučavali ove sedmice: lična odgovornost, pouzdanost, poslušnost, odanost, čista savest i vernost. Kako su one međusobno povezane? Kako bi slabost u jednoj oblasti pokrenula slabosti u drugim? Ili, kako bi čvrsta privrženost u jednoj oblasti dovela do privrženosti u drugim?`

`2. Razmišljajte više o tome kako obećanja iz Jevanđelja mogu pomoći onima koji se bore sa osećanjem krivice. Na koja obećanja se mogu pozvati?`

`3. Često pojam »vernosti« smatramo dobrim samim po sebi. Međutim, da li je uvek tako? Na koje načine možemo biti verni nekome ili nečemu što nije dobro? Zašto, onda, pojam »vernosti« uvek mora biti shvaćen u posebnom okviru da bismo videli da li je ta odanost dobra ili neprimerena?`
