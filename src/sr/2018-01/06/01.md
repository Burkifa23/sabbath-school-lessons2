---
title:  Odlike pristava
date:   03/02/2018
---

### Tekstovi za proučavanje u toku sedmice:
Jevrejima 11,8-12; Rimljanima 4,13.18-21; Matej 6,24; Jevrejima 9,14; 1. Jovanova 5,2.3; Luka 16,10-12.   

> <p>Tekst za pamćenje</p>
> »Tako da nas drže ljudi kao sluge Hristove i pristave tajni Božijeh. A od pristava se ne traži više ništa, nego da se ko vjeran nađe.« (1. Korinćanima 4,1.2)

Pristavi se prepoznaju po svojim osobinama, svojstvenim karakteristikama, kao što su trgovinske radnje poznate po svom logou ili marki. U stvari, mnogi ljudi su postali slavni pretvarajući sebe u tržišni brend.

Brend ili marka hrišćanskog pristava je odsjajivanje Hristove ljubavi preko zajednice koju ima sa Njim. Kada u svom životu pokazujemo Hristove osobine, otkrivamo svoj brend. Naše obeležje je Njegovo obeležje, naš identitet je pomešan sa Njegovim (1. Korinćanima 6,17).

Ove sedmice razmatraćemo karakterne osobine Božjih pristava po kojima ih prepoznajemo. Ove osobine nas na­dahnjuju da očekujemo Isusov dolazak i radimo posao koji nam je poveren kao vernim pristavima Njegove istine. Svaka karakteristika ukazuje na duboku zajednicu koju možemo ostvariti sa Onim koji je došao da traži i spase izgubljene. Što više proučavamo ove osobine, dublje će biti ukorenjene u našem životu. Božji karakter ljubavi, u svoj svojoj pokretačkoj snazi, postaće naš brend, naše obeležje, i izvršiće uticaj na svaki vid našeg života, danas i u večnosti.
