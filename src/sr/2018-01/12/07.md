---
title:  Za dalje proučavanje
date:   23/03/2018
---

Enoh i Noje imali su naviku da hodaju sa Bogom u vreme kada je samo nekoliko ljudi ostalo verno usred neumerenosti, materijalizma i nasilja (1. Mojsijeva 5,24; 6,9). Oni su shvatili i prihvatili Božju blagodat, i zato su bili dobri pristavi na imovini i u zadatku koji su im bili povereni.

Kroz vekove, ljudi hodaju sa Bogom kao što su Enoh i Noje činili. Na primer, Danilo i njegovi prijatelji »shvatili su da moraju steći bistrinu uma i usavršiti svoj hrišćanski karakter, ukoliko žele da postanu pravi predstavnici istinite religije usred lažnih neznabožačkih religija. Bog je bio njihov Učitelj. Stalno u molitvi, savesni u učenju, neprekidno u vezi sa Nevidljivim, hodili su s Bogom kao Enoh«. (Elen Vajt, Istorija proroka i careva, str. 486. original)

Pristav »hoda sa Bogom«, odnosno, on živi sa Bogom iz dana u dan na ovoj Zemlji. Mudar pristav učiniće svojom navikom da hoda sa Bogom usred pokvarenog sveta, jer zahvaljujući ovoj zajednici sa Bogom možemo biti sačuvani da ne popustimo zlu koje vlada.

Život vernog pristava je sveobuhvatan život koji započinje susretom sa Bogom (Amos 3,3). Moramo tvrdo verovati u Hrista (Kološanima 2,6), hodati sa Hristom u novom životu (Rimljanima 6,4), u ljubavi (Efescima 5,2), u mudrosti (Kološanima 4,5), u istini (Psalam 86,11), u svetlosti (1. Jovanova 1,7), u bezazlenosti (Priče 19,1),  Njegovom zakonu (2. Mojsijeva 16,4), u dobrim delima (Efescima 2,10), pravim stazama (Priče 4,26).

**Za razgovor:**

`1. Odredite šta je poniznost i objasnite njenu ulogu u životu pristava (Matej 11,29; Efescima 4,2; Filibljanima 2,3; Jakov 4,10). Zašto je poniznost važna u našem hodu sa Bogom? (Mihej 6,8)`

`2. Razgovarajte u razredu o načinima na koje možemo pomoći onima među nama koji su uhvaćeni u zamku rđavih, čak i razornih, navika. Šta kao mesna crkva možete učiniti da biste pomogli tim ljudima? `

`3. Koje još dobre navike pristavi treba da imaju? Vidi, na primer: Titu 2,7; Psalam 119,172; Matej 5,8.`

`4. Razgovarajte u razredu o vremenu i tajnama vremena. Zašto izgleda da vreme tako brzo prolazi? Kako uopšte shvatamo šta je vreme? I, što je najvažnije, zašto je neophodno da budemo dobri pristavi u prilično kratkom vremenskom razdoblju dok smo ovde na Zemlji?`
