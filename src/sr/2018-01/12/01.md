---
title:  Navike pristava
date:   17/03/2018
---

### Tekstovi za proučavanje u toku sedmice:
Efescima 5,15-17; Kološanima 3,23; Luka 12,35-48; Jakov 4,14, Dela 3,21; 1. Korinćanima 9,24-27.

> <p>Tekst za pamćenje</p>
> »Kako će mladić očistiti put svoj? Vladajući se po Tvojim riječima. Svijem srcem svojim tražim Tebe, ne daj mi da zađem od zapovijesti Tvojih. U srce svoje zatvorio sam riječ Tvoju, da Ti ne griješim.« (Psalam 119,9-11)

Vaše navike otkrivaju svrhu i pravac vašeg života. Pristavi koji razviju dobre navike su najverniji pristavi. Danilo je imao naviku da se moli svakoga dana (Danilo 6,10). Pavlov običaj je bio da ide u sinagogu (Dela 17,1.2). On je takođe zapisao: »Ne varajte se: Zli razgovori kvare dobre običaje.« (1. Korinćanima 15,33) Treba da negujemo dobre navike da bismo zamenili rđave.

»Mi ćemo ostati, za ovo vreme i za večnost, ono što su naše navike učinile od nas. Život onih koji steknu dobre navike i koji su verni u izvršavanju svojih svakodnevnih dužnosti biće kao svetlo videlo, koje svojim zracima obasjava staze drugih.« (Elen Vajt, Testimonies for the Church, 4. sveska, str. 452)

Staza koju navika stvara je najbrži put kojim možete poći da biste dobili nagradu koju želite. Navika je ukorenjena odluka. Drugim rečima, ne morate da razmišljate o tome, vi jednostavno činite. Ta navika može biti veoma dobra ili veoma rđava, u zavisnosti od toga šta činite. Ove sedmice osvrnućemo se na snažne navike koje pomažu pristavima da izvrše Božje delo.
