---
title:  'Navika: očekivati Isusov dolazak'
date:   19/03/2018
---

`Pročitajte Luka 12,35-48. Kako nas uči ova priča o našem odnosu prema Drugom Isusovom dolasku? Zašto sve što činimo uvek mora biti u okviru stvarnosti o Drugom dolasku?`

Pristavsku službu po navici treba izvršavati u svetlosti Isusovog dolaska. Karakter nevernih pristava, koji postupaju poput vernih, na kraju će se poznati po njihovim delima; verni pristavi izvršavaju svoje odgovornosti stražeći i radeći kao da je njihov gospodar prisutan. Oni žive za budućnost i verno rade iz dana u dan. »Jer je naše življenje na nebesima, otkuda i Spasitelja očekujemo Gospoda svojega Isusa Hrista.« (Filibljanima 3,20)

Avram je čekao večni grad (Jevrejima 11,10), Pavle je čekao Hristov dolazak (Jevrejima 10,25). Oni su razmišljali o budućnosti, očekujući, planirajući, spremni da sretnu Isusa svakog trenutka. Mi, takođe, moramo razviti ovu naviku da gledamo u budućnost neprekidno očekujući da se ispuni vrhunac Jevanđelja (Titu 2,13). Ume­sto da zagledamo tu i tamo ili slučajno zabavimo se proročanstvom, treba stalno da gledamo, posmatramo, radimo, uvek svesni večnosti koja nas čeka kada Isus dođe. U isto vreme, moramo izbegavati besmi­slena i izmišljana nagađanja o događajima poslednjih dana. Obećanje o Drugom dolasku usmerava naš život, pruža odgovarajuće gledište o sadašnjosti i pomaže nam da zapamtimo ono što je važno u životu. Navika pristava da čeka Isusov dolazak pruža mu smernice i smisao.

Krst je popločao put da se možemo sastati sa svojim Otkupiteljem. Mi tražimo putokaze otkrivene u Pismu koji nas usmeravaju Hristovom dolasku u slavi Oca i anđela (Marko 8,38). »Nama koji ne gledamo na ovo što se vidi, nego na ono što se ne vidi; jer je ovo što se vidi, za vrijeme, a ono što se ne vidi, vječno.«  (2. Korinćanima 4,18)
Uvek prisutna stvarnost smrti, treba da nam pomogne da shvatimo koliko je naše vreme ograničeno i prolazno. Međutim, obećanje o Drugom dolasku, takođe, nam pokazuje da je i smrt privremena i prolazna. Zato ne treba da nas čudi što treba da živimo u svetlosti obećanja o Hristovom dolasku, obećanja koje treba da utiče na život svakog hrišćanskog pristava.  Učinimo sada svojom navikom da uvek živimo očekujući Hristov dolazak. Samo naše ime, adventistički hrišćani,  otkriva činjenicu o tom očekivanju.
