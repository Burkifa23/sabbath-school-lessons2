---
title:  'Navika: održavaj zdrav um, telo i dušu'
date:   21/03/2018
---

Mi smo u početku bili stvoreni savršeno – umno, fizički i duhovno. Nara­vno, greh je sve uništio. Radosna vest Jevanđelja, između ostalog, glasi da Bog radi na tome da nas obnovi da budemo kakvi smo prvobitno bili.

`Pročitajte tekstove iz Dela 3,21. i Otkrivenje 21,1-5. Kakvu nadu pronalazimo u ovim stihovima? Kako treba da živimo, dok čekamo konačno obnovljenje?`

Hristos je neumorno radio dok je bio na Zemlji da bi ljudski rod uzdigao duhovno, umno i fizički, što bi prethodilo konačnom obnovljenju na kraju vremena. Isusova služba isceljenja pokazuje da Bog želi da budemo zdravi koliko god je to moguće dok ne dođe kraj. Zato pristavi razvijaju navike vezane za svoj um, telo i dušu koje podstiču zdrav način života.

Kao prvo, um će jačati što se više koristi. Imajte naviku da mislite »što je god istinito, što je god pošteno, što je god pravedno, što je god prečisto, što je god preljubazno, što je god slavno« (Filibljanima 4,8). Takve misli donose mir (Isaija 26,3), a »život je tijelu srce zdravo«. (Priče 14,30) Zdrave navike razvijene u umu omogućavaju tvrđavi sile da deluje u najboljim mogućim uslovima.

Drugo, dobre zdravstvene navike, kao što su fizička aktivnost i odgovarajući način ishrane, ukazuje  da brinemo o sebi. Vežbe, na primer, snižavaju stres i krvni pritisak, popravljaju raspoloženje i predstavljaju eliksir koji verovatno u većoj meri sprečava starenje nego bilo koji preparat dostupan na policama.
Treće, pristav će razviti dobre navike koje će okrepiti dušu. Uzdignite dušu ka Bogu (Psalam 86,4.5) i čekajte (Psalam 62,5). Vaša duša će napredovati  dok »u istini živiš« (3. Jovanova 1,3) i biće sačuvana »bez krivice za dolazak Gospoda našega Isusa Hrista«. (1. Solunjanima 5,23)

`Razmislite o svojim navikama i kako one utiču na vaše duhovno, fizičko i mentalno zdravlje. Da li treba da unesete izvesne promene koje će vam pomoći da poboljšate neku ili sve oblasti? Kakve odluke možete doneti i na kakva se biblijska obećanja možete po­zvati koja će vam pomoći da poboljšate kvalitet svog života sada dok čekate konačno obnovljenje?`
