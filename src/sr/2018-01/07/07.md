---
title:  Za dalje proučavanje
date:   16/02/2018
---

Bog je pokrenuo sve zavete zabeležene u Bibliji i preuzeo ulogu da privuče svoj narod tim zavetima (Jevrejima 8,10). Zavetna obećanja odražavaju Njegovu blagodat, ljubav i želju da nas spase.

Zavet sa Bogom obuhvata mnoge pojedinosti: Boga, primaoca, uslove zaveta, posvećenost uslovima obeju strana, izricanje kazne za kršenje zaveta, predviđene posledice ili željene ishode. Pojam desetka u Malahija 3,9.10. odražava sve ove elemente U ovom tekstu je ponovljen poseban zavet između Boga i Njegovih pristava u vezi sa davanjem desetka. Kada uđemo u takav zavet, to je vidljivi znak da se protivimo materijalističkim, potrošačkim načelima, i dokazujemo da nešto dobro može izaći iz obraćenog grešnog srca.

»Zatvoren, sebičan duh razlog je zbog koga ljudi ne daju Bogu ono što je Njegovo. Gospod je sa ljudima učinio poseban savez prema kojem će ih, ako budu redovno odvajali deo određen za napredak Hristovog carstva, obilno blagosloviti, toliko da više neće biti mesta za primanje Njegovih darova. Međutim, ako ljudi uskraćuju ono što pripada Bogu, Gospod jasno izjavljuje: ’Prokleti ste, jer Me zakidate.’« (Elen Vajt, Saveti o pristavskoj službi, str. 77. original)

Život u zavetnom odnosu sa Bogom podrazumeva određene odgo­vornosti. Mi uživamo u obećanjima zaveta, ali nam se često ne sviđaju zapovesti i odgovornosti. Ipak, u ovom okviru, zavet predstavlja dogovor dveju strana, a davanje desetka je jedna oblast našeg života unutar zaveta.

**Za razgovor:**

`1. Zašto je prilaganje desetka toliko važan čin vere?`

`2. Šta biste rekli nekome ko kaže: »Ne mogu da priuštim sebi da dajem desetak.« Kako možete pomoći osobi koja smatra da se nalazi u takvom položaju? Pored upućenih reči, kako joj još možete pomoći?`

`3. Poslednje pitanje u odeljku od srede govori o tome šta možemo učiniti da bismo stalno bili svesni da je desetak svet. Kakve odgovore ste dali? Kako činjenica da je svet utiče na vaš odnos prema davanju?`
