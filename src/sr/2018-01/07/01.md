---
title:  Biti pošten prema Bogu
date:   10/02/2018
---

### Tekstovi za proučavanje u toku sedmice:
Luka 16,10; 3. Mojsijeva 27,30; 1. Mojsijeva 22,1-12; Jevrejima 12,2; Luka 11,42; Jevrejima 7,2-10; Nemija 13.

> <p>Tekst za pamćenje</p>
> »A koje je na dobroj zemlji to su oni koji riječ slušaju, i u dobrome i čistom srcu drže, i rod donose u trpljenju.« (Luka 8,15)

Kakvo je to pošteno, dobro srce, i kako se ono otkriva? U savremenoj kulturi poštenje se često smatra nekim nejasnim, relativnim moralnim načelom; većina ljudi je ponekad nepoštena, ali smatraju to prihvatljivim sve dok prestup nije prevelik. Takođe, smatra se da posebne okolnosti mogu opravdati nepoštenje.
Istina i poštenje uvek se zajedno javljaju. Ipak, mi nismo rođeni sa sklonošću da budemo pošteni; poštenje je stečena moralna vrlina i nalazi se u srži moralnog karaktera pristava.

Kada smo pošteni, dobro proističe iz toga. Na primer, nikada ne moramo da brinemo da ćemo biti uhvaćeni u laži i da ćemo morati da je prikrivamo. Iz ovog i mnogih drugih ra­zloga, poštenje je dragocena osobina, naročito u teškim prilikama, kada nas iskušenje lako može navesti na nepoštenje.
U pouci za ovu sedmicu, proučavaćemo duhovni pojam poštenja kroz davanje desetka i videti zašto je desetak od ključnog značaja za pristava i pristavsku službu.
