---
title:  Vladanje nad samim sobom
date:   11/01/2018
---

`Pročitajte: Dela 24,24-26; Galatima 5,22-25; 2. Petrova 1,5-9. Kako nam ovi tekstovi mogu pomoći da shvatimo kako ljudi, bogati ili siromašni, mogu zaštititi sebe od opasnosti koje za hrišćanina predstavljaju pohlepa, lakomstvo i ljubav prema novcu i materijalnim dobrima?`

Ovi tekstovi imaju bogato značenje i obiluju božanskim nalozima o tome kako bi trebalo da živimo. Međutim, zapazite jednu zajedničku nit: vladanje nad samim sobom. Ovu osobinu naročito je teško posedovati kada se radi o pohlepi, lakomstvu i želji da posedujemo stvari. Samo ako vladamo sobom, prvo svojim mislima, a zatim i delima, možemo se zaštititi od opasnosti o kojima smo govorili.

Mi možemo vladati sobom samo u onoj meri u kojoj prepuštamo sebe uticaju Gospodnje sile. Niko od nas, sam, ne može pobediti ove grešne osobine, naročito ako se dugo neguju i gaje. Nama je zaista potrebno natprirodno delovanje Svetog Duha u životu, ako želimo da izvojujemo pobedu nad ovim snažnim obmanama. »Drugo iskušenje ne dođe na vas osim čovečijega; ali je veran Bog koji vas neće pustiti da se iskušate većma nego što možete, nego će učiniti s iskušenjem i kraj, da možete podneti« (1. Korinćanima 10,13).

`Pročitajte ponovo: 2. Petrova 1,5-9. Na šta Petar ukazuje? Kakvi koraci su u pitanju i kako možemo da ih sledimo, naročito u svojoj borbi protiv pohlepe i lakomstva?`