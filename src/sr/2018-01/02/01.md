---
title:  Vidim, želim, uzimam
date:   06/01/2018
---

### Tekstovi za proučavanje u toku sedmice
2. Korinćanima 8,1-7; Matej 13,3-7.22; 1. Mojsijeva 3,1-6; Isaija 56,11; Matej 26,14-16; 2. Petrova 1,5-9.

> <p>Tekst za pamćenje</p>
> »A posejano u trnju to je koji sluša reč, no briga ovoga sveta i prevara bogatstva zaguše reč, i bez roda ostane« (Matej 13,22).

Ljubav prema novcu i materijalnim dobrima može biti podstaknuta sa različitih strana. Elen Vajt opisuje sotonino nastojanje da nas namami u zamku materijalizma. »‘Idite, učinite vlasnike zemljišta i novca pijanima od briga ovoga života. Prikažite im svet u najlepšem svetlu da bi čuvali svoje blago ovde i učvrstili svoja osećanja prema zemaljskim stvarima. Moramo učiniti najbolje što možemo da bismo sprečili one koji rade u Božjem delu da dobiju sredstva koja će upotrebiti protiv nas. Držite taj novac u našim redovima. Što više sredstava dobiju oni, naneće veću štetu našem carstvu otimajući nam ljude koji su pod našom vlašću. Potrudite se da se više brinu za novac nego za izgradnju Hristovog carstva i širenje istine koju mrzimo, i tada ne treba da se plašimo njihovog uticaja, jer znamo da će svaka sebična, pohlepna osoba pasti pod naš uticaj i da će konačno biti odvojena od Božjeg naroda.’« (Saveti o pristavskoj službi, str. 154.155 original).

Čini se da je ovaj plan, nažalost, uspešan. Sagledajmo zato ove opasnosti i šta nam Božja reč poručuje da bismo izbegli ovu duhovnu zamku.