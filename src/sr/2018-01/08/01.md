---
title:  Uticaj desetka
date:   17/02/2018
---

### Tekstovi za proučavanje u toku sedmice:
Marko 16,15; 1. Petrova 3,8.9; 1. Korinćanima 9,14; Rimljanima 3,19-24.

> <p>Tekst za pamćenje</p>
> »Ne znate li da oni koji čine svetu službu od svetinje se hrane, i koji oltaru služe s oltarom dijele? Tako i Gospod zapovijedi da oni koji Jevanđelje propovijedaju od Jevanđelja žive.« (1. Korinćanima 9,13.14)

Kao što smo videli prošle sedmice, desetak je važan izraz vere. To je jedan od načina da otkrijemo ili ispitamo stvarnost ispovedanja svoje vere. »Sami sebe okušajte jeste li u vjeri, sami sebe ogledajte. Ili ne poznajete sebe da je Isus Hristos u vama? Već ako da u čemu nijeste valjani.« (2. Korinćanima 13,5)

Desetak se u Bibliji prvi put spominje kada Avram daje desetak Melhisedeku (1. Mojsijeva 14,18-20; Jevrejima 7,4). Leviti su takođe uzimali desetak za svoju službu u hramu (2. Dnevnika 31,4-10). Danas je desetak namenjen za propovedanje Jevanđelja. Kada se ispravno shvati, služi kao duhovna mera našeg odnosa sa Bogom.

Uticaj, upotreba, važnost i metod raspodele desetka osmišljen je za naš duhovni rast, dok podržavamo Božje delo i učvršćujemo novčani temelj za propovedanje Jevanđelja. Ovo je Božji plan i predstavlja prvi korak koji verni pristav čini.

Ove sedmice nastavićemo da proučavamo o desetku: njegovoj raspodeli, šta znači drugima i kakav uticaj vrši na naš duhovni život.
