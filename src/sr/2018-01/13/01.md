---
title:  Rezultati pristavske službe
date:   24/03/2018
---

### Tekstovi za proučavanje u toku sedmice:
Jezekilj 14,14; 2. Timotiju 3,1-9; Filibljanima 4,4-13; Priče 3,5; 1. Petrova 2,11.12; Matej 7,23; 25,21.

> <p>Tekst za pamćenje</p>
> »A vladajte se dobro među neznabošcima, da bi za ono za što vas opadaju kao zločince, vidjevši vaša dobra djela, hvalili Boga u dan pohođenja.« (1. Petrova 2,12)

Kao pristavi treba da živimo kao svedoci za Boga kome služimo, što znači da treba da vršimo snažan uticaj oko sebe, uticaj na dobro.

Naš život ne treba da bude izdvojen od sveta. Umesto toga, imamo prednost da pokažemo bolji način života onima koji ne poznaju ono što je nama dato. Pristavska služba predstavlja stalno napredovanje dok odgovaramo na Božji poziv da živimo pobožnim životom. Bog nas osposobljava da vodimo život koji se razlikuje od života ostalih ljudi na Zemlji (2. Korinćanima 6,17), a to drugi treba da zapaze i čak da nas pitaju o tome. Zato nam je rečeno: »Nego Gospoda Boga svetite u srcima svojijem. A budite svagda gotovi na odgovor svakome koji vas zapita za vaše nadanje.« (1. Petrova 3,15)

U ovoj poslednjoj pouci osvrnućemo se na lične prednosti, duhovne rezultate, uspešne ishode, naš uticaj i na to što predstavlja ključ zadovoljstva u životu pristava, znajući da je »Hristos  u vama, Nada slave«. (Kološanima 1,27)
