---
title:  Za dalje proučavanje
date:   30/03/2018
---

»Hristos je došao na ovaj svet da bi otkrio Božju ljubav. Njegovi sledbenici treba da nastave delo koje je On započeo. Potrudimo se da pomognemo i osnažimo jedni druge. Traženje dobra u drugima je način na koji se može naći istinska sreća. Čovek ne radi protiv ličnog napredovanja ljubeći Boga i svoje bližnje. Što je njegov duh nesebičniji, on je srećniji jer ispunjava Božju svrhu.« (Elen Vajt, Saveti o pristavskoj službi, str. 24.25. original)

»Gde god ima života u crkvi, tu je napredak i rast. Tu je i stalna razmena, uzimanje i davanje, primanje i vraćanje Gospodu onoga što je Njegovo. Svakom istinskom verniku Bog daje svetlost i blagoslov, a vernik to deli sa drugima u poslu koji radi za Gospoda. Dok daje od onog što je primio, njegova mogućnost za primanje se povećava. Nastaje prostor za sveže zalihe milosti i istine. On dobija jasniju svetlost, više znanja. Od tog davanja i primanja zavisi život i rast crkve. Onaj ko prima, a nikada ne daje, uskoro prestaje da prima. Ako istina ne teče od njega ka drugima, on gubi svoju sposobnost za primanje. Moramo deliti nebeska dobra ako želimo da primamo sveže blagoslove.« (Elen Vajt, Saveti o pristavskoj službi, str. 36. original)

**Za razgovor:**

`1. Kako poverenje u Gospoda vodi u zadovoljstvo? Šta je potrebno da biste verovali u Boga celim svojim srcem u intelektualnom životu? 2. Korinćanima 10,5. Zašto je lako reći da »sve ide na dobro« (Rimljanima 8,28), ali je teško u to poverovati? Odnosno, zašto kažemo da imamo poverenja u Boga, i zaista Mu verujemo na intelektualnom nivou, a ipak se plašimo budućnosti?`

`2. Postavite sledeće pitanje u razredu i uporedite odgovore: »Šta je vaša definicija pristavske službe u 25 reči ili manje? Zatim pitajte: »Zašto je pristavska služba važan deo hrišćanskog života?«`

`3. Pročitajte ponovo tekst iz Matej 7,21-23. Kakav je događaj ovde opisan? Zašto ljudi izgovaraju ove reči? Šta njihove reči otkrivaju o njima? Kako možemo biti sigurni da, čak i ako nastojimo da budemo dobri pristavi, čak i ako nastojimo da živimo životom vere i poslušnosti, čak i ako težimo da činimo dobra dela u Božje ime, nećemo upasti u istu vrstu samoobmane?`

`4. Skloni smo da razmišljamo o hrišćanskom uticaju samo u okviru svoje ličnosti. Međutim, šta je sa uticajem u svojoj mesnoj crkvi? Kakav uticaj vaša crkva kao celina ima na zajednicu?`
