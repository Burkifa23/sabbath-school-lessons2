---
title:  Za dalje proučavanje
date:   02/03/2018
---

»Duh velikodušnosti je duh koji vlada na Nebu. Duh sebičnosti je sotonin duh. Hristova požrtvovna ljubav otkrila se na krstu. Da bi čovek mogao da bude spasen, Bog je dao sve što je imao, a zatim je predao i samog Sebe. Hristov krst poziva na dobročinstvo svakog sledbenika našeg milostivog Spasitelja. Na njemu je jasno prikazano načelo davanja. Kada se sprovodi istinskom darežljivošću, i dobrim delima, ono je pravi plod hrišćanskog života. Načelo ljudi ovog sveta je uzimanje i oni misle da će na taj način osigurati sreću; ali kuda god pošli, plod je beda i smrt.« (Elen Vajt, Advent Review and Sabbath Herald, 17. oktobar 1882)

**Za razgovor:**

`1. Šta sebičnost čini toliko suprotnom Hristovom duhu? Šta možemo učiniti da se zaštitimo od tog urođenog stava palog ljudskog bića?`

`2. »Svaki po volji svojega srca, a ne sa žalošću ili od nevolje; jer Bog ljubi onoga koji dragovoljno daje.« (2. Korinćanima 9,7) Grčka reč prevedena kao »dragovoljno« javlja se samo jednom u Novom zavetu i predstavlja reč od koje je nastala reč »veseo«.  Šta to govori o ličnom stavu prilikom davanja?`

`3. Navedite sve što vam je darovano u Hristu. Molite se za to što ste zabeležili. Kako nas ova lista uči o tome kakav odgovor treba da damo zbog svega što nam je dato? U isto vreme, čemu nas naša lista uči o tome kako čak i naši najbolji darovi, dati iz najboljih pobuda, mogu izgledati beznačajno u poređenju sa onim što smo primili?`

`4. Zašto sebičnost predstavlja put na kome ćemo sigurno biti nesrećni?`

`5. Setite se nekoga iz svoje crkvene porodice ko ima određene po­trebe. Šta biste mogli učiniti već sada, što bi pomoglo u službi ovoj osobi ili osobama? Šta možete učiniti, čak i ako to iziskuje bolno podnošenje žrtve sa vaše strane?`
