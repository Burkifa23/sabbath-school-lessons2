---
title:  Darovi iz zahvalnosti
date:   24/02/2018
---

### Tekstovi za proučavanje u toku sedmice:
Matej 6,19-21; Efescima 2,8; 1. Petrova 4,10; Luka 7,37-47; 2. Korinćanima 8,8-15; 2. Korinćanima 9,6.7.

> <p>Tekst za pamćenje</p>
> »Jer Bogu tako omilje svijet da je i Sina svojega Jedinorodnoga dao, da nijedan koji Ga vjeruje ne pogine, nego da ima život vječni.« (Jovan 3,16)

Naš Bog je darežljiv Bog. Ovu uzvišenu istinu najsnažnije možemo uočiti u Isusovoj žrtvi. »Jer Bogu tako omilje svijet da je i Sina svojega Jedinorodnoga dao, da nijedan koji Ga vjeruje ne pogine, nego da ima život vječni.« (Jovan 3,16) Ili u sledećem stihu: »Kad, dakle, vi, zli budući, umijete dobre dare davati djeci svojoj, koliko će više Otac nebeski dati Duha Svetoga onima koji ištu u Njega.« (Luka 11,13)

Bog neprestano daje; to je odlika Njegovog karaktera. Zato mi, koji nastojimo da odražavamo takav karakter, treba, takođe, da dajemo. Teško je zamisliti izraz koji bi ukazivao na veću suprotnost od takvog postupanja od izraza »sebični hrišćanin«.

Jedan od načina da vratimo što nam je darovano jeste putem darova, priloga. Naši darovi predstavljaju priliku da izrazimo zahvalnost i ljubav. Onog dana kada Isus poželi dobrodošlicu otkupljenima na Nebu, videćemo one koji su prihvatili Njegovu blagodat i shvatiti da je njihovo prihvatanje bilo omogućeno našim darovima.

Ove sedmice osvrnućemo se na važne vidove darova. Veli­kodušno davanje, bilo sredstava, vremena ili talenata, pred­stavlja snažan način da pokažemo svoju veru u životu i otkrijemo karakter Boga kome služimo.
