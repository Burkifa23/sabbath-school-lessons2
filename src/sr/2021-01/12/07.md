---
title:  Za dalje proučavanje
date:   19/03/2021
---

Za dalje proučavanje

Videti takođe odlomak iz knjige Stvaranje, patrijarsi i proroci od Elen G. Vajt, str. 376-378 (original), kao i iz knjige Čežnja vekova, str. 236-243 (original).

„Isus je stajao pred narodom kao živi Tumač proročanstava koja su govorila o Njemu. Objašnjavajući reči koje je pročitao, govorio je o Mesiji kao Pomagaču ugnjetavanih, Oslobodiocu zarobljenih, Iscelitelju bolesnih, kao o Onome koji će vratiti vid slepima i otkriti svetu svetlost istine. Njegovo uticajno postupanje i čudesno značenje Njegovih reči proželi su slušaoce takvom silom kakvu nikada ranije nisu osetili. Plima božanskog uticaja rušila je svaku prepreku i kao i Mojsije, posmatrali su Nevidljivoga. Pošto su njihova srca bila pokrenuta Svetim Duhom, odgovorili su usrdnim amin i hvalama Gospodu.“– Elen G. Vajt, Čežnja vekova, str. 237 (original).

„Dan Božje osvete dolazi – dan Njegovog žestokog gneva. Ko će se održati na dan Njegovog dolaska? Ljudi su otvrdli srcem prema Božjem Duhu, ali će strele Njegovog gneva prodreti tamo gde strele osvedočenja nisu mogle. Bog neće još dugo čekati da se obračuna sa grešnim čovekom. Da li će lažni pastir zaštititi prestupnika u taj dan? Da li će moći da bude oprošteno onome ko je krenuo za mnoštvom stazom neposlušnosti? Da li će popularnost ili brojke učiniti bilo koga nedužnim? Ovo su pitanja koja bi bezbrižni i ravnodušni trebalo da razmotre i razreše sami za sebe.“ – Ellen G. White, Faith and Works, p. 33.

**Za razgovor:**

`Jedan adventistički pastor je ozbiljno izjavio da je problem broj jedan u njegovoj službi isključivost članova crkve koji ne žele da im se drugi pridruže. Ako takvi „hrišćani“ ne žele da prihvate čak ni one koji su istupili sa svoje staze da bi se pojavili u našoj crkvi, kako onda mogu da pruže ljubav i nadu, i odnesu dobru vest o Hristovom carstvu celom svetu, da bi i drugi dobili priliku da budu spaseni pre nego što dođe kraj (Matej 24,14)?` 

**Zaključak:** Bog čisti nepravedno društvo uklanjajući pobunjenike i obnavljajući ostatak koji se odvraća od greha što su ih odvojili od Njega. Zahvaljujući blagoslovima Božjeg prisustva, ljudi iz drugih naroda bivaju privučeni Bogu i Njegovom narodu, tako da i sami mogu da uživaju u najavljenom vremenu Božje milosti i izbavljenja koje Mesija donosi.