---
title:  Preuzimanje Božje uloge
date:   30/01/2021
---

### Tekstovi za proučavanje u toku sedmice
Isaija 13; Isaija 13,2-22; Isaija 14; Isaija 24-27.

> <p>Tekst za pamćenje</p>
> „Gle, ovo je Bog naš, Njega čekasmo, i spašće nas; ovo je Gospod, Njega čekasmo; radovaćemo se i veselićemo se za spasenje Njegovo“ (Isaija 25,9).

„Posle prilično oštre propovedi koju je održao na temu ponosa, propovedniku je prišla jedna žena koja ga je slušala. Rekla je da je veoma uznemirena i da bi htela da prizna svoj veliki greh. Propovednik je pitao koji je to greh.

’Greh ponosa’, odgovorila je. ’Naime, pre par dana sam čitav sat sedela pred ogledalom diveći se svojoj lepoti.‘

’O’, odvratio je propovednik, ’to nije bio greh ponosa – to je bio greh uobrazilje!’“ – C. E. MaCartney, compiled by Paul Lee Tan, p. 1100, Encyclopedia of 7700 Illustrations: Signs of the Times, p.1100.

Još od kad se greh prvi put začeo u srcu jednog moćnog anđela, ponos ne poštuje granice realnosti (ni kod anđela ni kod ljudi). Nigde taj problem ne deluje tako ružno kao kod onih koji gaje duhovni ponos, vrlo žalosnu crtu bića koja su toliko iskvarena da se mogu spasiti samo na osnovu dela koja će neko drugi učiniti za njih.

Ove sedmice razmotrićemo, između ostalog, poreklo ponosa i samouzvišenja.