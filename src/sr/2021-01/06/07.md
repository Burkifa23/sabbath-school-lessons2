---
title:  Za dalje proučavanje
date:   05/02/2021
---

„Da li spasenje primamo pod određenim uslovima? Ne postoji nikakav uslov da bismo došli Hristu. A ako dođemo Hristu, koji je onda uslov? Uslov je da se živom verom u potpunosti držimo zasluga krvi raspetog i vaskrslog Spasitelja. Kad to činimo, onda činimo dela pravednosti. Ali kad Bog poziva grešnika iz ovog sveta, tu nema nikakvih uslova. Hristov poziv ga privlači, ali to ne znači: Moraš odmah da odgovoriš da bi došao Bogu. Grešnik dolazi, i dok prilazi i posmatra Hrista uzdignutog na krstu Golgote, koji mu Bog utiskuje u um, obuzima ga ljubav koja nadmašuje sve što se može zamisliti.“ – Ellen G. White, Manuscript Releases, vol. 6, p. 32.

**Za razgovor:**

`1.	Pogledajte navedeni citat Elen G. Vajt. Čitajte ga u kontekstu proučavanja predviđenog za sredu. Šta nam ona tu govori? U njenoj izjavi uočite oba elementa hrišćanskog življenja – veru, a zatim dela. Kako ona pravi razliku između njih?`

`2.	Zašto su ponos i arogancija tako opasni gresi? Zašto ih je tako teško ukloniti? Da li je razlog možda to što oni po svojoj prirodi čine ljude slepim za njihovu potrebu da ih se oslobode? Uostalom, ako ste ponosni, mislite da je sve u redu s vama, a ako mislite da je sve u redu, zašto biste se mučili da se promenite? Na koji način razmišljanje o Krstu i tome šta on predstavlja (jedino sredstvo spasenja svakog čoveka) može biti moćan lek za bilo čiji ponos i aroganciju?`

`3.	Da li Isaija vidi nadu i za pripadnike drugih naroda? Pogledati, na primer, tekstove Isaija 25,3.6; Isaija 26,9 (uporediti sa tekstom Otkrivenje 19,9).`

**Zaključak:** Isaija je video da će, nakon Asirije, Vavilon osvojiti Judu. Ali, takođe je video da će Gospod ipak nadmoćno pobediti i doneti večni mir našoj napaćenoj planeti, uprkos moćnim vladarima tame ovog sveta (Efescima 6,12), koji deluju preko Božjih neprijatelja među ljudima i preuzimaju na sebe Božju ulogu.