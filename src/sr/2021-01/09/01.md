---
title:  Da služi i spase
date:   20/02/2021
---

### Tekstovi za proučavanje u toku sedmice
Isaija 41; Isaija 42,1-7; Isaija 44,26-45,6; Isaija 49,1-12.

> <p>Tekst za pamćenje</p>
> „Evo Sluge Mojega, kojega podupirem, Izbranika Mojega, koji je mio duši Mojoj; metnuću Duh svoj na Njega, sud narodima javljaće“ (Isaija 42,1).

„Mnogi smatraju velikom prednošću posetu mestima iz Hristovog života na Zemlji, hodanje stazama kojima je On prošao, posmatranje jezera pored koga je voleo da poučava, kao i brda i dolina na kojima je često počivao Njegov pogled. Ali nije potrebno da pođemo u Nazaret, Kapernaum ili Vitaniju, da bismo išli Isusovim stopama. Njegove stope naći ćemo pored bolesničke postelje, u bednim krovinjarama, na prepunim ulicama velikog grada i na svakom mestu na kome se nalaze ljudska srca gladna utehe. Ići ćemo Njegovim stopama ako činimo ono što je On činio dok je bio na Zemlji.“ – Elen G. Vajt, Čežnja vekova, str. 640 (original).

Isaija govori o Gospodnjem slugi koji ima sličnu misiju milosti: „Trske stučene neće prelomiti, i svještila koje se puši neće ugasiti... Da otvoriš oči slijepima, da izvedeš sužnje iz zatvora i iz tamnice koji sjede u tami“ (Isaija 42,3.7).

Hajde da pogledamo tog Slugu. Ko je On i šta On ostvaruje?