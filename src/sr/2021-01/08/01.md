---
title:  "„Tešite narod moj“"
date:   13/02/2021
---

### Tekstovi za proučavanje u toku sedmice
Isaija 40,1.2; Isaija 40,3-8; Isaija 40,9-11; Isaija 40,12-31.

> <p>Tekst za pamćenje</p>
> „Iziđi na visoku goru, Sione, koji javljaš dobre glase; podigni silno glas svoj, Jerusalime, koji javljaš dobre glase; podigni, ne boj se. Kaži gradovima Judinijem: Evo Boga vašega“(Isaija 40,9).

Drugi svetski rat završio se 1945. godine, dok se japanski vojnik po imenu Šoiči Jokoi krio u džungli na ostrvu Guam. Leci koje su izbacivali iz američkih aviona objavljivali su mir, ali Jokoi je mislio da je to neki trik. Kao rodoljubivi, odani vojnik svog cara, on se zakleo da se nikad neće predati. Budući da nije imao dodira sa civilizacijom, živeo je od onoga što je mogao naći u džungli – bio je to zaista oskudan, težak život.

Dvadeset sedam godina nakon završetka rata, 1972, neki lovci su naišli na njega dok je pecao i Jokoi je tek tad saznao da su poruke o miru bile istinite. Dok je ostatak njegovog naroda uživao u miru, Jokoi je proveo decenije u oskudici i pod stresom. – Roy Gane, Altar Call (Berrien Springs, Mich.: Diadem, 1999), p. 304, prilagođeno.

Mnogo vekova ranije, preko proroka Isaije, Bog je najavio da je vreme stresa i patnje za Njegov narod zaista završeno: „Tješite, tješite narod moj, govori Bog vaš. Govorite Jerusalimu ljubazno, i javljajte mu da se navršio rok njegov, da mu se bezakonje oprostilo, jer je primio iz ruke Gospodnje dvojinom za sve grijehe svoje“ (Isaija 40,1.2).

Hajde da vidimo šta to znači.