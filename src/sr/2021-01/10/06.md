---
title: Preobražavajuća žrtva kao nadoknada za prestup 
date:   04/03/2021
---

`Šta znači to da život Sluge predstavlja „prinos za grijeh“ (Isaija 53,10)?`

Jevrejski izraz se odnosi na „žrtvu za prestup“ (3. Mojsijeva 5,14-6,7; 3. Mojsijeva 7,1-7), kojom je grešnik mogao da se iskupi od hotimičnih greha prema drugima (3. Mojsijeva 6,2.3). Prorok Isaija je posebno izdvajao takve grehe (Isaija 1-3; Isaija 10,1.2; Isaija 58). Grešnik je, osim toga, morao da vrati oštećenoj osobi to što je uzeo, i još da plati globu, pre nego što prinese žrtvu da bi primio oproštenje od Boga (3. Mojsijeva 6,4-7; uporediti sa tekstom Matej 5,23.24). U slučaju nehotične zloupotrebe nečega što pripada Bogu, nadoknada je išla Njemu (3. Mojsijeva 5,16).

Sada razumemo stih Isaija 40,2, u kom Bog teši svoj prognani narod, govoreći mu da je platio dovoljnu nadoknadu za svoje grehe.

Međutim, posle plaćanja nadoknade, morala je da se prinese žrtva. Nju nalazimo u 53. poglavlju Knjige proroka Isaije: Božji Sluga, umesto ovna, poveden je kao jagnje na zaklanje (Isaija 53,7) u korist ljudi koji su zašli s puta (Isaija 53,6).

Mada „se istrže iz zemlje živijeh“ (Isaija 53,8; uporediti Danilo 9,26), kao žrtva potpuno progutana plamenom koji potpiruje za nas nadu,Sluga ustaje iz mrtvih, iz zemlje bez povratka, da bi primio plen, video „natražje“ i produžio dane... (Isaija 53,10-12).

Pogledajte svaki od sledećih stihova. U kom smislu svaki od njih šalje istu osnovnu poruku kao i tekst Isaija 53?

`Psalmi 32,1.2`

`Rimljanima 5,8`

`Galatima 2,16`

`Filibljanima 3,9`

`Jevrejima 2,9`

`1. Petrova 2,24`

`Ako bi vam neko zatražio da dobru vest iz teksta Isaija 52,13 - 53,12 sažmete u jedan pasus, šta biste napisali?`