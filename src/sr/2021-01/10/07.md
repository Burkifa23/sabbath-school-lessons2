---
title:  Za dalje proučavanje
date:   05/03/2021
---

„Hristos je naše grehe izneo u telu svojemu na drvo... Koliki je onda morao biti greh kada nijedno smrtno biće nije moglo postići pomirenje? Koliko je moralo biti njegovo prokletstvo kada ga je jedino Božanstvo moglo ukloniti? Hristov krst svedoči svakom čoveku da je plata za greh smrt... O, mora da postoji neka snažna zavodnička sila koja porobljava moralne snage, usmeravajući ih nasuprot uticajima Božjega Duha, zar ne?“ – Elen G. Vajt, Naše uzvišeno zvanje, str. 44 (original).

„Zakon Božje vladavine trebalo je da se uzdigne smrću Božjeg jedinorodnog Sina. Hristos je snosio krivicu za grehe celog sveta. Naša podobnost sastoji se jedino u otelovljenju i smrti Božjeg Sina. On je mogao da postrada, jer je imao božansku podršku. Mogao je da izdrži, jer je bio bez ikakve mrlje neverstva i greha. Hristos je pobedio u korist čoveka pretrpevši pravednu kaznu. Osigurao je večni život čoveku time što je zakon učinio velikim i slavnim.“ – Ellen G. White, Selected Messages, book 1, p. 302.

**Za razgovor:**

`1.	Tekst Isaija 53,7-9 spušta se u dubine ponora govoreći o smrti i sahrani Sluge. Koliko se aspekata tih stihova ispunilo pred kraj Isusovog života na zemlji? Matej 26,57-27,60; Marko 14,53-15,46; Luka 22,54-23,53; Jovan 18,12-19,42.`

`2.	Pogledajte poslednji navedeni citat Elen G. Vajt koji govori o tome kako Hristova smrt veliča zakon. Šta je ona time htela da kaže? Kako razumemo Njegovu smrt kao dokaz večitosti zakona?` 

**Zaključak:** Pošto je govorio o rođenju, identitetu i životnom delu Božjeg Izbavitelja, Isaija konačno otkriva vrhunsku tragediju koja nama pruža nadu – da bi dosegao do izgubljenih ljudi, uključujući i nas, da bi nas spasao i iscelio, Božji Sluga dobrovoljno snosi naš bol i kaznu.