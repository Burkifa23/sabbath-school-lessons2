---
title:  Za dalje proučavanje
date:   12/02/2021
---

„Jedino pod Božjim neposrednim delovanjem senka na sunčanom satu mogla je da se vrati za deset kolenaca; to je trebalo da bude znak Jezekiji da je Gospod uslišio njegovu molitvu. ’I prorok Isaija zavapi ka Gospodu, i vrati Gospod sjen po koljencima po kojima bijaše otišao na sunčaniku Ahazovu’ (2. O carevima 20,8-11)...

Poseta ovih poslanika upućenih od vladara daleke zemlje, pružila je Jezekiji priliku da uzdigne živoga Boga. Kako im je lako mogao progovoriti o Bogu koji održava sve što je stvoreno, i čijom je milošću, iako su sve nade bile izgubljene, njegov život sačuvan!...

Međutim, Jezekijino srce bilo je puno oholosti i taštine i, da bi uzdigao sebe, dozvolio je zavidljivim očima da pregledaju riznice svega čime je Bog blagoslovio svoj narod. Car im ’pokaza... sve riznice svoje, srebro i zlato i mirise, i najbolje ulje, i kuću gdje mu beše oružje, i što se god nalažaše u riznicama njegovijem, ne osta ništa da im ne pokaza Jezekija u kući svojoj i u svemu gospodstvu svom’(Isaija 39,2). Nije to učinio da bi proslavio Boga, već da bi se uzdigao u očima stranih knezova.“ – Elen G. Vajt, Istorija proroka i careva, str. 342, 344, 345 (original).

**Za razgovor:**

`1.	 U kom smislu sotona podseća na asirskog ravsaka? Da li on govori istinu kad kaže da ste sagrešili (Zaharija 3,1)? Kako Bog na to odgovara? Videti tekst Zaharija 3,2-5. Šta predstavlja našu jedinu nadu protiv tih optužbi? Rimljanima 8,1.`

`2.	Da li sotona prestaje da nas optužuje nakon što nam je oprošteno? Videti Otkrivenje 12,10. Kad sotona nastavi da govori kako vi, i nakon što vam je oprošteno, zbog svojih greha pripadate njemu, kakva je priroda njegovih optužbi? Videti tekst 5. Mojsijeva 19,16-21 (Zakon o lažljivom, zlonamernom svedoku).`

**Zaključak:** U odgovoru na vapaj vernog cara, Bog je spasao svoj narod i pokazo ko je On zapravo – svemoćni car Izraela koji upravlja sudbinom zemlje. Ne samo da uništava one koji pokušaju da unište Njegov narod, već pruža priliku i drugima, koliko god da su „vavilonski“, da postanu Njegov narod.