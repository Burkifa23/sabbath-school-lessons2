---
title: Potreseni ali ne i napušteni 
date:   09/02/2021
---

`Kako je ravsakov pronicljivi govor uticao na Jezekiju i njegove zvaničnike? 2. O carevima 18,37-19,4; Isaija 36,21-37,4.`

Potresen do srži i tugujući u nevolji, Jezekija se okrenuo Bogu, ponizno tražeći posredovanje Isaije, istog onog proroka čiji je savet njegov otac zanemario.

`Kako je Bog ohrabrio Jezekiju? Isaija 37,5-7.`

Poruka je bila kratka, ali to je bilo dovoljno. Bog je bio na strani svog naroda. Isaija je prorekao da će Senahirim čuti glasine koje će ga odvratiti od njegovog napada na Judu. To se odmah ispunilo.

Privremeno osujećen, ali nipošto ne odustajući od svojih namera, Senahirim je Jezekiji poslao preteću poruku: „Nemoj da te vara Bog tvoj, u kojega se uzdaš govoreći: Neće se dati Jerusalim u ruke caru asirskom... Jesu li narode koje satrše oci moji izbavili bogovi njihovi...?“ (Isaija 37,10.12; videti takođe 2. Dnevnika 32,17).

Ovog puta Jezekija je otišao pravo u hram i razvio tu poruku pred Gospodom nad vojskama, „koji sjediš na heruvimima“ (Isaija 37,14-16).

`Kako Jezekijina molitva predočava o čemu se zapravo radilo tokom jerusalimske krize? Isaija 37,15-20.`

Senahirim je odsečno napao Jezekijinu najjaču odbranu – veru u njegovog Boga. Ali, umesto da se povinuje, Jezekija je pozvao Boga da pokaže ko je On, „da poznaju sva carstva na zemlji da si Ti sam Gospod“ (Isaija 37,20).

`S molitvom čitajte Jezekijinu molitvu (Isaija 37,15-20). Na koje Božje strane se on usredsređuje? Koje načelo vidimo u toj molitvi, što nam može dati ohrabrenje i snagu da ostanemo verni u svojim ličnim krizama`