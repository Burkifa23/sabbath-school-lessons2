---
title:  Za dalje proučavanje
date:   26/03/2021
---

U vezi sa konačnim očišćenjem planete Zemlje od greha, pročitajte poglavlje „Velika borba je završena“ iz knjige Velika borba od Elen G. Vajt, str. 662-678 (original).

„Godine večnosti, u svom toku donosiće sve slavnija i bogatija otkrivenja o Bogu i Hristu. Umnožavanjem znanja umnožavaće se ljubav, poštovanje i sreća. Što više budu upoznavali Boga, ljudi će se sve više i više diviti Njegovom karakteru. Isus će im otkrivati bogatstva otkupljenja i zadivljujuća dostignuća u velikoj borbi sa Sotonom, a srca otkupljenih plamteće sve vatrenijom odanošću, i sa sve većom radošću podizaće svoje zlatne harfe; a deset tisuća puta deset tisuća i tisuću tisuća glasova sjedinjavaće se u silan hor.

’I svako stvorenje što je na nebu i na zemlji i pod zemljom i što je na moru i što je u njima, sve čuh gde govore: onome što sedi na prestolu i jagnjetu blagoslov i čast i slava i država va vek veka!’ (Otkrivenje 5,13)

Velika borba je završena. Greha i grešnika više nema. Ceo svemir je čist. Sklad i radost ispunjavaju beskrajno delo stvaranja. Od Onoga koji je sve stvorio teče život, i svetlost, i radost u sva prostranstva beskonačnosti. Od najsitnije čestice do najvećeg sveta, sve stvoreno, živo i neživo, u svojoj nepomućenoj lepoti i savršenoj radosti, objavljuje da je Bog Ljubav.“ – Elen G. Vajt, Velika borba, str. 678 (original).

**Za razgovor:**

`1.	Zašto je obećanje o večnom životu na novom nebu i novoj zemlji tako suštinski važno za našu hrišćansku veru? Od kakve bi koristi bila naša vera bez tog obećanja?`

`2.	Pročitajte tekst 2. Petrova 3,10-14. Na koji način ti stihovi odražavaju istu zamisao izloženu u 66. poglavlju Knjige proroka Isaije?`

**Zaključak:** Isaija iznosi viziju zapanjujućeg obima. Ne samo da će Bog očistiti i obnoviti njegovu zajednicu vere, već će proširiti njene granice tako da obuhvati sve narode. Na kraju će novo stvaranje Njegove zajednice voditi ka novom stvaranju planete Zemlje, na kojoj će Njegovo prisustvo biti konačna uteha Njegovom narodu.