---
title:  Novorođenje planete Zemlje
date:   20/03/2021
---

### Tekstovi za proučavanje u toku sedmice
Isaija 65,17-25; Isaija 66,1-19; Isaija 66,19-21; Isaija 66,21; Isaija 66,22-24.

> <p>Tekst za pamćenje</p>
> „Jer, gle, Ja ću stvoriti nova nebesa i novu Zemlju, i što je prije bilo neće se pominjati niti će na um dolaziti“ (Isaija 65,17).

Jednog dana dvanaestogodnišnji dečak koji je upravo pročitao neku knjigu o astronomiji, odbio je da ide u školu. Majka je odvela dete kod porodičnog lekara, koji ga je pitao: „Bili, u čemu je problem? Zašto više ne želiš da učiš i da ideš u školu?“

„Zato, doktore“, odgovorio je dečak, „što sam u ovoj knjizi o astronomiji pročitao da će sunce jednog dana sagoreti i da će sav život sa zemlje nestati. Ne vidim razlog da bilo šta radim ako će na kraju sve izumreti.“

Majka je histerično povikala: „To se tebe ne tiče! To se tebe ne tiče!“

A doktor se nasmešio i rekao: „Bili, ne treba da brineš, jer do trenutka kad se to dogodi svi mi ćemo ionako već odavno biti mrtvi.“

Naravno, to i jeste deo problema – na kraju, svi mi ćemo ionako biti mrtvi.

Srećom, naše postojanje ne mora da se završi smrću. Naprotiv, nama je ponuđen život, večni život, u jednom obnovljenom svetu.