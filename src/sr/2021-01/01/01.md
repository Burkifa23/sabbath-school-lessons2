---
title:  "Kriza identiteta – Izgubljen u zemlji zaborava"
date:   26/12/2020
---

### Tekstovi za proučavanje u toku sedmice
Isaija 1,1-9; Isaija 1,10-17; Isaija 1,18; Isaija 1,19-31; Isaija 5,1-7.

> <p>Tekst za pamćenje</p>
> „Tada dođite, veli Gospod, pa ćemo se suditi: Ako grijesi vaši budu kao skerlet, postaće bijeli kao snijeg; ako budu crveni kao crvac, postaće kao vuna“ (Isaija 1,18).

Ako vozite u Irskoj uskim seoskim putem, oivičenim živicama, može se desiti da vam put prepreči krdo krava koje se lagano vraćaju kući posle ispaše. Čak i ako stočar nije sa njima, one će otići u štalu svog vlasnika. One znaju gde i kome pripadaju.

Ako se neki dečačić u prodavnici udalji od svoje mame i počne da viče: „Izgubio sam mamu!“, on možda ne zna tačno gde se nalazi, ni gde je njegova majka, ali u moru majki koje prolaze kroz tu prodavnicu, on će prepoznati onu jednu jedinu koja je njegova.

Tužno je reći, ali, za razliku čak i od tih irskih krava (a pogotovu od malog izgubljenog dečaka), Judejci su zaboravili da oni pripadaju Gospodu, svom nebeskom Gospodaru, i tako su izgubili svoj pravi identitet kao zavetni narod. „Sinove odgojih i podigoh, a oni se odvrgoše od Mene. Vo poznaje gospodara svojega i magarac jasle gospodara svojega, a Izrailj ne poznaje, narod Moj ne razumije“ (Isaija 1,2.3).

Ove sedmice posmatraćemo šta Bog radi da bi vratio svoj narod sebi.