---
title: Predviđene posledice 
date:   18/01/2021
---

`Pročitajte navedene stihove. Šta Gospod kaže da će se dogoditi zemlji? Zašto takav ishod ne bi trebalo da nas iznenadi?`

„Zabludelom Izrailju upućivan je poziv za pozivom da se vrati i bude veran Gospodu. Proroci su blago opominjali narod; i dok su stajali pred njim, ozbiljno pozivajući na pokajanje i reformu, njihove reči donosile su plod na slavu Bogu.“ – Elen G. Vajt, Istorija proroka i careva, str. 325 (original).

Tako je za Ahaza, čoveka straha pre nego vere, dobra vest od Boga glasila da će Sirija i Izrael biti uništeni. Loša vest bila je da će se Asirija, saveznik i „prijatelj“ kojeg je on izabrao da mu pomogne, pokazati kao daleko opasniji neprijatelj nego što su to bili Sirija i Izrael. Zbog odbijanja Božjeg besplatno ponuđenog izbavljenja, Ahazu je bio zagarantovan poraz. Ako je Ahaz u tom trenutku mislio da se njegov svet raspada, kako li se osećao kasnije, kad su stvari postale još mnogo gore!

„Bolje je uzdati se u Gospoda negoli se oslanjati na knezove“ (Psalmi 118,9). Kako je Ahaz mogao da poveruje da će se Telgat-Felnasar III zadovoljiti zauzimanjem zemalja sa severa, a da će poštovati Judu? Asirski spisi, kao što su anali samih asirskih careva, svedoče o činjenici da je njihova žudnja za moći bila neutaživa.

`Pročitajte tekstove 2. O carevima 16,10-18 i 2. Dnevnika 28,20-25. Šta se dešavalo Ahazu? Koji duhovni princip je tu razotkriven? Zašto njegovi postupci ne bi trebalo da nas iznenade?`

Tekst 2. Dnevnika 28,20-23 snažno rezimira posledice do kojih je došlo zato što je Ahaz tražio pomoć od Asirije umesto da se osloni na Gospoda.

`Mi smo po prirodi skloni da se oslanjamo na ono što možemo da vidimo, osetimo, okusimo, dodirnemo – na stvari ovog sveta. Međutim, kao što znamo, stvari ovog sveta će nestati. Pogledajte tekst 2. Korinćanima 4,18. Šta nam taj tekst govori? Kako možemo da primenimo njegovu poruku na sopstveni život? I šta će se za nas promeniti ako to učinimo?`