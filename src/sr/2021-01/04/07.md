---
title:  Za dalje proučavanje
date:   22/01/2021
---

U knjizi Velika borba pročitajte poglavlje pod naslovom: „Možemo li razgovarati sa mrtvima?“ str. 551-562 (original).

„U vreme starih Jevreja postojala je grupa ljudi koji su tvrdili, kaoi spiritisti danas, da održavaju veze s mrtvima. Ali, ’duhovi vračarski i gatarski’, kao što su se nazivali ti posetioci iz drugog sveta, u Bibliji su nazivani ’duhovi đavolski’ (4. Mojsijeva 25,1-3; Psalmi 106,28; 1. Korinćanima 10,20; Otkrivenje 16,14). Prizivanje ’vračarskih’ duhova bilo je proglašeno uvredom za Gospoda, i zato strogo zabranjeno pod pretnjom smrtne kazne (3. Mojsijeva 19,31; 20,27). Na samo spominjanje imenice ’vračanje’ danas se gleda s prezrenjem. Tvrdnja da ljudi mogu da održavaju vezu sa zlim duhovima smatra se pričom koja potiče iz mračnog srednjeg veka. Međutim, spiritizam, koji broji stotine hiljada, pa čak i milione poklonika, koji je uspeo da prodre i u naučne krugove, koji je ušao u Crkve, naišao na naklonost zakonodavnih tela i kraljevskih dvorova – ova mamutska prevara je samo oživljavanje, u novoj odeći, onog u stara vremena osuđenog i zabranjenog vračarstva.“ – Elen G. Vajt, Velika borba, str. 556 (original).

**Za razgovor:**

`1.	Razgovarajte na temu spiritizma koji se pojavljuje u filmovima, knjigama, na TV-u, i u popularnoj kulturi. Ako se ništa ne može učiniti da bi se to zaustavilo, kako možemo upozoriti druge na opasnost od onoga što za mnoge ljude predstavlja samo bezazlenu razonodu i ništa više? Zašto je ispravno razumevanje stanja mrtvih toliko važno da bismo bili zaštićeni od tih prevara?`

`2.	Pročitajte tekst Isaija 8,20. Prepričajte ga svojim rečima. Neka više ljudi u razredu glasno pročita svoju verziju. Šta nam Gospod tu govori?`

`3.	Razmišljajte više o toj ideji da Boga treba voleti i bojati Ga se u isto vreme. Na koje načine naša ljubav proističe iz tog straha? Ili naš strah proističe iz te ljubavi? Razgovarajte o tome.` 

**Zaključak:** Preko Isaijinih postupaka i porodice, kao i preko njegovih reči, Bog ponavlja poruku upozorenja i nade: jedini siguran pravac je uzdati se u to da Bog zna šta radi. On ima i ljubavi i snage da vodi, štiti, i da se stara za one koji Mu to dopuste. Ali za one koji se okrenu drugim silama, postoji samo mrak i tama.