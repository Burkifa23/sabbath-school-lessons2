---
title:  Kad se vaš svet raspada
date:   09/01/2021
---

### Tekstovi za proučavanje u toku sedmice
Isaija 7,1-9; Isaija 7,10-13; Isaija 7,14.

> <p>Tekst za pamćenje</p>
> „Ako ne vjerujete, nećete se održati“ (Isaija 7,9).

Jedne subote kad su se Koni i Roj dovezli kući posle bogosluženja, mala ukrasna „bantam“ kokoška mahnito je istrčala preko dvorišta pred njih. Nešto nije bilo u redu. Trebalo je da koke budu bezbedne u svom kokošinjcu, ali su iz nekog razloga izašle napolje. Brzi pregled situacije otkrio je tragediju koja je upravo bila u toku. Betoven, mali komšijski pas, takođe je pobegao iz svog dvorišta i stajao je malo niže, pored jezerceta, sa Dejzi u čeljustima. Dejzi je bila prelepa koka nosilja sa pufnastim belim repnim perima. Koni je uspela da otrgne Dejzi, ali bilo je prekasno. Njena ljubimica, sada sa povređenim vratom, uskoro je uginula u njenim rukama. Koni je sedela u dvorištu i jecala držeći mrtvu pticu.

Još jedan ljubimac bio je duboko uznemiren tim događajem. Veliki beli patak po imenu Vodlsvort, videvši Koni kako drži Dejzi, izgleda da je pomislio kako ju je ona ubila. Zato je sledećih nekoliko sedmica, čim bi ugledao Koni, počinjao žestoko da je napada, bolno je štipajući svojim snažnim kljunom. Ponekad je zaista teško razlučiti ko su vam prijatelji a ko neprijatelji.

Ove sedmice razmišljaćemo o jednom od judejskih careva koji je takođe imao taj problem, i potrudićemo se da shvatimo zašto je doneo pogrešne odluke koje je doneo.