---
title:  Za dalje proučavanje
date:   29/01/2021
---

„Srce zemaljskog oca nežno voli svoga sina. On posmatra lice svog deteta i drhti na pomisao o životnoj opasnosti. On čezne da zaštiti svoje drago dete od sotonine sile i da ga sačuva od iskušenja i sukoba. Ali Bog je dao svog Jedinorodnog Sina da se nađe u još žešćem sukobu i mnogo strašnijoj opasnosti, da bi životna staza naše dece bila sigurna. ’U ovom je ljubav’ (1. Jovanova 4,10), čudite se nebesa i divi se Zemljo!“ – Elen G. Vajt, Čežnja vekova, str. 49 (original).

„Hristos je bio taj koji je pristao da zadovolji uslove neophodne za čovekovo spasenje. Nijedan anđeo, nijedan čovek nije bio podoban za to veliko delo koje je trebalo obaviti. Samo je Sin čovečiji morao biti uzdignut, jer je samo večna priroda mogla preduzeti postupak iskupljenja. Hristos je pristao da se poveže sa nevernima i grešnima, da uzme udela u ljudskoj prirodi, da prolije svoju krv, i prinese svoju dušu kao žrtvu za greh. U savetima neba odmerena je čovekova krivica, procenjen je gnev zbog greha, a Hristos je ipak objavio svoju odluku da odgovornost preuzme na sebe, kako bi zadovoljio uslove pod kojima će se palom čovečanstvu pružiti nada.“ – Ellen G. White, The Signs of the Times, March 5, 1896.

**Za razgovor:**

`Kao što smo videli u tekstu Isaija 11, Gospod je oba Hristova dolaska prikazao jednom slikom. To nam pomaže da, bar donekle, objasnimo zašto neki od Jevreja nisu prihvatili Hrista prilikom Njegovog prvog dolaska, jer su očekivali da On učini ono što će se dogoditi tek prilikom Drugog dolaska. Šta nam to govori o važnosti pravilnog razumevanja prirode Hristovog dolaska? Kako, na primer, pogrešna shvatanja o Njegovom drugom dolasku mogu izložiti ljude velikoj sotoninoj prevari na kraju vremena? (Videti Elen G. Vajt, Velika borba, 39. poglavlje.)`

**Zaključak:** U danima proroka Isaije, čije ime znači „Spasenje Gospodnje“, Bog je svom narodu ostatka obećao spasenje od pogroma koji će ih zadesiti kao posledica nacionalnog otpada. To proročanstvo o nadi nalazi svoje konačno ispunjenje u Isusu, čije ime znači „Gospod je spasenje“.