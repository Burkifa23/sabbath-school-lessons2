---
title:  Plemeniti Knez mira
date:   23/01/2021
---

### Tekstovi za proučavanje u toku sedmice
Isaija 9,1-5; Isaija 9,6.7; Isaija 9,8-10,34; Isaija 11; Isaija 12,1-6.

> <p>Tekst za pamćenje</p>
> „Jer nam se rodi Dijete, Sin nam se dade, kojemu je vlast na ramenu, i ime će Mu biti: Divni, Savjetnik, Bog silni, Otac vječni, Knez mirni“ (Isaija 9,6).

„Dr Robert Openhajmer, koji je nadgledao stvaranje prve atomske bombe, pojavio se pred američkim Kongresom. Postavili su mu pitanje da li postoji ikakva zaštita protiv tog oružja. ’Naravno’ odgovorio je veliki fizičar.

’A to je...?’

Dr Openhajmer je pogledao u publiku koja se utišala očekujući odgovor i tiho rekao: ’Mir.’“ – Compiled by Paul Lee Tan, Encyclopedia of 7,700 Illustrations: Signs of the Times (Rockville, Md.: Assurance Publishers, 1979), p. 989.

Mir je nedostižni san čovečanstva. Procenjuje se da je od početka pisane istorije ovaj svet ukupno proveo u miru samo oko 8 procenata vremena. Tokom tih godina, prekršeno je najmanje osamhiljada sporazuma (Paul Lee Tan, p. 987, prilagođeno).

Godine 1895, Alfred Nobel, pronalazač dinamita, predvideo je fond za dodelu nagrada pojedincima koji daju istaknut doprinos miru (Paul Lee Tan, p. 988, prilagođeno). Poslednjih godina, međutim, čak su i neki dobitnici Nobelove nagrade za mir bili umešani u nasilne sukobe.

Ove sedmice čitaćemo o Onom jedinom koji može da donese pravi i večni mir.