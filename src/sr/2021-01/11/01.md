---
title:  Pružanje ljubavi
date:   06/03/2021
---

### Tekstovi za proučavanje u toku sedmice
Isaija 55,1-7; Isaija 55,6-13; Isaija 58,1-12; Isaija 58,13.14.

> <p>Tekst za pamćenje</p>
> „I ako otvoriš dušu svoju gladnome, i nasitiš dušu nevoljnu; tada će zasjati u mraku videlo tvoje i tama će tvoja biti kao podne“ (Isaija 58,10).

Jevrejski kantor (vođa bogosluženja) i njegova supruga koji su živeli u Linkolnu, u Nebraski, počeli su da primaju preteće i nepristojne telefonske pozive. Otkrili su da pozivi dolaze od vođe američke ekstremističke grupe Kju Kluks Klan. Pošto su saznali njegov identitet, mogli su da ga prijave policiji. Ali odlučili su se za jedan radikalniji pristup. Kad su saznali da je paralizovan, pojavili su se pred njegovim vratima noseći večeru! Čovek je bio potpuno preneražen. Njegova mržnja se istopila pred njihovom ljubavlju. Par je nastavio da ga posećuje i njihovo prijateljstvo je raslo. On je čak pomišljao da pređe u judaizam!

„A nije li ovo post što izabrah: Da razvežeš sveze bezbožnosti, da razdriješiš remenje od bremena, da otpustiš potlačene, i da izlomite svaki jaram? Nije li da prelamaš hljeb svoj gladnome...?“(Isaija 58,6.7). Ironijom slučaja, par iz Linkolna držao je takav post deleći obrok sasvojim gladnim mučiteljem, čime su ga oslobodili robovanja njegovim vlastitim neopravdanim predrasudama!

Hajde da saznamo nešto više o tom važnom duhovnom načelu kako ga je prikazao prorok Isaija.