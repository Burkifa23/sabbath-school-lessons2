---
title:  Za dalje proučavanje
date:   12/03/2021
---

„Niko ne može bez samoodricanja da pokaže pravo čovekoljublje. Životom prostodušnosti, samoodricanja i stroge štednje, mi možemo da izvršimo posao koji nam je određen kao Hristovim predstavnicima. Gordost i svetovno častoljublje moraju biti izbačeni iz našeg srca. U svakom našem poslu mora se sprovoditi načelo nesebičnosti otkriveno u Hristovom životu. Na zidovima naših domova, na slikama, na nameštaju treba da čitamo: ’Dovedite siromašne i odbačene u svoj dom.’ Na našim ormanima treba da se vidi, kao da je Božjim prstom napisano: ’Gole odenite.‘ U trpezariji, na stolu krcatom obilnom hranom, treba da vidimo reči: ’Nije li da prelamaš hljeb svoj gladnome?‘ (Isaija 58,7).“ – Elen G. Vajt, U potrazi za boljim životom, str. 206 (original).

**Za razgovor:**

`1.	Pogledajte pitanja koja Isaija postavlja narodu svog vremena: „Zašto trošite novce svoje na ono što nije hrana, i trud svoj na ono što ne siti?“ (Isaija 55,2). Zapitajte se na koji način i mi možda činimo isto, trudeći se oko onoga što ne zadovoljava? Zašto je tako lako upasti u istu tu zamku?`

`2.	Ako su samoodricanje, dobrota prema drugima i Subota bili važni na Dan pomirenja u Isaijino vreme, da li je to isto toliko važno i kad je reč o Danu pomirenja na kraju vremena (Danilo 8,14), kada će Božji Praznik truba najaviti konačno oslobođenje prilikom Hristovog drugog dolaska (1. Korinćanima 15,52; uporediti sa tekstom 3. Mojsijeva 25,9.10)? Objasnite svoj odgovor.`

`3.	Povedite razgovor u razredu na temu držanja Subote. Šta je, po vama, Isaija mislio kad je rekao da treba da prestanemo subotom da činimo što je nama drago, a da je ipak nazivamo „milinom“ (Isaija 58,13)? Kako da postignemo i jedno i drugo? Imajte na umu celokupan tekst 58. poglavlja Knjige proroka Isaije.`

**Zaključak:** U 55. i 58. poglavlju svoje knjige Isaija poziva narod da odustane od sopstvenih misli i puteva i da se vrati Bogu, čiji je ideal, kad je o njihovoj sreći reč, mnogo viši od njihovog. On milostivo prašta, a onda insistira na tome da oni kojima je oprošteno budu milostivi, u skladu sa duhom Dana pomirenja i Subote, zato što dar Božjeg oproštenja, kad se zaista primi, preobražava srce.