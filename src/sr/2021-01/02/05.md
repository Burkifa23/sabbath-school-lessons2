---
title: Carski nalog 
date:   06/01/2021
---

„Potom čuh glas Gospodnji gdje reče: Koga ću poslati? I ko će nam ići? A ja rekoh: Evo mene, pošlji mene“ (Isaija 6,8).

Pošto je pročišćen, Isaija je smesta odgovorio na Božji poziv da bude predstavnik koga će On poslati u svoje ime. U novozavetnim terminima, Isaija bi bio pozvan za apostola, to jest „onoga ko je poslat“.

Interesantno je da Knjiga proroka Isaije ne počinje, kao neke druge proročke knjige, njegovim opisom sopstvenog proročkog poziva (uporediti sa tekstovima: Jeremija 1,4-10; Jezekilj 1-3). Drugim rečima, on mora da je već bio pozvan za proroka, čak i pre događaja iz 6. poglavlja. Biblija pokazuje da božanski susret može da ohrabri proroka i nakon početka njegove službe (Mojsije: 2. Mojsijeva 34; Ilija: 1. O carevima 19). Takođe, za razliku od drugih primera u kojima Bog govori ljudima da će biti proroci, u tekstu Isaija 6 prorok se dobrovoljno javlja za posebnu misiju. Izgleda da tekst od 1. do 5. poglavlja Knjige proroka Isaije predstavlja uslove koji su vladali u vreme kad je Isaija prvi put pozvan, nakon čega je Bog snažno pogurao jump-startedOOO njegovu službu ohrabrivši ga u hramu i potvrdivši još jednom njegovo zvanje Božjeg proročkog glasnika.

`Bog je ohrabrio Isaiju u svom hramu. Ima li još negde u Bibliji dokaza da je Božje svetilište mesto ohrabrenja? Psalam 73 (videti Psalmi 73,17); Jevrejima 4,14-16; Jevrejima 10,19-23; Otkrivenje 5. Šta nam ti tekstovi govore?`

Ne samo da Božje svetilište pulsira neverovatnom snagom, već je to mesto gde slabi i grešni ljudi kao što smo mi mogu da nađu utočište. Možemo biti ohrabreni saznanjem da Bog radi na našem spasenju preko Isusa Hrista, našeg Prvosveštenika.

Jovan je takođe video Hrista predstavljenog kao žrtveno jagnje koje je upravo zaklano, sa prerezanim grlom (Otkrivenje 5,6). To nije bio prijatan prizor. Taj opis šalje poruku da Hristos, mada je ustao iz mrtvih i uzneo se na nebo, neprestano nosi sa sobom iskustvo Krsta. On je još uvek uzdignut kako bi sve ljude privukao sebi na svom oltaru.

`Kako ste vi pronašli ohrabrenje ulazeći verom, u molitvi, u Božji nebeski hram? Tekst Jevrejima 4,16 poziva nas da pristupimo slobodno Božjem prestolu da „primimo milost i nađemo blagodat za vrijeme kad nam zatreba pomoć“. Ako bi vas neko pitao kako ste našli blagodat i milost u vreme potrebe, šta biste odgovorili?`