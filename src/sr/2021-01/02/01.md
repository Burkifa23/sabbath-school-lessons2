---
title:  Kriza vođstva
date:   02/01/2021
---

### Tekstovi za proučavanje u toku sedmice
Isaija 6,1-4; Isaija 6,5-7; Isaija 6,8; Isaija 6,9-13.

> <p>Tekst za pamćenje</p>
> „Godine koje umrije car Ozija vidjeh Gospoda gdje sedi na prijestolu visoku i izdignutu, i skut Mu ispunjavaše crkvu“ (Isaija 6,1).

„Kada je Konfučija jedan od njegovih učenika pitao koji su činioci dobre vladavine, on je odgovorio: ’Dovoljno hrane, dovoljno oružja i poverenje običnog naroda.’

’Ali’, pitao je dalje učenik, ’zamislite da ste prinuđeni da izostavite jedno od to troje. Čega biste se odrekli?’

’Oružja’, rekao je Konfučije.

’Ali zamislite da ste prinuđeni da izostavite i jedno od to dvoje što je preostalo’, nastavljao je uporno učenik. ’Čega biste se odrekli?’

Na to je Konfučije odgovorio: ’Hrane. Jer glad od davnina pogađa sve ljude, ali narod koji više ne veruje svojim vladarima zaista je izgubljen.’“ – Michael P. Green, 1500 Illustrations for Biblical Preaching (Grand Rapids, Mich.: Baker Books, 1989), p. 215.

Ljudima je zaista potrebno snažno, pouzdano rukovodstvo. Kad se jedan vojnik javio na dužnost po drugi put, pitali su ga zašto to čini. „Probao sam građanski život“, odgovorio je, „ali tamo napolju niko nije nadležan.“

Ove sedmice razmotrićemo krizu vođstva u Judi i žalosne posledice koje su usledile.