---
title:  „Dobro slugo, dobri i vjerni!“
date:   15/01/2018
---

**SVEDOČANSTVO** (Matej 25,21)

Hristos zahteva od svakoga od nas da bude veran pristav Njegovih dobara. Bog očekuje da budemo verni u svemu što nam je podario, ma koliko to bilo neznatno. Bog želi da kao Njegovi verni pristavi, posvetimo svaki aspekt svog života Njemu, budući da nas je „Hristos otkupio po cenu sopstvene krvi. On je platio otkup za naše izbavljenje, i ako želimo to blago, Bog nam ga besplatno daje.
„Koliko si dužan gospodaru mojemu?“ (Luka 16,5) Nemoguće je to reći. Sve što imamo, od Boga je. On stavlja ruku na našu imovinu, govoreći: „Ja sam zakoniti vlasnik čitavog svemira; ovo su moja dobra. Posvetite meni desetke i darove. Kad ih donosite kao znak svoje odanosti i potčinjivanja mojoj suverenosti, moji blagoslovi će uvećati vašu imovinu i imaćete svega u izobilju.“

Bog stavlja na probu svaku dušu koja tvrdi da veruje u Njega. Svima su povereni talanti. Gospod je dao ljudima svoja dobra da njima trguju. Učinio ih je svojim pristavima i dao im u svojinu novac, kuće i zemlju. Sve to treba smatrati Gospodnjom imovinom i upotrebiti je za unapređenje Njegovog dela, za izgradnju Njegovog carstva u ovom svetu. Trgujući Gospodnjim dobrima, moramo tražiti od Njega mudrost, kako ne bismo Njegovu svetu imovinu koristili da proslavimo sebe ili da udovoljavamo sebičnim pobudama. Veličina poverenih dobara je različita, ali oni koji su dobili najmanje darova ne smeju pomišljati da ništa ne mogu preduzeti zato što im je talanat mali.

Svaki hrišćanin je pristav kome je Bog poverio svoja dobra. Imajmo na umu reči: „Od pristava se ne traži više ništa, nego da se ko vjeran nađe“ (1. Korinćanima 4,2). Nastojmo da ni u čemu, ni najmanje, ne zakidamo Boga, jer to pitanje mnogo šta obuhvata.“<sup>1</sup>

Hristos govori svakom ljudskom biću da obrati pažnju na Njegov poziv na pristavsku službu. Matej 25,21 beleži svedočanstvo o vernom sluzi, koje je izrekao njegov gospodar za dobro obavljen posao. Ovaj biblijski izveštaj je živi primer koji nam je ostavljen za ugled kako bismo pristavsku službu učinili sastavnim delom svog života.

**ODGOVORITE**

`1. U čemu bi se ogledala razlika da ste vlasnik, a ne pristav?`

`2. Koji je najbolji način da savladate sebičnost i budete verni pristavi?`

`3. Čiji smo mi pristavi i kome služimo? Bogu ili novcu?`

_Džejms Garang, Edmonton, Alberta, Kanada_

<sup>1</sup> Ellen G. White, Testimonies for the Church, vol 9, p. 245-246.
