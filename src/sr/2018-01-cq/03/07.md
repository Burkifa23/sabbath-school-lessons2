---
title:  Izaberite danas da svoje vreme i novac koristite u skladu sa onim što govorite
date:   19/01/2018
---

**ISTRAŽIVANJE** (Jovan 3,16; 5,19; O Jovu 38,4-11)

**ZAKLJUČAK**

Bog nam je dao Isusov primer poslušnosti da bi nas ohrabrio da vidimo kako nas odnos s Njim, pun ljubavi, izgrađuje kao pouzdane pristave Njegovih darova. Isus je samo želeo da oponaša Očeve postupke i prizna sopstvenu bespomoćnost bez Očeve ljubavi (Jovan 5,19). Bog nas je isto tako voleo i pre nego što smo Ga uopšte upoznali, i zbog te beskrajne ljubavi „dao svog jedinorodnog Sina“ da umre za naše grehe, kako bismo mi mogli živeti. Ima li veće ljubavi od toga? Bog je naš Stvoritelj a Isus nam je uzor. Kad se usredsredimo na Njegovu ljubav, mi bivamo podstaknuti da postanemo poslušni pristavi za ovaj svet i resurse koje nam je On dao – ljudske, finansijske i materijalne.

**RAZMOTRITE**

- Isplanirajte dane zabavnih aktivnosti za oca-sina/majku-ćerku, u kontekstu Jovan 5,19: „Ja ne mogu činiti ništa sam od sebe, nego što vidim da Otac čini.“ Organizujte takve aktivnosti da očevi i sinovi / majke i ćerke mogu provesti dan zajedno, čega će se posebno sećati.
- Organizujte predstavljanje talenata u crkvi ili u omladinskom odeljenju. Mogli biste skupljati sredstva za lokalno dobrotvorno društvo. Počnite program čitanjem Matej 25,24-28 i govorite o svojoj želji da svoje talente upotrebite tako da proslavite Boga.
- Napravite scenski prikaz za petak veče da biste pokazali povezanost između ljubavi koju Bog ima prema nama i našeg odgovora u vidu službe pristava. Mogli biste uzeti Jovan 3,16 kao moto za „davanje darova“.
- Pročitajte 1. Korinćanima 6,19.20 i provedite izvesno vreme u razmišljanju o aktivnim načinima da pokažete da je vaše telo hram Božji. Sarađujte sa lokalnim omladinskim klubom da biste isplanirali dan o zdravom življenju uz igre, aerobik i druge aktivnosti.
- Prikupite odeću ili stvari za domaćinstvo da biste to donirali lokalnim dobrotvornim organizacijama. Recite im zašto ste odlučili da budete dobar pristav i da dobrovoljno provedete izvesno vreme sa njima.
- Razgovarajte sa odgovornim licem za održavanje parkova o tome kako bi vaša crkva ili grupa mladih mogla da deluje kao pristav za održavanje parkova ili očuvanje prirode u vašem mestu.

**POVEŽITE**

- Zaharija 4,10; Luka 16,10-12.
- Elen G. Vajt, Pouke velikog Učitelja, str. 229-230 orig.
- Max Lucado, Cure for the Common life Living in your Sweet Spot, Chapter 13: „Trust little deeds“ (Nashville, TN: W. Publishing Group, a Division of Thomas Nelson Publishers, 2005).

_Stefani Jamniuk, Manitoba, Kanada_
