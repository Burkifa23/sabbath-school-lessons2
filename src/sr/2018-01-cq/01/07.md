---
title:  Večno blago  
date:   05/01/2018
---

**ISTRAŽIVANJE** Matej 6,19-21.24; Jovan 15,5; Galatima 2,20

**ZAKLJUČAK**

Izraz „pristavska služba“ često asocira na neko društvo za upravljanje sredstvima kako bi se ostvario veći dobitak. Međutim, biti dobar pristav može isto tako da znači namerno se odricati sebe i zemaljskih zadovoljstava radi usredsređivanja na ono što je u Hristu. Sveto pismo nas na mnogo mesta podseća da zemaljsko bogatstvo može da nas odvoji od Boga. Ako su naše oči upravljene jedino na stvari ovoga sveta, onda naši pravi prioriteti jasno počivaju na devizi „ovde i sada“; ali ako usmerimo pogled na ono što je nebesko i odreknemo se svakog ovozemaljskog zadovoljstva i nepromišljenosti, mi pokazujemo da svoj identitet nalazimo u Hristu i da nam je srce vezano za nebesko blago.

**RAZMOTRITE**

- Porazgovarajte s prijateljima o nekoj oblasti u svom životu u kojoj osećate da ste suviše investirali u ovaj svet.  Pozovite ih da vam pomognu da smislite neku ideju o načinima da preuredite svoje prioritete, i zamolite ih da vas drže odgovornim da izvršite odgovarajuće promene.
- Napišite ili komponujte pesmu koja detaljno obrađuje misao iz Matej 6,19-21 u pogledu sabiranja blaga na nebu umesto na zemlji. Pročitajte svoj tekst u subotnoškolskom razredu ili na maloj grupi.
- Sačinite listu oblasti u kojima biste mogli da poboljšate svoje navike u vezi sa trošenjem. Pored svake oblasti ispišite bar jedan praktičan način za promenu te navike. - - Napišite jedan od biblijskih stihova u vrhu liste da bi vas podsećao na to šta je istinski bitno.
- Prošetajte u prirodi, usredsređujući se na jednostavnu lepotu svega što je Bog stvorio. Dok hodate, molite se da Bog pročisti vaš um od zemaljskih želja i zameni ih čežnjom za Njegovim carstvom.
- Uradite crtež ili sliku koja pokazuje kako nas usredsređenost na zemaljsko bogatstvo može odvojiti od Boga. Pokažite tu sliku u subotnoškolskom razredu ili na maloj grupi.
- Vodite dnevnik o načinima prevelikog vezivanja za ovozemaljsko. Nađite vremena da razmišljate i da se molite za sve te oblasti, moleći Boga za pomoć da svoj fokus pomerite ka onom što je nebesko. Ne propustite da u svom dnevniku naznačite i načine na koje vas je Bog naterao da se promenite.
- Razmislite i napravite listu oblasti u svom životu u kojima ste voljni da se žrtvujete kako biste se pobrinuli za potrebe drugih (ponekad je najveći problem sa „svetom“ to što mislimo da se on okreće oko nas). Izdvojte jednu oblast sa liste i aktivno radite na promeni koja će koristiti onima oko vas.

**POVEŽITE**

- E.G.White, Counsels on Stewardship, chapter 43.
- NAD Stewardship Department, Faith and Finance.

_Alison Soseda, Centervil, Ohajo, SAD_
