---
title:  Spasen da služi
date:   02/01/2018
---

**DOKAZ** Rimljanima 12,2

Veoma je malo stihova u Bibliji tako prodornih i strategisjki osmišljenih kao što je Rimljanima 12,2.

Pošto je prvih jedanaest poglavlja posvetio duboko misaonoj teologiji,  Pavle pravi zaokret da bi se pozabavio značajnim aspektom hrišćanskog duhovnog zdravlja – dužnošću,  ophođenjem i ponašanjem.

**Živite kako govorite**

Kao u svakoj igri, kad dospete do poslednjeg  prekida pre završnog zvuka pištaljke, trener ima neka ključna uputstva koja će vam, ukoliko na njih pazite, olakšati put do pobede. Pročitajte iskreno prethodno navedeni stih. On će vas u potpunosti promeniti i iznutra i spolja.
Jedna reč koja se nameće mom umu jeste „metamorfoza“ (grčki, metamorfo). Ovo objašnjava proces kako se punoglavac pretvara u žabu i gusenica u leptira. A Bog upravo to želi od svoje dece. Ako se prepustimo vođstvu Svetog Duha, bićemo preobraženi i u stanju da se u potpunosti potčinimo Bogu.

**Zašto se borimo?**

Tokom eksperimenata vršenih na svemirskom brodu Kolumbija, naučnici su otkrili da ispod tla pustinje Sahare postoje dvadeset šest jezera. Prosto para srce kad pomislimo na ljude koji umiru od gladi i žeđi zato što se ti skriveni rezervoari još ne koriste. Kao pristavi Božji, mi treba da vodimo ljude ka izvoru žive vode, Isusu Hristu.
Odrastajući kao izviđač, imao sam običaj da redovno izgovaram Zakletvu na vernost. Današnji stih nas podseća da smo mi građani neba. Okrenimo se stoga od doktrine ka dužnosti, od kreda ka ophođenju, i od verovanja ka ponašanju, i budimo bogobojažljivi pristavi.

**ODGOVORITE**

`1. Da li vas nešto ili neko odvaja od Boga?`

`2. Šta je s vašim finansijama i hobijima?`

`3. U kojoj ste fazi na svom hrišćanskom putovanju?`

_Anbudurai Albert Zakarija, Karnataka, Indija_
