---
title:  Kako da hrišćanska pristavska služba bude laka
date:   21/03/2018
---

**PRIMENA**(2. Mojsijeva 20,3; Propovednik 3,1; Luka 12,41-48; 1. Korinćanima 9,25-27; 1. Solunjanima 5,23(

Kad postajete jedan od Božjih pristava, to se ne događa slučajno. To je uloga koju Bog i vi zajednički birate. Pošto prihvatite tu ulogu, treba da se molite, planirate, pripremate se i vežbate da budete dobri pristavi za Boga. Pristavska služba je životni stil koji valja razvijati – to se ne dešava prekonoć. Sticanje pet navika navedenih u daljem tekstu pružiće ogromnu pomoć  pri ostvarivanju života dobre hrišćanske pristavske službe. Zamolite Boga da vam pomogne u formiranju tih pet dobrih navika.

_Navika 1:_ Stavite Boga na prvo mesto. Počnite i završite dan sa Bogom (molitva, bogosluženje, proučavanje Biblije). Utvrdite prioritete. Stavite Boga ispred Fejsbuka, fudbala, mode, telefona i bilo čega drugog što se postavlja između vas i Boga. Neka vam Isusova zapovest (videti Matej 22,37, što je navod iz 5. Mojsijeve) bude pravo uživanje. Neophodno je vreme i samodisciplina  za utvrđivanje prioriteta. Učinite napor (da, biće borbe) i bićete zadivljeni blagoslovima koje ćete dobiti kao rezultat.

_Navika 2:_ Razvijajte samodisciplinu. Niko drugi to ne može učiniti umesto vas, a izuzetno je bitno i za život uopšte i za službu Bogu. Pavle (1. Timotiju 4,7.8) i Petar (1. Petrova 1,13) imaju jasne i ozbiljne stavove u tom smislu. Razmotrite kako ih je Bog upotrebio da promene svet pošto su najpre naučili da sebe disciplinuju pod Božjim uticajem i Njegovom kontrolom.

_Navika 3:_ Ostanite zdravi – fizički, mentalno i duhovno. Imajte na umu savet dat u 1. Korinćanima 6,19 i Filibljanima 4,8. Ne možete uraditi najbolji posao za Boga  ili nekog drugog) ako vaše telo, vaš mozak i duh loše funkcionišu. „Zdravstvena vest adventista sedmog dana“ govori vam kako da postanete i ostanete zdravi. Ili ako mislite da nije dovoljno savremena, onda pretražite internet i otkrijte kako da na najbolji način sve svoje sposobnosti dovedete u najbolje moguće stanje.  Iznenadićete se koliko će to učiniti da se bolje osećate i bolje funkcionišete (a takođe ćete otkriti kako neadventisti upravo otkrivaju ne tako savremenu „zdravstvenu vest“).

_Navika 4:_ Dobro upravljajte svojim vremenom. Zamolite Boga da vas vodi dok pravite svoje vremenske planove za jedan dan, mesec, godinu ili ceo život (videti Jakov 4,13-15). U današnjem preterano zaposlenom svetu, upravljanje vremenom je od ključnog značaja. Napraviti i slediti dobar vremenski plan najbolji je način da  uradite posao, da smanjite stres i uspete u životu –  i da imate vremena za Boga.

_Navika 5:_ Budite pristav-Isus – i to uvek. Parabola o talantima (videti Matej 25, 14-30) trebalo bi da nadahne, a ne da prestraši. Zasada bi trebalo da otkrijete svoje darove (talante). Koristite ih, ili ćete ih izgubiti. Odlučite da ih upotrebite za Boga. Način da se Božje carstvo unapređuje jeste da se radi u njemu i za njega. Upravo se u tome ogleda dobra pristavska služba.

**ODGOVORITE**

`1. Sačinite akcioni plan da biste razvili životni stil koji podrazumeva hrišćansku pristavsku službu. (Možda će vam trebati jedna sedmica ili čak mesec dana da to uradite. I čitav mesec je mala cena koju plaćate da biste sredili svoj život sa Bogom.) Šta se nalazi u vašem planu? Šta ste izostavili? Podelite svoje ideje sa drugima. Udružite se sa svojim prijateljima i radite kao tim da biste planove pretvorili u praksu. Počnite još danas!`

`2. Razmislite kakva bi vam pomoć bila potrebna da to uradite? Kome se možete obratiti za takvu vrstu pomoći?`

_Majk Luis, Krif, Škotska_
