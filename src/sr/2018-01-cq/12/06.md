---
title:  Pod novom upravom
date:   22/03/2018
---

**MIŠLJENJE** (Galatima 2,20)

Od svih stihova u Svetom pismu koji mi pomažu da svakodnevno rastem na svom hrićanskom putu, Galatima 2,20 predstavlja ključno mesto. To nije obećanje o nadi, niti tekst za utehu, već konstatacija o mom stanju kao Hristovog sledbenika. „A ja više ne živim, nego živi u meni Hristos.“ Metafora koju volim da upotrebim jeste Hristos koji upravlja mojim životom. I više sam nego srećan što je On moj upravitelj. Ličnost i prisustvo Isusa Hrista koji živi u meni dozvoljavaju da „natprirodno“ prevlada u mom životu i da upravlja njim. Šta bih više mogao da poželim?

I sve bi bilo savršeno da nije onoga: „A što sad živim u tijelu...“ Hoćete da kažete da postoji problem sa „telom“? Hm, to s vremena na vreme dovodi do borbe. Volim Pavlove poslanice zbog njihove iskrenosti; ali u trenutku kad pokrene problem, on odmah nalazi i rešenje. Rešenje za telo: Ja sada „živim vjerom Sina Božijega, kojemu omiljeh, i predade sebe za mene“.

Anglikanski teolog Džon Stot definiše blagodat kao „ljubav koja brine, saginje se i izbavlja“.<sup>1</sup> Volim tu definiciju i, u kontekstu pristavske službe, upravo tu počinje razgovor. Ako je Bog bio toliko dobar prema meni, dajući mi Hrista, onda moj odgovor treba da bude da ceo svoj život vratim Bogu.
U fudbalu je uloga menadžera izuzetno bitna. Uspešnost engleskog tima Mančester Junajted, u prvoj ligi, bila je posledica rukovodilačkih veština menadžera, Ser Aleksa Fergusona. Za vreme njega, Mančester Junajted bio je na svom vrhuncu – slavni dani, osvajanje kupova i trofeja svake sezone! Posle njega sledili su Dejvid Mojs, Rajan Gigs i Luis van Gal – sve sami veliki menadžeri sa ogromnim iskustvom dovođenja timova do vrha. Međutim, pod njihovim vođstvom  u Mančester Junajtedu, radost i igrača i navijača pretvorila se u očaj.

Zamislite šta bi se dogodilo sa crkvom u našoj sferi uticaja, kada bismo pozvali Gospoda da bude naš Menadžer na jednom novom, osvežavajućem i radosnom putu. Šta kad bismo Mu dopustili da preuzme vođstvo u prodoru naviše kroz slogane, religijske klišee, pa čak i kroz našu korporativnu strategiju? Zamislite crkvu – našu crkvu – gde su problemi rukovođenja, opadanje broja članova, nedostatak predanosti, slabo finansijsko stanje i rascepkanost jednostavno stvar prošlosti, jer je Bog preuzeo potpunu odgovornost.

Himna koju je sastavio Frensis R. Havergal ukratko daje suštinu hrišćanske pristavske službe: „Uzmi moj život, i neka bude tebi posvećen, Gospode.“<sup>2</sup> Nadam se da se neću zadržati samo na razumevanju njenog značenja, nego da ću tako i živeti.

**ODGOVORITE**

`1. Ako Bog postane upravitelj vašeg života danas, koje bi radiklane promene On mogao da sprovede?`

`2. Na skali od 0-10, koji ste deo svog ukupnog života posvetili Bogu?`

_Dejv Nil, St. Albans, Ujedinjeno Kraljevstvo_

<sup>1</sup> John Stott, „What is Grace?“ accessed October 17, 2016, https://goo.gl/seGyFm

<sup>2</sup> Francis R. Havergal, „Take My Life and Let It Be“, accessed October 17, 2016, https://goo.gl/XqpfN6
