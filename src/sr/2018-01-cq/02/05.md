---
title:  Šta bi činio Isus?
date:   10/01/2018
---

**PRIMENA** (Isaija 56,11; 2. Korinćanima 8,9)

To kako postupamo malo govori o onome što nam je u srcu. Prema Džonu Vitmoru, „možete živeti u stanju potrebe, stanju pohlepe ili u stanju slobode. Ta tri nivoa nazivaju se i zavisnost, nezavisnost i međuzavisnost.“<sup>1</sup>

Potreba (zavisnost) znači ne preuzimati odgovornost za svoje postupke. Malo dete je primer takve potrebe. Njima su potrebni hrana i sklonište i zavisni su od svojih roditelja za takve potrebe. Juda Iskariotski nije preuzeo odgovornost za svoje postupke kad je izdao Isusa (Matej 26,14-16). Potreba kod starijih ogleda se, na primer, u slučaju kad  čovek prebrzo vozi a onda se svađa sa policajcem zbog kazne, ili kad neka osoba ne vodi računa o novcu, nego ga rasipa.

Pohlepa (nezavisnost) je želja da se ide sopstvenim putem, gledaju sopstveni interesi, ili ima  samo jedna dužnost kao staranje o sebi ili svojoj porodici. Pohlepa hoće poslednju modu, najnoviji elektronski uređaj, ili što je moguće više stvari na rasprodaji. To znači kupovati da bi se drugi impresionirali. To znači i pokušaj da se ostvari profit (Isaija 56,1). To je privrženost stvarima umesto privrženosti Bogu.

Sloboda (međuzavisnost) brine o ličnim interesima ali i o interesima drugih. To znači staviti druge ispred sebe. To znači živeti načinom života vernog pristava koji je usredsređen na službu Bogu. Isus nam je dao primer takve slobode. Iako je On posedovao sve, „vas radi osiromaši, da se vi njegovim siromaštvom obogatite“ (2. Korinćanima 8,9).

Sloboda je kad sve svoje odluke zasnivamo na pitanju: „Šta bi činio Isus?“ Kad razmišljamo kuda da odemo slobodnog dana, ili za koliko vannastavnih aktivnosti da prijavimo svoju decu, ili o ceni preuređenja dnevne sobe, trebalo bi da se zapitamo da li su ti planovi u skladu sa Božjom voljom za naš život.

„Isus želi da Ga učinimo Gospodarem svog života zato što je to jedini način da se izbavimo iz stalne noćne more koja se zove pohlepa. Ako ne služimo Bogu ljubavi, imamo dva izbora: da se borimo za trofeje ovog sveta, ili da nas izgazi okolna svetina koja ih takođe želi. Ako se predamo Isusu i odustanemo od očajničke borbe  koju izaziva pohlepa, možda ćemo biti pogođeni pohlepom drugih, ali to neće biti naše obeležje. Umesto toga, svako stradanje s kojim se budemo suočili videćemo kao stradanje sa Hristom, koji je bio tako daleko od pohlepe da je dozvolio da Ga razapnu, kako bismo mi mogli obrazovati zajednicu ljudi koju poverenje u Njega spasava od beznadežne trke lakomstva.“<sup>2</sup>

**ODGOVORITE**

`1. Kako mogu promeniti svoj životni fokus tako da umesto usredsređenosti na sebe budem usredsređen na Hrista?`

`2. Da li bi hrišćanin trebalo da dopusti da ga pohlepna i uporna osoba „gazi“? Opiši kako bi hrišćanin trebalo da reaguje suočen sa pohlepnom osobom.`

_Karen Pajres, Pendlton, Južna Karolina, SAD_

<sup>1</sup>	David Ducheynem „Greedom or Freed (about Greed and Freedom)“, accessed October 17, 2016, https://goo.gl/EyUe5X

<sup>2</sup>	Morgan Guyton, „Greed: Where do you draw the line?“ accessed October 17, 2016, https://goo.gl/ytfpbn. 
