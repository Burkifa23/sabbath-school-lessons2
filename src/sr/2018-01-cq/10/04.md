---
title:  Hrišćanski pristav je Božji
date:   06/03/2018
---

**SVEDOČANSTVO** (2. Korinćanima 6,1-4)

Dajući nalog svojim učenicima da idu „po svemu svetu“ i propovedaju „jevanđelje svakome stvorenju“, Hristos je ljudima dodelio posao da šire saznanje o Njegovoj blagodati. Ali dok su neki odlazili da propovedaju, On je pozivao druge da odgovore na Njegov zahtev za davanjem darova da bi se podržalo Njegovo delo na zemlji. On je stavio sredstva u ruke ljudi, da bi Njegovi božanski darovi mogli da poteknu kroz ljudske kanale radi vršenja dela koje nam je namenjeno radi spasavanja naših bližnjih. To je jedan od Božjih načina da se čovek uzdigne. To je upravo posao potreban čoveku, jer će pokrenuti najdublje osećaje njegovog srca i podstaći najuzvišenije sposobnosti uma.“<sup>1</sup>

„Svaka prilika da se pomogne bratu u potrebi, ili da se doprinese Božjem delu širenjem istine, predstavlja biser koji možete poslati unapred i uložiti u nebesku banku na čuvanje.“<sup>2</sup>

„Veliki posao za koji Hristos kaže da je došao da obavi poveren je i Njegovim sledenicima na zemlji. On je svom narodu dao plan za prikupljanje sredstava, dovoljnih da se poduhvat ostvaruje samofinansiranjem. Božji plan u sistemu davanja desetka prekrasan je u svojoj jednostavnosti i uvažavanju jednakosti. Svi ga se mogu pridržavati s verom i hrabro, zato što je božanskog porekla. U njemu se kombinuju jednostavnost i korisnost, i on ne iziskuje veliki nauk da bi se razumeo i primenio. Svi moraju osećati da mogu imati ulogu u unapređivanju dragocenog dela spasenja. Svaki muškarac, žena, mladić i devojka mogu postati rizničari za Gospoda i posrednici u zadovoljavanju finansijskih zahteva.“<sup>3</sup>

„Kako se iz Božje Reči izliva svetlost poput reke, mora doći do probuđenja i korišćenja zanemarenih prilika. Kad su svi verni u vraćanju Bogu onoga što je Njegovo, u vidu desetaka i prinosa, otvoriće se put da svet čuje vest za ovo vreme. Kada bi srca Božjeg naroda bila ispunjena ljubavlju za Hrista, kada bi svaki član crkve bio prožet duhom samopožrtvovanosti, kad bi svi ispoljavali duboku ozbiljnost, ne bi bilo nedostatka sredstava za domaće i strane misije.“<sup>4</sup>

„Kad istrajni, sistematični radnici budu videli da njihovi dobrotvorni napori  podstiču ljubav prema Bogu i bližnjima, i da njihovi lični napori šire njihovu sferu korisnosti, shvatiće da je biti Božji saradnik veliki blagoslov.“<sup>5</sup>

_Karen Akini, Najrobi, Kenija_

<sup>1</sup> Ellen G. White, Counsels on Stewardship, p.271

<sup>2</sup> Ibid., p. 271.

<sup>3</sup> Ibid., p. 274.

<sup>4</sup> Ibid., p. 275.

<sup>5</sup> Ibid., p. 274.
