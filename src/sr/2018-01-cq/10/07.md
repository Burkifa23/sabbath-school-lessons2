---
title:  Presvucite svoju odeću i obujte Božje „patike“
date:   09/03/2018
---

**ISTRAŽIVANJE** (Efescima 4,21-24; Matej 28,18; Psalam 24,1.2)

**ZAKLJUČAK**

Prija nam da za sebe mislimo kako smo dobri, ljubazni i plemeniti; i mnogi od nas to zaista jesu. Ipak, kada Božjom voljom, odbacimo svoju grešnu prirodu i ljudske planove, Bog nas može odenuti novom prirodom koja je milion puta bolja i svetlija. Bog je stvorio svet i dao nam ga je kao zemaljskim pristavima. Šta mi činimo kako bismo vršili dobar uticaj? Kako slavimo Boga i da li priznajemo Njegovu veličanstvenost u svemu što radimo? Ako za trenutak razmislite šta vam Bog nudi – „novog čovjeka, koji je sazdan po Bogu u pravdi i u svetinji istine“ (Efescima 4,24), zapanjujuće su mogućnosti u pogledu načina na koje možemo pomoći drugima i uticati na ovaj mračni, ludi, haotični svet.

**RAZMOTRITE**

- Osmislite brošuru na temu Psalam 24,1.2 i podelite je u crkvi i vašoj društvenoj zajednici. Možete se usredsrediti na taj stih kao podsetnik da je Bog - naš Stvoritelj i da će brinuti o nama. On je zadužen za celu zemlju i sve i svakoga na njoj.
- Isplanirajte bogosluženje zasnovano na ideji da je Hristos naš izvor života, slobode i svega što posedujemo. Mladi mogu predvoditi u izražavanju hvale Bogu za sve što nam je dao.
- Napravite karte zahvalnice ili karte sa dobrim željama za ozdravljenje i ispecite slatkiše za prodaju. Donirajte zaradu da biste podržali neku lokalnu dobrotvornu organizaciju i recite im zašto im to dajete kao partneru u društvenoj zajednici.
- Servirajte doručak ili ručak u nekom lokalnom prihvatilištu za beskućnike. Pročitajte Marko 10,45. Gledajte u ljudima kojima služite Božju decu, pa prema tome i svoju braću i sestre. Ispričajte svoje iskustvo u crkvi ili u porodici.
- Smislite listu načina da hodate u istini, i isplanirajte događanje kada će se  mladi družiti u hodanju. Mi smo čuvari istine, ali kako to pretvaramo u delo?
- Uključite i mlađu subotnoškolsku grupu da hodaju zajedno sa vama.
- Navedite svoje aktivnosti za jedan dan. Kako bi se ta lista mogla preurediti uz isticanje prioriteta, da biste pokazali da ste prihvatili novu Hristovu prirodu, kako je to opisano u Efescima 4,21-24?

**POVEŽITE**

- Dela 9,36; Matej 6,1-4.

- Adventistički hrišćani veruju, poglavlje 6: „Stvaranje.“, https://goo.gl/3DnrZR.

- Adventisti Stewardship,  https://goo.gl/aJgR9L

_Stefani Jamniuk, Vinipeg, Manitoba, Kanada_
