---
title:  Stvarno, stvarno slobodni!
date:   23/01/2018
---

**SVEDOČANSTVO** (Jovan 8,36)

Kupili smo svoja prva kola dok smo bili na koledžu. Stigla su sa svežim vazduhom (razbijen prozor) i „zvučnim sistemom“ za obaveštavanje o stanju vozila (čulo se škripanje, dakle, trebalo je zameniti amortizere). Dva siromašna studenta koji su se upravo venčali upustili su se u nešto što je podrazumevalo vlasništvo nad jeftinim polovnim kolima, staranje o njima i održavanje.

Kola su izdržala samo nekoliko godina, i Bog nas je na neki način postavio na mesto gde je bilo moguće dobiti naše sledeće transportno sredstvo. Lako je bilo shvatiti da ne bismo vozili kola na svom imenu, sa pravom svojine, da Bog nije bio uključen u sve to. Zaista Bog je vlasnik svega. Mi smo samo pristavi kojima je poverena Njegova svojina. Kad zaboravimo tu istinu, bivamo uhvaćeni u zamku materijalizma i gubimo svoju slobodu.

„Dobročinstvo je deo poslušnosti prema Bogu. Kako stojite u tom pogledu? Da li činite sve ono što je Bog obznanio da vam je dužnost? Vi ne možete, pored Boga, biti i vlasnik i pristav svojih prolaznih dobara. Bog je vlasnik, a vi pristav. Blagodat koja obraća čovekovu dušu obraća i njegov džep; kad je duša spasena, ona je spasena i od ljubavi prema svetu. Otuda bi sva prolazna dobra trebalo posvetiti onome što Bog želi da s njima činimo. ’Koji dakle ima bogatstva ovoga svijeta, i vidi brata svojega u nevolji i zatvori srce svoje od njega, kako ljubav Božija stoji u njemu?’ (1. Jovanova 3,17) Avaj! Nije čudo što se mnogi žale: ’Ja nisam slobodan’.  Umesto da imaju u sebi ’izvor vode koja teče u život vječni’, oni ’iskopaše sebi studence isprovaljivane, koji ne mogu da drže vode’ (Jeremija 2,13). Čitaoče, ako nisi slobodan, zatvori pukotine u svojoj duši, i onda ćeš ustanoviti da te je ’sila Božija vjerom sačuvala za spasenije’ (1. Petrova 1,5). Sledite Hrista i onda nećete hodati u tami, nego ćete imati svetlost života. Poštujte Boga i on će poštovati vas darujući vam mir, radost, svetlost, život i slobodu.“<sup>1</sup>

`1. Da li koncept da ne možete biti i vlasnik i pristav donosi osećaj olakšanja – shvatanje da zapravo Bog nosi teret – ili u vama ostavlja želju da nešto od onoga što posedujete bude izuzeto od tog principa?`

`2. Da li postoje neka vaša „prolazna dobra“ koja ste zadržali, ne prepuštajući ih Bogu, punopravnom vlasniku? Šta bi bilo potrebno da ih predate Njemu na upotrebu?`

_Šeron Ljukert, Meridian, Misisipi, SAD_


<sup>1</sup> Ellen G. White, Adventist Review and Sabbath Herald, September 26, 1865, p.134.
