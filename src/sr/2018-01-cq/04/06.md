---
title:  Pristavska služba iziskuje veru!
date:   25/01/2018
---

**MIŠLJENJE** (Jevrejima 11,1-6)

Kao hrišćani, bivamo ohrabreni da verujemo i da se vežbamo u veri. Rečeno nam je da možemo i planine da premeštamo ako budemo imali veru veličine gorušičinog zrna. Međutim, mi retko pomišljamo da se ta važna istina odnosi i na nas same. Živimo svoj život od dana do dana, brinući se o manjim ili većim problemima, i zaboravljamo šta znači imati veru – veru poput Avrama, Solomuna, Isaka i ostalih. Retko uzimamo u obzir da bismo i mi mogli imati takvu veru.

U subotnoj školi učimo šta je vera i koliko nam je neophodna, ali se obično ne usredsređujemo na to kako da je primenimo. Ona se uvek definiše kao nešto što nam je potrebno, ali nikada nismo sasvim sigurni kako da je koristimo. Prema definiciji, vera je verovanje u nešto što ne možemo da vidimo. Ipak, mislim da je ona i više od toga. To je verovanje da čak i ako ne možemo da vidimo Isusa, ili sagledamo budućnost koja nam je obećana, ukoliko imamo vere, u stanju smo da premeštamo planine. Bez obzira da li je vaša planina fizičke prirode ili samo metafora, zavisno od perspektive, rešenje je uvek isto: vera.

Vera je ono što nam daje osnovu za naše verovanje u krst, spasenje i samog Isusa. Vera nam obznanjuje da premda ne možemo videti nevidljivo, ipak možemo osetiti ono što nam vera daje da osetimo. Osećamo nadu. Vidimo kako se pred nama otvaraju mogućnosti, a naše molitve bivaju uslišene. Vidimo kako život naše porodice i prijatelja postaje bolji. Vidimo kako naša društvena zajednica raste, a crkva napreduje. Kad veru obuhvatimo svojom perspektivom, stvari idu nabolje. Vera je ono što nas navodi na ubeđenje da smo zaista slobodni i otkupljeni, da je Bogu sve moguće.

Verom znamo da je svemir stvoren i da sve stvoreno pripada Bogu. Verom znamo da treba da se staramo o zemlji i stvorenjima na njoj. Služba pristava iziskuje veru. Verom dobijamo Božje odobravanje. Nevidljivo se shvata verom i naša vera nam to shvatanje čini stvarnijim. Vera je ono što nas dovodi bliže Bogu. Kad Ga potražimo verom i ispoljimo pouzdanje, znamo da smo izbavljeni. Vera je most između nas i Boga.

**ODGOVORITE**

`1. Kako možete imati više vere u svom životu?`

`2. Zašto je vera tako značajna u Bibliji?`

_Čiroki Norvel, Džeferson, Teksas, SAD_
