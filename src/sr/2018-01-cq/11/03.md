---
title:  Bog pruža sigurnost preko pristavske službe
date:   12/03/2018
---

**SVEDOČANSTVO** (1. Dnevnika 29,14)

Pristav se poistovećuje sa svojim gospodarom. On prihvata pristavske odgovornosti, i mora postupati poput gospodara, radeći onako kako bi i njegov gospodar radio da je za to zadužen. Interesi njegovog gospodara postaju i njegovi. Položaj pristava je dostojanstven, zato što mu gospodar veruje.“<sup>1</sup>

„U većem ili manjem stepenu, svi su zaduženi za talente koje im je Gospod dao. Duhovna, mentalna i fizička sposobnost, uticaj, položaj, imovina, sklonosti, naklonosti – sve su to dragoceni talenti koje valja koristiti u Božjem delu radi spasenja duša za koje je Hristos umro.“<sup>2</sup>

„Dajući nalog svojim učenicima da idu ‘po svemu svetu’ i propovedaju ‘jevanđelje svakome stvorenju’, Hristos je ljudima dodelio posao da šire saznanje o Njegovoj blagodati. Ali dok su neki odlazili da propovedaju, On je pozivao druge da odgovore na Njegov zahtev za davanjem darova da bi se podržalo Njegovo delo na zemlji. On je stavio sredstva u ruke ljudi, da bi Njegovi božanski darovi mogli da poteknu kroz ljudske kanale radi vršenja dela koje nam je namenjeno radi spasavanja naših bližnjih. To je jedan od Božjih načina da se čovek uzdigne. To je upravo posao potreban čoveku,  jer će pokrenuti najdublje osećaje njegovog srca i podstaći najuzvišenije sposobnosti uma.“<sup>3</sup>

„Bog  je svakom čoveku dao posao, i očekuje da Mu se uzvrati na odgovarajući način, već prema tome šta mu je poverio. On ne zahteva povećanje u iznosu od deset talanata od čoveka kome je dao samo jedan talanat. On ne očekuje od siromašnog čoveka da daje milostinju kao od čoveka koji ima bogatstvo. On ne očekuje od slabog čoveka i od onog koji pati aktivnost i snagu koje ima zdrav čovek. Jedan talanat, upotrebljen u najvećoj meri, Bog će prihvatiti ‘u skladu sa onim što čovek ima, a ne sa onim što nema’.“<sup>4</sup>

Bog nudi sigurnost – „Bog želi da umesto zemaljskog i prolaznog izaberemo nebesko i večno. On nam pruža mogućnost da svoje blago uložimo u Nebo. On će podržati naše najuzvišenije ciljeve, osigurati naše izabrano blago. On sam izjavljuje: ‘Učiniću da će čovjek više vrijediti nego zlato čisto; više nego zlato Ofirsko’ (Isaija 13,12). Kada nestane bogatstvo koje moljac jede i rđa kvari, Hristovi sledbenici radovaće se nebeskom blagu, bogatstvu koje ne može propasti.“<sup>5</sup>

**ODGOVORITE**

`1. Nisam bogat, ali imam talenat o kome drugi ništa ne znaju. Koje korake treba da preduzmem da razvijem taj talenat Bogu na slavu?`

`2. Pevač peva da ga svi čuju. Kakav bi stav trebalo da zauzme bogata osoba kada daje crkvi?`

_Lili Meklejn, Reding, Berkšir, Ujedinjeno Kraljevstvo_

<sup>1</sup> Ellen G. White, Counsels on Stewardship, p.113.

<sup>2</sup> Ibid.

<sup>3</sup> Ibid., p.15.

<sup>4</sup> Ibid., p.119.

<sup>5</sup> Elen G. Vajt, Pouke velikog Učitelja, str. 374 orig.
