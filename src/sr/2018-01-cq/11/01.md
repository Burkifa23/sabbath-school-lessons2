---
title:  Dug - svakodnevna odluka
date:   10/03/2018
---

> <p>Tekst za pamćenje</p>
> »Podajte, dakle, svakome šta ste dužni: kome, dakle, porezu, porezu; a kome carinu, carinu; a kome strah, strah; a kome čast, čast. I ne budite nikome ništa dužni osim da ljubite jedan drugoga; jer koji ljubi drugoga zakon ispuni.« (Rimljanima 13,7.8)

**Pristavska služba oslobađa od ropstva**

**UVOD** (Priče Solomunove  22,7)

Na sam pomen reči „dug“ osetimo se neugodno, a ipak nas svet reklama neprestano mami da pozajmljujemo. Kreditne kartice, dan isplate, zajmovi za obrazovanje i kola, hipoteka i mnoge druge metode zajmova silno nas pritiskaju. Te pogodnosti često nas zateknu nespremne, ostavljajući nas zbunjene dok uzimamo ponuđeno da bismo tek kasnije shvatili da smo mogli i bez toga.

Ova prekrasna pesma koju je napisala Kejt O’Mahoni,  jedna mama koja je prisustvovala sastancima Grupe za bolje rukovanje novcem:

„Dug, koji se krije u uglu iza svakih vrata jeste senka koja hoda za vama. Osećaj krivice zbog trošenja. Kad ste sami, misli vam se okreću nadi i snovima, ali samo da bi se ovi pretvorili u slike novčanica. Kucanje na vratima poslednja kap u čaši koja se preliva.“<sup>1</sup>

Ovde vidimo ograničenja i osećaje koje doživljava primalac zajma, koji najzad shvata kako ga sve više stežu strogi uslovi ugovora i zadiru u ono što mu pripada.
Premda su dugovi ponekad neophodni, na primer, hipoteke, zajmovi za kupovinu kola ili za obrazovanje, ostali koji su podstaknuti žudnjom za nečim prisiljavaju nas da stavimo svoj potpis na isprekidanu liniju kako bismo zadovoljili svoju trenutnu želju. To nas obavezno vodi niz klizavu strminu nepotrebnih materijalnih dobara. U stvari, „Mudrac“ u ovom kontekstu postaje pomalo grub kad onoga koji uzajmljuje naziva robom (u našem prevodu, slugom). Mel Ris kaže povodom duga: „To je sotonina zamka. Dug  umanjuje kod čoveka osećaj sopstvene vrednosti, slabi njegovu veru i, jednom reči, demorališe.“<sup>2</sup>

Moramo priznati da je lako sklopiti ugovor sa davaocem zajma, čak i ako u početku moramo da tešimo sebe da smo brižljivo pročitali i shvatili „sitna slova“ u ugovoru. Ipak, suviše često osećamo da smo napregnuti pri vraćanju duga. Otuda je biznis savetnika u vezi sa dugovanjem u izuzetnom usponu. Oni predlažu strategije kao što su „vizualizujte svoj dug“, „izvršite restruktuiranje svog duga“, „prekinite trošenje“ i „napravite svoj budžet i upravljajte njim“. Da bi te strategije funkcionisale, moramo najpre  razumeti razliku između želja i potreba – što je bitan deo procesa koji nas udaljuje od davaoca zajma. Taj složeni pristup zahteva disciplinu, ali je dostižan ukoliko treba da živimo u okviru svojih mogućnosti.

Božja ljubav je tolika da On ne čeka da iskusimo posledice zaduživanja, nego nam prethodno upućuje brižno upozorenje u tom pogledu (videti 1. Korinćanima 10,13). Svakako, Božji put nas vodi daleko od neugodnosti dugovanja, čime stičemo duševni mir. Zato ove sedmice, u svetlu službe pristava, istražujemo kako možemo izbeći robovanje dugu.

_Patrick A. Herbert, Birmingem, Ujedinjeno Kraljevstvo_

<sup>1</sup> Kate O’Mahoney, „Poem About Debt“, accessed October 17, 2016, https://goo.gl/R4NuMk.

<sup>2</sup> Mel Rees, Biblical Principles for Giving and living (Hagerstown, Md.: Review and Herald, 1995), p. 79.
