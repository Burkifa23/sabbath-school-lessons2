---
title:  Imaj poverenja i bićeš blagosloven
date:   21/02/2018
---

**PRIMENA** (Jeremija 17,7)

Priče Solomunove 3,5.6 kaže: „Uzdaj se u Gospoda svijem srcem svojim, a na svoj razum ne oslanjaj se. Na svijem putovima svojim imaj ga na umu, i on će upravljati staze tvoje.“ Ponekad način na koji se ovaj stih tumači kao da ne prikazuje te dve stvari kao jednačinu. Izraz „imaj ga na umu“ mogao bi se doslovno prevesti kao „upoznaj ga“. Ako nekog poznajete, skloniji ste da uradite ono što on od vas traži, a pošto ga poznajete, znate da je ono što on govori istina. Bog je u Jeremija 17,7 obećao da će blagosloviti one koji se uzdaju u Njega.

Moja žena neprestano dobija informacije iz kompanije „Fidelity Investments“ o novcu koji je uložila u svoj penzioni fond. To je obično ogromna brošura puna pravnih izraza koji mogu biti teško shvatljivi. Deo ispravnog razumevanja penzije ogleda se i u uspostavljanju povereništva. „Fidelity“ definiše povereništvo kao „poverenički aranžman koji omogućuje trećoj strani, ili povereniku, da raspolaže sredstvima u ime korisnika“.

Dajući Bogu, vi Ga postavljate za poverenika koji onda može da blagoslovi korisnike, koji uključuju one u evanđeoskoj službi, vašu crkvenu porodicu, i vas. U daljem tekstu je lista koraka koje valja preduzeti da bi Bog postao vaš povernik.

Dajite onako kako biste voleli da vama daju (Luka 6,38). Bog od nas očekuje da damo onoliko koliko se nadamo da će se nama dati. Ustanovio sam da je, da bi se tako postupilo, neophodno da se prisetim osećanja koja su me obuzela kada sam dobio čudesan dar, a nisam imao načina da se za to odužim. Bog je to već pokazao dajući nam večni život kroz svoga Sina koji je umro za nas. On je postavio primer davanja sličan onome kako bi On voleo da se Njemu daje.

Dajite, ne očekujući ništa za uzvrat (Dela 20,35). Ovo je na neki način kliše, ali i delotvoran savet u pogledu davanja Gospodu. Ovde On pokazuje da je blaženije davati nego uzimati.

Dajite, shvatajući da Bog obećava da će vas blagosloviti (1. Petrova 3,8.9). Mnogo puta, dajemo nadajući da ćemo za uzvrat dobiti neki blagoslov u vidu novca. Bog je obećao da će nas blagosloviti, ali možda ne onako kako očekujemo. To može da bude s puno ljubavi, što je daleko moćnije od novca.

**ODGOVORITE**

`1. Setite se vremena kada ste dali Gospodu a On vas blagoslovio na način koji niste očekivali.`

`2. Koliko je vaše uzdanje u Gospoda ako On nije vaš poverenik?`

_Kejt Ingram, Horšem, Pensilvanija, SAD_
