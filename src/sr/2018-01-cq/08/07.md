---
title:  Davanje desetka radosnim srcem
date:   23/02/2018
---

**ISTRAŽIVANJE** (Luka 21,1-4; Rimljanima 3,19-24; Efescima 2,8-10)

**ZAKLJUČAK**

Popularna ideja u sadašnjoj kulturi poznata je kao „evanđelje prosperiteta“. To znači da ukoliko verno dajete Gospodu desetak i prinos, za uzvrat vam se garantuju finansijski blagoslovi. Međutim, Bogu ne bi trebalo davati u očekivanju da od Njega dobijete nešto za uzvrat. Takođe ne bi trebalo očekivati da ćete davanjem zaraditi spasenje. Bogu treba davati iz ljubavi prema Njemu, zato što želite da obožavate svog Tvorca i proslavljate dar večnog života koji je On dao kroz Isusa.

**RAZMOTRITE**

- Posebno istražite kuda idu vaši deseci i prinosi, i kako oni koriste ne samo vašoj lokalnoj crkvi već Božjem delu uopšte. Kad razumete kuda ide vaš novac i kako to utiče na druge, možda će vam biti lakše da date sledeći put.
- Nacrtajte ili naslikajte ilustraciju priče o udovici iz Luka 21,1-4. Neka na vašoj slici obavezno bude i Isus kako posmatra udovicu dok prilaže svoj dar. Pokažite svoj umetnički rad u subotnoškolskom razredu ili maloj grupi.
- Podržite lokalnu službu koja se bavi ljudima u potrebi – ili finansijskim darovima ili posvećujući im svoje vreme. To će vam ne samo pružiti priliku da se odričete sebe i iskoračite iz svoje zone udobnosti, nego će vam omogućiti i da investirate u nekoga koga možda niste ranije sreli.
- Napišite pesmu – ili samo reči ili i melodiju – koja prenosi radost koju čovek oseća kad daje Gospodu. Izvedite svoju kompoziciju u svom subotnoškolskom razredu ili na maloj grupi.
- Napravite spisak oblasti u crkvenom životu, u kojima trenutno dajete svoj doprinos. Pored svake navedene oblasti stavite belešku sa objašnjenjem kako ste odlučili da se posvetite određenoj oblasti, i neku misao o tome kako biste mogli dati više ili na drugačiji način. Napravite plan kako da svoje zamisli sprovedete u praksi.
- Molite se Bogu da vam otkrije u kojim biste oblastima mogli podesiti svoja davanja tako da to unapredi Njegovo delo. Isto tako, ako vam je pomisao na davanje stresna ili neprivlačna, molite se Bogu da promeni vaše srce kako biste nalazili radost u davanju.
- Napišite Isusu pismo, opisujući svoja osećanja povodom Njegovog povratka. Razgovarajte o koracima koje preduzimate (finansijskim ili nekim drugim) da biste ubrzali Njegov dolazak, i završite tako što ćete od Njega zatražiti savete o tome kako biste mogli poboljšati svoje napore.

**POVEŽITE**

- E.G.Vajt, Čežnja vekova, pogl. 67; A Liberal Church, chap. 32.

- NAD Stewardship Department, Faith and Finance.

_Alison Soseda, Sentervil, Ohajo, SAD_
