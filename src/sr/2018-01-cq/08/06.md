---
title:  Dugoročna ulaganja
date:   22/02/2018
---

*MIŠLJENJE** (Matej 18,21; Luka 21,1-4; Efescima 2,8-10)

Penzija izgleda kao nešto vrlo daleko. Retka prilika kad o njoj razmišljam jeste trenutak kad treba da se odlučim za ulaganje u svoj penzioni fond. Novac koji stavljam na taj račun uvećava se ukoliko kompanija u koju sam uložio dobro posluje. Oni mi ili vraćaju deo profita, ili povećavaju vrednost mog udela u kompaniji.
Kad dajem desetak, sledim isti obrazac, bez mnogo razmišljanja. Mi citiramo Malahiju da bismo podstakli davanje desetka, kao da je reč o odluci povodom investiranja: dajte desetak i posmatrajte kako se blagoslovi s vremenom uvećavaju. Čujemo kako ljudi govore o davanju u prosečno većem iznosu od preporučenog desetog dela prihoda. Time se podrazumeva da je dobitak od ulaganja u srazmeri sa uloženom vrednošću.

Isus je izrazito protiv takvog načina mišljenja! On je opisao dar siromašne udovice kao mnogo veći od dara bogatih, zato što je ona stavila u haznu sve što je imala. On je isto tako posavetovao bogatog mladića da odustane od svog programa desetka i darova, da proda sve što ima i da siromašnima.

Sveto pismo opisuje našu obavezu davanja desetka kao procenat povećanja, pre nego kao nagradu za primljenu vrednost. Bogatstvo ovog sveta ne pruža prednost pri obezbeđivanju mesta u svetu koji će doći. Od takvih koji očekuju priznanje za svoja davanja očekuje se da slede Isusov primer i odustanu od svega što imaju i jesu.
U Efescima, Pavle me podseća da je blagodat dar, a ne rezultat mojih dela ili davanja desetka. Nema garancije da će mi nebo pripasti na osnovu desetka. Ja ne mogu da kupim Božje blalgoslove; On jednostavno stavlja pred mene izazov da dam desetak i ustanovim da će ih On izliti na mene kao dar.

**ODGOVORITE**

`1. Kako koncept davanja desetka primenjujete na svoje vreme i talente?`

`2. Gde je tu poštenje kad davanje desetka i blagoslov ne predstavljaju puku razmenu?`

_Stiven J. Dovič, Andover, Masačusets, SAD_
