---
title:  Dobri pristavi danas
date:   31/01/2018
---

**PRIMENA** (Titu 1,7-9)

Suština pristavske službe ostala je ista još od pada: pristavi treba da se staraju o onome što im je povereno. Sveto pismo je puno i dobrih (1. Mojsijeva 39,9) i loših (1. O carevima 16,9) pristava.
Bog nam je poverio da brinemo o materijalnom svetu i o duhovnim istinama koje nam je On dao. Mi treba verno da ispunjavamo svoje odgovornosti u vezi sa pristavskom službom, i to u svim stvarima (Luka 16,10.13). Pavle je pisao Titu da bi trebalo da bude „gostoljubiv, blag, pošten, pravedan, svet, čist; koji se drži vjerne riječi“ (Titu 1,8.9), ali kako izgleda biti dobar pristav u dvadesetprvom veku?  Mada odgovor varira od osobe do osobe, svi dobri pristavi čine sledeće:

1. Dobri pristavi čuvaju svoje srce (Priče Solomunove 4,23). Mi se usredsređujemo na ono pozitivno u životu umesto da se zadržavamo na negativnom (Filibljanima 4,8). To ne znači da mi ignorišemo negativne stvari s kojima se suočavamo u svakodnevnom životu, nego da prema onom što je negativno imamo zdrav odnos.

2. Dobri pristavi su uvek pripremni (Efescima 6,11-17). Mi to činimo u duhovnom smislu tako što aktivno komuniciramo sa Onim koji nas je učinio pristavima, putem svakodnevnog proučavanja Biblije, molitve i redovnog dolaženja u crkvu.  Mi smo isto tako pripremni ako, na primer, vodimo evidenciju o svojim finansijama ili planiramo zdrave obroke.

3. Dobri pristavi praktikuju samodisciplinu i staraju se o sebi (1. Korinćanima 9,24-27). Mi imamo na umu da je naše telo Božji hram (1. Korinćanima 3,16). Kao takvi, pokušavamo da učinimo ono najbolje za svoje zdravlje, tako što ćemo jesti zdravo, uzdržavati se od alkohola, ili vežbati (ili sve to zajedno). Mi ne zapostavljamo ni svoje mentalno zdravlje. Dobri pristavi bi trebalo da pomogu kad god je to neophodno, bez obzira da li je u pitanju prijatelj s kojim trče, part­ner u nošenju odgovorosti, ili profesionalac koji se bavi mentalnim zdravljem.

4. Dobri pristavi se lepo ophode sa drugima (1. Petrova 4,10). Pristavi treba da budu okrenuti drugima. Kad se brinemo o sebi, nastojmo da najpre mislimo na druge. Mi ne potcenjujemo niti odbacujemo druge ljude, čak i kad se ne slažemo s njima, jer su i oni Božja deca. Mi održavamo zdrave granice, da, ali težimo da volimo druge kao što je to Hristos činio.

**ODGOVORITE**

`1. Kako se tekst iz 2. Korinćanima 5,9-11 povezuje sa ovom idejom o sveukupnoj pristavskoj službi, budući da nas to što smo dobri pristavi ne spasava? Videti i Efescima 1,7.`

`2. Kako ostajemo dobri pristavi čak i kad se okolnosti promene, ili čak pogoršaju?`

`3. Da li bi dobri pristavi trebalo da očekuju nagrade ili zahvalnost što su dobri pristavi? Zašto da, ili zašto ne?`

_Ešli Čism, Silver Spring, Merilend, SAD_
