---
title:  Biti pošten prema Bogu
date:   10/02/2018
---

> <p>Tekst za pamćenje</p>
> »A koje je na dobroj zemlji to su oni koji riječ slušaju, i u dobrome i čistom srcu drže, i rod donose u trpljenju.« (Luka 8,15)

**Radikalno poštenje**

**UVOD** (Luka 8,15)

Jedan omiljeni profesor na koledžu ispričao je jednu priču koja me godinama prati. Još uvek mislim na nju kad god se pomene tema poštenja.
Taj profesor i njegova supruga odlučili su na samom početku braka da budu potpuno iskreni i pošteni jedno prema drugom. To je dovelo da smelog pristupa jednom scenariju s kojim se suočava većina muževa. Kad je njegova žena postavila pitanje: „Kako izgleda ova haljina?“, on je kazao istinu. Kad bi mislio da njena nova haljina ne deluje baš previše laskavo, on bi to i rekao (pri tom nije davao nikakvo upozorenje, ali u nastavku ovakav pristup mora ukazivati na izvestan nivo taktičnosti).

Mnogo godina kasnije, njegova žena suočila se sa ozbiljnim medicinskim problemom koji je iziskivao operaciju. Kad se probudila iz anestezije i ugledala kraj sebe svog muža, javili su se novi strahovi zbog nastalog oštećenja. Bojala se da je operacija pokvarila njen fizički izgled, i postavila svom mužu strašno pitanje: „Jesam li sada ružna?“

Ispričao nam je sa puno emocija da je ona, pošto je uvek bio pošten prema njoj, kada je toga dana obuhvatio svojim rukama njeno lice i kazao da mu je lepša nego ikad, znala da je to istina. Bliskost u njihovom braku zahvaljujući ljubavi i poverenju omogućila mu je da je uteši kako niko drugi ne bi mogao.
Šta je poštenje? U rečniku bi se mogla naći definicija da je to „istinitost“ ili „odsustvo obmane“. To je početak, ali poštenje ide mnogo dublje. Poštenje je ranjivost i vernost. Ono stvara temelj poverenja koje dopušta odnosu da se razvija i procveta. Poštenje je neophodno za bliskost. Njena suprotnost – nepoštenje, laganje, prevara – uništava poverenje i narušava odnos.

Da li je onda čudno što je poštenje ozakonjeno u Dekalogu? Da li je uopšte čudno što Bog od nas traži da poštenje pokazujemo u praksi prilikom upravljanja opipljivim dobrima koje nam je poverio?

Bliskost koju Bog žudi da ostvari s nama iziskuje radikalno poštenje. Mi Mu pristupamo sa ogoljenom ranjivošću, sa svim svojim razotkrivenim manama i slabostima, uzdajući se da ćemo biti pokriveni Njegovom nedokučivom ljubavlju i blagodaću. Oslanjamo se na Njegovu volju za naš život zato što znamo da vidi naše najdublje potrebe i stara se o njima. To poštenje i pouzdanje prožima svaku oblast našeg života, čime vernost Bogu postaje osnovni vid našeg načina života. To nije nešto što se može samo delimično izabrati, pri čemu u nekim aspektima svog života možemo biti pošteni sa Bogom, a u nekim uzdržani (videti Luka 16,10).
Dok budete proučavali pouku za ovu sedmicu, razmišljajte o predivnoj bliskosti u odnosu utemeljenom na radikalnom poštenju. Razmotrite kako to poštenje utiče na vašu pristavsku službu i neprestao produbljuje poverenje između vas i Boga.

_Džolin Šarp, Nešvil, Tenesi, SAD_
