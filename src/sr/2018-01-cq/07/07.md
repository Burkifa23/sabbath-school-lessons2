---
title:  Samo pošteno... Bog vidi!
date:   16/02/2018
---

**ISTRAŽIVANJE** (Luka 16,10; Luka 12,48)

**ZAKLJUČAK**

Jedan rančer je žigosao stoku sa unajmljenim kaubojem. Radili su u delu koji je pripadao susedu. Prema stočarskom pravilu, mladi volovi iz tog dela trebalo je da dobiju susedov žig. Međutim, kauboj je počeo da umesto toga koristi rančerov žig. Rančer ga je zaustavio, pitajući zašto to radi. Kauboj je odgovorio: „Sve će biti u redu, šefe.“ Rančer mu je odmah uzvratio: „Ostavi žig i odlazi. Čovek koji hoće da krade za mene, krašće i od mene.“ Bez obzira na metod racionalizacije koji koristimo kao izgovor za nepoštenje prema Bogu, nivo vere koji u finansijskom pogledu pokazujemo prema Njemu, odrediće količinu i izbor blagoslova kojima će nas On obasuti u skladu sa svojim obećanjem.

**RAZMOTRITE**

- Uporedite svoje finansijske beleške, kao i ostale oblasti u vašem životu, tražeći ispunjenje obećanja o izlivanju Božjih blagoslova za vašu vernost u davanju.
- Zamolite Boga da vam ukaže na one oblasti u vašem životu gde bi trebalo da budete pošteniji prema Njemu.
- Donesite neki neočekivani dar hrane Bogu i podelite ga sa ostalima u razredu, na poslu ili u nekoj drugoj situaciji.
- Fotografišite ili nacrtajte puno divnih i čudesnih stvari koje možete zapaziti tokom subotnih časova. Pokažite te slike nekome ko je bolestan ili nije u stanju da napusti svoj dom.
- Pronađite priče o ljudima koji su iskušali Boga u pogledu desetka i ustanovite kakvi su bili rezultati.
- Sami otpevajte Bogu pesmu hvale za obilje koje vam daje, kad god odvajate za Njega deseti deo ili druga sredstva.
- Postoje li i druge oblasti u životu gde vam davanje desetka može koristiti, na primer: ostaviti da se vaš vrt odmori godinu dana, ili donirati odeću iz vašeg ormana?

**POVEŽITE**

- 1. O carevima 17,8-16; 5. Mojsijeva 26
- Ronald Alan Knott, Over and Over Again! 150 Adventists Share Personal Faith Stories About Stewardship (North American Division of Seventh Day Adventists, 1998).

_Liza Pul, Elert, Kolorado, SAD_
