---
title:  »Da vide vaša dobra djela...«
date:   30/03/2018
---

**ISTRAŽIVANJE** (Matej 5,16)

**ZAKLJUČAK**

Baš kao što Mesec reflektuje svetlost Sunca, hrišćani širom sveta odražavaju Božju ljubav svojim mislima, rečima i postupcima. Način na koji prema ljudima pokazujemo brigu i ljubav, njima mnogo više znači nego saznanje da mi idemo u crkvu i da se držimo niza izvesnih pravila. Povezanost sa Bogom je od suštinske važnosti. Kao što svakodnevno punimo bateriju svog telefona, i mi treba da primamo svakoga dana Božju ljubav i energiju da bismo služili svojim prijateljima čije spasenje želimo. Vreme je da postavimo ciljeve i napravimo takav plan rada koji će spasti što veći broj ljudi. Život je borba, stoga budimo kao Dezmond Dos koji se moli: „Gospode, pomozi mi da spasem još jednog!“

**RAZMOTRITE**

- Mislite o nekom svom prijatelju koji još nije prihvatio Isusa i molite se za njega. Posvetite mu više vremena i pokažite mu da je vredan u Božjim očima.
- Snimite svoj subotnoškolski razred i neke druge aktivnosti mladih, napravite kratak film da biste to stavili na društvene medije i podelili sa svojim neverujućim prijateljima.
- Komponujte pesmu o svojoj misiji pristava i otpevajte je drugima.
- Pretražite internet da biste pronašli ideje kako da budete dobar pristav u oblasti gde živite. Pridružite se nekim lokalnim organizacijama ili stvorite svoju sopstvenu.
- Napravite poster za svoju sobu da vas podseća kakav zadatak imate na ovoj zemlji.
- Organizujte piknik za svoje prijatelje iz crkve i prijatelje koji još ne veruju u Boga. Izmešajte se i igrajte razne igre da biste se bolje upoznali.
- Preuzmite sa interneta lako primenjivu tabelu za čitanje Biblije, da vam pomogne u planiranju vremena svakodnevnog ličnog bogosluženja. http://ow.ly/IGCQ305FGFp

**POVEŽITE**

- 1. Mojsijeva 39,4-6; 1. Petrova 4,10.11; 1. Timotiju 4,14-16; Priče Solomunove 16,3.
- Elen G. Vajt, Put Hristu, poglavlje 8 „Rastenje u Hristu“, str. 65-75 orig.
- Elen G. Vajt, Čežnja vekova, poglavlje 86 „Idite i naučite sve narode“, str. 706-717.
- Rick Warren, The Purpose Driven Life: What on Earth Am I Here For? Purpose #4 „You Were Shaped for Serving God“, pp. 289-348.

_Tatjana Kisakova, Denver, Kolorado, SAD_
