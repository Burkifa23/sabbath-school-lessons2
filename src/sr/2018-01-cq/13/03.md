---
title:  Davanje – dar srcu
date:   26/03/2018
---

**SVEDOČANSTVO** (Jov 1,1; 2,3; Jezekilj 14,14)

„Davanje koje je plod samoodricanja je veliki blagoslov samom davaocu. Tako darodavac bolje shvata delo Onoga koji je prolazio čineći dobro, olakšavajući bedu i brinući se za potrebe nevoljnih. Spasitelj nije tražio da ugodi sebi. U Njegovom životu nije bilo ni traga sebičnosti.“<sup>1</sup>

„Tek kada nestane sebičnosti, kada se borba za prvenstvo prekine, kada zahvalnost ispuni srce, kada ljubav ulepša život – tek tada će se Hristos stvarno nastaniti u našem srcu, a mi biti priznati kao Božji saradnici.“<sup>2</sup>

„Darovi siromašnih, dati kroz samoodricanje da bi se pomoglo širenje dragocene svetlosti spasonosne istine, neće samo biti ugodan miris Bogu, i potpuno prihvatljivi za Njega kao posvećeni dar, nego sam čin davanja širi srce davaoca i sjedinjuje ga potpunije sa Otkupiteljem sveta.“<sup>3</sup>

„Dobro je da roditelji od čoveka iz Uza nauče pouku o postojanosti i pobožnosti. Jov nije zanemarivao svoju dužnost prema onima izvan svog domaćinstva; bio je blagonaklon, ljubazan, i mislio na interese drugih; u isto vreme, usrdno je radio na spasenju sopstvene porodice.“<sup>4</sup>

„Međutim, karakter nije moguće preneti na drugoga. Niko ne može verovati umesto drugog. Niko ne može primiti Svetoga Duha umesto drugog. Niko drugome ne može dodeliti karakter, koji je plod delovanja Svetoga Duha. ’...Ako bi Noje, Danilo i Jov bili u njoj (u zemlji), tako ja živ bio... neće izbaviti ni sina ni kćeri, nego će svoje duše izbaviti pravdom svojom’ (Jezekilj 14,20).“<sup>5</sup>

**ODGOVORITE**

`1. Jeste li iskusili blagoslove davanja? Da li je to iskustvo oblikovalo vaše viđenje i razumevanje pristavske službe? Ako jeste, na koji način?`

`2. Šta se može uzeti kao primer iz života Noja, Danila i Jova kad je reč o službi pristava? Šta mi danas možemo učiniti da bismo živeli u saglasnosti sa njihovim primerom?`

`3. Da li je za pristava uspešnost obavezno dokaz o Božjim blagoslovima?`

_Erika Robinson, Santa Barbara, Kalifornija, SAD_

<sup>1</sup>	Elen G. Vajt,  Poruka mladima, str. 300 orig.

<sup>2</sup>	Elen G. Vajt, Pouke velikog Učitelja, str. 402 orig.

<sup>3</sup> 	Ellen G. White, Counsels on Stewardship, p. 347.

<sup>4</sup> 	The Seventh-day Adventist Bible Commentary, vol.3, p.1140.

<sup>5</sup> 	Elen G. Vajt, Pouke velikog Učitelja, str. 412 orig.
