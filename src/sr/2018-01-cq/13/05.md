---
title:  Vlasnik, pristav, talanat  
date:   28/03/2018
---

**PRIMENA** (Matej 25,14-46)

Parabola o deset talanata mnogo govori o tome kako postati najbolji pristav za Hrista. Biti pristav je od velike važnosti u našem životu poput mnogo čega drugog. Potrebno je imati ciljeve i plan rada. Bog je svakome od nas dao talente. Razmislite o talentima kojima vas je On blagoslovio. Ukoliko niste sigurni koji su to talenti, odvojte vreme da se za to molite.

Prvo, da bismo koristili te talente, moramo svaki dan otpočeti molitvom. Pavle opisuje značaj toga u 1. Solunjanima. Neophodno je da Isusa pozovemo da bude s nama tokom dana i da Ga zamolimo da nas ispuni Svetim Duhom. U toj molitvi pitamo koje su Njegove želje toga dana za nas kao pristave. Da bismo postupali po Njegovoj volji, moramo tražiti da Sveti Duh progovori našem srcu. Posle molitve, sačekajte koji trenutak u miru, zatvorenih očiju. U tim momentima On ima prilike da progovori našem srcu. U 1. Solunjanima 5,18 kaže se da se molimo „bez prestanka“. Ako svaki dan otpočnemo molitvom, možemo se i kasnije ponovo moliti, zatim nastaviti da ponešto dodajemo toj celodnevnoj molitvi koja se nikada ne završava.

Drugo što valja činiti jeste stupiti u akciju. U paraboli o talantima zagovara se akcija. Matej 25 beleži da su prve dve osobe učinile više za čoveka koji je otišao na put. Oni su radili na onome što im je dato u okviru sopstvenih sposobnosti. Ta dva pojedinca nisu samo sedela i razmišljala o talantima kojima su bili blagosloveni.

Da ponovimo, otpočnite svaki dan molitvom. Posle molitve, verujmo da ćemo uz Njegov blagoslov postupati u skladu sa Njegovom voljom. Trebalo bi da uzmemo te talante i budemo njihovi pristavi kako bismo više proizveli za Njega. Kao pristavi, mi uzimamo učešća u odgovornom planiranju. I shvatamo da nas je stvorio isti Tvorac.
Najzad, pokažimo da smo radili na tim talantima. On nam je toliko mnogo poverio. Ja sam bio blagosloven da radim u Negovoj službi kao učitelj. I znam da On od mene traži da mlade umove izgradim tako da oni budu snažni za Njega danas, a ne sutra. Znam da kad su u pitanju ta mlada srca, ne treba ništa odgađati. Moramo da saznamo šta je Njemu potrebno od nas danas. Ne smemo odlagati Njegovo pozvanje za sutra, sledeću sedmicu ili narednu godinu. Dok sarađujemo s Njim, bitno je samo DANAS.

**ODGOVORITE**

`1. Šta je Pavle ovim hteo da kaže: „Od pristava se ne traži više ništa, nego da se ko vjeran nađe“ (1. Korinćanima 4,2).`

`2. Šta bi za vas značilo da čujete reči: „Dobro, slugo, dobri i vjerni“?`

_Dejvid Solis, Moskou, Ajdaho, SAD_
