---
title:  Brze strategije
date:   29/03/2018
---

**MIŠLJENJE** (1. Petrova 2,12)

Određena praksa u evanđeoskim hrišćanskim krugovima, koja potiče iz dvadesetog veka od bogosluženja pod šatorima održavanih radi oživljavanja vere, ogleda se u brzom kretanju od jedne društvene zajednice do druge, deljenju traktata i organizovanju evangelizacija, a onda se prelazi na sledeću zajednicu da bi se proces ponovio.

Mada se  time ljudi nesumnjivo dovode Bogu, takvim načinom rada potroši se i neodgovorno veliki iznos sredstava. Ta praksa deluje kao da je podstaknuta željom da se Božja dobra vest širi što brze i što dalje zahvaljujući onome što Bog svaki put daje. Ono što tom pristupu nedostaje jeste razumevanje težeg i možda manje zanimljivog posla koji proizvodi trajnu promenu.

Pristavska služba povlači za sobom odgovornost. Božji pristav je odgovoran da odražava Boga ljudima na zemlji, tako da oni, pošto vide radost, ljubav, poniznost i poštovanje prema drugima, požele da upoznaju i Izvor svega toga. Pristavi treba da razumeju okruženje u kome žive, tako da dobro znaju mesto i vreme za primenu odgovarajućih oblika dosezanja do ljudi.

Ideja da se brzo prođe kroz neku zajednicu i promeni sve tokom tri sedmice tako je privlačna, ali da li ostavlja i trajan efekat? Šta bi se dogodilo kad bismo se, umesto toga, usredsredili na dugoročno putovanje koje predstavlja stvarnost ovog života? Hitro evangeliziranje može biti pogodno, ali i dovesti do dugoročnog haosa i destrukcije, jer mu nedostaju vreme i mesto.

Knjižica data susedima nehrišćanima može brzo završiti u korpi za otpatke, ali predanost pristava u služenju susedstvu može pružati sliku o Bogu za kojom čeznu i oni najodbojniji. Milenijumska genercija ima mnogo negativnih odlika, a jedna od njih je i želja za trenutnim zadovoljenjem potreba. Mada se i takve priče događaju u dosezanju do ljudi, stvarnost je da je pristavska služba u pogledu Božje Reči, putem objavljivanja evanđelja, često dug proces kada društvene zajednice zahtevaju odnos pre svega drugog. Dobri pristavi, Božji pristavi, moraju dokazati da je Osoba koju odražavaju vredna da se o njoj više sazna.

Najveći misionari našeg vremena su to dobro shvatili, i mi bi trebalo da se okoristimo njihovim primerom. Na kraju, pristavi moraju biti marljivi, svesni da su oči njihovog sveta upravljene u njih, i da, konačno, razumeju šta znači pravo „vreme i mesto“.

**ODGOVORITE**

`1. Prepoznajte grupu u svojoj društvenoj zajednici do koje je bilo teško dopreti. Koje biste nove strategije mogli primeniti, naravno uz ovaj dugoročni pristup, da objavite Božju dobru vest?`

`2. Procenite načine na koje vaša crkva ili grupa mladih pristupa evangelizmu. Da li to funkcioniše? Kako možete govoriti? Koje biste metode mogli upotrebiti?`

_Džonatan Markos Solis, Lodi, Kaliforija, SAD_
