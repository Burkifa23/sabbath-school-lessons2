---
title:  Zahvalan stav
date:   02/03/2018
---

**ISTRAŽIVANJE** (Kološanima 2,6.7)

**ZAKLJUČAK**

Dobra pristavska služba proističe iz razumevanja da ovde nismo bez razloga i da za sve nas postoji svrha i uloga u Božjem prekrasnom planu. Da se obučemo u Hrista trebalo bi da bude naš cilj. Istinska nesebičnost nastaje jedino razmišljanjem o Hristovom karakteru, i oplemenjuje nas kako bismo mogli da ispunimo svoju pravu svrhu. Naši talenti se mogu razlikovati, ali svi podjednako doprinose božanskoj nameri. Ogromna je čast biti čak i samo delić te velike priče. Srce puno zahvalnosti osposobljava nas da u praksi prikažemo hristoliku ljubav (videti Matej 5,43-48).

**RAZMOTRITE**

- Nacrtajte sliku osobe (dajte joj svoje ime) i obeležite svaki deo tela talentom koji vam je Bog dao da ga upotrebite Njemu na slavu (na primer, usmerite strelicu na vrat da biste pokazali da umete da pevate). Stavite je na zid gde je možete videti kako bi vas podsećala na upotrebu tih talenata.
- Pevajte himnu br. 13 iz naše pesmarice – „Tebi, o Bože, zahvalnost i čast“.
- Vodite dnevnik beležeći oblasti u svom životu na kojima radite i zapazite svaki slučaj koji vam pomaže da postanete bolji i savladate svoje slabosti.
- Ponudite da se za nekog molite (čak stavite i bedž sa pitanjem: „Mogu li da se molim za vas?“) kada god je to moguće.
- Sačinite listu onoga što vam je Bog darovao u odgovoru na vaše molitve, i razmišljajte o tome kako ste upotrebili dobijene darove da to donese slavu Bogu?
- Napišite kako razumete nalog „vladajte njom“ (1. Mojsijeva 1,28) i razmislite kako biste mogli to sprovesti u delo u sopstvenom okruženju.
- Odslušajte propoved „Love Supreme“ („Vrhunska ljubav“) Daga Bačelora (Doug Batchelor)  (http://www.youtube.com/watch?v=JdkHn3jGRtE).

**POVEŽITE**

- Matej 25,14-30 – Priča o talantima.
- Ellen G. White, To Be Like Jesus, „Pray to Reflect Christ’s Unfathomable Love“.

	_Šeron Palat, Bangalor, Karnataka, Indija_
