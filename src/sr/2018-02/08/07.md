---
title:  Za dalje proučavanje
date:   25/05/2018
---

Ljudi koji su proučavali Bibliju dugo su tražili vezu između poziva iz Otkrivenje 14,7. da se poklonimo »Onome koji je stvorio nebo i Zemlju i more i izvore vodene«, i četvrte zapovesti, iz 2. Mojsijeva 20,11, u kojoj Subota upućuje na činjenicu da je »za šest dana stvorio Gospod nebo i Zemlju, more i što je god u njima«. Iako su izrazi slični, postoji jedna razlika, jer tekst u Otkrivenju ukazuje na Gospoda kao Onoga koji je stvorio »izvore vodene«.

Pisac Džon Boldvin zaključuje: »Pretpostavljajući da se iza izraza ’izvori vodeni’ krije određena božanska namera, zašto Isus utiče na glasnika da prekine uporedno nabrajanje pomenutih pojedinosti iz teksta 2. Mojsijeva 20,11? Zašto anđeo spominje ’izvore vodene’, a ne neko drugo delo stvaranja, kao što su drveće, ptice, ribe ili planine?

Možda ukazivanje na ’izvore vodene’ u okviru božanskog objavljivanja da se približava jedinstveno vreme božanskog suda, nastoji da usmeri čitaočevu pažnju na prethodno razdoblje božanskog suda... Možda Bog ima nameru da mogućim nagoveštajem Potopa rečima ’izvori vodeni’ naglasi istinu da je On zaista Bog suda, kao i Bog večne vernosti i dobrote (obe prikazane u izveštaju o Potopu). Ako je tako, lično i duhovno podrazumevanje značenja Potopa, na koga ukazuje izraz ’izvori vodeni’, možda treba da ohrabre čitaoca da ozbiljno shvati približavanje novog procesa pojedinačnog božanskog suda poslednjeg vremena objavljenog od strane prvog glasnika u 14. poglavlju Otkrivenja.« (Creation, Catastrophe, and Calvary: Why a Global Flood Is Vital to the Doctrine of Atonement [Hagerstown, Md.: Review and Herald Publishing Association, 2000], str. 27)

**Za razgovor:**

`1. U Isaija 53,6. je zapisano: »Svi mi kao ovce zađosmo.« Jevrejska reč za »svi mi« je Kulanu. U istom stihu Isaija kaže da je Gospod pustio na Isusa »bezakonje svijeh nas«. Reč prevedena kao »svijeh nas« takođe je Kulanu. Na koji način ovo pokazuje da bez obzira koliko je problem greha veliki, ponuđeno rešenje je i više nego dovoljno da ga reši?`

`2. Kakve još pouke možemo naučiti iz izveštaja o razbojniku na krstu? Pretpostavimo da je razbojnik pomilovan i da je skinut sa krsta i da je preživeo. Da li bi živeo drugačijim načinom života? Šta nam odgovor govori o Hristovoj sili da promeni naš život?`
