---
title:  Prevare poslednjeg vremena
date:   26/05/2018
---

### Tekstovi za proučavanje u toku sedmice
Otkrivenje 2,13.24; 2. Korinćanima 11,13-15; Psalam 146,4; 1. Mojsijeva 1-2,3; Otkrivenje 13,1-17.

> <p>Tekst za pamćenje</p>
> »I zbačena bi aždaja velika, stara zmija, koja se zove đavo i sotona, koji vara sav vasioni svijet, i zbačena bi na zemlju, i anđeli njezini zbačeni bjehu s njom.« (Otkrivenje 12,9)

Sotona je čak i na Nebu, pre nego što je bio zbačen, nastojao da prevari anđele. »Napuštajući svoje mesto u neposrednoj Božjoj prisutnosti, Lucifer je počeo da širi duh nezadovoljstva među anđelima. Ponašajući se tajanstveno i bez mnogo reči, privremeno skrivajući svoje prave namere pod plaštem poštovanja Boga, trudio se da izazove nezadovoljstvo prema zakonima po kojima su se upravljala nebeska bića, nagoveštavajući da im oni nameću nepotrebna ograničenja.« (Elen Vajt, Velika borba, str. 495. original)

On se u Edemskom vrtu prerušio u zmiju i poslužio se varkama protiv Eve. U pokušaju da ostvari svoje ciljeve, on se tokom cele istorije, sve do danas, služio prevarama, a služiće se i posle razdoblja od hiljadu godina (Otkrivenje 20,8).

Nažalost, on je mnogo mudriji, moćniji i veštiji od nas. To je razlog zašto treba da se držimo Isusa i Njegove reči da bismo se zaštitili od njegovih obmana. »A vi koji se drža­ste Gospoda Boga svojega, vi ste svi živi danas.« (5. Mojsijeva 4,4) Načelo izneto u ovom stihu i danas je istinito.

Ove sedmice proučavaćemo o nekim od sotoninih najjačih prevara i o tome kako se možemo zaštititi od njih.
