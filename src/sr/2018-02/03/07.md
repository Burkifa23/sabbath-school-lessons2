---
title:  Za dalje proučavanje
date:   20/04/2018
---

»U Otkrivenju su opisane ’dubine Božje’.  Već i samo ime ’Otkrivenje’, dato njegovim nadahnutim stranicama, suprotstavlja se izjavi da je to zapečaćena knjiga. Otkrivenje je nešto što je otkriveno. Sam Gospod je svome sluzi otkrio tajne koje sadrži ova  knjiga, i On sam želi da one budu dostupne svima, da ih svi mogu proučavati. Njegove istine upućene su onima koji će živeti u poslednjim danima istorije ove Zemlje, ali i onima koji su živeli u vreme apostola Jovana. Neki prizori, opisani u ovom proročanstvu, pripadaju prošlosti, a neki se upravo sada zbivaju; neki objavljuju završetak velikog sukoba između sila tame i Kneza Neba, a neki otkrivaju pobede i radosti otkupljenih na obnovljenoj Zemlji.« (Elen Vajt, Apostolska crkva – Hristovim tragom, str. 584. original)

Tekstovi koje smo proučavali ove sedmice, koji se nalaze i na početku i na kraju Otkrivenja, pokazuju da veliki deo ove knjige govori o Isusu. Čak i pored svih starozavetnih ukazivanja na istorijske događaje, Knjiga Otkrivenje uči nas više o Gospodu Isusu. Pročitajte još neke tekstove iz Otkrivenja koji govore o Njemu: Otkrivenje 3,14; Otkrivenje 5,5.6; Otkrivenje 7,14; Otkrivenje 19,11-16. Kada spojimo sve ove tekstove, dobijamo snažan opis Isusa i uviđamo šta On treba da nam znači kao ljudima koji tvrde da su Njegovi sledbenici.

**Za razgovor:**

`1. Šta za nas znači činjenica da se u celom Novom zavetu javljaju tekstovi koji upućuju na Stari zavet? Šta to saznanje govori o tome koliko Pismo treba da zauzima središnje mesto u našoj veri i koliko ozbiljno treba da shvatimo Božju reč? Kako se možemo zaštiti od svih pokušaja da se umanji autoritet Svetog pisma u našem životu i životu Crkve?`

`2. Pročitajte letimično Otkrivenje i pronađite što više možete druge tekstove koji se naročito odnose na Isusa. Pročitajte tekstove u razredu. Šta još otkrivaju o prirodi, radu, sili i karakteru našeg Gospoda? Kakvu utehu primate iz onoga što ovi tekstovi otkrivaju?`

`3. Kako u svetu smrti možemo pronaći nadu i utehu u obećanju o vaskrsenju mrtvih?`
