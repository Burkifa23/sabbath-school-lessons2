---
title:  Isusove slike
date:   16/04/2018
---

Pročitajte sledeće tekstove u kojima se spominju različita Isusova imena. U nekim primerima opisano je ono što je Isus činio, šta čini, i šta će učiniti.  Čemu nas ovi tekstovi uče o Isusu?

`Otkrivenje 1,5.`

`Otkrivenje 1,18.`

`Otkrivenje 5,8.`

`Otkrivenje 19,11-15.`

`Otkrivenje 21,6.`

Ovo je samo nekoliko od mnogih tekstova iz Otkrivenja koji opisuju Isusa u različitim ulogama i službama. On je Jagnje. Ono ukazuje na Njegov Prvi dolazak, kada je prineo Sebe kao žrtvu za naše grehe. »Očistite, dakle, stari kvasac, da budete novo tijesto, kao što ste prijesni; jer i Pasha naša zakla se za nas, Hristos.« (1. Korinćanima 5,7) On je, takođe, Onaj koji »bejah mrtav i evo sam živ va vijek vijeka« (Otkrivenje 1,18), što jasno ukazuje na Njegovu smrt i vaskrsenje iz mrtvih. »Tako je pisano, i tako je trebalo da Hristos postrada i da ustane iz mrtvijeh treći dan.« (Luka 24,46) U tekstu Otkrivenje 19,11-15. opisana je Njegova uloga prilikom Drugog dolaska, kada će se vratiti na Zemlju u sili i slavi, donoseći sud. »Jer će doći Sin Čovječij u slavi Oca svojega s anđelima svojijem, i tada će se vratiti svakome po djelima njegovijem.« (Matej 16,27)

`Kako iz dana u dan možemo učiti da Isusov život, smrt, vaskrsenje i povratak učinimo središtem svog postojanja i temeljem moralnih odluka koje donosimo?` 
