---
title:  Isus i Knjiga Otkrivenja
date:   14/04/2018
---

### Tekstovi za proučavanje u toku sedmice
Otkrivenje 12,1-17; Otkrivenje 19,11-16; 1. Korinćanima 10,1-11; Efescima 1,20; Otkrivenje 11,19; Otkrivenje 1,10-18.

> <p>Tekst za pamćenje</p>
> »Koji pobijedi daću mu da sjedne sa Mnom na prijestolu Mojemu, kao i Ja što pobijedih i sjedoh s Ocem svojijem na prijestolu Njegovu.« (Otkrivenje 3,21)

Čak i površno čitanje Novog zaveta otkriva važnu istinu: Novi zavet je neposredno povezan sa Starim. Jevanđelja i poslanice stalno ukazuju na događaje iz Starog zaveta ili posredno ili neposredno navode starozavetne tekstove. Kada Isus govori o Sebi i svojoj službi, često spominje kako »Pismo« treba da se »ispuni«. (vidi: Matej 26,54.56; Marko 14,49; Jovan 13,18; Jovan 17,12)

Isto možemo reći i za Otkrivenje. Nemoguće je razumeti Otkrivenje odvojeno od Starog zaveta, naročito od Knjige proroka Danila. To je razlog zašto obe knjige često zajedno proučavamo.

Značaj upućivanja na starozavetne tekstove u Otkrivenju je u tome što kada se uzmu u obzir zajedno sa ostatkom knjige, otkrivaju Isusa. Celo Otkrivenje govori o Isusu, o tome ko je On, šta je učinio za svoj narod, i šta će učiniti za nas na kraju vremena. Nužno je da Isus uvek bude u središtu našeg razmišljanja o događajima poslednjih dana, upravo onako kako je i u Otkrivenju.

Upravo u pouci za ovu sedmicu proučavaćemo o Isusu u okviru Knjige otkrivenje.
