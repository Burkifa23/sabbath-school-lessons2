---
title:  Zakon i Jevanđelje
date:   05/04/2018
---

Kao adventistički hrišćani (adventisti sedmog dana), u svom imenu nosimo mnogo toga u šta verujemo. Deo imena sedmog dana predstavlja sedmi dan Subotu, što ukazuje na naše verovanje ne samo u tu jednu zapovest već u svih deset. Deo imena adventisti ukazuje na naše verovanje u Drugi Isusov dolazak, istinu koja postoji samo zahvaljujući onome što je Hristos učinio svojom pomiriteljskom smrću prilikom Prvog dolaska. Otuda naše ime adventisti sedmog dana ukazuje na dva važna i neodvojiva činioca sadašnje istine: Zakon i Jevanđelje.

Kako sledeći tekstovi pokazuju koliko su Zakon i Jevanđelje blisko povezani?

`Jeremija 44,23.`

`Rimljanima 3,20-26.`

`Rimljanima 7,7.`

Jevanđelje je Radosna vest, Radosna vest da i ako smo zgrešili i prekršili Božji zakon, verom u ono što je Hristos učinio za nas na krstu, gresi zbog prestupa Njegovog zakona mogu nam biti oprošteni. Takođe, data nam je sila da u potpunosti budemo poslušni Zakonu.

Ne treba da nas čudi što je, u okviru poslednjih dana, dok velika borba besni posebnom žestinom, Božji narod opisan na poseban način.

`Kao adventistički hrišćani, narod koji veruje u poslušnost Božjem zakonu, kako možemo pokazati drugima da poslušnost Zakonu nije legalizam, već delo Boga punog ljubavi i činjenice da nas je spasao?`

`Kako sledeći tekstovi podupiru ovu misao: 5. Mojsijeva 11,1. i 1. Jovanova 5,3.`
