---
title:  Spasenje i poslednje vreme
date:   21/04/2018
---

### Tekstovi za proučavanje u toku sedmice
Jovan 14,9; Sofonija 3,17; Jovan 1,1-3; Rimljanima 8,38.39; Psalam 91,15.16; Otkrivenje 14,6.7; Efescima 1,4.5.

> <p>Tekst za pamćenje</p>
> »U ovom je ljubav ne da mi pokazasmo ljubav Bogu, nego da On pokaza ljubav nama, i posla Sina svojega da očisti grijehe naše.« (1. Jovanova 4,10)

Zanimljiva i važna razlika između hrišćanstva i ne­hrišćanskih religija je u tome što one naglašavaju čemu su ih njihovi osnivači učili, a ne šta su učinili za njih. Razlog tome je što spasenje ne može da im pruži ono što su njihovi osnivači možda učinili za njih, šta god da je u pitanju. Sve što su ove vođe mogle da urade jeste da uče ljude kako da »spasu« sami sebe.

Hrišćani, suprotno tome, naglašavaju ne samo šta je Isus poučavao, već i šta je učinio, jer ono što je Hristos učinio predstavlja jedini način spasenja. Hristovo utelovljenje (Rimljanima 8,3), Njegova smrt na krstu (Rimljanima 5,8), Njegovo vaskrsenje (1. Petrova 1,3) i Njegova služba na Nebu (Jevrejima 7,25) – jedina su dela koja nas spasavaju. Naša sigurno to ne mogu da učine. »Ako biste objedinili sve što je dobro, sveto, plemenito i lepo u čoveku, a zatim predstavili to Božjim anđelima kao mogućnost učestvovanja u spasenju ljudske duše ili delovanja u njenu korist, predlog bi bio odbijen kao izdajnički čin.« (Elen Vajt, Faith and Works, str. 24)

Ova uzvišena istina naročito je važna za nas usred opa­snosti i obmana poslednjih dana. 
