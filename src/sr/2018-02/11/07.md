---
title:  Za dalje proučavanje
date:   15/06/2018
---

»Čim narod Božji bude zapečaćen na svojim čelima – to nije nikakav vidljivi pečat ili znak, već čvrsto intelektualno i duhovno pristajanje uz istinu da ih ništa neće moći odvratiti – čim je Božji narod zapečaćen i spreman za rešetanje, ono će doći. I zaista, ono je već počelo; Božji sudovi izlivaju se na Zemlju... i opominju nas na ono što dolazi. (Elen Vajt, The Faith I Live By, str. 285)

»Pitanje svetkovanja sedmičnog dana odmora poslužiće kao velika proba vernosti, jer je ta istina posebno napadnuta. Kada ljudi budu stavljeni pred tu konačnu probu, biće povučena i linija razdvajanja između onih koji služe Bogu i onih koji Mu ne služe. Dok će svetkovanje lažnog dana odmora u skladu sa zemaljskim zakonima, a suprotno četvrtoj zapovesti, predstavljati zakletvu vernosti sili koja se protivi Bogu, svetkovanje biblijskog dana odmora, u znak poslušnosti Božjem zakonu, biće dokaz vernosti Stvoritelju. Tako će jedna grupa, prihvatajući znak pokornosti zemaljskim silama, primiti žig zveri, dok će druga, birajući znak vernosti božanskom autoritetu, primiti Božji pečat.« (Elen Vajt, Velika borba, str. 605. original)

**Za razgovor:**

`1. Kako drugima možemo otkriti istinu o žigu zveri i Božjem pečatu, a da ne izazovemo nepotrebne sukobe? Na primer, zašto moramo naglasiti činjenicu da sada niko nema žig zveri?`

`2. Kako su povezani Subota i zapečaćenje Svetim Duhom?`

`3. Razmišljajte o prethodnoj ideji da pečat predstavlja »intelektualno i duhovno pristajanje uz istinu«. Šta to znači?`

`4. Razgovarajte o odlikama duhovnog Vavilona, njegovim vredno­stima i metodama. Kako se razlikuju od vrednosti Božjeg carstva? Kako se neka shvatanja Vavilona čak i sada mogu uvući u našu Crkvu? Kako ih možemo prepoznati i suočiti se sa njima, ali na hrišćanski način, odražavajući vrednosti Božjeg carstva?`
