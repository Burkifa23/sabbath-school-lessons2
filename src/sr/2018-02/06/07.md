---
title:  Za dalje proučavanje
date:   11/05/2018
---

Ista aždaja, sotona, koja je ratovala protiv Boga na Nebu (Otkrivenje 12,7) ratuje protiv Božjeg naroda na Zemlji, onih koji »drže zapovijesti Božije« (Otkrivenje 12,17; vidi: Otkrivenje 13,2.4). U stvari, sotona lično postao je predmet obožavanja (Otkrivenje 13,4). Tako rat protiv Boga, koji je započeo na Nebu, sotona nastoji da nastavi na Zemlji. Suština njegovog napada na Boga jeste njegov napad na Božji zakon.

»Bog je u četvrtoj zapovesti otkriven kao Stvoritelj neba i Zemlje, i tako se odvojio od svih lažnoh bogova. Sedmi dan je upravo kao uspomena na delo stvaranja i bio posvećen kao dan odmora za čoveka. Bio je određen da u mislima ljudi uzdiže živoga Boga kao Izvor postojanja i predmet poštovanja i obožavanja. Sotona nastoji da odvrati ljude od vernosti Bogu i poslušnosti Njegovom zakonu; zbog toga svoje napore posebno usmerava protiv zapovesti koja ukazuje na Boga kao na Stvoritelja.« (Elen Vajt, Velika borba, str. 53.54. original)

Mi slavimo Boga jer je On Stvoritelj »neba i Zemlje«, a sedmi dan Subota je osnovni znak Njegovog stvaralaštva, znak koji doseže do same sedmice stvaranja (vidi: 1. Mojsijeva 2,1-3). Ne čudi zato što se u svom napadu na Božji autoritet, sotona ustremio na glavni, osnovni znak tog autoriteta: sedmi dan Subotu.

Bog će u poslednjim danima imati na Zemlji ljude koji će ostati čvrsti i postojani u svojoj odanosti Njemu, odanosti koju će ispoljiti svojom poslušnošću Njegovim zapovestima – svim zapovestima, uključujući i onu koja posebno ukazuje na Gospoda kao Stvoritenja, koji je Jedini dostojan naše hvale.

**Za razgovor:**

`1. Kakav se problem javlja kada oni koji govore o stvarnosti greha tvrde da je Božji zakon ukinut? Kakvu nedoslednost uočavate u takvom načinu razmišljanja?`

`2. Kakvo je vaše iskustvo u dodiru sa onima koji su iznosili tvrdnje u korist nedelje umesto Subote? Kakve ste činjenice koristili, i koliko ste bili uspešni u tome? Kako izlazite na kraj sa uobičajenom tvrdnjom da je svetkovanje Subote pokušaj spasenja delima? `

`3. Dok drugima govorimo o Suboti i dok se pripremamo za događaje poslednjeg vremena, zašto je važno da shvatimo da se izazovi vezani za »žig zveri« još nisu dogodili?`
