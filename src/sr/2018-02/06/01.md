---
title:  "»Promena« Zakona"
date:   05/05/2018
---

### Tekstovi za proučavanje u toku sedmice
Rimljanima 8,1; Rimljanima 7,15-25; Rimljanima 7,1-14; Jovan 20,19-23; Dela 20,6.7; Danilo 7,23-25; Otkrivenje 13,1-17.

> <p>Tekst za pamćenje</p>
> I govoriće riječi na Višnjega, i potiraće Svece Višnjega, i pomišljaće da promijeni vremena i zakone; i daće mu se u ruke za vrijeme i za vremena i za po vremena.« (Danilo 7,25)

U središtu našeg shvatanja događaja poslednjih dana nalazi se pitanje Božjeg zakona. Da budemo određeniji – pitanje četvrte zapovesti, svetkovanja sedmog dana Subote. Iako znamo da se spasenje stiče samo verom i da držanje Zakona, uključujući i svetkovanje Subote, nikada ne može doneti spasenje, takođe znamo da će u poslednjim danima poslušnost Božjem zakonu, uključujući i zapovest o sedmom danu Suboti, biti spoljašnji znak, obeležje, kome smo odani.

Ova odlika naročito će doći do izražaja usred presudnih događaja poslednjih dana opisanih u 13. i 14. poglavlju Otkrivenja, kada će se moćan spoj verskih i političkih sila ujediniti da stanovnicima ovoga sveta nametne lažan oblik službe Bogu. Ovo je u suprotnosti sa tekstom u kome je Božji narod pozvan da se pokloni »Onome koji je stvorio nebo i Zemlju i more i izvore vodene« (Otkrivenje 14,7); odnosno, da se poklone jedino Stvoritelju i nikom drugom.

Ove sedmice osvrnućemo se na Božji zakon, naročito na Subotu, i bavićemo se pitanjem promene Zakona i šta to znači za nas koji očekujemo skori kraj.  
