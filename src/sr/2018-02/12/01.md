---
title:  Vavilon i Armagedon
date:   16/06/2018
---

### Tekstovi za proučavanje u toku sedmice
Otkrivenje 14,8; Otkrivenje 16,19; Isaija 52,9; Otkrivenje 18,1-10; Otkrivenje 16,12-16; 1. O carevima 18,1-40; 1. Korinćanima 15,1.2.

> <p>Tekst za pamćenje</p>
>»I na čelu njezinu napisano ime: Tajna, Vavilon veliki, mati bludnicama i mrzostima zemaljskim.« (Otkrivenje 17,5)

Otkrivenje, kao što smo već zapazili, puno je slika i izraza uzetih neposredno iz Starog zaveta. Na primer, ime Vavilon javlja se šest puta u Otkrivenju. Međutim, nije reč o drevnom Navuhodonosorovom carstvu, koje je nestalo sa svetske istorijske scene stotinama godina ranije. Jovan je koristio slike Starog zaveta da iskaže istinu. U ovom slučaju, Vavilon – velika politička i verska sila koja je tlačila Božji narod – sada opisuje velike verske i političke sile koje će nastojati da učine isto na kraju vremena.

Slično je i sa rečju Armagedon, koja se javlja samo u Otkrivenju, ali se temelji na jevrejskom izrazu koji znači »planina Megido« i predstavlja mesto u starom Izrailju. Velika nagađanja postoje u vezi sa Armagedonom. Mnogi očekuju da će se na tom mestu, Megidu, pred kraj sveta, dogoditi vojna bitka velikih razmera.

Ove sedmice proučavaćemo o Vavilonu i Armagedonu i pokušati da shvatimo šta nam Biblija poručuje ovim slikama.
