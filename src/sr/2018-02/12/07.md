---
title:  Za dalje proučavanje
date:   22/06/2018
---

»Na nekoliko mesta u izveštaju o Armagedonskoj bici, gnusna stvorenja i strašni događaji za trenutak zauzimaju mesto iza pozornice i stičemo uvid u istinu koja je u većoj meri lična. Kao što smo videli, jedna od njih zabeležena je u Otkrivenju 16,15: ’Evo idem kao lupež; blago onome koji je budan i koji čuva haljine svoje, da go ne hodi i da se ne vidi sramota njegova.’ Ovaj tekst, koji se nalazi između dva stiha koja zapravo pominju Armagedon, predstavlja odjek mnogih novozavetnih stihova o ličnoj pripremi za Isusov dolazak i poslednje događaje.

Još jedan takav tekst nalazi se u Otkrivenju 17,14: ’Ovi će se pobiti s Jagnjetom, i Jagnje će ih pobijediti, jer je Gospodar nad gospodarima i Car nad carevima; i koji su s Njim, jesu pozvani i izbrani i vjerni.’ Ovde se spominje da u velikom ratu na kraju vremena učestvuje vojska čiji je glavni cilj ne da uništi druge oružjem, već da bude verna božanskom pozivu i izboru. Ovo je drugačija vrsta borbe od onih u kojima se narodi i danas bore. Kao što sam nekoliko puta ponovio, Armagedonska bitka je borba za um. Takođe je i borba za srce – poziv na iskrenu vernost Jagnjetu koje je ubijeno (Otkrivenje 5,9.10.12; Otkrivenje 13,8).« (Džon Polin, Armageddon at the Door [Hagerstown, Md.: Autumn House Publishing, a division of Review and Herald Publishing Association, 2008], str. 193)

**Za razgovor:**

`1. Kako možete pomoći nekome ko veruje da će se mnogi događaji opisani u Otkrivenju doslovno dogoditi na spomenutim mestima? Kakvi pristupi bi im mogli pomoći da uvide da je to pogrešan način tumačenja tekstova?`

`2. Kao što smo videli, uticaj Vavilona širi se celim svetom. Koja su neka učenja Vavilona, kako možemo naučiti da ih raspoznajemo i kako da ih izbegnemo?`

`3. U odeljku od ponedeljka, u navodu iz knjige Elen Vajt, zabeleženo je sledeće: »Tek kada u celom hrišćanstvu bude uspostavljeno potpuno jedinstvo Crkava sa svetom, tek tada će pad Vavilona biti potpun.« Razmislite o izrazu »jedinstvo Crkava sa svetom«. Kakvu snažnu opomenu ovde uočavamo?`
