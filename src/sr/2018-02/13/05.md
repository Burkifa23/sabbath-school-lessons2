---
title:  Na nebeskim oblacima
date:   27/06/2018
---

Ma koliko Drugi dolazak bio važan i ključan, prema Bibliji ne vide svi hrišćani ovaj događaj kao doslovan, ličan Isusov dolazak. Pojedinci tvrde, na primer, da se Isusov drugi dolazak zbiva, ne kada se Hristos lično vrati na Zemlju, već kada se Njegov Duh ispolji u Njegovoj crkvi na Zemlji. Drugim rečima, Hristov drugi dolazak se ostvaruje kada se moralna hrišćanska načela otkrivaju u Njegovom narodu.

Međutim, koliko možemo biti zahvalni što je ovo učenje pogrešno. Da je istinito, kakvu dugoročnu nadu bismo imali?

Pročitajte sledeće novozavetne tekstove o Drugom dolasku. Šta oni otkrivaju o prirodi Hristovog dolaska?

`Matej 24,30`

`1. Solunjanima 4,16`

`Matej 26,54`

`Otkrivenje 1,7`

`2. Solunjanima 1,7-10`

»Slava s Božjeg prestola prosijava kroz otvor. Planine se ljuljaju kao trska na vetru, a odvaljene stene padaju na sve strane. Čuje se huka oluje koja se približava. More postaje sve bešnje. Odjekuje i urlik strašnog olujnog vetra sličan glasu demona u nekoj rušilačkoj misiji. Cela zemlja, slično morskim talasima, podiže se i spušta. Njena površina puca. Kao da popuštaju i sami njeni temelji. Planinski venci tonu. Nastanjena ostrva nestaju. Morske luke, slične Sodomu po svojoj pokvarenosti, padaju kao žrtva razbesnelih talasa. ’Vavilon veliki spomenu se pred Bogom, da mu da čašu vina ljutoga gneva svojega.’« (Elen Vajt, Velika borba, str. 637. original)

Isusov drugi dolazak je toliko silan događaj da u doslovnom smislu ovaj svet kakav poznajemo dovodi kraju. Kada se to dogodi, svi će znati. Ono što je Isus ostvario za nas prilikom Prvog biće potpunije ispoljeno prilikom Drugog dolaska.

`Kako svest o stvarnosti Drugog dolaska treba da utiče na naš sadašnji život? Kako bi trebalo da nam pomogne da ne zaboravimo šta je zaista važno u životu?`
