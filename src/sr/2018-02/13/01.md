---
title:  Povratak našeg Gospoda Isusa
date:   23/06/2018
---

### Tekstovi za proučavanje u toku sedmice
Isaija 13,6.9; Matej 24,30.31; Danilo 2,34.35; 2. Timotiju 4,6-8; 2. Solunjanima 1,7-10.

> <p>Tekst za pamćenje</p>
> »Jer kao što munja izlazi od istoka i pokazuje se do zapada, takav će biti dolazak Sina Čovječijega.« (Matej 24,27)

Pesnik T. S. Eliot započeo je jednu pesmu sledećim stihom: »U mom početku je moj kraj.« Ma koliko sažete, njegove reči nose snažnu istinu. U početku počiva kraj. Mi odjeke ove stvarnosti uočavamo u svom imenu, adventisti sedmog dana, koje sadrži dva osnovna biblijska učenja: »sedmi dan« ukazuje na Subotu koja je deo Deset zapovesti, sedmično sećanje na šestodnevno stvaranje života na Zemlji; »adventisti« upućuje na Drugi Isusov dolazak, u kome će sve nade i obećanja iz Pisma, uključujući i obećanje o večnom životu, biti ispunjeni.

Ma koliko je vremenski udaljeno stvaranje sveta (naš početak) od Isusovog drugog dolaska (naš kraj, makar kraj našeg grešnog života), ovi događaji su povezani. Bog koji nas je stvorio (Jovan 1,1-3), isti je Bog koji će se vratiti i koji će »ujedanput, u trenuću oka u posljednjoj trubi« (1. Korinćanima 15,52) izvršiti naše konačno otkupljenje. U svom početku, zaista, nalazimo svoj kraj.

Ove sedmice govorićemo o poslednjem od svih poslednjih događaja, bar što se tiče sadašnjeg sveta: Drugom dolasku našeg Gospoda Isusa.
