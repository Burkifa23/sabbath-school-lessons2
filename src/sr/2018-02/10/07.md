---
title:  Za dalje proučavanje
date:   08/06/2018
---

Sotonin napad na Božji zakon je napad na Boga lično, na Njegov autoritet i vlast. U poslednjim danima, u završnim događajima konačne krize, sotona će napasti one koji »drže zapovijesti Božije« (Otkrivenje 12,17; Otkrivenje 14,12), jer će samo oni odbiti da mu ukažu poštovanje preko njegovih zastupnika ovde na Zemlji. Bitka koju je davno poveo protiv Boga na Nebu nastaviće se ovde na Zemlji, i kao što je bio poražen na Nebu, biće poražen i na Zemlji. »Od samog početka velikog sukoba na Nebu, sotona je želeo da sruši Božji zakon. U nameri da postigne ovaj cilj, upustio se u pobunu protiv Stvoritelja. Iako je bio prognan sa Neba, nastavio je istu bitku i na Zemlji. Cilj za kojim je istrajno težio, ogledao se u njegovoj težnji da prevari ljude i da ih navede da prekrše Božji zakon. Posledice će biti potpuno iste, bez obzira da li će ga postići tako što će ih navesti da odbace ceo Zakon, ili da uklone samo jednu od njegovih odredaba. Onaj koji pogreši ’u jednome’ pokazuje prezir prema celom Zakonu; svojim uticajem i primerom staje na stranu prestupa, i zato postaje ’kriv za sve’«. (Jakov 2,10; Elen Vajt, Velika borba, str. 582. original)

**Za razgovor:**

`1. Razgovarajte u razredu o svetskim događajima i o tome na koje načine ukazuju na ono što verujemo da treba da se dogodi u poslednjim danima. Koji događaji još uvek treba da se dogode? Kako možemo budno pratiti znake vremena, a da pri tom izbegnemo fanatizam, određivanje datuma i smelo predviđanje pojedinosti o kojima Biblija i spisi Elen Vajt izričito ne govore?`

`2. Razmišljajte više o pitanju bogosluženja. Šta znači služiti nekome ili nečemu? Kako se mi odnosimo prema tome kome ili čemu služimo?`

`3. Razmišljajte više o ideji da Bog i dalje ima svoj narod u Vavilonu. Šta shvatamo pod izrazom »Vavilon« (koji je očigledno simbol, nema doslovno značenje)? Čemu nas uči o obavezi da nastavimo da propovedamo vest drugima, bez obzira na njihovo političko opredeljenje ili verske stavove?`
