---
title:  Pitanje bogosluženja
date:   05/06/2018
---

U vreme cele svete istorije, Gospod je neprestano morao da se bavi onima koji su pali u idolopoklonstvo i druge oblike lažnog bogosluženja (vidi: Matej 4,8-10). U poslednjoj krizi, kao što je opisano u 13. poglavlju Otkrivenja, pitanje bogosluženja ponovo će se se pojaviti. Tom prilikom Božji narod moraće takođe da odluči kome će se pokloniti i služiti (vidi: Isus Navin 24,15).

U drugoj lekciji pod naslovom »Danilo i poslednje vreme« proučavali smo izveštaj o tri jevrejska mladića kojima je bilo naloženo da se »poklone zlatnom liku«. (Danilo 3,5) Videli smo, takođe, kako su u Otkrivenje 13 prilikom opisivanja progonstva sa kojim će se Božji narod suočiti u poslednje vreme upotrebljeni određeni izrazi iz tog poglavlja. Odnosno, Danilo 3 zapažamo događaje koji su preteča onome što će se dogoditi u poslednjim danima, što je opisano u 13. poglavlju Otkrivenja u neposrednom okviru prikazivanja zveri i njihove sile. Svima je bilo naloženo da se poklone zlatnom liku, ili će u suprotnom biti usmrćeni u ognjenoj peći. Slično tome, u Otkrivenje 13 rečeno je »da se pobiju koji se god ne poklone ikoni zvijerinoj«. (Otkrivenje 13,15) 

`Pročitajte sledeće tekstove: Otkrivenje 14,9-11; Otkrivenje 16,2; Otkrivenje 19,20; Otkrivenje 20,4. Šta ovi stihovi govore o tome koliko će pitanje službe postati važno?`

Vavilon je oduvek bio prestonica lažnog bogosluženja. Vavilonska kula svedočila je o želji graditelja da poput Lucifera izađu »u visine nad oblake« (Isaija 14,14), kao i naporima da se spasu u slučaju još jednog sveopšteg potopa. Dakle, odbili su da poveruju Božjem obećanju da nikada više neće pustiti potop na Zemlju (1. Mojsijeva 9,8-11).

Neovavilonsko carstvo je isto tako uzdiglo delo ljudskih ruku. Navuhonosor je veličao »Vavilon veliki što ga ja sazidah« (Danilo 4,30). Kasnije, car Valtazar uzeo je zlatne sudove iz Solomunovog hrama za gozbu i »pijahu vino, i hvaljahu bogove zlatne i srebrne i mjedene i drvene i kamene« (Danilo 5,3.4). Zapazite da su sudovi iz Hrama bili ispunjeni opojnim vinom koje je lišavalo snage one koji su pili iz njih. Kao posledica toga, mnogi u gradu izgubili su život prilikom pada Vavilona. Ono što spolja izgleda kao istina može da nas obmane prikrivajući smrtonosno »vavilonsko vino«. Lažna služba i lažne ideje vladaju u sotoninom carstvu.

`Kako možemo biti sigurni da ne učestvujemo u nekom obliku lažnog bogosluženja?`
