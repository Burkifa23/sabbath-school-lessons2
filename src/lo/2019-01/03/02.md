---
title:  ຂໍ້ຄວາມຂອງພຣະເຢຊູທີ່ສົ່ງຫາຄຣິສຕະຈັກຊະມີນາ ແລະ ເປຄາໂມ
date:   13/01/2019
---

`ໃນພະນິມິດ 2:8-11 ພຣະເຢຊູສົ່ງຂໍ້ຄວາມເຖິງຄຣິສຕະຈັກໃນເມືອງຊະມີນາໂດຍໄດ້ຊົງບອກວ່າ ພຣະອົງເປັນຜູ້ໃດ. ການແນະນໍາໂຕຂອງພຣະເຢຊູໃນຈົດ  ໝາຍນີ້ເຮັດໃຫ້ເຮົາຮູ້ວ່າຄຣິສຕະຈັກນີ້ມີບັນຫາຄືແນວໃດ? ພຣະເຢຊູໄດ້ຊົງເຕືອນຫຍັງແດ່ຕໍ່ຄຣິສຕະຈັກຊະມີນາກ່ຽວກັບສິ່ງທີ່ຈະເກີດຂຶ້ນໃນອະນາຄົດ?` 

ຂໍ້ຄວາມຂອງພຣະເຢຊູທີ່ສົ່ງເຖິງຄຣິສຕະຈັກເມືອງຊະມີນາ ແມ່ນສໍາລັບຄຣິດສະຕຽນທັງໝົດໃນຊ່ວງ200ປີພາຍຫຼັງທີ່ໂຢຮັນເສຍຊີວິດ. ອານາຈັກໂຣມັນໄດ້ຂົ່ມເຫັງຄຣິດສະຕຽນຍ້ອນຄວາມເຊື່ອຂອງພວກເຂົາ. 10 ວັນທີ່ພຣະເຢຊູໄດ້ຊົງເຕືອນຊາວຄຣິດສະຕຽນ ໃນພະນິມິດ 2:10 ແມ່ນຄໍາເວົ້າທີ່ເປັນສັນຍາລັກ. ສັນຍາລັກກ່ຽວກັບເວລາໃນພຣະຄໍາພີ 1 ວັນເທົ່າກັບ 1 ປີ. ສະນັ້ນ 10 ວັນທີ່ຈັກກະພັດໂຣມັນຂົ່ມເຫັງຄຣິດສະຕຽນກໍ່ແມ່ນ10ປີ. ນັບແຕ່ປີ 303 ພາຍຫຼັງການຕາຍຂອງພຣະເຢຊູເຖິງ ປີ313. ໃນປີ 313 ຄອນແຕນຕິນ ໄດ້ລຸກຮື້ຂຶ້ນຕໍ່ສູ້ເພື່ອອິດສະຫຼະພາບທາງຄວາມເຊື່ອຂອງຄຣິດສະຕຽນ.

`ອ່ານໃນພະນິິມິດ 2:12-15. ພຣະເຢຊູໄດ້ຊົງແນະນໍາພຣະອົງເອງຕໍ່ຄຣິສຕະຈັກເມືອງເປຄາໂມຄືແນວໃດ? ພຣະອົງຊົງບອກວ່າຄຣິສຕະຈັກນີ້ມີຈຸດບົກພ່ອງຄືຫຍັງ?` 

ຂໍ້ຄວາມທີ່ສົ່ງເຖິງເມືອງເປຄາໂມແມ່ນສັນຍາລັກ. ເປັນການສະແດງເຖິງສິ່ງທີ່ເກີດຂຶ້ນກັບຄຣິດສະຕຽນ ໃນຊ່ວງປີ 313 ຫາ 538 ພາຍຫຼັງການສິ້ນພະຊົນຂອງພຣະເຢຊູ. ໃນຊ່ວງນັ້ນຄຣິດສະຕຽນມີອິດສະຫຼະໃນການນະມັດສະ ການພຣະເຈົ້າ. ຜູ້ທີ່ເຊື່ອຫຼາຍຄົນຍັງຄົງຊື່ສັດຕໍ່ຂ່າວປະເສີດ ແລະ ພຣະເຢຊູ. ແຕ່ບາງຄົນກໍ່ຫັນໜີຈາກຄວາມຈິງ ຈາກນັ້ນຄວາມເຊື່ອໃນຄຣິສຕະຈັກ ແລະ ຄວາມຮັກທີ່ມີຕໍ່ຄວາມຈິງກໍ່ອ່ອນແອລົງ.