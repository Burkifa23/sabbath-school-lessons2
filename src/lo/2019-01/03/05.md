---
title:  ຂໍ້ຄວາມຂອງພຣະເຢຊູທີ່ສົ່ງເຖິງຄຣິສຕະຈັກໃນເມືອງຟີລາເດັນເຟຍ
date:   16/01/2019
---

`ອ່ານພະນິມິດ 3:7-9.  ພຣະເຢຊູຊົງແນະນໍາພຣະອົງເອງແນວໃດ ຕໍ່ຄຣິສຕະຈັກໃນເມືອງຟີລາເດັນເຟຍ? ຖ້ອຍຄໍານີ້ຊ່ວຍໃຫ້ເຮົາເຂົ້າໃຈເຖິງບັນຫາທີ່ຄຣິສຕະຈັກນີ້ຕ້ອງປະເຊີນຄືແນວໃດ? ຖ້ອຍຄໍາຂອງພຣະເຢຊູທີ່ວ່າ “ເຮົາຮູ້ວ່າເຈົ້າມີກຳລັງພຽງເລັກນ້ອຍ” ສະແດງໃຫ້ເຮົາເຫັນສິ່ງທີ່ເກີດຂຶ້ນກັບຄຣິສຕະຈັກນີ້ແນວໃດ?`

ຂໍ້ຄວາມຂອງພຣະເຢຊູທີ່ສົ່ງເຖິງຄຣິສຕະຈັກໃນເມືອງຟີລາເດັນເຟຍ ຍັງໄດ້ສະແດງໃຫ້ເຮົາເຫັນສິ່ງທີ່ເກີດຂຶ້ນກັບຄຣິສຕະຈັກໂພເທສແຕນໃນຍຸກນັ້ນໃນຊ່ວງທໍາອິດ ແລະ ທີສອງຂອງການຕື່ນຕົວ ໃນຊ່ວງປີ 1740-1844 ພາຍຫຼັງການສີ້ນພະຊົນ. ໃນຊ່ວງນີ້ຄຣິສຕະຈັກໂພເທສແຕນໃນ ອັງກິດ ແລະ ອາເມລິກາ ໄດ້ຕື່ນຕົວກັບຄວາມຈິງໃນພຣະຄໍາພີ. ປະຊາຊົນຂອງພຣະເຈົ້າໄດ້ຮຽນຮູ້ວ່າ ກົດບັນຍັດຂອງພຣະເຈົ້າ ແລະ ການໃຊ້ຊີວິດຢ່າງບໍລິສຸດນັ້ນມີຄວາມສໍາຄັນຫຼາຍ. ປະຕູໄຂໄວ້ ໃນພະນິມິດ 3:8 ແມ່ນຄໍາເວົ້າທີ່ເປັນສັນຍາລັກ. ມັນໄດ້ອະທິບາຍເຖິງທາງທີ່ຈະເຂົ້າໄປວິຫານໃນສະຫວັນ. ເຮົາຮູ້ວ່າ ປະຕູໄຂໄວ້ ແມ່ນສັນຍາລັກເຖິງ ວິຫານໃນສະຫວັນ ເພາະວ່າໂຢຮັນໄດ້ເວົ້າກ່ຽວກັບວິຫານ ໃນພະນິມິດ 3:12 ແລະ 4:1,2. ພຣະເຈົ້າຊົງປິດປະຕູບານໜຶ່ງ ແລະ ໄດ້ໄຂປະຕູອີກບານໜຶ່ງໃນວິຫານເທິງສະຫວັນ. ປະຕູເຫຼົ່ານີ້ໄດ້ສະແດງໃຫ້ເຮົາເຫັນວ່າ ໃນປີ 1844 ພຣະເຢຊູຊົງປ່ຽນວຽກງານທີ່ພຣະອົງຊົງກະທໍາເພື່ອເຮົາຢູ່ເທິງສະຫວັນ.