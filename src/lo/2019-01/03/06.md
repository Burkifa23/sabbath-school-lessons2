---
title:  ຄຣິດສະຕຽນໃນຄຣິສຕະຈັກເມືອງລາວດີເກອາ
date:   17/01/2019
---

`ອ່ານໃນພະນິມິດ 3:14-17 ແລະ ໂຮເຊອາ 12:8.ໃນພະນິມິດບົດທີ3 ພຣະເຢຊູໄດ້ຊົງບອກຫຍັງໃຫ້ເຮົາຮູ້ແດ່ກ່ຽວກັບບັນຫາຂອງຄຣິສຕະຈັກນີ້? ສິ່ງທີ່ທ່ານໄດ້ຮຽນຮູ້ກ່ຽວກັບຄຣິສຕະຈັກນີ້ຊ່ວຍໃຫ້ທ່ານເຂົ້າໃຈຄືແນວໃດວ່າເປັນຫຍັງພຣະເຢຊູຈຶ່ງຊົງບອກໃຫ້ຄຣິສຕະຈັກນີ້ເຮັດບາງສິ່ງທີ່ພິເສດເພື່ອແກ້ໄຂບັນຫາຂອງພວກເຂົາ?`   

ຄຣິດສະຕຽນໃນເມືອງລາວດີເກອາ ກໍ່ຄືກັບ ແມ່ນໍ້າທີ່ໄຫລຜ່ານເມືອງຂອງພວກເຂົາ. ນໍ້າໃນແມ່ນໍ້ານີ້ບໍ່ເຢັນ ແລະ ບໍ່ຮ້ອນ ມັນພຽງແຕ່ ອຸ່ນໆ ເທົ່ານັ້ນ. ພວກເຂົາອ້າງເຖິງຄວາມຮ່ັງມີ ແລະ ວ່າພວກເຂົາບໍ່ຕ້ອງການສິ່ງໃດ. ແຕ່ພຣະເຢຊູໄດ້ຊົງສະແດງໃຫ້ເຂົາເຫັນວ່າ ພວກເຂົາເປັນຄົນຂັດສົນ, ຕາບອດ ແລະ ເປືອຍກາຍຢູ່ ພວກເຂົາບໍ່ເຫັນສິ່ງທີ່ຕົນເອງຕ້ອງການຝ່າຍຈິດວິນຍານ. 

ຄຣິສຕະຈັກໃນລາວດີເກອາໃນຍຸກຂອງໂຢຮັນເປັນ ຖ້ອຍຄໍາທີ່ໃຫ້ເຫັນເຖິງພາບຂອງສະຖານະຄວາມເຊື່ອຂອງຄຣິດສະຕຽນໃນຍຸກສຸດທ້າຍຂອງປະຫວັດສາດໂລກ. ໃນພະນິິມິດ 16:15 ພຣະເຢຊູຊົງເຕືອນໃຫ້ປະຊາຊົນຂອງພຣະອົງທີ່ມີຊີວິດໃນຍຸກສຸດທ້າຍດ້ວຍການໃສ່ເຄື່ອງນຸ່ງ ເພື່ອບໍ່ໃຫ້ຄົນອື່ນເຫັນວ່າພວກເຂົາເປືອຍກາຍຢູ່. ພຣະເຢຊູຊົງຕ້ອງການໃຫ້ພວກເຂົານຸ່ງເຄື່ອງ ທີ່ພຣະອົງຊົງຈັດຕຽມໃຫ້ຊາວເມືອງລາວດີເກອາ ໃນພະນິມິດ 3:17, 18. ແຕ່ຄຣິສຕະຈັກຂອງພຣະເຈົ້າໃນຍຸກສຸດທ້າຍຮູ້ສຶກວ່າບໍ່ຈໍາເປັນຕ້ອງມີພຣະເຢຊູ. ພຣະອົງຈຶ່ງຊົງເຕືອນຄຣິສຕະຈັກໃນຍຸກສຸດທ້າຍນີ້ໃຫ້ຮູ້ວ່າ ຈະເກີດຫຍັງຂຶ້ນຖ້າພວກເຂົາເລືອກທີ່ຈະເປືອຍກາຍຢູ່: ພວກເຂົາຈະບໍ່ລອດພົ້ນເມື່ອພຣະອົງສະເດັດກັບມາ.