---
title:  ຂໍ້ຄວາມຂອງພຣະເຢຊູສົ່ງຫາຄຣິສຕະຈັກເມືອງຊາເດ
date:   15/01/2019
---

`ອ່ານພະນິມິດ 3:1-6, ແລ້ວອ່ານ ມັດທາຍ 24:42-44, ແລະ 1ເທຊະໂລນິກ 5:1-8. ມີຫຍັງແດ່ສາມຢ່າງທີ່ພຣະເຢຊູຊົງບອກຄຣິດສະຕຽນໃນເມືອງຊາເດໃຫ້ເຮັດ ເພື່ອຮັກສາການເຈັບປ່ວຍຝ່າຍວິນຍານຂອງພວກເຂົາ (ອ່ານພະນິມິດ 3:1-6)?` 

ພຣະເຢຊູຊົົງຮູ້ວ່າມີສະມາຊິກຈໍານວນໜຶ່ງໃນຄຣິສຕະຈັກເມືອງຊາເດທີ່ຍັງຄົງຊື່ສັດຕໍ່ພຣະເຈົ້າ. ແຕ່ຄົນສ່ວນໃຫຍ່ແມ່ນບໍ່ຊື່ສັດຕໍ່ພຣະອົງ. ເມື່ອເບິ່ງພຽງພາຍນອກຈະເຫັນວ່າພວກເຂົາຍັງມີຊີວິດ ແຕ່ພາຍໃນພວກເຂົາຕາຍແລ້ວ. ພຣະເຢຊູບໍ່ໄດ້ຊົງບອກວ່າຄວາມບາບອັນໃດທີ່ຄຣິສຕະຈັກໄດ້ເຮັດຜິດ ແຕ່ຄຣິສຕະຈັກນີ້ຂີ້ຄ້ານຫຼາຍ ສະມາຊິກບໍ່ມີຄວາມເຊື່ອເລີຍ.

ຂໍ້ຄວາມຂອງພຣະເຢຊູທີ່ສົ່ງເຖິງເມືອງຊາເດ ເປັນພາບລວມຂອງສະຖານະຄວາມເຊື່ອຂອງປະຊາຊົນຂອງພຣະເຈົ້າໃນຊ່ວງປີ 1565-1750 AD. ພາຍຫຼັງການສີ້ນພຣະຊົນ. ຄຣິສຕະຈັກຊາເດສະແດງໃຫ້ເຮົາເຫັນສິ່ງທີ່ເກີດຂຶ້ນກັບໂບດໂພເທສແຕນພາຍຫຼັງການປ່ຽນແປງ. ການປ່ຽນແປງແມ່ນໃນປີ 1500 ທີ່ຄຣິສຕະຈັກໃນຢູໂຣບຕື່ນຕົວກັບຄວາມຈິງ ແລະ ລຸກຮື້ຂຶ້ນສ້າງການປ່ຽນແປງຄັ້ງຍິ່ງໃຫຍ່. ການປ່ຽນແປງຄັ້ງຍິ່ງໃຫຍ່ນີ້ກໍ່ໃຫ້ມີໂບດໂພເທສແຕນເກີດຂຶ້ນ. ແຕ່ຕໍ່ມາຄຣິສຕະຈັກເຫຼົ່ານີ້ກໍ່ຢຸດຕິການເຕີບໃຫຍ່ຝ່າຍຈິດວິນຍານ. ພວກເຂົາເຊົາເຊື່ອວ່າ ພຣະເຢຊູໄດ້ໄຖ່ພວກເຂົາໃຫ້ພົ້ນດ້ວຍຄວາມຮັກຂອງພຣະອົງ. ພວກເຂົາປ່ຽນເອົາຄວາມຄິດຂອງມະນຸດມາແທນທີ່ຄວາມຈິງໃນພຣະຄໍາພີ. ເບິ່ງພາຍນອກແລ້ວຍັງມີຊີວິດ ແຕ່ພາຍໃນຈິດໃຈຂອງເຂົາຕາຍແລ້ວ.