---
title:  ຂໍ້ຄວາມຂອງພຣະເຢຊູສົ່ງເຖິງຄຣິສຕະຈັກໃນເມືອງທົວເຕຣາ
date:   14/01/2019
---

`ອ່ານພະນິມິດ 2:18-19. ໃນຂໍ້ພຣະຄໍາພີນີ້ ພຣະເຢຊູຊົງແນະນໍາພຣະອົົງເອງຕໍ່ຄຣິສຕະຈັກທົວເຕຣາແນວໃດ? ເປັນຫຍັງພຣະເຢຊູຈຈຶ່ງຊົງຍ້ອງຄຣິສຕະຈັກນີ້? ຄຣິສຕະຈັກນີ້ມີບັນຫາຫຍັງແດ່?`

ໃນຂໍ້ຄວາມທີ່ສົ່ງເຖິງຄຣິສຕະຈັັັກທົວເຕຣາ ພຣະເຢຊູຊົງກ່າວເຖິງເຢເຊເບນ ຣາຊີນີຜູ້ໂຫດຫ້ຽມ ທີ່ສົມຣົດກັບກະສັດອາຮັບ ຣາຊີນີເຢເຊເບນ ນໍາພາປະຊາຊົນຂອງພຣະເຈົ້າເຮັດບາບໜັກຕໍ່ສູ້ພຣະເຈົ້າ ແລະ ຫັນໜີຈາກທາງພຣະອົງ (1ກະສັດ 16:31-33). ເຢເຊເບນ ແມ່ນສັນຍາລັກທີ່ພຣະເຈົ້າຊົງໃຊ້ໃນການກ່າວເຖິງຄົນທີ່ບໍ່ໍຊື່ສັດຕໍ່ພຣະເຈົ້າ. ໃຜແດ່ທີ່ຊ່ວຍເຢເຊເບນເຮັດວຽກງານຂອງນາງ ກໍ່ຄືໃຜກໍ່ຕາມທີ່ຍອມຮັບຄໍາສອນຂອງນາງ ແລະ ສອນຜູ້ອື່ນໃຫ້ດໍາເນີນຊີວິດ ແລະ ກະທໍາຕາມທາງຂອງນາງ.  

ຄຣິສຕະຈັກໃນທົວເຕຣາ ແມ່ນຄໍາເວົ້າທີ່ເປັນສັນຍາລັກເຖິງ ຄຣິດສະຕຽນໃນຍຸກ Middle Ages (ຍຸກກາງ ປີ538-1565 ພາຍຫລັງສິ້ນພຣະຊົນ). ອັນຕະລາຍທີ່ຮ້າຍແຮງທີ່ສຸດບໍ່ໄດ້ມາຈາກທາງນອກແຕ່ມາຈາກພາຍໃນຄຣິສຕະຈັກ. ໃນຍຸກນີ້ ຄວາມຄິດຂອງມະນຸດກາຍເປັນສິ່ງສໍາຄັນກວ່າຄວາມຈິງໃນພຣະຄໍາພີ.  ໃນຄຣິສຕະຈັກໄດ້ສອນສະມາຊິກວ່າ ການກະທໍາດີຂອງພວກເຂົາຈະຊ່ວຍໃຫ້ພວກເຂົາລອດພົ້ນ ບໍ່ແມ່ນດ້ວຍການຊົງຊ່ວຍໂຜດຂອງພຣະເຢຊູ. ໃຜກໍ່ຕາມທີ່ບໍ່ເຫັນດີນໍາກົດລະບຽບໃໝ່ຂອງຄຣິສຕະຈັກຈະຖືກລົງໂທດ ແລະ ເຖິງແກ່ຄວາມຕາຍ.