---
title:  ສຶກສາເພີ່ມເຕີມ
date:   18/01/2019
---

ໃນຕອນທ້າຍຂອງຂໍ້ຄວາມທີ່ພຣະເຢຊູຊົງສົ່ງເຖິງແຕ່ລະຄຣິສຕະຈັກ, ພຣະອົງຊົງສັນຍາກັບຜູ້ທີ່ເຊື່ອໃນແຕ່ລະຄຣິສຕະຈັກທີ່ຍັງຄົງຕິດຕາມ ແລະ ປະຕິບັດຕາມຄໍາແນະນໍາຂອງພຣະອົງ. ບັດນີ້ ເຮົາລອງເບິ່ງບາງຢ່າງທີ່ງົດງາມກ່ຽວກັບພຣະສັນຍາທີ່ຊົງປະທານໃຫ້ແກ່ແຕ່ລະຄຣິສຕະຈັກ. ທ່ານເຫັນບໍ່ວ່າ ເມື່ອຄຣິສຕະຈັກຍິ່ງອ່ອນແອທໍ່ໃດ ພຣະເຢຊູຍິ່ງຊົງສະເໜີການຊ່ວຍເຫຼືອ ແລະ ປະທານສັນຍາຫຼາຍຂຶ້ນ. ລອງເບິ່ງຄຣິສຕະຈັກເອເຟໂຊ ພຣະເຢຊູຊົງປະທານພຣະສັນຍາດຽວກັບພວກເຂົາ. ແຕ່ກັບຄຣິສຕະຈັກອື່ນຫຼັງຈາກເອເຟໂຊ ທີ່ຄວາມເຊື່ອຂອງພວກເຂົາອ່ອນແອລົງ ພຣະອົງກໍ່ໄດ້ປະທານພຣະສັນຍາຫຼາຍຂຶ້ນ. ຄຣິສຕະຈັກທີ່ໄດ້ຮັບພຣະສັນຍາສຸດທ້າຍແມ່ນ ລາວດີເກອາ ເຖິງວ່າຄຣິສຕະຈັກນີ້ອ່ອນແອກວ່າຄຣິສຕະຈັກອື່ນໆທັງໝົດ ໂບດນີ້ໄດ້ຮັບພຽງພຣະສັນຍາດຽວເທົ່ານັ້ນ. ແຕ່ເປັນພຣະສັນຍາທີ່ໃຫຍ່ທີ່ສຸດໃນບັນດາພຣະສັນຍາອື່ນໆ ຄື: ນັ່ງກັບພຣະເຢຊູເທິງບັນລັງຂອງພຣະອົງ. (ພະນິມິດ 3:21).

**ຄໍາຖາມສົນທະນາ**

`1.	ເມື່ອຄຣິສຕະຈັກຕ່າງໆໃນພະຄໍາພະນິມິດອ່ອນແອລົງຝ່າຍຄວາມເຊື່ອ ພຣະເຢຊູໄດ້ຊົງປະທານພຣະສັນຍາໃຫ້ກັບພວກເຂົາຫຼາຍຂຶ້ນເພື່ອຊ່ວຍພວກເຂົາ. ສິ່ງນີ້ເຮັດໃຫ້ເຮົາເຫັນການທໍາງານດ້ວຍຄວາມຮັກຂອງພຣະເຈົ້າຄືແນວໃດ?`

`2.	ຄໍາເຕືອນຂອງພຣະເຢຊູຕໍ່ຄຣິສຕະຈັກລາວດີເກອາແມ່ນສໍາລັບ ຄຣິດສະຕຽນທີ່ມີຊີວິດໃນຍຸກສຸດທ້າຍ. ການເຕືອນຂອງພຣະເຢຊູມີຄວາມໝາຍແນວໃດຕໍ່ເຮົາໃນຖານະຄຣິດສະຕຽນຄະນະວັນເສົາ? ເຮົາຕ້ອງປະຕິບັດຫຍັງແດ່ເພື່ອປ່ຽນແປງຊີວິດຂອງເຮົາ?`