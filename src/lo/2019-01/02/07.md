---
title:  ສຶກສາເພີ່ມເຕີມ
date:   11/01/2019
---

ພຣະເຢຊູຊົງປາກົດໂຕຕໍ່ໂຢຮັນ ສິ່ງທີ່ໂຢຮັນເຫັນນັ້ນເປັນຂໍ້ພິສູດສໍາລັບຜູ້ທີ່ເຊື່ອທັງຫມົດຄື ພວກເຮົາມີພຣະຜູ້ຊ່ວຍໃຫ້ລອດທີ່ຟື້ນຄືນພຣະຊົນຈາກຄວາມຕາຍ. ຂໍ້ພິສູດນີ້ໄດ້ໃຫ້ພະລັງໃນຊີວິດແກ່ຄຣິສຕະຈັກ. ໃນບາງຄັ້ງເມກດໍາອາດຈະປົກຄຸມໄພ່ພົນຂອງພຣະເຈົ້າ. ເບິ່ງຄືວ່າບັນຫາໜັກໜ່ວງ ແລະ ສິ່ງທີ່ໂຈມຕີຊີວິດຂອງພວກເຂົາຈະທໍາລາຍພວກເຂົາ. ແຕ່ໃນຊ່ວງເວລາອັນໂຫດຮ້າຍນີ້ ພຣະເຈົ້າໄດ້ຊົງສອນບົດຮຽນອັນສໍາຄັນໃຫ້ແກ່ຄຣິສຕະຈັກ. ໃນຊ່ວງເວລານັ້ນ ພຣະເຢຊູຊົງປາກົດຕົນຫຼາຍຄັ້ງໃນຫ້ອງຄຸມຂັງຕໍ່ຄົນທີ່ເລືອກຈະຮັບໃຊ້ພຣະອົງ. ພຣະເຢຊູຊົງຢູ່ກັບຄົນຂອງພຣະອົງເມື່ອພວກເຂົາຖືກຖີ້ມເຂົ້າໃນກອງໄຟເພາະຄວາມເຊື່ອຂອງພວກເຂົາ. ເມື່ອກາງຄືນມືດມິດກໍ່ມີດວງດາວທີ່ປະກາຍສ່ອງແຈ້ງປາກົດຂຶ້ນ ໃນແບບດຽວກັນນີ້ ພວກເຮົາຈະເຫັນສະຫງ່າຣາສີຂອງພຣະເຈົ້າສ່ອງປະກາຍໃນຍາມທີ່ມືດມົນ.

**ຄໍາຖາມສົນທະນາ**

`1.	ໂຢຮັນຂຽນພຣະຄໍາພະນິມິດ ກ່ຽວກັບສິ່ງທີ່ລາວເຫັນ ແລະ ໄດ້ຍິນໃນນິມິດທີ່ພຣະເຈົ້າຊົງສໍາແດງຕໍ່ລາວໃນເກາະປາໂມດ. ເມື່ອທ່ານອ່ານ ພະນິມິດ 1:12-20, ທ່ານໄດ້ຮຽນຮູ້ ແລະ ໄດ້ປະສົບການຫຍັງແດ່? ຖ້ອຍຄໍາຂອງໂຢຮັນໄດ້ໜູນໃຈທ່ານແນວໃດ?`

`2.	ພະນິມິດ 14:7, ທູດສະຫວັນຕົນທໍາອິດໄດ້ບອກມະນຸດໃນໂລກໃຫ້ນະມັດສະການພຣະເຈົ້າຜູ້ຊົງສ້າງສະຫວັນ ແລະ ແຜ່ນດິນໂລກ (ອົບພະຍົບ 20:11). ທູດສະຫວັນຕົນທໍາອິດໄດ້ບອກຫຍັງເຮົາແດ່ກ່ຽວກັບຄວາມສໍາຄັນຂອງວັນສະບາໂຕໃນຍຸກສຸດທ້າຍ ທີ່ຄ້າຍຄືທີ່ກ່າວໄວ້ໃນພຣະຄໍາພະນິມິດ?`