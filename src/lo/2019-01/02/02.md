---
title:  ໂຢຮັນທີ່ເກາະປັດໂມ
date:   06/01/2019
---

`ໃນພະນິມິດ 1:9, ໂຢຮັນໄດ້ບອກເຫດຜົນທີ່ລາວໄດ້ໄປເກາະປັດໂມໃຫ້ເຮົາໄດ້ຮູ້, ເປັນຫຍັງລາວຈຶ່ງໄປທີ່ນັ້ນ?`

ປັດໂມ ເປັນເກາະທີ່ເຕັມໄປດ້ວຍຫິນໃຫຍ່ໃນທະເລແອຈີນ ທີ່ນັ້ນບໍ່ມີພືດ ແລະ ຕົ້ນໄມ້ຫລາຍປານໃດ. ລວງຍາວຂອງເກາະນີ້ແມ່ນ 10 ໄມ (16ກິໂລແມັດ) ແລະ ກວ້າງ 6 ໄມ (9.6ກິໂລແມັດ). ຊາວໂຣມັນໄດ້ໃຊ້ເກາະດັ່ງກ່າວນີ້ເປັນບ່ອນຄຸມຂັງ, ນັກໂທດທີ່ເຮັດຜິດກົດໝາຍຈະຖືກສົ່ງໄປທີ່ນັ້ນ. ໃນຊ່ວງເວລາທີ່ໂຢຮັນຂຽນພຣະຄໍາພະນິມິດທີ່ເກາະປັດໂມ ກໍມີນັກຂຽນຄຣິດສະຕຽນທີ່ມີຊີວິດຢູ່ໃນຊ່ວງນັ້ນ. ນັກຂຽນເຫຼົ່ານີ້ຕ່າງກໍ່ເຫັນດີວ່າ ໂຣມັນສົ່ງໂຢຮັນໄປເກາະປັດໂມຍ້ອນໂຢຮັນຈົງຮັກພັກດີໃນຂ່າວປະເສີດກ່ຽວກັບພຣະເຢຊູ.  

`ມີຜູ້ໃດອີກໃນພຣະຄໍາພີທີ່ຕ້ອງທົນທຸກທໍລະມານ? ພວກເຂົາທຸກທໍລະມານຍ້ອນພວກເຂົາສັດຊື່ຕໍ່ພຣະເຈົ້າບໍ່? ລອງອ່ານເລື່ອງລາວຂອງວິລະບູລຸດ ໃນພຣະຄໍາດານີເອນ 3:16-23 ແລະ ກິດຈະການ 7:54-60.` 

ສາວົກຂອງພຣະເຢຊູຕ້ອງຈື່ວ່າ ພຣະເຈົ້າຈະບໍ່ປະໃຫ້ພວກເຂົາໂດດດ່ຽວ ແມ່ນແຕ່ໃນຄາວທຸກລໍາບາກທີ່ສຸດ. ພຣະເຢຊູໄດ້ຊົງມາຫາໂຢຮັັນດ້ວຍຖ້ອຍຄໍາແຫ່ງຄວາມຫວັງ ແລະ ການໜູນໃຈ ໃນຂະນະທີ່ໂຢຮັນເປັນນັກໂທດຢູ່ເກາະປາໂມດ. ພຣະເຢຊູອົງດຽວກັນນີ້ແຫລະຈະຢູ່ກັບຄົນຂອງພຣະອົງ ໃຫ້ຄວາມຫວັງແກ່ພວກເຂົາ ແລະ ໜູນໃຈພວກເຂົາໃນຍາມທຸກລໍາບາກ.

`ພວກເຮົາສາມາດຮຽນຮູ້ທີ່ຈະວາງໃຈໃນພຣະຜູ້ເປັນເຈົ້າຢູ່ສະເໝີໄດ້ແນວໃດ?`