---
title:  ຄຣິສຕະຈັກເຈັດແຫ່ງ
date:   09/01/2019
---

ໃນພະນິມິດ 1:11, 19, 20, ພຣະເຢຊູຊົງບອກໃຫ້ໂຢຮັນສົ່ງຂໍ້ຄວາມໄປຍັງຄຣິສຕະຈັກເຈັດແຫ່ງໃນເອເຊຍ. ເຊິ່ງທີ່ຈິງມີຄຣິສຕະຈັກຫຼາຍແຫ່ງກວ່ານັ້ນ ແຕ່ມີພຽງແຕ່ເຈັດແຫ່ງນີ້ທີ່ໄດ້ຮັບຂໍ້ຄວາມຈາກພຣະເຢຊູ. ຄວາມຈິງຂໍ້ນີ້ຊ່ວຍໃຫ້ເຮົາເຫັນໄດ້ວ່າ ຄຣິສຕະຈັກເຈັດແຫ່ງນີ້ເປັນສັນຍາລັກຂອງ ຄຣິສຕະຈັກແຕ່ລະຍຸກໃນປະຫວັດສາດ. ເມື່ອພວກເຮົາຮູ້ວ່າ ຄຣິສຕະຈັກເຈັດແຫ່ງນັ້ນເປັນສັນຍາລັກ ມັນຊ່ວຍໃຫ້ເຮົາເຂົ້າໃຈຄືແນວໃດວ່າ ຂໍ້ຄວາມຈາກພຣະເຈົ້າທີ່ສົ່ງເຖິງຄຣິສຕະຈັັກເຈັດແຫ່ງໃນເອເຊຍແມ່ນຂໍ້ຄວາມສໍາລັບປະຊາຊົນທັງໝົດຂອງພຣະອົງເຊັ່ນກັນ? 

ພຣະເຢຊູຊົງປະທານຂໍ້ຄວາມໃຫ້ແກ່ໂຢຮັນ ເພື່ອສົ່ງຕໍ່ໃຫ້ແກ່ຄຣິສຕະຈັກເຈັດແຫ່ງໃນເອເຊຍ. ໂຢຮັນຂຽນຂໍ້ຄວາມເຫຼົ່ານີ້ໃນພະນິມິດ ບົດທີ 2 ແລະ 3. ຂໍ້ຄວາມແຕ່ລະອັນມີຄວາມໝາຍສາມແບບດ້ວຍກັນຄື: 

ອັນທີໜຶ່ງ, ຂໍ້ຄວາມເຫຼົ່ານີ້ຊ່ວຍໃຫ້ເຮົາເຂົ້າໃຈກ່ຽວກັບປະຫວັດສາດ. ສອງ, ຂໍ້ຄວາມເຫຼົ່ານັ້ນຊ່ວຍໃຫ້ເຮົາເຂົ້າໃຈສິ່ງທີ່ຈະເກີດຂຶ້ນໃນອະນາຄົດ. ແລະ ສາມ, ຂໍ້ຄວາມຍັງຊ່ວຍໃຫ້ເຮົາເຂົ້າໃຈຄຣິດສະຕຽນໃນຕ່າງຍຸກສະໄໝ ແລະ ສະຖານທີ່.

`ລອງຄິດພາບທີ່ພຣະເຈົ້າຈະຊົງສົ່ງຈົດໝາຍເຖິງຄຣິສຕະຈັກຂອງທ່ານກ່ຽວກັບ ບັນຫາ ແລະ ສະຖານະທາງຈິດວິນຍານ. ທ່ານຄິດວ່າໃນຈົດໝາຍນັ້ນຈະຂຽນວ່າແນວໃດແດ່?`