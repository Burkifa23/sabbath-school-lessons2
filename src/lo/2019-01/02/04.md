---
title:  ພຣະເຢຊູ ແລະ ຄັນຕະກຽງຄໍາເຈັດອັນ
date:   08/01/2019
---

`ໃນພະນິມິດ 1:12-18, ໂຢຮັນໄດ້ວາດພາບພຣະເຢຊູໃຫ້ເຮົາເຫັນ ພາບນັ້ນຄ້າຍຄື ຫຼື ແຕກຕ່າງຈາກ ພາບຂອງດານີເອນ ໃນດານີເອນ 10:5,6 ຄືແນວໃດ? ພຣະເຢຊູໃນນິມິດຂອງໂຢຮັນເປັນແນວໃດ? ພຣະເຢຊູໄດ້ຊົງເຮັດຫຍັງແດ່?`

ໃນຂໍ້ຄວາມຂອງໂຢຮັນ ໂຢຮັນເຫັນນິມິດທີ່ ພຣະເຢຊູຊົງ ຍ່າງໄປມາທ່າມກາງຄັນຕະກຽງຄໍາເຈັດອັນ (ພະນິມິດ 2:1). ສິ່ງທີ່ພຣະເຢຊູຊົງກະທໍາໃນນີ້ແມ່ນສັນຍາລັກທີ່ຊ່ວຍໃຫ້ຄົນຂອງພຣະເຈົ້າຈົດຈໍາພຣະສັນຍາທີ່ປະທານແກ່ປະຊາຊົນຂອງພຣະອົງ. ພຣະເຈົ້າຊົງສັນຍາວ່າຈະຢູ່ຄຽງຂ້າງຄົນຂອງພຣະເຈົ້າໃນຖານະພຣະເຈົ້າຂອງເຂົາ (ລະບຽບຂອງພວກເລວີ 26:12). ໃນພະນິມິດ ຄັນຕະກຽງຄໍາເຈັດອັນ ແມ່ນສັນຍາລັກຂອງຄຣິສຕະຈັກ 7 ແຫ່ງໃນເອເຊຍ (ພະນິມິດ 1:20). (ນອກນັ້ນຍັງເປັນສັນຍາລັກສໍາລັັບຄຣິສຕະຈັກອື່ນໆໃນຍຸກຂອງໂຢຮັນຈົນເຖິງຍຸກສຸດທ້າຍ). ພຣະເຢຊູຊົງຍ່າງໄປມາທ່າມກາງຄັນຕະກຽງຄໍາເຈັດອັນສະແດງວ່າ ພຣະອົງຈະຊົງຮັກສາສັນຍາທີ່ມີຕໍ່ອິດສະລາເອນ. ພຣະອົງຈະຊົງຢູ່ກັບຄົນຂອງພຣະອົງຕະຫຼອດເວລາ.

`ອ່ານພະນິມິດ 2:2, 9, 13, 19 ແລະ ພະນິມິດ 3:1, 8, 15. ໃນຂໍ້ພຣະຄໍາເຫຼົ່ານີ້ ພຣະເຢຊູຊົງກ່າວວ່າ “ເຮົາຮູ້” ເມື່ອກ່າວເຖິງຄວາມຕ້ອງການຂອງຄຣິສຕະຈັກເຈັດແຫ່ງ. ຂໍ້ຄວາມເຫຼົ່ານີ້ໄດ້ບອກຫຍັງແດ່ເພື່ອໃຫ້ເຮົາຮູ້ວ່າ ພຣະເຢຊູຊົງຮູ້ກ່ຽວກັບປະຊາຊົນຂອງພຣະອົງ ແລະ ຊົງຫ່ວງໃຍພວກເຂົາຫຼາຍປານໃດ?`