---
title:  ຂໍ້ຄວາມຂອງພຣະເຈົ້າທີ່ສົ່ງເຖິງຄຣິສຕະຈັກເມືອງເອເຟໂຊ
date:   10/01/2019
---

ໃນພະນິມິດ 2:1-4, ພຣະເຢຊູຊົງພັນລະນາເຖິງພຣະອົງເອງຕໍ່ຄຣິສຕະຈັກເອເຟໂຊ. ພຣະອົງໄດ້ຊົງພັນລະນາພຣະອົງເປັນຮູບພາບແບບໃດ? ພຣະເຢຊູຊົງຊົມເຊີຍຄຣິສຕະຈັກສຳລັບຈຸດດີ,  ຈຸດດີເຫຼົ່ານັ້ນມີຫຍັງແດ່? ມີສິ່ງໜຶ່ງທີ່ພຣະເຢຊູຕໍ່ວ່າຄຣິສຕະຈັກໃນເອເຟໂຊ ສິ່ງນັ້ນແມ່ນຫຍັງ? (ອ່ານໃນ ເຢເຣມີຢາ 2:2) ເພື່ອຫາຄໍາຕອບ.

ເມື່ອຄຣິສຕະຈັກໃນເອເຟໂຊໄດ້ກໍ່ຕັ້ງຂຶ້ນໃໝ່, ຄຣິສຕະຈັກທຸກແຫ່ງກໍໄດ້ຍິນຂ່າວທີ່ສະມາຊິກໃນໂບດເອເຟໂຊນີ້ມີຄວາມຮັກຕໍ່ເຊິ່ງກັນ ແລະ ກັນ ແລະ ສັດຊື່ຕໍ່ພຣະເຈົ້າ (ເອເຟໂຊ 1:15). ແລະແລ້ວກໍ່ມີບາງຢ່າງເກີດຂຶ້ນ. ສະມາຊິກໃນຄຣິສຕະຈັກເລີ່ມໃຫ້ຄວາມສໍາຄັນຕໍ່ ຄໍາສອນທີ່ຖືກຕ້ອງ ແລະ ການປະພຶດທີ່ຖືກຕ້ອງ ຫຼາຍກວ່າຄວາມຮັກທີ່ມີຕໍ່ພຣະເຢຊູ.

`ໃນພະນິມິດ 2:5,7, ພຣະເຢຊູຊົງຂໍໃຫ້ຄຣິສຕະຈັກປະຕິບັດສາມຂໍ້ເພື່ອນໍາຄວາມຮັກທີ່ມີຕໍ່ພຣະເຈົ້າ ແລະ ຕໍ່ເຊິ່ງກັນ ແລະ ກັນກັບຄືນມາ. ສາມຂໍ້ນັ້ນມີຫຍັງແດ່? ສາມສິ່ງນີ້ມີກ່ຽວຂ້ອງກັນຄືແນວໃດ?`

ສິ່ງທີ່ເກີດຂຶ້ນໃນຄຣິສຕະຈັກເອເຟໂຊສະແດງເຖິງສິ່ງທີ່ເກີດຂຶ້ນກັບສາສະ    ໜາຄຣິສ ໃນສະຕະວັດທີ1 (ແຕ່ປີ ຄສ 31-100).

`ຄໍາແນະນໍາຂອງພຣະເຢຊູຕໍ່ຄຣິສຕະຈັກເອເຟໂຊສາມາດຊ່ວຍຄຣິສຕະຈັກໃນຍຸກປະຈຸບັນ ທີ່ພວມເຢັນຊາ ແລະ ສູນເສຍຄວາມຮັກຕໍ່ຄວາມຈິງໄດ້ແນວໃດ?`