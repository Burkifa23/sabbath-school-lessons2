---
title:  ໃນວັນຂອງພຣະຜູ້ເປັນເຈົ້າ
date:   07/01/2019
---

`ອ່ານພະນິມິດ 1:10; ອົບພະຍົບ 31:13; ເອຊາຢາ 58:13; ແລະ ມັດທາຍ 12:8. ພຣະຄໍາເຫຼົ່ານີ້ລ້ວນແຕ່ຖືກເອີ້ນວ່າ ວັນທີ່ເປັນຂອງພຣະຜູ້ເປັນເຈົ້າ. ວັນນັ້ນແມ່ນວັນໃດໃນ1ອາທິດ? ພຣະເຈົ້າຊົງປະທານນິມິດກ່ຽວກັບວັນຂອງອົງພຣະຜູ້ເປັນເຈົ້າເມື່ອໂຢຮັນເປັນນັກໂທດຢູ່ເກາະປັດໂມ. ທ່ານຄິດວ່າວັນຂອງພຣະຜູ້ເປັນເຈົ້າໄດ້ໜູນໃຈໂຢຮັນຫຼາຍຊໍ່າໃດໃນຄາວທຸກລໍາບາກນັ້ນ?`

ພຣະຜູ້ເປັນເຈົ້າໄດ້ຊົງປາກົດຕົນຢ່າງສະຫງ່າງາມຕໍ່ອັກຄະສາວົກໂຢຮັນໃນວັນສະບາໂຕ. ໂຢຮັນຖືກສົ່ງໄປເກາະປັດໂມໃນຖານະນັກໂທດ ແລະ ໃນເກາະນັ້ນ ໂຢຮັນໄດ້ນັບຖືວັນສະບາໂຕ. ພຣະເຈົ້າຊົງປະທານພຣະສັັນຍາອັນລໍ້າຄ່າຫຼາຍຢ່າງກ່ຽວກັບວັນສະບາໂຕໃຫ້ແກ່ຜູ້ທີ່ຕິດຕາມພຣະອົງ. ໂຢຮັນກໍ່ຢຶດຖືໃນພຣະສັນຍາເຫຼົ່ານັ້ນ. 

ບໍ່ແປກໃຈເລີຍທີ່ຂໍ້ຄວາມທີ່ພຣະເຈົ້າຊົງປະທານແກ່ໂຢຮັນໃນວັນສະບາໂຕ ເຮັດໃຫ້ລາວຮູ້ສຶກດີຂຶ້ນ. ເມື່ອໂຢຮັນໄດ້ຮັບຂໍ້ຄວາມນັ້ນ ລາວອາດຈະຮູ້ສຶກຄືກັບວ່າ ໄດ້ຊິມໝາກໄມ້ແຫ່ງຊີວິດຢູ່ເທິງສະຫວັນ. ໃນແບບດຽວກັນນີ້ ຊາວຢິວສອນວ່າ ວັນສະບາໂຕເຮັດໃຫ້ໄດ້ຊິມລົດຊາດຂອງບາງຢ່າງທີ່ດີເລີດ. ໃນພາສາເຮັບເຣີສິ່ງນີ້ຖືກເອີ້ນວ່າ ໂອລໍາ ຮາບາ ໝາຍເຖິງຊີວິດທີ່ກຳລັງຈະມາເຖິງ.