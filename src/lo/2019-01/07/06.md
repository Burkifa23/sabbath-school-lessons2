---
title:  ພະຍານສອງຄົນ
date:   14/02/2019
---

`ໃຫ້ທ່ານອ່ານກ່ຽວກັບພະຍານສອງຄົນໃນພຣະນິມິດ 11:3-6. ພະຍານສອງຄົນນີ້ມີການກະທຳທີ່ຄ້າຍຄືກັບເຊຣຸບບາເບນແລະໂຢຊວຍໃນພຣະທຳເຊກາລີຢາ 4:2,3,11-4 ແນວໃດ? ພະຍານສອງຄົນນີ້ຄືກັບກະສັດແລະປະໂລຫິດ ຫຼື ຄືກັບຜູ້ນຳທີ່ບໍຣິສຸດແນວໃດ?`

ໃຫ້ທ່ານອ່ານກ່ຽວກັບພະຍານສອງຄົນນີ້ໃນພຣະນິມິດ 11:7-13. ໃຫ້ພັນລະນາສິ່ງທີ່ເກີດຂຶ້ນກັບພວກເຂົາໃນຕອນຈົບຂອງໄລຍະເວລາ 1260ມື້.

ອຳນາດສັດຮ້າຍທີ່ມາຈາກທະເລໄດ້ "ຂ້າ" ພະຍານທັງສອງ (ພະສັນຍາເກົ່າແລະໃໝ່). ການຂ້ານີ້ເປັນຄຳເວົ້າທີ່ພັນລະນາພາບທີ່ໄດ້ເກີດຂຶ້ນກັບພຣະຄຳພີໃນໄລຍະເວລາທີ່ມີການປະຕິວັດຂອງປະເທດຝຣັ່ງ. ໃນເວລານັ້ນ ລັດຖະບານຝຣັ່ງໄດ້ໂຈມຕີພຣະຄຳພີແລະໄດ້ສ້າງກົດເພື່ອຕໍ່ຕ້ານສາດສະໜາ. ແຕ່ພະຍານທັງສອງກໍໄດ້ຟື້ນຄືນມາຈາກຕາຍ. ການກັບມາມີຊີວິດຂອງສອງພະຍານນີ້ກໍສະແດງໃຫ້ເຫັນວ່າ ຄົນທັງຫຼາຍເລີ່ມຕົ້ນອ່ານພຣະຄຳພີອີກເທື່ອໜຶ່ງ. ກ່ອນທີ່ປັ້ນປາຍຈະມາເຖິງ ປະຊາຊົນຂອງພຣະເຈົ້າຈະປະກາດສັ່ງສອນພຣະຄຳພີໃນວິທີການທີ່ໃໝ່ແລະມີພະລັງອຳນາດ. ການປະກາດຄວາມຈິງຂອງພຣະຄຳພີເທື່ອສຸດທ້າຍນີ້ຈະມີຄວາມຫອມຫວານສຳລັບປະຊາຊົນຂອງພຣະເຈົ້າ ແຕ່ມັນກໍຈະມີຄວາມຂົມຂື່ນເຊັ່ນດຽວກັນ. ເປັນຫຍັງຈຶ່ງເປັນແບບນີ້? ກໍເພາະວ່າຄົນທີ່ບໍ່ໄດ້ຮັກພຣະເຈົ້ານັ້ນກໍຈະໂຈມຕີຜູ້ຕິດຕາມພຣະເຈົ້າຍ້ອນການປະກາດສັ່ງສອນຄວາມຈິງໃນພຣະຄຳພີ.