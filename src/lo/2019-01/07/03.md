---
title:  ແກນັ້ນໝາຍເຖິງອັນໃດ?
date:   11/02/2019
---

`ແກໃນພຣະນິມດ 8:13 ແລະ 9:4,20,21 ສະແດງໃຫ້ພວກເຮົາເຫັນການລົງໂທດຂອງພຣະເຈົ້າ. ພຣະເຈົ້າຊົງລົງໂທດຜູ້ໃດ?`

ແກເຈັດອັນສະແດງເຖິງການລົງໂທດສັດຕູຜູ້ທີ່ທຳລາຍປະຊາຊົນຂອງພຣະອົງ (ພຣະນິມິດ 8:13). ໃນເວລາດຽວກັນນັ້ນ ແກເຈັດອັນກໍເປັນຄໍາເຕືອນ. ພວກມັນເຕືອນຄົນທັງຫຼາຍໃນໂລກໃຫ້ຫັນກັບມາຫາພຣະເຈົ້າກ່ອນທີ່ມັນຈະສາຍເກີນໄປ. ນອກນັ້ນ ແກກໍຍັງສະແດງໃຫ້ເຫັນສິ່ງທີ່ຈະເກີດຂຶ້ນໃນອານາຄົດຕັ້ງແຕ່ສະໄໝຂອງໂຢຮັນຈົນຮອດຍຸກສຸດທ້າຍ (ພຣະນິມິດ 11:15-18). ການລົງໂທດທີ່ແກສະແດງເຖິງນັ້ນບໍ່ໄດ້ເກີດຂຶ້ນຢູ່ທຸກບ່ອນເທິງແຜ່ນດິນໂລກ. ແກນັ້ນຈະມີຜົນຕໍ່ໜຶ່ງສ່ວນສາມຂອງແຜ່ນດິນໂລກເທົ່ານັ້ນດັ່ງມີລາຍລະອຽດລຸ່ມນີ້:

1. ແກອັນທີໜຶ່ງແລະສອງກໍສະແດງໃຫ້ພວກເຮົາເຫັນການລົງໂທດຂອງພຣະເຈົ້າທີ່ມີສຳລັບຊາວຢິວໃນນະຄອນເຢຣູຊາເລັມ ແລະອານາຈັກໂຣມັນ. ກຸ່ມຄົນເຫຼົ່ານີ້ໄດ້ຄຶງພຣະເຢຊູໄວ້ເທິງກາງແຂນຈົນຕາຍ ແລະໄດ້ໂຈມຕີຄຣິສຕະຈັກໃນສະໄໝພຣະຄຳພີໃໝ່.
2. ແກອັນທີສາມແລະສີ່ສະແດງໃຫ້ພວກເຮົາເຫັນສິ່ງທີ່ພຣະເຈົ້າໄດ້ກະທໍາເມື່ອຄຣິສຕະຈັກໄດ້ຫັນໜີຈາກພຣະອົງໃນຊ່ວງຂອງຍຸກມືດ ແລະກໍຕໍ່ມາເມື່ອປະຊາຊົນໃນຢູໂຣບໄດ້ເລີ່ມຕື່ນຂຶ້ນສູ່ຄວາມຈິງຂອງພຣະຄຳພີໃນຊ່ວງປີ1500.
3. ແກອັນທີຫ້າແລະຫົກສະແດງໃຫ້ເຫັນວ່າ ຫຼັງຈາກຊ່ວງປີ1500 ປະຊາຊົນຈະຕໍ່ສູ້ກັນໃນເລື່ອງຂອງສາດສະໜາ. ໃນຊ່ວງເວລານີ້ ມານຮ້າຍກໍຈະເລີ່ມປະຕິບັດງານຢ່າງໜັກ ເພື່ອຊັກຊວນໃຫ້ຄົນຕໍ່ຕ້ານຜູ້ຕິດຕາມຂອງພຣະເຈົ້າກ່ອນທີ່ພຣະເຢຊູຈະສະເດັດມາ.