---
title:  ແກທັງເຈັດອັນ
date:   09/02/2019
---

### ອ່ານສຳລັບບົດຮຽນອາທິດນີ້
ພຣະນິມິດ 8:5; ເອເສກຽນ 10:2; ພຣະນິມິດ 10:1-4; ດານີເອນ 12:6,7; ພຣະນິມິດ 11:1,2.

> <p>ຂໍ້ຄວນຈຳ</p>
> "ແຕ່ເມື່ອເທວະດາຕົນທີເຈັດລົງມືເປົ່າແກ ແຜນການອັນເລີກລັບຂອງພຣະເຈົ້າກໍສຳເລັດຜົນ ເໝືອນດັ່ງທີ່ພຣະອົງໄດ້ປະກາດເປັນຂ່າວປະເສີດແກ່ພວກຜູ້ຮັບໃຊ້ຂອງພຣະອົງ ຄືພວກຜູ້ທຳນວາຍ." (ພຣະນິມິດ 10:7)

ຄວາມທຸກທໍລະມານຂອງປະຊາຊົນຂອງພຣະເຈົ້າ ເຊິ່ງສະແດງໃຫ້ເຫັນໃນກາປະທັບອັນທີຫ້ານັ້ນແມ່ນຄຳທີ່ພັນລະນາພາບຂອງຄວາມທຸກທໍລະມານຂອງປະຊາຊົນຂອງພຣະເຈົ້າທັງໝົດ ຕັ້ງແຕ່ສະໄໝອາເບນຈົນຮອດເວລາທີ່ພຣະເຈົ້າຈະຊົງພິພາກສາຜູ້ທີ່ໄດ້ເຮັດໃຫ້ "ເລືອດບັນດາຂ້ອຍໃຊ້ຂອງພຣະອົງນັ້ນກະຈາຍ" (ພຣະນິມິດ 19:2). ຈົນກວ່າຮອດເວລານັ້ນ ປະຊາຊົນທີ່ທຸກທໍລະມານຂອງພຣະເຈົ້ານັ້ນຈະຕ້ອງເຊື່ອວ່າ ພຣະເຈົ້ານັ້ນຊົງໄດ້ຍິນຄຳອະທິຖານຂອງພວກເຂົາ. ແກເຈັດອັນສຸດທ້າຍສະແດງໃຫ້ພວກເຮົາເຫັນວ່າພຣະເຈົ້າໄດ້ຕັດສິນຜູ້ທີ່ໄດ້ທຳລາຍຜູ້ຕິດຕາມຂອງພຣະອົງ ແລະເຫັນວ່າສະຫວັນນັ້ນໄດ້ມີຄວາມຫ່ວງໃຍຕໍ່ຄວາມທຸກທໍລະມານຂອງປະຊາຊົນຂອງພຣະອົງ.