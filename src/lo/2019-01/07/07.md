---
title:  ຂໍ້ຄິດເພີ່ມເຕີມ
date:   15/02/2019
---

**ແກອັນທີເຈັດສະແດງເຖິງ 5ຢ່າງ ກ່ຽວກັບເຫດການໃນຍຸກສຸດທ້າຍຄື:**

1. ປະເທດຕ່າງໆໃນໂລກນີ້ຈະມີຄວາມໂກດຮ້າຍ. ພຣະນິມິດ ບົດທີ 12 ຫາ 14 ສະແດງໃຫ້ເຫັນວ່າ ຊາຕານນັ້ນກໍມີຄວາມໃຈຮ້າຍຫຼາຍ (ພຣະນິມິດ 12:17). ຊາຕານໄດ້ເຮັດວຽກກັບອຳນາດຂອງສັດຮ້າຍໃນທະເລແລະອຳນາດຂອງສັດຮ້າຍທີ່ມາຈາກພື້ນດິນ ເພື່ອຊັກຊວນຄົນໃນໂລກນີ້ໃຫ້ພ້ອມທີ່ຈະຕໍ່ສູ້ປະຊາຊົນຂອງພຣະເຈົ້າ.
2. ມັນຄືເວລາສໍາລັບຄວາມໂກດຮ້າຍຂອງພຣະເຈົ້າຕໍ່ຄວາມຊົ່ວຮ້າຍ. ແມ່ນຫຍັງຄືຄຳຕອບຂອງພຣະເຈົ້າສຳລັບຄົນທີ່ໂກດຮ້າຍໃນໂລກນີ້ເຊິ່ງຕໍ່ຕ້ານພຣະອົງ? ຄຳຕອບຂອງພຣະເຈົ້າຄື ໄພພິບັດເຈັດຢ່າງສຸດທ້າຍ. "ເປັນໄພອັນຕະລາຍຄັ້ງສຸດທ້າຍ ເພາະວ່າຄວາມໂກດຮ້າຍຂອງພຣະເຈົ້າກໍເປັນການສິ້ນສຸດລົງ." (ພຣະນິມິດ 15:1)
3. ພຣະເຈົ້າຈະຕັດສິນຄົນທີ່ຕາຍໄປແລ້ວ (ພຣະນິມິດ 20:11-15)
4. ພຣະເຈົ້າຈະໃຫ້ລາງວັນແກ່ຜູ້ຮັບໃຊ້ຂອງພຣະອົງ (ພຣະນິມິດ ບົດທີ 21 ແລະ22)
5. ພຣະເຈົ້າຈະທໍາລາຍຄົນເຫຼົ່ານັ້ນທີ່ໄດ້ທຳລາຍໂລກນີ້. ພຣະນິມິດ 19:2 ບອກພວກເຮົາເຖິງສິ່ງທີ່ຈະເກີດຂຶ້ນກັບບາບີໂລນໃນຍຸກສຸດທ້າຍ. ຄຳວ່າ ບາບີໂລນໃນຍຸກສຸດທ້າຍນັ້ນ ເປັນສັນຍາລັກສຳລັບສາມຢ່າງ: 1) ໂບດໂຣມັນກາໂຕລິກ (ພຣະນິມິດ ບົດທີ 17). 2) ໂບດໂປຣແຕສແຕນຕ່າງໆທີ່ໄດ້ຫັນໜີຈາກຄວາມຈິງຂອງພຣະເຈົ້າ (ພຣະນິມິດ 14:8) ແລະ 3) ສາສະໜາທີ່ຈອມປອມໃນທຸກຫົນແຫ່ງ. ພຣະເຈົ້າພິພາກສາບາບີໂລນເພາະມັນໄດ້ທຳລາຍໂລກ. ພຣະເຈົ້າຈະທຳລາຍຊາຕານ, ທຳລາຍກອງທັບ ແລະອຳນາດອັນຊົ່ວຮ້າຍທັງສອງທີ່ສະໜັບສະໜູນມັນ. ເມື່ອພຣະເຈົ້າເຮັດດັ່ງນັ້ນແລ້ວ ສົງຄາມອັນຍິ່ງໃຫຍ່ລະຫວ່າງຄວາມດີແລະຄວາມຊົ່ວນັ້ນກໍຈະສິ້ນສຸດລົງ. (ພຣະນິມິດ 19:11-20:15)

**ຄຳຖາມຄົ້ນຄວ້າ**

1.	ມີບາງເວລາທີ່ຄົນມັກຫົວເລາະເຢາະເຢີ້ຍຂ່າວປະເສີດກ່ຽວກັບພຣະເຢຊູ. ພວກເຂົາຫັນໜີຈາກສິ່ງທີ່ພວກເຮົາປະກາດສັ່ງສອນ. ພວກເຂົາຫົວເລາະເຢາະເຢີ້ຍພວກເຮົາເຊັ່ນດຽວກັນ ແລະນັ້ນກໍເຮັດໃຫ້ພວກເຮົາຮູ້ສຶກຂົມໃນປາກຂອງເຮົາ (ພຣະນິມິດ 10:10). ທ່ານຄິດວ່າມີຜູ້ໃດໃນພຣະຄຳພີທີ່ໄດ້ມີຄວາມຮູ້ສຶກແບບນີ້ຄືກັນ? ພວກເຮົາສາມາດຮຽນຮູ້ສິ່ງໃດຈາກຄວາມທຸກທໍລະມານແລະຄວາມເຊື່ອຂອງພວກເຂົາ?