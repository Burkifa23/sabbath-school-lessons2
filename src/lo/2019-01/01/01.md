---
title:  ຂ່າວດີຈາກໂຢຮັນທີ່ເກາະປັດໂມ
date:   29/12/2018
---

### ອ່ານສຳລັບອາທິດນີ້
ພະນິມິດ 1:1, 2; ໂຢຮັນ 14:1-3; ພະບັນຍັດສອງ 29:29; ດານີເອນ 7:1-3; ພະນິມິດ 1:4,5.

> <p>ຂໍ້ຄວນຈໍາ</p>
> “ຄວາມສຸກເປັນຂອງຜູ້ທີ່ອ່ານພຣະທໍາເຫຼັ້ມນີ້ ແລະ ຄວາມສຸກເປັນຂອງຜູ້ຮັບຟັງຖ້ອຍຄໍາແຫ່ງຄໍາທໍານວາຍ ແລະ ປະຕິບັດຕາມຂໍ້ຄວາມທີ່ມີຄໍາຂຽນໄວ້ໃນພຣະທໍາເຫຼັ້ມນີ້. ດ້ວຍວ່າ, ເວລານັ້ນກໍໃກ້ເຂົ້າມາແລ້ວ ເມື່ອເຫດການເຫຼົ່ານີ້ຈະເກີດຂຶ້ນ” (ພະນິມິດ 1:3)

ພຣະເຈົ້າຊົງສົ່ງຂໍ້ຄວາມເຖິງສາວົກຂອງພຣະອົງຊື່ວ່າ ໂຢຮັນ ເມື່ອ 1900ປີກ່ອນ ທີ່ອາໃສຢູ່ເທິງ ເກາະປັດໂມ. ພຣະຄໍາພຣະນິມິດ 1:3 ບອກເຮົາວ່າ ພຣະເຈົ້າຊົງຕ້ອງການໃຫ້ປະຊາຊົນຂອງພຣະອົງສຶກສາພຣະຄຳພຣະ

ນິມິດໃນຄຣິສຕະຈັກ. ພຣະເຈົ້າຈະຊົງອວຍພອນເປັນການພິເສດແກ່ຄົນທີ່ແບ່ງປັນພຣະຄໍາພະນິມິດໃນຄຣິສຕະຈັກ. ພຣະເຈົ້າຍັງຊົງສັນຍາວ່າຈະຊົງອວຍພະພອນຜູ້ທີ່ຟັງ ແລະ ເຊື່ອຟັງຂໍ້ຄວາມໃນພະນິມິດ. (ພະນິມິດ 22:7).

ຂໍ້ຄວາມໃນພຣະຄໍາພຣະນິມິດໄດ້ສະແດງໃຫ້ເຫັນເຖິງຄວາມຮັກຂອງພຣະເຈົ້າ. ຂໍ້ຄວາມເຫຼົ່ານີ້ໄດ້ສະແດງໃຫ້ເຫັນພຣະເຢຊູ ແລະ ວຽກງານຂອງພຣະອົງໃນສະຫວັນໃນຖານະປຸໂຣຫິດສູງສຸດ ຫຼື ຜູ້ນໍາສັກສິດ ແລະ ກະສັດ. ພວກເຂົາຍັງໄດ້ສະແດງໃຫ້ພວກເຮົາເຫັນວ່າ ພຣະເຈົ້າຊົງຕ້ອງການໃຫ້ພວກເຮົາແບ່ງປັນຂ່າວດີດັ່ງກ່າວນີ້ກັບຜູ້ອື່ນ. 

ພຣະເຈົ້າໄດ້ຊົງປະທານຄໍາພະຍາກອນໃນພຣະຄໍາພະນິມິດເພື່ອນໍາພາຊີວິດຂອງພວກເຮົາໃນທຸກມື້ນີ້. ແລະ ຍັງໄດ້ໃຫ້ຄວາມຫວັງສຳລັບອະນາຄົດຂອງເຮົາໃນຂະນະທີ່ເຮົາລໍຖ້າພຣະເຢຊູສະເດັດກັບມາ.