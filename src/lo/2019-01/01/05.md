---
title:  ພຣະບິດາ, ພຣະບຸດ, ແລະ ພຣະວິນຍານບໍລິສຸດ
date:   02/01/2019
---

`ເບິ່ງໃນຄໍາທັກທາຍໃນພຣະນິມິດ 1:4,5 ແລະ ໂຣມ 1:7. ຄໍາທັກທາຍທັງສອງນີ້ມີຄວາມຄ້າຍຄືກັນແນວໃດ? ແມ່ນໃຜເປັນຜູ້ທັກທາຍໃນພຣະຄໍາທັງສອງນີ້?`

ທັງໂຢຮັນ ແລະ ເປົາໂລໄດ້ລວມຄໍາທັກທາຍພາສາກີກ “ຊາຣິສ” ທີ່ໝາຍເຖິິງ ຄວາມຮັກ ຫຼື ພຣະຄຸນ ແລະ ພາສາຮີບຣູ ຄໍາວ່າ ຊາໂລມ ທີ່ໝາຍເຖິງ ສັນຕິສຸກ. ເຮົາເຫັນໃນຈົດໝາຍຂອງເປົາໂລທີ່ສົ່ງເຖິງຄຣິສຕະຈັກ ແລະ ໃນຈົດໝາຍຂອງໂຢຮັນເຊັ່ນກັນ ທີ່ບອກໃຫ້ຮູ້ວ່າ ຜູ້ທີ່ປະທານ ພຣະຄຸນ, ສັນຕິສຸກ ແມ່ນ ພຣະບິດາ, ພຣະບຸດ ແລະ ພຣະວິນຍານບໍລິສຸດ.

ໂຢຮັນໄດ້ບອກເຮົາວ່າ ພຣະເຈົ້າພຣະບິດາຊົງເປັນຜູ້ນັ້ນ ພຣະອົງຊົງດໍາລົງໃນປະຈຸບັນ, ອົງຊົງດຳລົງຢູ່ໃນອະດີດ ແລະ ຜູ້ຈະສະເດັດມາໃນອະນາຄົດ (ພະນິມິດ 1:8). ຄວາມຈິງນີ້ເຮັດໃຫ້ເຮົາຄິດເຖິງພຣະນາມຂອງພຣະອົງ ຢາເວ (ປະຖົມມະການ 3:14) ທີ່ໝາຍເຖິງ ເຮົາຄືເຮົາ. ພຣະນາມ ຢາເວ ສື່ໃຫ້ເຮົາຮູ້ວ່າ ພຣະເຈົ້າບໍ່ໄດ້ຊົງຖືກສ້າງຈາກຜູ້ໃດ ພຣະອົງດຳລົງຢູ່ຕະຫຼອດມາ ແລະ ຕະຫຼອດໄປ.

ໂຢຮັນໃຊ້ພາບຂອງ ວິນຍານທັງເຈັດທີ່ເຝົ້າຢູ່ໜ້າຣາຊະບັນລັງຂອງພຣະອົງ (ພະນິມິດ 1:4) ເພື່ອສະແດງໃຫ້ເຮົາເຫັນພຣະວິນຍານບໍລິສຸດ. ເລກເຈັດແມ່ນເຄື່ອງ ໝາຍທີ່ຜູ້ຂຽນພຣະຄໍາພີນໍາໃຊ້ເພື່ອສະແດງໃຫ້ຜູ້ອ່ານຮູ້ວ່າ ບາງຢ່າງທີ່ເຕັມ ຫຼື ສົມບູນແບບ. ສະນັ້ນວິນຍານທັງເຈັດສະແດງໃຫ້ເຮົາເຫັນວ່າ ພຣະວິນຍານບໍລິສຸດໄດ້ຊົງທໍາງານໜັກໃນຄຣິສຕະຈັກເຈັດແຫ່ງ.