---
title:  ສຶກສາເພີ່ມເຕີມ
date:   04/01/2019
---

ຫຼາຍຄົນທີ່ສຶກສາພຣະຄໍາພະນິມິດບໍ່ສາມາດອະທິບາຍຄວາມໝາຍຂອງທຸກເຄື່ອງໝາຍ ແລະ ຄໍາເວົ້າທີ່ເປັນສັນຍາລັກໄດ້. ແຕ່ພວກເຂົາກໍ່ບໍ່ຄວນທີ່ຈະຢຸດສຶກສາພຣະຄໍາພະນິມິດ. ຈົ່ງຈົດຈໍາໄວ້ວ່າ ພຣະເຈົ້າຜູ້ຊົງສໍາແດງໃຫ້ໂຢຮັນເຫັນຄວາມລັບເຫຼົ່ານີ້ຈະຊົງປະທານຄວາມເຂົ້າໃຈໃຫ້ແກ່ຜູ້ທີ່ສະແຫວງຫາຢາກຮູ້ຄວາມຈິງ. ຄົນເຮົາຕ້ອງເປີດຈິດໃຈຮັບເອົາຄວາມຈິງ. ແລ້ວພຣະອົງຈະຊົງຊ່ວຍໃຫ້ພວກເຂົາເຂົ້າໃຈຄໍາສອນໃນພຣະຄໍາພະນິມິດ. ພຣະເຈົ້າຈະຊົງປະທານສິ່ງດຽວກັນກັບທີ່ຊົງສັນຍາໄວ້ກັບຄົນເຫຼົ່ານີ້ທີ່ ຮັບຟັງຖ້ອຍຄໍາແຫ່ງຄໍາທໍານວາຍ ແລະ ປະຕິບັດຕາມຂໍ້ຄວາມທີ່ມີຄໍາຂຽນໄວ້ໃນພຣະທໍາເຫຼັ້ມນີ້ (ພະນິມິດ 1:2). (ດັດແປງຈາກປື້ມທ່ານນາງເອເລນຈີໄວ The Acts of Apostlesໜ້າ 583-585).

**ຄໍາຖາມສົນທະນາ**

`1.	ຄຣິດສະຕຽນຄົນອື່ນຄິດເຫັນແນວໃດກ່ຽວກັບຂໍ້ຄວາມໃນພຣະຄໍາພະນິມິດ? ເປັນຫຍັງຄຣິດສະຕຽນຫຼາຍຄົນຈຶ່ງຢ້ານຂໍ້ຄວາມເຫຼົ່ານີ້?`

`2.	ລອງຄິດເຖິງຄົນທັງຫຼາຍໃນຊາວປີກ່ອນທີ່ກ່າວວ່າຈະມີເຫດການບາງຢ່າງເກີດຂື້ນໃນອະນາຄົດ. ແຕ່ເຫດການນັ້ນກໍ່ບໍ່ເຄີຍເກີດຂຶ້ນ. ທ່ານຄິດວ່າຄົນທີ່ເຊື່ອໃນຂໍ້ຄວາມນັ້ນຮູ້ສຶກແນວໃດເມື່ອເຫດການນັ້ນບໍ່ໄດ້ເກີດຂຶ້ນຈິງ? ໃນຖານະຄຣິດສະຕຽນຄະນະວັນເສົາ, ພວກເຮົາເຊື່ອໃນຄໍາພະຍາກອນກ່ຽວກັບອະນາຄົດໃນພຣະຄໍາພີ. ເຮົາຈະມີວິທີການສອນຄວາມຈິງເຫຼົ່ານີ້ແກ່ຄົນອື່ນຄືແນວໃດ?`