---
title:  ຄໍາພັນລະນາໃຫ້ເຫັນພາບໃນພຣະຄໍາພຣະນິມິດ
date:   01/01/2019
---

`ອ່ານກ່ຽວກັບນິມິດທີ່ພຣະເຈົ້າຊົງປະທານໃຫ້ແກ່ໂຢຮັນໃນພຣະຄໍາພະນິມິດ 13:1, ແລະ ແກ່ດານີເອນ ໃນດານີເອນ 7:1-3, ແລະ ແກ່ເອເສກຽນ ໃນ ເອເສກຽນ 1:1-14. ມີຫຍັງທີ່ຄືກັນໃນນິມິດທັງໝົດເຫຼົ່ານີ້?` 

ພະນິມິດ 1:1 ໄດ້ກ່າວວ່າ: “ນີ້ແມ່ນການຊົງສໍາແດງຂອງພຣະເຢຊູເຈົ້າ ຊຶ່ງພຣະເຈົ້າໄດ້ຊົງປະທານແກ່ພຣະອົງເພື່ອຊົງຊີ້ແຈງໃຫ້ບັນດາຜູ້ຮັບໃຊ້ຂອງພຣະອົງຮູ້ເຖິງເຫດການທັງຫລາຍທີ່ຕ້ອງບັງເກີດຂຶ້ນໃນບໍ່ຊ້ານີ້. ພຣະຄຣິດໄດ້ຊົງໃຊ້ເທວະດາຂອງພຣະອົງ ໄປສຳແດງໝາຍສຳຄັນແກ່ໂຢຮັນ ຜູ້ຮັບໃຊ້ຂອງພຣະອົງ.” ທ່ານເຫັນຄໍາວ່າ ສຳແດງ ບໍ່? ຄໍານີ້ມີຄວາມໝາຍສຳຄັນ ຄຳນີ້ໃນພຣະຄໍາພີມີຮາກຄໍາມາຈາກພາສາກີກ ເຊໄມໂນ ໝາຍເຖິງການໃຊ້ເຄື່ອງໝາຍອະທິບາຍກ່ຽວກັບຄວາມໝາຍຂອງບາງສິ່ງບາງຢ່າງ. ຄໍາວ່າ ເຊໄມໂນ ແມ່ນຖືກໃຊ້ໃນປື້ມພຣະຄໍາພີ ເຊບຕົວກິນ ຊຶ່ງແມ່ນພຣະຄໍາພີເດີມທີ່ເປັນພາສາກີກ. ໃນພຣະຄໍາ ເຊບຕົວກິນ ດານີເອນໄດ້ອະທິບາຍໃຫ້ກະສັດເນບູກາເນັດຊາ ໃຫ້ຮູ້ເຖິງຄວາມໝາຍຂອງຮູບປັ້ນກະສັດທີ່ເຫັນໃນຄວາມຝັນ. 

ພຣະຜູ້ເປັນເຈົ້າໄດ້ໃຊ້ພາບຂອງຮູບປັ້ນນັ້ນເພື່ອສຳແດງ (ເຊໄມໂນ) ໃຫ້ກະສັດເຫັນເຖິງສິ່ງທີ່ຈະເກີດຂຶ້ນໃນອະນາຄົດ (ດານີເອນ 2:45). ເມື່ອໂຢຮັນຂຽນພຣະຄໍາພະນິມິດໂດຍໃຊ້ຄຳສັບດຽວກັບທີ່ດານີເອນໃຊ້ ໂຢຮັນໄດ້ບອກໃຫ້ເຮົາຮູ້ວ່າ ສິ່ງທີ່ພຣະເຈົ້າຊົງສຳແດງຕໍ່ລາວ ແມ່ນເຄື່ອງໝາຍ ແລະ ສຳນວນຮູບພາບ ທີ່ບົ່ງບອກເຖິງສິ່ງທີ່ຈະເກີດຂຶ້ນໃນອະນາຄົດ.