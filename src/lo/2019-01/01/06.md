---
title:  ແນວຄິດທີ່ສໍາຄັນທີ່ສຸດໃນພຣະຄໍາພຣະນິມິດ
date:   03/01/2019
---

`ເມື່ອໂຢຮັນຂຽນພຣະຄໍາພະນິມິດ 1:7, 8 ເພິ່ນໃຊ້ຖ້ອຍຄໍາຈາກພຣະຄໍາເຫຼັ້ມອື່ນ: ດານີເອນ 7:13,14; ເສກາລີຢາ 12:10; ແລະ ມັດທາຍ 24:30. ຂໍ້ພຣະຄໍາເຫຼົ່ານີ້ໄດ້ບອກໃຫ້ເຮົາຮູ້ວ່າ ເປັນຫຍັງເຮົາຈຶ່ງໄວ້ວາງໃຈໄດ້ວ່າ ການສະເດັດກັບມາຈະເກີດຂຶ້ນຈິງ?`

ພະນິມິດ 1:7 ແລະ ພຣະຄໍາພີໃໝ່ສອນເຮົາວ່າ ການສະເດັດກັບມາຄັ້ງທີສອງຂອງພຣະເຢຊູຈະເກີດຂຶ້ນຈິງ. ພຣະອົງຈະສະເດັດມາດ້ວຍພຣະອົງເອງ ໂດຍພຣະສະຫງ່າລາສີ ແລະ ຣິດເດດ. ມະນຸດທຸກຄົນຈະແນມເຫັນອົງພຣະເຢຊູຄຣິດສະເດັດກັບມາ. ແມ່ນແຕ່ຜູ້ທີ່ແທງພຣະອົງກໍ່ຈະເຫັນພຣະອົງເໝືອນກັນ (ພະນິມິດ 1:7). ຖ້ອຍຄໍາເຫຼົ່ານີ້ບອກໃຫ້ເຮົາຮູ້ວ່າ ພຣະເຈົ້າຈະຊົງປຸກກຸ່ມຄົນພິເສດໃຫ້ຟື້ນຄືນຈາກຕາຍ ໃນນັ້ນລວມທັງຜູ້ທີ່ຄຶງພຣະອົງເທິງໄມ້ກາງແຂນ. 

ໂຢຮັນໄດ້ໃຊ້ສອງຄໍາເພື່ອສະແດງໃຫ້ເຮົາຮູ້ວ່າ ເຮົາສາມາດໄວ້ວາງໃຈວ່າ ພຣະເຢຊູຈະຊົງສະເດັດກັບມາ. “ແນ່ນອນ” ມັນຈະເປັນໄປຢ່າງນັ້ນ “ອາເມນ” (ພະນິມິດ 1:7). ຄໍາທີ່ຂຽນວ່າ ແນ່ນອນ  ມາຈາກພາສາກີກ “ນາຍ”. ສ່ວນອາເມນແມ່ນພາສາເຮັບເຣີທີ່ໃຊ້ເພື່ອເຫັນດີວ່າສິ່ງນັ້ນແມ່ນຄວາມຈິງ. ສອງຄໍານີ້ສະແດງໃຫ້ເຮົາເຫັນວ່າເຮົາສາມາດໄວ້ວາງໃຈໄດ້ວ່າ ພຣະເຢຊູຈະຊົງສະເດັດກັບມາ.