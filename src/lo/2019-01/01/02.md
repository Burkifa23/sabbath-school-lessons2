---
title:  ຊື່ຂອງພຣະຄໍາພຣະນິມິດ
date:   30/12/2018
---

`ໃນພະນິມິດ 1:1,2 ໄດ້ເວົ້າກ່ຽວກັບຄວາມໝາຍຊື່ຂອງພຣະຄໍາ ພະນິມິດ. ຊື່ພະນິມິດມີຄວາມໝາຍຄືແນວໃດ?` 

ຄໍາວ່າພະນິມິດ ຫຼື ການເປີດເຜີຍມາຈາກພາສາກີກຄໍາວ່າ ອາໂປກາລີບຊິສ  ໝາຍເຖິງການສະແດງໃຫ້ເຫັນຊັດເຈນ ຫຼື ການເປີດສິ່ງຫຸ້ມຫໍ່ຂອງສິ່ງໃດໜຶ່ງອອກ ເພື່ອໃຫ້ເຫັນສິ່ງທີ່ຢູ່ພາຍໃຕ້ການຫຸ້ມຫໍ່ນັ້ນ. ພຣະຄໍາພຣະນິມິດໄດ້ສະແດງ ໃຫ້ເຮົາເຫັນພຣະເຢຊູ. ພຣະຄໍາພະນິມິດມາຈາກພຣະເຢຊູ ແລະ ກ່ຽວກັບພຣະເຢຊູ. ນັ້ນໝາຍເຖິງພຣະຄໍາພະນິມິດມາຈາກພຣະເຢຊູ (ພະນິມິດ 22:16) ແຕ່ໃນຂະນະດຽວກັນພຣະເຢຊູຊົງເປັນຈຸດສູນກາງຂອງພຣະຄໍາພະນິມິດ. ພະຄໍາພະນິມິດແມ່ນຄໍາພັນລະນາໃຫ້ເຫັນພາບກ່ຽວກັບພຣະເຢຊູທີ່ພຣະອົງຊົງປະທານໃຫ້ກັບໄພ່ພົນຂອງພຣະອົງເພື່ອສະແດງໃຫ້ເຮົາເຫັນວ່າ ພຣະອົງຊົງຮັກພວກເຂົາ.

`ພະຄໍາພະນິມິດເລີ່ມຕົ້ນດ້ວຍພຣະເຢຊູ (ພະນິມິດ 1:5-8) ແລະ ຈົບລົງທີ່ພຣະອົງ (ພະນິມິດ 22:12-16).  ອ່ານພຣະສັນຍາໃນພຣະຄໍາໂຢຮັນ 14:1-3. ຄໍາສັນຍານີ້ຊ່ວຍໃຫ້ເຮົາເຂົ້າໃຈກ່ຽວກັບສິ່ງທີ່ພຣະເຢຊູຊົງກະທໍາເພື່ອເຮົາເທິງສະຫວັນໃນຂະນະນີ້ຄືແນວໃດ? ຄໍາສັນຍານີ້ເຮັດໃຫ້ເຮົາມີຄວາມຫວັງຄືແນວໃດ?`