---
title:  ໜັງສືມ້ວນ
date:   22/01/2019
---

`ໃນພະນິມິດ 5:1-4, ໂຢຮັນໄດ້ບອກພວກເຮົາວ່າ ເພິ່ນເຫັນໜັງສືມ້ວນ. ໜັງສືມ້ວນແມ່ນກໍ້ເຈ້ຍທີ່ຖືກຂຽນແລ້ວມາມ້ວນມັດໄວ້. ບັດນີ້ ອ່ານກ່ຽວກັບໜັງສືມ້ວນທີ່ເອຊາຢາໄດ້ກ່າວເຖິງໃນເອຊາຢາ 29:11, 12. ໜັງສືມ້ວນທີ່ກ່າວເຖິງໃນພະຄໍາເອຊາຢາຊ່ວຍໃຫ້ເຮົາເຂົ້າໃຈຄວາມໝາຍຂອງໜັງສືມ້ວນໃນພະນິມິດ 5:1 ຄືແນວໃດ?`

ທ່ານນາງເອເລນຈີໄວໄດ້ບອກເຮົາກ່ຽວກັບສິ່ງທີ່ຖືກຂຽນໄວ້ໃນໜັງສືມ້ວນ: ມັນເປັນເລື່ອງໃນປະຫວັດສາດ ທີ່ສະແດງໃຫ້ເຮົາເຫັນວ່າ ພຣະເຈົ້າຊົງຫ່ວງໃຍປະຊາຊົນຂອງພຣະອົງ ແລະ ນໍາພາພວກເຂົາແນວໃດ. ໜັງສືມ້ວນຍັງໄດ້ບັນທຶກເຖິງສິ່ງທີ່ຈະເກີດຂຶ້ນໃນອະນາຄົດໃນປະເທດຕ່າງໆ ແລະ ໃນຄຣິສຕະຈັກ. 

ໃນໜັງສືມ້ວນໄດ້ລວມທັງແຜນການຂອງພຣະເຈົ້າໃນການແກ້ໄຂບັນຫາຄວາມບາບ ແລະ ຊ່ວຍມະນຸດໃຫ້ພົ້ນ. ແຜນການນີ້ແມ່ນສິ່ງລຶກລັບ ເຊິ່ງເຮົາບໍ່ສາມາດເຂົ້າໃຈແຜນການທັງໝົດໄດ້ໃນຕອນນີ້.ແຕ່ເຮົາຈະເຂົ້າໃຈແຜນການນີ້ໃນການສະເດັດມາຄັ້ງທີສອງ (ອ່ານພະນິມິດ 10:7).

`ພະນິມິດ 5:5-7 ໄດ້ບອກເຮົາວ່າ ພຣະເຢຊູໄດ້ມາຍໜັງສືມ້ວນອອກ. ເປັນຫຍັງພຣະເຢຊູຈຶ່ງຊົງເປັນຜູ້ດຽວໃນສະຫວັນ ແລະ ເທິງແຜ່ນດິນໂລກ ທີ່ຄູ່ຄວນແກ່ການມາຍໜັງສືມ້ວນນີ້? ພຣະເຢຊູຊົງເປັນຜູ້ດຽວທີ່ມີອໍານາດໃນການມາຍໜັງສືມ້ວນນີ້ ເພາະພຣະອົງຊົງຊະນະສົງຄາມຕໍ່ສູ້ຄວາມບາບແທນພວກເຮົາ.`