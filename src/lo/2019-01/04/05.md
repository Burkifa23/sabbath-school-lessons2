---
title:  ພະເມສານ້ອຍຊົງຄູ່ຄວນແກ່ການມາຍໜັງສືມ້ວນ
date:   23/01/2019
---

`ອ່ານໃນພະນິມິດ 5:8-14 ພ້ອມກັບອ່ານ ເອເຟໂຊ 1:20-23 ແລະ ເຮັບເຣີ 10:12. ຂໍ້ພຣະຄໍາພີເຫຼົ່ານີ້ເວົ້າກ່ຽວກັບບາງສິ່ງທີ່ໃຫ້ຄວາມຫວັງກັບເຮົາ ແລະ ໜູນໃຈເຮົາຖ່າມກາງຊີວິດທີ່ມີຄວາມຫວັງພຽງໜ້ອຍດຽວ. ຂໍ້ພຣະຄໍາພີເຫຼົ່ານີ້ບອກຫຍັງເຮົາແດ່ທີ່ເຮັດໃຫ້ເຮົາມີຄວາມຫວັງ?`

ເມື່ອພຣະເຢຊູຊົງມາຍໜັງສືມ້ວນ ໄດ້ສະແດງໃຫ້ເຮົາເຫັນວ່າ ພຣະອົງຊົງມີອໍານາດໃນການຄວບຄຸມອະນາຄົດຂອງທຸກຄົນໃນພະຫັດຂອງພຣະອົງ. ດັ່ງນັ້ນແຫລະ ສິ່ງທີ່ມີຊີວິດທັງສີ່ ແລະ ຜູ້ອາວຸໂສ 24 ຄົນ ຈຶ່ງກົ້ມຂາບລົງຕໍ່ໜ້າພຣະເຢຊູ ແລະ ນະມັດສະການພຣະອົງອີກຄັ້ງໜຶ່ງ. ພວກເຂົາເຮັດແບບດຽວກັນນີ້ໃນພະນິມິດ 5:9 ເມື່ອພວກເຂົາຮ້ອງເພງນີ້ຖວາຍພຣະເຢຊູ: “ພຣະອົງຊົງເປັນຜູ້ສົມຄວນທີ່ຈະຮັບເອົາໜັງສືມ້ວນ ແລະ ແກະຕາປະທັບ ມາຍໜັງສືມ້ວນນັ້ນ ດ້ວຍວ່າພຣະອົງຊົງຖືກຂ້າແລ້ວ” ພວກທູດສະຫວັນຮ້ອງເພງນີ້ ຮ່ວມກັບຜູ້ອາວຸໂສ 24 ຄົນ ທີ່ເປັນຕົວຢ່າງຂອງຣິດເດດຂອງພຣະເຢຊູໃນການປຸກຄົນໃຫ້ຟື້ນຈາກຄວາມຕາຍ. ເພງນີ້ບົ່ງບອກໃຫ້ຮູ້ວ່າ ພວກເຂົາເຊື່ອໃນຣິດອໍານາດຂອງພຣະເຢຊູ. ພຣະອົງໄດ້ສະເໜີຄວາມພົ້ນໃຫ້ແກ່ເຮົາ ແລະ ສັນຍາທີ່ຈະປະທານອະນາຄົດທີ່ງົດງາມໃຫ້ກັບເຮົາ.

`ນັກວິທະຍາສາດບາງຄົນບອກວ່າ ໃນມື້ໜຶ່ງ ອາວະກາດຈະໄໝ້, ຕົກລົງ ຫຼື ແຕກກະຈາຍ. ອະນາຄົດນີ້ແຕກຕ່າງຈາກອະນາຄົດທີ່ພຣະເຢຊູຊົງສັນຍາໄວ້ກັບເຮົາຫຼາຍ. ເຮົາຈະເລີ່ມຕອນນີ້ໄດ້ແນວໃດ, ເລີ່ມມີຄວາມສຸກກັບຊີວິດໃນອະນາຄົດຂອງເຮົາຢູ່ເທິງສະຫວັນ?`