---
title:  ຂອງປະທານແຫ່ງພຣະວິນຍານມີຄວາມໝາຍຫຍັງຕໍ່ເຮົາ
date:   24/01/2019
---

`ກິດຈະການ 2:32-36 ແລະ ໂຢຮັນ 7:39 ໄດ້ກ່າວກ່ຽວກັບ ພຣະສັນຍາຂອງພຣະເຈົ້າທີ່ຊົງປະທານພຣະວິນຍານບໍລິສຸດໃຫ້ແກ່ສາວົກຂອງພຣະເຢຊູ. ເປັນຫຍັງພຣະເຢຊູຈຶ່ງຕ້ອງຊົງຖືກເຈີມກ່ອນຈຶ່ງຈະຊົງສາມາດຖອກເທພຣະວິນຍານບໍລິສຸດເທິງສາວົກຂອງພຣະອົງເທິງແຜ່ນດິນໂລກ?`

ພຣະເຢຊູຊົງໄດ້ຮັບການສັນລະເສີນ ແລະ ກຽດຕິຍົດຢູ່ເທິງສະຫວັນ. ຈາກນັ້ນ ພຣະອົງຈຶ່ງຊົງຖອກເທພຣະວິນຍານຂອງພຣະອົງເທິງສາວົກຂອງພຣະເຢຊູເທິງແຜ່ນດິນໂລກ. ພະນິມິດ 5:6 ໄດ້ບອກເຮົາກ່ຽວກັບວິນຍານທັງເຈັດຂອງພຣະເຈົ້າ. ວິນຍານເຈັດດວງແມ່ນສັນຍາລັກຂອງການທໍາງານຂອງພຣະວິນຍານບໍລິສຸດເທິງໂລກນີ້. ສິ່ງທໍາອິດທີ່ພຣະເຢຊູຊົງກະທໍາໃນຖານະປຸໂຣຫິດສູງສຸດແມ່ນ ປະທານພຣະວິນຍານບໍລິສຸດແກ່ເຮົາ. ພຣະເຈົ້າຊົງຖອກເທພຣະວິນຍານບໍລິສຸດເທິງຄຣິສຕະຈັກເພື່ອສະແດງໃຫ້ເຮົາເຫັນວ່າ ພຣະອົງຊົງຍອມຮັບເອົາການຕາຍຂອງພຣະເຢຊູແທນທີ່ຄວາມບາບຂອງພວກເຮົາ.

ເມື່ອພຣະເຈົ້າຊົງຖອກເທພຣະວິນຍານເທິງຄຣິສຕະຈັກ ພຣະອົງໄດ້ສະແດງໃຫ້ທຸກຄົນເທິງໂລກໄດ້ເຫັນວ່າ ພຣະເຈົ້າຊົງຍອມຮັບເອົາພຣະເຢຊູໃນຖານະກະສັດ ແລະ ປຸໂລຫິດສູງສຸດ ຂອງມະນຸດ. ພຣະເຢຊູໄດ້ຊົງສົ່ງພຣະວິນຍານບໍລິສຸດໃຫ້ແກ່ສາວົກຂອງພຣະອົງເພື່ອສະແດງໃຫ້ເຂົາຮູ້ວ່າ ບັດນີ້ ພຣະອົງຊົງມີຣິດອໍານາດທັງໝົດໃນສະຫວັນ ແລະ ເທິງແຜ່ນດິນໂລກ.