---
title:  ສຶກສາເພີ່ມເຕີມ
date:   25/01/2019
---

ຂໍ້ຄວາມໃນພະນິມິດ ບົດທີ 4-5 ມີຄວາມສໍາຄັນຫຼາຍຕໍ່ປະຊາຊົນຂອງພຣະເຈົ້າທີ່ຍັງມີຊີວິດຢູ່ໃນບັ້ນທ້າຍຂອງປະຫວັດສາດໂລກ. ຂອງຂວັນແຫ່ງພຣະວິນຍານບໍລິສຸດຈະສະແດງໃຫ້ເຮົາຮູ້ກໍ່ຕໍ່ເມື່ອຄຣິສຕະຈັກສັ່ງສອນກ່ຽວກັບຂ່າວປະເສີດ. ພຣະເຢຊູເປັນຈຸດສູນກາງຂອງຂໍ້ຄວາມທີ່ບັນທຶກໃນພະຄໍາພະນິມິດ ບົດທີ 4 ແລະ 5. ພຣະເຈົ້າຊົງແຕ່ງຕັ້ງພຣະເຢຊູໃຫ້ເປັນ ປຸໂຣຫິດ ແລະ ກະສັດຂອງພວກເຮົາ. ພຣະເຢຊູຊົງນັ່ງລົງເທິງບັນລັງໃນສະຫວັນ. ຄໍາສອນນີ້ແມ່ນສູນກາງຂອງຄວາມເຊື່ອຂອງຄຣິດສະຕຽນໃນພຣະຄໍາພຣະສັນຍາໃໝ່ (ເຮັບເຣີ 8:1). ມັນຍັງເປັນຈຸດສູນກາງຂອງຄໍາສອນຂອງຄຣິດສະຕຽນ (ກິດຈະການ 2:32-36; ກິດຈະການ 5:30,31). ຄວາມຈິງຂໍ້ນີ້ເຮັດໃຫ້ຄຣິດສະຕຽນກຸ່ມທໍາອິດຢາກເຮັດວຽກຮັບໃຊ້ພຣະເຢຊູ. ມັນເປັນເຫດຜົນທີ່ເຮັດໃຫ້ພວກເຂົາມີຄວາມເຊື່ອ ແລະ ມີກໍາລັງໃຈເຂັ້ມແຂງ ບໍ່ວ່າຈະຖືກຂົ່ມເຫັງ ແລະ ທຸກຍາກລໍາບາກພຽງໃດກໍ່ຕາມ (ກິດຈະການ 7:55, 56; ໂຣມ 8:34). ເພາະສາວົກຂອງພຣະເຢຊູເຊື່ອໃນພຣະອົງໃນຖານະປຸໂຣຫິດ ແລະ ກະສັັດຂອງພວກເຂົາ ຄົນຈໍານວນຫຼວງຫຼາຍຈຶ່ງຮັບເອົາຂ່າວປະເສີດ.

ພວກເຮົາບໍ່ຄວນຈະລືມບາງຢ່າງ: ມີພຽງແຕ່ຂ່າວປະເສີດກ່ຽວກັບພຣະເຢຊູເທົ່ານັ້ນທີ່ຈະສາມາດສຳຜັດ ແລະ ປ່ຽນແປງຈິດໃຈຂອງມະນຸດ. ມີພຽງແຕ່ຂ່າວປະເສີດເທົ່ານັ້ນທີ່ຈະນໍາພາຜູ້ຄົນໃຫ້ມີຄວາມຮັກ ແລະ ເຊື່ອຟັງພຣະເຈົ້າໄດ້.

ສະນັ້ນ ເຮົາບໍ່ຄວນລືມວ່າພວກເຮົາຕ້ອງຮັກສາຂ່າວປະເສີດໃຫ້ເປັນສູນກາງຂອງທຸກສິ່ງທີ່ເຮົາກະທໍາ. 
 
**ຄໍາຖາມສົນທະນາ**

`1.	ມື້ໜຶ່ງເຮົາຈະສັນລະເສີນພຣະເຈົ້າຢູ່ເທິງສະຫວັນ. ແຕ່ໃນຕອນນີ້ເຮົາສາມາດສັນລະເສີນພຣະອົງໄດ້ໂດຍວິທີໃດແດ່ສໍາລັບທຸກສິ່ງຢ່າງທີ່ພຣະອົງຊົງກະທໍາເພື່ອເຮົາ?`

`2.	ໃນພະຄໍາພະນິມິດ 4:11 ແລະ ພະນິມິດ 5:9, ພວກເຮົາເຫັນພຣະເຢຊູຊົງກະທໍາສອງສິ່ງ. ສອງສິ່ງນັ້ນມີຫຍັງແດ່? ເປັນຫຍັງສອງສິ່ງນີ້ຈຶ່ງສໍາຄັນຕໍ່ແຜນການຂອງພຣະເຈົ້າໃນການຊ່ວຍເຮົາໃຫ້ພົ້ນ? ເປັນຫຍັງພຣະເຢຊູຈຶ່ງສົມຄວນທີ່ຈະຮັບການນະມັດສະການຂອງເຮົາ?`