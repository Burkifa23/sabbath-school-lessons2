---
title:  ຫ້ອງທີ່ມີບັນລັງໃນສະຫວັນ
date:   20/01/2019
---

`ພະນິມິດ 4:1-8; ເອເສກຽນ 1:26-28; ແລະ ພະນິມິດ 5:11-14 ໄດ້ສະແດງໃຫ້ເຮົາເຫັນຫ້ອງທີ່ມີບັນລັງໃນສະຫວັນ. ຂໍ້ພຣະຄໍາພີເຫຼົ່ານີ້ໄດ້ສອນໃຫ້ເຮົາຮູ້ຫຍັງແດ່ກ່ຽວກັບຄວາມງົດງາມຫຼູຫຼາຂອງຫ້ອງທີ່ມີບັນລັງໃນສະຫວັນ?`

ໂຢຮັນເຫັນປະຕູວິຫານເທິງສະຫວັນໄຂຢູ່ ເພິ່ນໄດ້ແນມເຂົ້າໄປໃນຫ້ອງແລ້ວເຫັນບັນລັງຂອງພຣະເຈົ້າ. ບັນລັງຂອງພຣະເຈົ້າເປັນສັນຍາລັກເຖິງ ອໍານາດຂອງພຣະອົງທີ່ຄອບຄອງສັບພະສິ່ງທີ່ພຣະອົງຊົງສ້າງ. ຮຸ້ງກິນນໍ້າທີ່ອ້ອມຮອບບັນລັງຂອງພຣະເຈົ້າເປັນສັນຍາລັກວ່າ ພຣະອົງຊົງຮັກສາພຣະສັນຍາ. ແຕ່ຊາຕານໄດ້ກໍ່ສົງຄາມຕໍ່ສູ້ອໍານາດຂອງພຣະເຈົ້າ ແລະ ໄດ້ທໍາລາຍຄວາມສະຫງົບສຸກໃນສະຫວັນ. ຊາຕານເປັນສັດຕູຂອງພຣະເຈົ້າ. ຊາຕານພະຍາຍາມລັກເອົາອໍານາດຂອງພຣະເຈົ້າ. ຄໍາຖາມທີ່ຢູ່ທ່າມກາງສົງຄາມປະຫວັດສາດລະຫວ່າງພຣະເຈົ້າ ແລະ ຊາຕານນີ້ຄື: ຕາມກົດແລ້ວໃຜທີ່ມີອໍານາດໃນການປົກຄອງ? ພຣະເຈົ້າ ຫຼື ຊາຕານ? ກຸ່ມພວກຜູ້ນໍາປະຊຸມກັນໃນວິຫານເທິງສະຫວັນປະກາດວ່າ: ມີພຽງພຣະເຈົ້າເທົ່ານັ້ນທີ່ມີອໍານາດຕາມກົດໃນການປົກຄອງສັບພະສິ່ງ.

`ພະນິມິດ 4:8-11 ແລະ ພະນິິມິດ 5:9-14 ໄດ້ສອນເຮົາວ່າການນະມັດການທີ່ແທ້ຈິງແມ່ນຫຍັງ? ເປັນຫຍັງພະນິມິດ 4:8-11 ບອກວ່າເຮົາຄວນນະມັດສະການພຣະເຈົ້າ? ເປັນຫຍັງໃນພະນິມິດ 5:9-14 ຈຶ່ງກ່າວວ່າເຮົາຄວນນະມັດສະການພຣະເມສານ້ອຍ? ເປັນຫຍັງພຣະເຈົ້າຈຶ່ງຊົງຄູ່ຄວນໃຫ້ເຮົານະມັດສະການ?`

`ພຣະເຈົ້າຜູ້ຊົງສ້າງເຮົາມາຊົງເປັນແກະບູຊາທີ່ຖືກຂ້າແທນຄວາມບາບຂອງເຮົາ. ຄວາມຄິດນີ້ໄດ້ໃຫ້ຄວາມຫວັງຫຍັງແດ່ແກ່ເຮົາ?`