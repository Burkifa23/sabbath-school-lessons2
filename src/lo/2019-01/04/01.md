---
title:  ພຣະເມສານ້ອຍຄູ່ຄວນແກ່ການມາຍໜັງສືມ້ວນ
date:   19/01/2019
---

### ວັນສະບາໂຕ
ອ່ານສໍາລັບອາທິດນີ້: ພະນິມິດບົດທີ 4, 5.

> <p>ຂໍ້ຄວນຈໍາ</p>
> “ແລ້ວມີຜູ້ໜຶ່ງໃນພວກອາວຸໂສນັ້ນ ບອກຂ້າພະເຈົ້າວ່າ ຢ່າຮ້ອງໄຫ້ ເບິ່ງແມ, ສິງແຫ່ງຕະກຸນຢູດາ ໜໍ່ເຊື້ອຂອງດາວິດໄດ້ໄຊຊະນະແລ້ວ ຈຶ່ງສາມາດແກະຕາທັງເຈັດອອກ ແລະ ມາຍໜັງສືມ້ວນໄດ້” (ພະນິມິດ 5:5)

ໃນພະນິມິດ ບົດທີ 4-5. ພຣະເຢຊູໄດ້ຊົງສໍາແດງນິມິດແກ່ໂຢຮັນກ່ຽວກັບສົງຄາມປະຫວັດສາດຍິ່ງໃຫຍ່ລະຫວ່າງພຣະເຈົ້າ ແລະ ຊາຕານ. ໂຢຮັນໃຊ້ຄໍາເວົ້າທີ່ເປັນສັນຍາລັກໃນພະນິມິດ ບົດທີ 4-5 ເພື່ອສະແດງໃຫ້ເຮົາເຫັນເຖິງແຜນການຂອງພຣະເຈົ້າໃນການຊ່ວຍເຮົາໃຫ້ພົ້ນ. ໂຢຮັນເຮັດໃຫ້ເຮົາຮູ້ວ່າພຣະເຈົ້າຊົງຄວບຄຸມປະຫວັດສາດ ແຕ່ກ່ອນທີ່ໂຢຮັນຈະກ່າວກ່ຽວກັບອະນາຄົດ ເພິ່ນໄດ້ໃຫ້ພວກເຮົາຮູ້ເຖິງການທີ່ພຣະເຢຊູເລີ່ມຕົ້ນທໍາງານຂອງພຣະອົງເພື່ອພວກເຮົາ. ວຽກງານນີ້ສໍາຄັນຫຼາຍສໍາລັບເຮົາທຸກຄົນເທິງໂລກນີ້.

ທ່ານໄດ້ສັງເກດເຫັນບໍ່ວ່າ ໂຢຮັນໄດ້ໃຊ້ຄໍາເວົ້າທີ່ຊັດເຈນ ແລະ ເຂົ້າໃຈງ່າຍໃນການຂຽນຖ້ອຍຄໍາຂອງພຣະຜູ້ເປັນເຈົ້າທີ່ສົ່ງເຖິງຄຣິສຕະຈັກທັງເຈັດແຫ່ງ? ແຕ່ສິ່ງນັ້ນກໍາລັງຈະປ່ຽນໄປ ເພາະຕໍ່ຈາກນີ້ ໂຢຮັນຈະຂຽນຄໍາເວົ້າທີ່ເປັນສັນຍາລັກເຮັດໃຫ້ເຂົ້າໃຈຍາກຍິ່ງຂຶ້ນ. ໂຢຮັນໄດ້ນໍາໃຊ້ຄໍາເວົ້າທີ່ເປັນສັນຍາລັກຫຼາຍຕອນມາຈາກພຣະຄໍາພີເດີມ. ສະນັ້ນ ເຮົາຈຶ່ງຄວນມີຄວາມເຂົ້າໃຈໃນສັນຍາລັກທີ່ໃຊ້ໃນພຣະຄໍາພີເດີມກ່ອນ ແລ້ວເຮົາຈຶ່ງຈະເຂົ້າໃຈຄໍາເວົ້າທີ່ເປັນສັນຍາລັກທີ່ໂຢຮັນໃຊ້ໃນພຣະຄໍາພະນິມິດ.