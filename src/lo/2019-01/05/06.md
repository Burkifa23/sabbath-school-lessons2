---
title:  ພຣະເຢຊູຊົງໄຂຕາປະທັບທີ 6
date:   31/01/2019
---

`ອ່ານມັດທາຍ 24:29,30 ແລະ ເທຊະໂລນິກ 1:7-10. ຂໍ້ພຣະຄໍາເຫຼົ່ານີ້ຊ່ວຍໃຫ້ເຮົາເຂົ້າໃຈສິ່ງທີ່ເກີດຂຶ້ນໃນພະນິມິດ 6:12-14 ຄືແນວໃດ? ໂຢຮັນໄດ້ບອກຫຍັງກັບເຮົາ?`

ໃນຕາປະທັບທີ6, ດວງຕາເວັນ, ດວງເດືອນ, ແລະ ດວງດາວທີ່ຕົກຈາກຟ້າ ແລະ ທ້ອງຟ້າ ແມ່ນເຫດການຈິງ ບໍ່ແມ່ນຄໍາເວົ້າທີ່ເປັນສັນຍາລັກ. ໂຢຮັນໄດ້ກ່າວວ່າ ດວງຕາເວັນມຶດດໍາຄືເຄື່ອງໄວ້ທຸກ. ໂຢຮັນບອກພວກເຮົາວ່າດວງຕາເວັນຈະກາຍເປັນສີດໍາແທ້. ແລະ ຍັງກ່າວຕໍ່ວ່າ ດວງເດືອນກໍກາຍເປັນສີແດງເໝືອນເລືອດ. ເພື່ອໃຫ້ເຮົາຮູ້ວ່າດວງເດືອນຈະກາຍເປັນສີແດງແທ້. ດວງດາວທັງຫຼາຍໃນທ້ອງຟ້າກໍຕົກລົງເທິງແຜ່ນດິນເໝືອນດັ່ງໝາກເດື່ອດິບຕົກຫຼົ່ນລົງຈາກຕົ້ນເພາະລົມພາຍຸພັດ. ຄຣິດສະຕຽນເຊື່ອວ່າ ສິ່ງເຫຼົ່ານີ້ໄດ້ເກີດຂຶ້ນແລ້ວ: (1) ໃນປີ 1755 ທີ່ປະເທດໂປຕູກີ ໄດ້ມີເຫດການແຜ່ນດິນໄຫວຄັ້ງໃຫຍ່ທີ່ແຂວງ ລິສບອນ. (2) ໃນວັນທີ 19 ພຶດສະພາ ປີ 1780 ປະຊາຊົນທີ່ເມືອງນິວຢອກ ແລະ ນິວອິງແລນຕອນໃຕ້ ເຫັນດວງຕາເວັນກາຍເປັນສີດໍາມືດ. (3) ແລະ ໃນເດືອນພະຈິກວັນທີ 13, 1833 ດວງດາວຫຼາຍພັນດວງຕົກຈາກຟ້າເຮັດໃຫ້ແຈ້ງຄືກາງເວັນ ໃນເຂດມະຫາສະມຸດອາດລານຕິກ. ເມືື່ອຄົນເຫັນເຫດການດາວຕົກພວກເຂົາກໍ່ເລີ່ມຕື່ນຕົວກ່ຽວກັບຄວາມຈິງໃນພຣະຄໍາພີ. ຄຣິດສະຕຽນໃນຍຸກປະຈຸບັນກໍ່ເຊື່ອວ່າ ສັນຍານເຫຼົ່ານີ້ແມ່ນສິ່ງທີ່ໂຢຮັນກ່າວໄວ້ວ່າຈະເກີດຂຶ້ນກ່ອນການສະເດັດກັບມາຄັ້ງທີສອງຂອງພຣະເຢຊູ.