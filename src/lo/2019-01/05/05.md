---
title:  ພຣະເຢຊູຊົງໄຂຕາປະທັບທີ 5
date:   30/01/2019
---

`ມີເຫດການຫຍັງເກີດຂຶ້ນໃນ ພະນິມິດ 6:9,10?`

ພະນິມິດ 6:9, 10 ໄດ້ສະແດງໃຫ້ເຮົາເຫັນປະຊາຊົນທີ່ສັດຊື່ຂອງພຣະເຈົ້າ ຫຼື ດວງວິນຍານ ທີ່ຕາຍຍ້ອນຄວາມເຊື່ອຂອງພວກເຂົາ. ໃນນິມິດຂອງໂຢຮັນ ໃນວິຫານເທິງສະຫວັນ ລາວໄດ້ເຫັນຄົນເຫຼົ່ານີ້ ໃຕ້ແທ່ນບູຊາ (ພະນິມິດ 6:9). ໃນພະວິຫານເທິງແຜ່ນດິນໂລກ ຜູ້ນໍາສັກສິດໄດ້ເອົາເລືອດຂອງສັດທີ່ຄົນນໍາມາຖວາຍແດ່ພຣະເຈົ້າ ມາຖອກໃສ່ກ້ອງແທ່ນບູຊາ. ພຣະເຈົ້າຊົງຕ້ອງການໃຫ້ໂຢຮັນເຫັນວ່າ ປະຊາຊົນຂອງພຣະອົງພັກຜ່ອນຢູ່ກ້ອງແທ່ນບູຊາເພາະພວກເຂົາໄດ້ສະຫຼະຊີວິດເພື່ອຄວາມຈິງ (ອົບພະຍົບ 29:12; ລະບຽບເລວີ 4:7) ໃນນິມິດຂອງໂຢຮັນ ປະຊາຊົນຂອງພຣະເຈົ້າທີ່ຢູ່ໃຕ້ແທ່ນບູຊາໄດ້ຮ້ອງໄຫ້ທູນຂໍຄວາມຍຸດຕິທໍາ ພວກເຂົາຂໍໃຫ້ພຣະອົງພິສູດວ່າພວກເຂົາເປັນຄົນບໍລິສຸດ.

ພວກເຮົາຄວນເຂົ້າໃຈແຈ່ມແຈ້ງກ່ຽວກັບບາງສິ່ງ ຄື ພຣະຄໍາພີສອນວ່າ ການຕາຍ ກໍ່ຄືກັບ ການນອນຫຼັບ. ຫຼັງຈາກຕາຍໄປຄົນຈະບໍ່ສາມາດເວົ້າ ຫຼື ສື່ສານໄດ້. ສະນັ້ນ ສິ່ງທີ່ກ່າວເຖິງໃນພະຄໍາພະນິມິດເປັນພຽງສັນຍາລັກ. ມັນອະທິບາຍເຖິງສິ່ງຕ່າງໆທີ່ເກີດຂຶ້ນໃນໂລກນີ້ທີ່ບໍ່ຍຸດຕິທໍາ ມັນບໍ່ໄດ້ໝາຍເຖິງສິ່ງທີ່ເກີດຂຶ້ນຫລັງການຕາຍ.

`ອ່ານພະຄໍາພະນິມິດ 6:11, ພ້ອມກັບ ພະບັນຍັດສອງ 32:43 ແລະ ເພງສັນລະເສີນ 79:10. ພຣະຜູ້ເປັນເຈົ້າໄດ້ຊົງຕອບຄົນທີ່ຕາຍທີ່ຮ້ອງໄຫ້ຂໍຄວາມຍຸດຕິທໍາຈາກພຣະອົງຄືແນວໃດ?`