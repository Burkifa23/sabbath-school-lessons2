---
title:  ສຶກສາເພີ່ມເຕີມ
date:   01/02/2019
---

ໃນພຣະຄໍາພະນິມິດ, ໂຢຮັນໄດ້ກ່າວເຖິງຄວາມຫ່ວງໃຍທີ່ພຣະຜູ້ເປັນເຈົ້າຊົງມີຕໍ່ປະຊາຊົນຂອງພຣະອົງ ແລະ ໄດ້ບອກເຮົາເພີ່ມເຕີມກ່ຽວກັບຄວາມຮັກຂອງພຣະເຈົ້າທີ່ມີຕໍ່ເຮົາ. ສະນັ້ນ, ພຣະຄໍາພະນິມິດມີຂໍ້ຄວາມພິເສດສໍາລັບເຮົາຄື ໄດ້ສະແດງຂໍ້ຄວາມສໍາຄັນທີ່ສຸດຂອງພຣະຄໍາພີໝົດເຫຼັ້ມຄື: ພຣະເຢຊູ, ຜູ້ຊົງພະຊົນຢູ່. ພຣະອົງຊົງຊະນະຄວາມຕາຍແລະຫຼຸມຝັງສົບ (ພະນິມິດ 1:8). ພຣະເຢຊູຈະບໍ່ມີວັນລະຖີ້ມຜູ້ທີ່ຕິດຕາມສັດຊື່ຂອງພຣະອົງ. ເຖິງແມ່ນວ່າ ປະຊາຊົນຂອງພຣະອົງຕ້ອງເສຍຊີວິດເພື່ອປົກປ້ອງຄວາມເຊື່ອຂອງພວກເຂົາ ແຕ່ພວກເຂົາໄດ້ຮັບໄຊຊະນະໃນສົງຄາມຕໍ່ສູ້ກັບຄວາມບາບແລ້ວ (ພະນິມິດ 12:11). ມົງກຸດແຫ່ງຊີວິດລໍຖ້າພວກເຂົາຢູ່ (ພະນິມິດ 2:10; 21:1-4; ພະນິມິດ 22:4). 

**ຄໍາຖາມສົນທະນາ**

`1.	ທ່ານໄດ້ຮຽນຮູ້ບົດຮຽນຫຍັງແດ່ຈາກການຄົ້ນຄວ້າກ່ຽວກັບພຣະເຢຊູ ແລະ ຕາປະທັບທັງເຈັດ? ການແກະຕາປະທັບແຕ່ລະອັນສະແດງໃຫ້ເຮົາເຫັນຄືແນວໃດວ່າ ພຣະເຢຊູຊົງຄວບຄຸມທຸກສິ່ງຢ່າງຢູ່ ເຖິງວ່າອາດຈະມີສິ່ງທີ່ບໍ່ດີເກີດຂຶ້ນໃນໂລກນີ້? ການແກະຕາປະທັບແຕ່ລະອັນຍັງສະແດງໃຫ້ເຮົາເຫັນຄືແນວໃດວ່າ ພຣະສັນຍາທັງໝົດທີ່ພຣະເຈົ້າຊົງມີສໍາລັບເຮົານັ້ນຈະເກີດຂຶ້ນ?`

`2.	ຄຣິສຕະຈັກຂອງພວກເຮົາຈະສາມາດເຮັດວຽກຢ່າງໜັກເພື່ອປະກາດຂ່າວປະເສີດກ່ຽວກັບພຣະເຢຊູແກ່ຜູ້ອື່ນໄດ້ແນວໃດ?`