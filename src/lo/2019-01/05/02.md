---
title:  ພຣະເຢຊູຊົງໄຂຕາປະທັບທີ1
date:   27/01/2019
---

`ພະນິມິດ 6:1-8 ໄດ້ສະແດງໃຫ້ເຮົາເຫັນວ່າ ພຣະເຢຊູຊົງໄຂ ຕາປະທັບທີ 1, 2,  3 ແລະ 4 ໃນໜັງສືມ້ວນ. ຕອນນີ້ລອງພິຈາລະນາເບິ່ງສິ່ງທີ່ໂມເຊຂຽນໃນ ລະບຽບຂອງພວກເລວີ 26:21-26 ແລະ ສິ່ງທີ່ພຣະເຢຊູຊົງກ່າວໃນ ມັດທາຍ 24:1-14. ຖ້ອຍຄໍາໃນພຣະຄໍາພີທັງສອງຕອນນີ້ໄດ້ສອນຫຍັງເຮົາແດ່ ກ່ຽວກັບຕາປະທັບໃນພຣະຄໍາພະນິມິດ ແລະ ຄວາມໝາຍຂອງມັນ?`

ກ່ອນທີ່ເຮົາຈະເຂົ້າໃຈຕາປະທັບທັງເຈັດ ເຮົາຕ້ອງເຂົ້າໃຈຄໍາສາບແຊ່ງໃນພຣະຄໍາພີພັນທະສັນຍາເດີມກ່ອນ. ພັນທະສັນຍາແມ່ນຂໍ້ຕົກລົງພິເສດ ລະຫວ່າງ ພຣະເຈົ້າ ແລະ ປະຊາຊົນຂອງພຣະອົງ. ໃນຂໍ້ຕົກລົງຂອງພຣະເຈົ້າໄດ້ເຕືອນເຮົາວ່າ ພຣະອົງຈະຊົງລົງໂທດປະຊາຊົນຂອງພຣະເຈົ້າ 4 ຢ່າງຖ້າພວກເຂົາກະທໍາຜິດຄື: 1.) ສັດປ່າເຖື່ອນ, 2.) ສົງຄາມ 3.) ພະຍາດ ແລະ 4.) ຄວາມຫີວ. ພຣະເຈົ້າຊົງໃຊ້ການລົງໂທດ 4 ຢ່າງນີ້ ເພື່ອຊ່ວຍໃຫ້ປະຊາຊົນຂອງພຣະອົງຮູ້ວ່າ ພວກເຂົາຕ້ອງການພຣະອົງເທົ່າໃດ. ການລົງໂທດເຫຼົ່ານີ້ຊ່ວຍໃຫ້ເຮົາເຂົ້າໃຈ ຜູ້ຂີ່ມ້າສີ່ຄົນໃນພະນິມິດບົດທີ 6. ພຣະເຈົ້າຊົງໃຊ້ຜູ້ຂີ່ມ້າ 4 ຄົນເພື່ອຊ່ວຍເຮັດໃຫ້ປະຊາຊົນຂອງພຣະອົງຕື່ນຕົວ ໃນຂະນະທີ່ພວມລໍຖ້າພຣະເຢຊູກັບມາ. ໃນມັດທາຍ 24:4-14, ພຣະເຢຊູຊົງອະທິບາຍສິ່ງທີ່ຈະເກີດຂຶ້ນເທິງແຜ່ນດິນໂລກກ່ອນພຣະອົງຈະສະເດັດກັບມາ. ຕາປະທັບທີ 1, 2, 3 ແລະ 4 ໄດ້ສະແດງໃຫ້ເຫັນຫຼາຍຢ່າງທີ່ຄືກັນກັບທີ່ພຣະເຢຊູຊົງກ່າວໄວ້. ພຣະເຈົ້າຊົງໃຊ້ຜູ້ຂີ່ມ້າທັງສີ່ເພື່ອຊ່ວຍປະຊາຊົນຂອງພຣະອົງຈົດຈໍາວ່າໂລກນີ້ບໍ່ແມ່ນບ້ານຂອງພວກເຂົາ.

`ໃນສົງຄາມຕໍ່ສູ້ຄວາມຊົ່ວ ເມື່ອເຮົາຢູ່ຝ່າຍຂອງພຣະເຢຊູເຮົາກໍ່ຢູ່ໃນຝ່າຍຜູ້ຊະນະຢູ່ແລ້ວ. ເປັນຫຍັງການຈື່ຈໍາຄວາມຈິງຂໍ້ນີ້ຈຶ່ງສໍາຄັນເມື່ອເຮົາຕົກຢູ່ໃນຄວາມທຸກຍາກລໍາບາກ?`