---
title:  ຕາປະທັບທັງເຈັດ
date:   26/01/2019
---

### ອ່ານສຳລັບອາທິດນີ້
ພະນິມິດ 6:18; ມັດທາຍ 24:1-14; ພະນິມິດ 6:9, 10; 2 ເທຊະໂລນິກ 1:7-10. 

> <p>ຂໍ້ຄວນຈໍາ</p>
> ພວກເຂົາໄດ້ຮ້ອງເພງບົດໃໝ່ວ່່າ, ພຣະອົງຊົງເປັນຜູ້ສົມຄວນທີ່ຈະຮັບເອົາໜັງສືມ້ວນ ແລະ ແກະຕາປະທັບມາຍໜັງສືມ້ວນນັ້ນ ດ້ວຍວ່າພຣະອົງຊົງຖືກຂ້າແລ້ວ ແລະ ດ້ວຍເລືອດຂອງພຣະອົງນັ້ນ ພຣະອົງໄດ້ຊົງໄຖ່ມະນຸດທຸກເຜົ່າ, ທຸກຊາດ, ທຸກພາສາ, ທຸກເຊື້ອຊາດ ແລະ ທຸກປະເທດໃຫ້ມາເຖິງພຣະເຈົ້າ (ພະນິມິດ 5:9).

ອາທິດທີ່ແລ້ວ ເຮົາເຫັນໜັງສືມ້ວນທີ່ພຣະເຢຊູຊົງຈັບເອົາເຊິ່ງເປັນສັນຍາລັກ ທີ່ບົ່ງບອກວ່າພຣະອົງຊົງສົ່ງຄືນທຸກຢ່າງທີ່ອາດາມສູນເສຍໄປຕອນທີ່ເຮັດບາບຄັ້ງທຳອິດ. ການສີ້ນພຣະຊົນຂອງພຣະເຢຊູນັ້ນຊ່ວຍໃຫ້ສາມາດເປີດຕາປະທັບເຫຼົ່ານັ້ນໄດ້. ພະນິມິດ 3:21 ຊ່ວຍໃຫ້ເຂົ້າໃຈວ່າຕາປະທັບທັງເຈັດໝາຍເຖິງຫຍັງ. ຕາປະທັບໄດ້ສະແດງໃຫ້ເຮົາເຫັນໄຊຊະນະ ແລະ ຣິດອໍານາດເໜືອຄວາມບາບ. ພະນິມິດບົດທີ 4 ແລະ 5 ບອກເຮົາວ່າ ພຣະເຢຊູຊົງຊະນະສົງຄາມແຫ່ງຄວາມບາບແທນເຮົາແລ້ວ. ຈາກນັ້ນ ພຣະເຢຊູຊົງສະເດັດໄປຫາບັນລັງຂອງພຣະບິດາ. ຂໍ້ພຣະຄໍາພີສຸດທ້າຍໃນພະນິມິດບົດທີ 7 ໄດ້ກ່າວກ່ຽວກັບປະຊາຊົນຂອງພຣະເຈົ້າ ພາຍຫຼັງທີ່ຊະນະສົງຄາມແຫ່ງຄວາມບາບ ແລະ ເອົາຊະນະສັດຕູຂອງພຣະເຈົ້າແລ້ວ ພວກເຂົາກໍ່ມາເຂົ້າເຝົ້າພຣະເຢຊູຕໍ່ໜ້າບັນລັງຂອງພຣະອົງ. ໃນບົດທີ6 ກ່າວກ່ຽວກັບສິ່ງຕ່າງໆທີ່ປະຊາຊົນຂອງພຣະເຈົ້າຕ້ອງໄດ້ຕໍ່ສູ້ເພື່ອທີ່ພວກເຂົາຈະສາມາດຊະນະ ແລະ ປົກຄອງຮ່ວມກັບພຣະເຢຊູ.