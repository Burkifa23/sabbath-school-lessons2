---
title:  ພຣະເຢຊູຊົງໄຂຕາປະທັບທີ 2 ແລະ 3
date:   28/01/2019
---

`ພະນິິິມິດ 6:3, 4 ໄດ້ສະແດງໃຫ້ພວກເຮົາເຫັນມ້າສີແດງ ແລະ ຜູ້ຂີ່ມ້າ ແລະ ວຽກງານທີ່ພຣະເຈົ້າຊົງມອບໝາຍໃຫ້ຜູ້ນີ້ເຮັດ. ເຮົາຄວນຄໍານຶງວ່າ ມ້າ ແລະ ຜູ້ຂີ່ມ້າທັງສີ່ນັ້ນ ເປັນພຽງສັນຍາລັກ. ພວກມັນອະທິບາຍເຖິງຄຣິດສະຕຽນໃນແຕ່ລະຍຸກ ນັບຕັ້ງແຕ່ພຣະເຢຊູຊົງຟື້ນຄືນພຣະຊົນ ຈົນເຖິງ ການສະເດັດກັບມາຄັ້ງທີສອງ. ສັນຍາລັກຂອງມ້າສີແດງ ແລະ ຜູ້ຂີ່ມ້າ ໄດ້ບອກຫຍັງເຮົາແດ່ກ່ຽວກັບຜູ້ຕິດຕາມພຣະເຢຊູ ແລະ ວຽກງານຂອງພວກເຂົາໃນການປະກາດຂ່າວປະເສີດ?`

ເກີດຫຍັງຂຶ້ນເມື່ອພຣະເຢຊູຊົງໄຂຕາປະທັບທີສອງ? ຄົນຂີ່ມ້າສີແດງໄດ້ຢຸດຕິສັນຕິສຸກທີ່ມີໃນໂລກ. ເມື່ອບໍ່ມີສັນຕິສຸກມະນຸດເລີ່ມຂ້າກັນ. ອັນໃດທີ່ຢຸດຕິສັນຕິສຸກເທິງໂລກນີ້? ສົງຄາມ. ມ້າສີແດງ ແລະ ຜູ້ຂີ່ມ້າສະແດງໃຫ້ເຫັນສົງຄາມທີ່ພຣະເຢຊູຕໍ່ສູ້ກັບຊາຕານ. ຜູ້ຂີ່ມ້າບໍ່ໄດ້ຂ້າຜູ້ໃດ ແຕ່ດາບໃຫຍ່ທີ່ພຣະເຢຊູຊົງໃຊ້ໃນການຕໍ່ສູ້ກັບຊາຕານນັ້ນແມ່ນຂ່າວປະເສີດ. ຊາຕານຕໍ່ສູ້ຄືນ (ມັດທາຍ 10:34). ມັນໄດ້ສູ້ຄືນໂດຍທໍາຮ້າຍປະຊາຊົນຂອງພຣະເຈົ້າ. ສະນັ້ນແຫລະມ້າໂຕທີສອງຈຶ່ງເປັນສີແດງຄືກັນກັບເລືອດ. 

`ອ່ານພະນິິມິດ 6:5,6 ກ່ຽວກັບມ້າສີດໍາ ແລະ ຜູ້ຂີ່ມ້າ. ສັນຍາລັກນີ້ ໄດ້ບອກຫຍັງເຮົາໃຫ້ຮູ້ ກ່ຽວກັບປະຊາຊົນຂອງພຣະເຈົ້າ ແລະ ສິ່ງທີ່ເກີດຫຍັງຂຶ້ນແດ່ເມື່ອພວກເຂົາສັ່ງສອນກ່ຽວກັບຂ່າວປະເສີດ. (ອ່ານລະບຽບຂອງພວກເລວີ 26:28 ແລະ ເອເສກຽນ 4:16 ເພື່ອຊອກຫາຄໍາຕອບ).`