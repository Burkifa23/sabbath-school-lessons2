---
title:  ພຣະເຢຊູເອົາຊະນະຊາຕານ
date:   16/02/2019
---

### ອ່ານສຳລັບບົດຮຽນອາທິດນີ້
ພຣະນິມິດ 12:1-4; ປະຖົມມະການ 3:14,15; ພຣະນິມິດ 12:13,14; 2 ເທຊະໂລນິກ 2:8-12.

> <p>ຂໍ້ຄວນຈຳ</p>
> “ເຂົາເຫຼົ່ານັ້ນໄດ້ຊະນະພະຍານາກແລ້ວ ດ້ວຍພຣະໂລຫິດຂອງພຣະເມສານ້ອຍ ແລະເພາະຄຳພະຍານຂອງພວກເຂົາເອງ ເຖິງແມ່ນວ່າພວກເຂົາຈະຕາຍກໍບໍ່ເສຍດາຍຊີວິດຂອງຕົນ.” (ພຣະນິມິດ 12:11) 

ພຣະທຳພຣະນິມິດ ບົດທີ 12 ຫາ 14 ຊ່ວຍໃຫ້ພວກເຮົາເຂົ້າໃຈເຫດການໃນຍຸກສຸດທ້າຍໃນພຣະທຳພຣະນິມິດ. ພຣະຄຳພີສາມບົດນີ້ສະແດງໃຫ້ພວກເຮົາເຫັນປະຫວັດທັງໝົດຂອງສົງຄາມລະຫວ່າງພຣະເຈົ້າແລະຊາຕານ. ຕັ້ງແຕ່ເວລາທີ່ພຣະເຢຊູຢູ່ເທິງໂລກນີ້ຈົນຮອດການສະເດັດກັບມາຄັ້ງທີສອງ. ພຣະນິມິດ 1:1-11:19 ສະແດງໃຫ້ພວກເຮົາເຫັນການຕໍ່ສູ້ທາງດ້ານຈິດວິນຍານທີ່ຄຣິສຕະຈັກຈະຕ້ອງຕໍ່ສູ້ໃນປະຫວັດສາດຂອງຄຣິສຕຽນ, ຈາກຊ່ວງເວລາຂອງໂຢຮັນຈົນຮອດຍຸກສຸດທ້າຍ. ພຣະທຳພຣະນິມິດທີ່ເຫຼືອກໍກ່າວເຖິງສິ່ງຕ່າງໆທີ່ເກີດຂຶ້ນກ່ອນການສະເດັດກັບມາຄັ້ງທີສອງ. ພຣະນິມິດ ບົດທີ 12 ກໍພັນລະນາພາບລວມທີ່ກຳລັງເກີດຂຶ້ນໃນເບື້ອງຫຼັງທຸກສິ່ງທີ່ພວກເຮົາເຫັນໃນປະຫວັດສາດ.

ພຣະທຳພຣະນິມິດ ບົດທີ 12 ກໍຍັງສະແດງໃຫ້ຄຣິສຕະຈັກໃນຍຸກສຸດທ້າຍຂອງພຣະເຈົ້າເຫັນວ່າຊາຕານນັ້ນຄືສັດຕູທີ່ຮັບຄວາມຜ່າຍແພ້. ພຣະເຢຊູໄດ້ເອົາຊະນະຊາຕານຢູ່ເທິງໄມ້ກາງແຂນ. ພຣະເຢຊູຈະເອົາຊະນະຊາຕານໃນວາລະສຸດທ້າຍ. ດັ່ງນັ້ນ ພຣະເຢຊູຈຶ່ງຊົງເປັນຄວາມຫວັງອັນດຽວສຳລັບປະຊາຊົນຂອງພຣະເຈົ້າ.