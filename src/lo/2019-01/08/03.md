---
title:  ພຣະເຈົ້າໄດ້ໂຍນຊາຕານອອກຈາກສະຫວັນ
date:   18/02/2019
---

`ອ່ານພຣະນິມິດ 12:7-9; ຂໍ້ພຣະຄຳພີເຫຼົ່ານີ້ກ່າວກ່ຽວກັບສົງຄາມຄັ້ງໜຶ່ງໃນສະຫວັນ. ໃນຕອນຈົບຂອງສົງຄາມນີ້ ພຣະເຈົ້າໄດ້ບັງຄັບໃຫ້ຊາຕານອອກຈາກສະຫວັນ. ສົງຄາມນັ້ນກ່ຽວກັບສິ່ງໃດ?`

ຊາຕານໄດ້ເຮັດສົງຄາມຕໍ່ຕ້ານການປົກຄອງຂອງພຣະເຈົ້າ. ດັ່ງນັ້ນ ພຣະເຈົ້າຈຶ່ງໄດ້ບັງຄັບໃຫ້ຊາຕານອອກຈາກສະຫວັນ. ຊາຕານມີຄວາມຕ້ອງການຢາກນັ່ງຢູ່ເທິງບັນລັງຂອງພຣະເຈົ້າ. ມັນຕ້ອງການທີ່ຈະເປັນ "ດັ່ງອົງຊົງຣິດອຳນາດຍິ່ງໃຫຍ່" (ເອຊາຢາ 14:12-15). ແຕ່ພຣະເຈົ້າກໍເອົາຊະນະຊາຕານໃນສົງຄາມນັ້ນ. ແລ້ວພຣະອົງກໍໄດ້ໂຍນຊາຕານອອກຈາກສະຫວັນລົງມາສູ່ໂລກ. ເມື່ອຢູ່ໃນໂລກນີ້ ຊາຕານໄດ້ລໍ້ລວງມະນຸດຄູ່ທຳອິດແລະໄດ້ເຮັດໃຫ້ເຂົາໄດ້ກະທຳບາບ. ໂດຍການກະທຳນີ້ ຊາຕານຈຶ່ງໄດ້ຍຶດເອົາອຳນາດການປົກຄອງໂລກນີ້ຈາກອາດາມແລະເອວາ (ລູກາ 4:6). ຫຼັງຈາກທີ່ພຣະເຈົ້າໄດ້ໂຍນຊາຕານອອກຈາກສະຫວັນ, ພຣະອົງກໍໄດ້ສົ່ງຊາຕານແລະທູດສະຫວັນອັນຊົ່ວຮ້າຍຂອງມັນລົງໄປສູ່ໂລກ. ບ່ອນນັ້ນຄືເຮືອນຈຳ ຫຼື ບ່ອນກັກຂັງພວກເຂົາ. ພວກເຂົາຈະຕ້ອງຢູ່ໃນໂລກນີ້ຈົນກວ່າຈະຮອດເວລາທີ່ພຣະເຈົ້າຈະລົງໂທດພວກເຂົາ (1ເປໂຕ 2:4; ຢູດາ ບົດທີ 6).

ໃນຂະນະທີ່ປະຊາຊົນຂອງພຣະເຈົ້າລໍຄອຍໃຫ້ພຣະອົງຕັດສິນລົງໂທດຊາຕານນັ້ນ ພຣະເຢຊູກໍໄດ້ຊົງສິ້ນພຣະຊົນ (ຕາຍ) ເພື່ອໄຖ່ບາບຂອງພວກເຂົາ. ພຣະອົງໄດ້ຕຽມທາງໃຫ້ມະນຸດໄດ້ຮັບເອົາທຸກສິ່ງທຸກຢ່າງທີ່ພວກເຂົາໄດ້ສູນເສຍໄປຍ້ອນຄວາມບາບ. ພຣະເຈົ້າໄດ້ສະແດງໃຫ້ທຸກຄົນໃນສະຫວັນ ແລະແຜ່ນດິນໂລກໄດ້ເຫັນຄວາມຊົ່ວຮ້າຍທີ່ຢູ່ໃນຈິດໃຈຂອງຊາຕານ.

`ຫຼັງຈາກນັ້ນ ພຣະເຈົ້າກໍຈະປິດກັ້ນຊາຕານແລະທູດສະຫວັນບໍລິວານຂອງມັນອອກຈາກສະຫວັນຢ່າງຕະຫຼອດໄປເປັນນິດ.`