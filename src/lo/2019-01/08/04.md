---
title:  ສົງຄາມເທິງແຜ່ນດິນໂລກ
date:   19/02/2019
---

ແມ່ນແລ້ວຊາຕານທຳງານຢ່າງໜັກເພື່ອທຳລາຍສິ່ງດຽວທີ່ພຣະເຢຊູຊົງຮັກທີ່ສຸດໃນໂລກນີ້. ນັ້ນກໍຄືຄຣິສຕະຈັກ. ແຕ່ພຣະເຈົ້າກໍປົກປ້ອງຄຣິສຕະຈັກໃນດິນແດນອັນແຫ້ງແລ້ງກັນດານໃນຊ່ວງເວລາ 1260ມື້ທີ່ພິເສດທີ່ພຣະຄຳພີກ່າວເຖິງ. ຊາຕານຈູ່ໂຈມຄຣິສຕະຈັກຂອງພຣະເຈົ້າໃນໄລຍະ1260ມື້ (ພຣະນິມິດ 12:6). ຊ່ວງເວລາ 1260ມື້ ເປັນຄຳທີ່ພັນລະນາພາບຂອງເວລາ 1260ປີ. ມັນຄືກັນກັບການກ່າວເຖິງເວລາ "ສາມປີເຄິ່ງ" ໃນພຣະຄຳພີ (ພຣະນິມິດ 12:14). ທັງໄລຍະເວລາ 1260ມື້ ແລະ 3ປີເຄິ່ງນັ້ນ ກໍສະແດງໃຫ້ພວກເຮົາເຫັນໄລຍະເວລາໃນປະຫວັດສາດເມືອອຳນາດຂອງເຂົານ້ອຍນັ້ນໄດ້ໂຈມຕີຄຣິສຕະຈັກອັນແທ້ຈິງຂອງພຣະເຈົ້າ (ດານີເອນ 7:23-25). ໃນພຣະຄຳພີ, ເວລາໜຶ່ງມື້ກໍສາມາດເທົ່າກັບເວລາໜຶ່ງປີໃນຂ່າວສານອັນພິເສດທີ່ມາຈາກພຣະເຈົ້າທີ່ກ່າວກ່ຽວກັບເວລາ. ໄລຍະເວລາໃນອະດີດທີ່ກົງກັບເວລາ 1260ມື້ ຫຼື 3ປີເຄິ່ງນັ້ນ ຄືປີ 538 ຫາປີ 1978. ໃນຊ່ວງເວລານັ້ນ ຄຣິສຕະຈັດໂຣມັນກາໂຕລິກໄດ້ຄວບຄຸມອໍານາດແຖບຢູໂຣບເອົາໄວ້ສ່ວນຫຼາຍຈົນຮອດເວລາທີ່ການປະຕິວັດຝຣັ່ງນັ້ນໄດ້ທັບມ້າງອຳນາດຂອງຄຣິສຕະຈັກໃນປີ 1798.

ໃນຊ່ວງສຸດທ້າຍທີ່ "ຜູ້ຍິງ" ຄົນນັ້ນຢູ່ໃນຖິ່ນແຫ້ງແລ້ງກັນດານນັ້ນ, ຊາຕານໄດ້ເລີ່ມການໂຈມຕີເທື່ອໃໝ່ໃສ່ນາງ. ຊາຕານກໍຄືພະຍານາກນັ້ນໄດ້ພົ່ນນ້ຳຢ່າງຫຼວງຫຼາຍອອກຈາກປາກຂອງມັນເພື່ອທຳລາຍ "ຜູ້ຍິງ" ຜູ້ທີ່ເປັນຄຣິສຕະຈັກຂອງພຣະເຈົ້າ. ພຣະຄຳພີມັກຈະໃຊ້ນ້ຳຖ້ວມເປັນຮູບພາບເພື່ອພັນລະນາໃຫ້ເຮົາເຫັນຄົນທີ່ຊົ່ວຮ້າຍ ຄືຜູ້ທີ່ຕ້ອງການທຳລາຍປະຊາຊົນຂອງພຣະເຈົ້າ (ເອຊາຢາ 59:19). ແຕ່ວ່າແຜ່ນດິນໂລກເຊິ່ງເປັນຄໍາທີ່ພັນລະນາເຖິງອາເມຣິກາກໍໄດ້ຊ່ວຍນາງໄວ້ດ້ວຍການຍະອອກກືນກິນນ້ຳທີ່ພະຍານາກໄດ້ໃຊ້ປາກພົ່ນອອກມານັ້ນ (ພຣະນິມິດ 12:16).