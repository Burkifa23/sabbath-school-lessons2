---
title:  ຜູ້ຍິງແລະພະຍານາກໃຫຍ່
date:   17/02/2019
---

`ໃນພຣະນິມິດ 12:1-5 ໂຢຮັນໄດ້ເຫັນສັນຍາລັກ ຫຼື ສັນຍານສອງຢ່າງທີ່ສຳຄັນໃນນິມິດ. ສັນຍາລັກອັນທຳອິດກໍຄື ຜູ້ຍິງຄົນໜຶ່ງທີ່ກຳລັງຈະມີລູກ. ຜູ້ຍິງຄົນນີ້ແມ່ນໃຜ? ຂໍ້ພຣະຄຳພີໃນພຣະນິມິດ 12:1-5 ສອນຫຍັງພວກເຮົາກ່ຽວກັບຜູ້ຍິງຄົນນີ້?`

ໃນພຣະຄຳພີ, ຜູ້ຍິງກໍຄືຄຳສັບທີ່ພັນລະນາພາບສຳລັບປະຊາຊົນຂອງພຣະເຈົ້າ (2ໂກລິນໂທ 11:2). ຜູ້ຍິງທີ່ບໍ່ເຄີຍເຮັດບາບກ່ຽວກັບເພດສຳພັນກໍໝາຍເຖິງຜູ້ເຊື່ອທີ່ຊື່ສັດ. ຜູ້ຍິງທີ່ຂາຍບໍລິການທາງເພດກໍຄືຜູ້ຍິງໂສເພນີ. ຜູ້ຍິໃນພຣະນິມິດ 12:1-5 ກໍພັນລະນາເຖິງຊົນຊາດອິດສະຣາເອນໃນພຣະຄໍາພີເດີມ. ແຕ່ຫຼັງຈາກຄວາມຕາຍຂອງພຣະເຢຊູເທິງໄມ້ກາງແຂນນັ້ນ ຜູ້ຍິງໃນພຣະທຳພຣະນິມິດ 12:13-17 ກໍກາຍເປັນຄຳທີ່ພັນລະນາຄຣິສຕະຈັກ.

ພຣະທຳພຣະນິມິດສະແດງໃຫ້ເຫັນຜູ້ຍິງທີ່ຢູ່ໃນຊຸດທີ່ເຫຼື້ອມຄືກັບຕາເວັນ. ຜູ້ຍິງຄົນນັ້ນຢືນຢູ່ເທິງດວງຈັນ. ດວງຕາເວັນຢູ່ໃນພຣະຄຳພີສາມາດໝາຍເຖິງອຳນາດແລະສະຫງ່າຣາສີຂອງພຣະເຢຊູ (ມັດທາຍ 17:2; ພຣະນິມິດ 1:16) ແລະຄວາມຮຸ່ງເຮືອງຂອງຜູ້ຊອບທຳ (ມັດທາຍ 13:43). ດວງຈັນສ່ອງແສງດ້ວຍແສງສະຫວ່າງຂອງດວງອາທິດ. ໃນທາງດຽວກັນນັ້ນ ຄຳສັນຍາຂອງພຣະເຈົ້າໃນພຣະຄຳພີເດີມກໍສ່ອງແສງດ້ວຍແສງສະຫວ່າງຂອງຂ່າວປະເສີດທີ່ມາຮອດໃນພຣະຄຳພີໃໝ່.

`ສັນຍາລັກອັນຕໍ່ໄປທີ່ໂຢຮັນເຫັນນັ້ນກໍຄື ພະຍານາກໃຫຍ່ສີແດງ. ຕໍ່ມາໂຢຮັນກ່າວວ່າ ພະຍານາກໃຫຍ່ນັ້ນຄື ມານ ຫຼື ຊາຕານ (ພຣະນິມິດ 12:9).`