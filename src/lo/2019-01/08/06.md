---
title:  ກົນອຸບາຍຂອງຊາຕານໃນຍຸກສຸດທ້າຍ
date:   21/02/2019
---

`ພຣະທຳ 2 ເທຊະໂລນິກ 2:8-12; ພຣະນິມິດ 13:13,14 ແລະພຣະນິມິດ 19:20 ສະແດງໃຫ້ພວກເຮົາເຫັນກົນອຸບາຍຕ່າງໆຂອງຊາຕານໃນຍຸກສຸດທ້າຍ. ຊາຕານນັ້ນໃຊ້ເລ່ກົນແລະຄຳຫຼອກລວງອັນໃດ ເພື່ອຫຼອກປະຊາຊົນທັງຫຼາຍ?`

ໃນພຣະນິມິດ ບົດທີ 13 ຫາ 20, ພວກເຮົາຮຽນຮູ້ວ່າ ຊາຕານພະຍາຍາມນຳເອົາຄົນທັງຫຼາຍມາໃຫ້ຢູ່ຂ້າງຂອງມັນໃນຍຸກສຸດທ້າຍນີ້, ເພື່ອທີ່ຈະເຮັດການນີ້ໄດ້, ຊາຕານໄດ້ໃຊ້ອຳນາດຂອງລັດຖະບານທັງສອງຢ່າງ (ພະຍານາກ ແລະສັດຮ້າຍຢູ່ເທິງດິນ) ແລະລັດຖະບານທີ່ໃຊ້ອຳນາດສາດສະໜາ (ສັດຮ້າຍທີ່ມາຈາກທະເລ) ເພື່ອເຮັດວຽກງານນີ້. ພະຍານາກໃຫຍ່ກໍເປັນສັນຍາລັກຂອງຄຣິສຕະຈັກໂຣມັນກາໂຕລິກ (ພຣະນິມິດ 13:1-10), ແລະສັດຮ້າຍເທິງດິນ (ພຣະນິມິດ 13:11-18) ກໍຄືສັນຍາລັກສໍາລັບໂບດໂປຣແຕສແຕນທີ່ໄດ້ຫັນໜີອອກຈາກຄວາມຈິງໃນພຣະຄຳພີ. ໂຢຮັນສະແດງໃຫ້ພວກເຮົາເຫັນວ່າ ສະມາຊິກຂອງກຸ່ມນີ້ເຮັດວຽກຮ່ວມກັນແນວໃດເພື່ອທຳລາຍວຽກງານຂອງພຣະເຈົ້າແລະເພື່ອຫຼອກລວງຄົນທັງຫຼາຍ. ພຣະທຳພຣະນິມິດສະແດງໃຫ້ເຫັນວ່າ ກົນອຸບາຍຂອງຊາຕານອັນສຸດທ້າຍຢູ່ໃນໂລກນີ້ຈະຍິ່ງໃຫຍ່ຫຼາຍຈົນເຮັດໃຫ້ຄົນທັງຫຼາຍສ່ວນຫຼາຍຫຼົງໄປກັບມັນ.

`ພຣະທຳພຣະນິມິດໄດ້ເຕືອນໃຫ້ຄົນທັງຫຼາຍເປັນຄົນມີປັນຍາເພື່ອວ່າພວກເຂົາຈະສາມາດຢູ່ຕໍ່ສູ້ຊາຕານໃນຍຸກສຸດທ້າຍ (ພຣະນິມິດ 13:18; ພຣະນິມິດ 17:9). ໂຢຮັນກຳລັງກ່າວເຖິງສະຕິປັນຍາອັນໃດ? ພຣະທຳຢາໂກໂບ 1:5 ບອກວ່າພວກເຮົາຈະຕ້ອງເຮັດສິ່ງໃດ?`