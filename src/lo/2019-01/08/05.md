---
title:  ສົງຄາມຕໍ່ສູ້ປະຊາຊົນຂອງພຣະເຈົ້າ
date:   20/02/2019
---

`ພຣະທຳພຣະນິມິດ 12:17 ສະແດງໃຫ້ພວກເຮົາເຫັນສອງຢ່າງອັນໃດກ່ຽວກັບປະຊາຊົນທີ່ພິເສດຂອງພຣະເຈົ້າໃນຍຸກສຸດທ້າຍ? ພວກເຮົາຈະແນ່ໃຈໄດ້ແນວໃດວ່າ ພວກເຮົາເປັນສ່ວນໜຶ່ງຂອງປະຊາຊົນກຸ່ມພິເສດຂອງພຣະເຈົ້າໃນຍຸກສຸດທ້າຍ?`

ປະຊາຊົນກຸ່ມພິເສດຂອງພຣະເຈົ້າໃນຍຸກສຸດທ້າຍກໍຮັກສາກົດບັນຍັດທັງໝົດຂອງພຣະເຈົ້າ. ພຣະນິມິດ ບົດທີ13 ສະແດງໃຫ້ເຫັນວ່າ ພຣະບັນຍັດຂໍ້ທີ 1 ຫາຂໍ້ທີ 4 ຈະມີຄວາມສຳຄັນຢ່າງຫຼວງຫຼາຍໃນຊ່ວງສົງຄາມລະຫວ່າງຄວາມດີແລະຄວາມຊົ່ວຮ້າຍໃນຍຸກສຸດທ້າຍ. ຂໍ້ບັນຍັດຂໍ້ທີ 1-4 ກໍກ່າວກ່ຽວກັບການນະມັດສະການພຣະເຈົ້າ. ສົງຄາມລະຫວ່າງຄວາມດີແລະຄວາມຊົ່ວໃນຍຸກສຸດທ້າຍກໍກ່ຽວກັບການນະມັດສະການ. ປະຊາຊົນເກືອບທັງໝົດໃນໂລກນີ້ຈະເລືອກນະມັດສະການສັດຮ້າຍທີ່ພົ້ນຈາກທະເລແລະວັນສະບາໂຕທີ່ຫຼອກລວງຂອງມັນ. ແຕ່ປະຊາຊົນກຸ່ມພິເສດຂອງພຣະເຈົ້າໃນຍຸກສຸດທ້າຍນີ້ຈະນະມັດສະການພຣະເຈົ້າຜູ້ໄດ້ຊົງສ້າງເຂົາຂຶ້ນມາ (ພຣະນິມິດ 14:7). ບັນຍັດຂໍ້ທີ 4 ກໍສະແດງໃຫ້ເຫັນຢ່າງຊັດເຈນວ່າ ພຣະເຈົ້າຊົງເປັນຜູ້ທີ່ໄດ້ສ້າງພວກເຮົາຂຶ້ນມາ. ນັ້ນເປັນເຫດຜົນໜຶ່ງທີ່ເຮັດໃຫ້ພວກເຮົາເຊື່ອວ່າ ຂໍ້ບັນຍັດຂໍ້ທີ4ນັ້ນ ຈະມີຄວາມສຳຄັນຫຼາຍໃນຍຸກສຸດທ້າຍ. ພຣະນິມິດບອກໃຫ້ພວກເຮົາຮູ້ວ່າ ໃນຍຸກສຸດທ້າຍນັ້ນ ປະຊາຊົນຂອງພຣະເຈົ້າຈະໄດ້ຮັບຂອງປະທານແຫ່ງຄຳພະຍາກອນ. ພຣະເຈົ້າໄດ້ປະທານຂອງປະທານແຫ່ງການພະຍາກອນໃນວຽກງານແລະການຂຽນຂອງທ່ານນາງ ເອເລັນຈີ ໄວທ໌.

`ມີຄວາມຈິງທີ່ມະຫັດສະຈັນບາງຢ່າງອັນໃດແດ່ທີ່ພຣະເຈົ້າໄດ້ຊົງປະທານໃຫ້ກັບທ່ານນາງ ເອເລັນຈີ ໄວທ໌ ເພື່ອທີ່ຈະປະທານໃຫ້ພວກເຮົາ?`