---
title:  144,000 ຄົນຮັບການປະທັບຕາ
date:   02/02/2019
---

### ອ່ານສໍາລັບອາທິດນີ້
ພະນິມິດ 7:1-3, 4-8, 9-14; ພະບັນຍັດສອງ 8:11-17; ພະນິມິດ 14:1-5; 2 ເປໂຕ 3:14.

> <p>ຂໍ້ຄວນຈໍາ</p>
> “ທ່ານເອີຍ ທ່ານເອງກໍ່ຮູ້ຢູ່ແລ້ວ. ຜູ້ນັ້ນຈຶ່ງບອກຂ້າພະເຈົ້າວ່າ ຄົນເຫຼົ່ານີ້ ແມ່ນພວກທີ່ໄດ້ຜ່ານການຖືກຂົ່ມເຫັງຢ່າງໜັກພວກເຂົາໄດ້ຊໍາລະເສື້ອລ່າມຂອງພວກເຂົາໃຫ້ຂາວສະອາດ ດ້ວຍເລືອດຂອງພຣະເມສານ້ອຍ” (ພະນິມິດ 7:14).

ໃນອາທິດທີ່ແລ້ວ, ເຮົາເຫັນສິ່ງທີ່ເກີດຂຶ້ນ ເມື່ອພຣະເຢຊູຊົງແກະຕາປະທັບທັງເຈັດໃນໜັງສືມ້ວນ. ຕາປະທັບທີ່ຖືກແກະອອກເຕືອນເຮົາວ່າ ພຣະເຈົ້າຈະຊົງອວຍພອນ ຫຼື ລົງໂທດຄຣິດສະຕຽນຕາມທາງເລືອກຂອງພວກເຂົາ. ຖ້າພວກເຮົາສັດຊື່ ແລະ ເຊື່ອຟັງພຣະເຈົ້າ ພຣະອົງກໍ່ຈະຊົງອວຍພອນເຮົາ ແຕ່ຖ້າບໍ່ເຊືື່ອຟັງ ພຣະອົງກໍ່ຈະລົງໂທດເຮົາ.

ໃນພຣະຄໍາພະນິມິດບົດທີ 7, ໂຢຮັນໄດ້ບັນທຶກກ່ຽວກັບການແກະຕາປະທັບທີ 6 ແລະ ທີ 7 ຂອງພຣະເຢຊູ. ຕາປະທັບອັນທີ 6 ສະແດງໃຫ້ເຫັນຊ່ວງເວລາກ່ອນພຣະເຢຊູສະເດັດກັບມາຄັ້ງທີສອງ. ໃນຕອນນັ້ນ ພຣະເຈົ້າຈະຊົງພິພາກສາຄົນຊົ່ວຮ້າຍໃນໂລກນີ້. ໃນພະນິມິດບົດທີ 7 ຍັງໄດ້ກ່າວເຖິງກຸ່ມຄົນພິເສດຂອງພຣະເຈົ້າໜຶ່ງແສນສີ່ໝື່ນສີ່ພັນຄົນ ທີ່ຍັງມີຊີວິດຢູ່ເມື່ອພຣະເຢຊູູຊົງສະເດັດກັບມາ. ຄົນເຫຼົ່ານີ້ມີຕາປະທັບເທິງພວກເຂົາທີ່ສຳແດງເຖິງຣິດອໍານາດຂອງພຣະເຈົ້າ ເພື່ອສະແດງໃຫ້ທຸກຄົນຮູ້ວ່າ ຜູ້ທີ່ເຊື່ອທັງ 144,000 ຄົນນີ້ເປັນໄພ່ພົນຂອງພຣະເຈົ້າ. ໃນພະນິມິດ 14:1-5 ຍັງໄດ້ບອກລາຍລະອຽດກ່ຽວກັບ 144,000 ຄົນນີ້ ເພື່ອຊ່ວຍໃຫ້ເຮົາຮູ້ວ່າພວກເຂົາແມ່ນໃຜ.