---
title:  ພຣະເຈົ້າຜູ້ຊົງຊ່ວຍເຮົາໃຫ້ພົ້ນ ແລະ ພະເມສານ້ອຍ
date:   07/02/2019
---

`ອ່ານພະນິມິດ 14:5 ແລະ 2 ເປໂຕ 3:14 ແລະ ຢູດາບົດທີ 24, 25. ພະນິມິດກ່າວວ່າ ຄົນກຸ່ມສຸດທ້າຍຂອງພຣະເຈົ້າຈະບໍ່ມີຈຸດດ່າງພ້ອຍ. (ພະນິມິດ 14:5). ນັ້ນໝາຍເຖິງໄພ່ພົນຂອງພຣະເຈົ້າຈະບໍ່ມີບາບ ມັນຈະເປັນໄປໄດ້ແນວໃດ?`

ໂຢຮັນບອກວ່າ 144,000 ຄົນນີ້ຈະຫາຄວາມຕົວະໃນປາກຂອງເຂົາກໍ່ບໍ່ພົບ ພວກເຂົາບໍ່ມີຈຸດດ່າງພ້ອຍ (ພະນິມິດ 14:5). ຄວາມຕົວະທີ່ໂຢຮັນເວົ້າເຖິງແມ່ນຄວາມຕົວະທີ່ຊາຕານລໍ່ລວງມະນຸດໃນຄາວສຸດທ້າຍ (ພະນິມິດ 13:14). ຊາຕານຈະລໍ່ລວງມະນຸດທັງໝົດໃນໂລກນີ້ໃຫ້ເຊື່ອໃນຄວາມຕົວະຂອງມັນ. ແຕ່ປະຊາຊົນຂອງພຣະເຈົ້າໃນຄາວສຸດທ້າຍຈະຮັກ ແລະ ຍອມຮັບເອົາຄວາມຈິງ ແລະ ພຣະເຈົ້າຈະຊ່ວຍພວກເຂົາໃຫ້ພົ້ນ (2ໂກລິນໂທ 2:10,11).

ຄໍາວ່າ “ບໍ່ມີຈຸດດ່າງພ້ອຍ” ມາຈາກພາສາກີກ “ອາໂມໂມສ”  ໝາຍເຖິງ “ບໍ່ມີຄວາມຜິດ”. ອາໂມໂມສ ສະແດງໃຫ້ເຮົາເຫັນວ່າຄົນ 144,000 ນີ້ສັດຊື່ຕໍ່ພຣະເຢຊູ ແລະ ເຊື່ອຟັງພຣະອົງ. ໃນພະຄໍາພີເດີມອັບຣາຮາມ (ປຖກ 17:1) ແລະ (ໂຢບ1:1) ເປັນຄົນບໍລິສຸດ. ພຣະເຈົ້າຊົງເຮັດໃຫ້ພວກເຂົາຊອບທໍາໃນພຣະອົງ ແລະ ຊົງຊໍາລະໃຫ້ພວກເຂົາບໍລິສຸດ. ໃນສອງພັນປີທີ່ແລ້ວເປົາໂລໄດ້ບອກຄຣິດສະຕຽນທຸກຄົນໃຫ້ເປັນຄົນບໍລິສຸດ (ເອເຟໂຊ 5:27; ຟີລິບປອຍ 2:15).

`ເປົາໂລໄດ້ກ່າວເຖິງຄວາມຈິງອັນສໍາຄັນໃນ ໂຣມ 3:19-23. ເປັນຫຍັງເຮົາຈຶ່ງຕ້ອງເຊື່ອຄວາມຈິງອັນສໍາຄັນນີ້ຢູ່ສະເໝີ?`