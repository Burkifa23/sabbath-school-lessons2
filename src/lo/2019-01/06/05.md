---
title:  ຝູງຊົນທີ່ຕິດຕາມພຣະເມສານ້ອຍ
date:   06/02/2019
---

`ພະນິມິດ 14:1-5 ໄດ້ບອກເຮົາສາມສິ່ງທີ່ສໍາຄັນກ່ຽວກັບກຸ່ມຄົນພິເສດຂອງພຣະເຈົ້າ ໜຶ່ງແສນສີ່ໝື່ນສີ່ພັນຄົນ (144,000). ສາມສິ່ງນີ້ມີຫຍັງແດ່? ສາມສິ່ງນີ້ບົ່ງບອກເຖິງລັກສະນະຂອງກຸ່ມຄົນໃນຍຸກສຸດທ້າຍຂອງພຣະເຈົ້າທີ່ເຮົາອ່ານໃນພະນິມິດ 14:12 ຄືແນວໃດ?`

ໃນພະນິມິດ 14:4,5 ໄດ້ບອກວ່າ 144,000 ຄົນນີ້ ເຊື່ອຟັງພຣະເຈົ້າ ແລະ ເຊື່ອໃນພຣະເຢຊູ (ອ່ານຕື່ມໃນພະນິມິດ 14:12). ແມ່ນແລ້ວຊາຕານໄດ້ເທຄວາມໂກດຮ້າຍຂອງມັນລົງໃສ່ໄພ່ພົນເຫຼົ່ານີ້. ໃນວາລະສຸດທ້າຍຂອງປະຫວັດສາດ ແຕ່ພວກເຂົາຍັງຕັ້ງໝັ້ນຄົງຕໍ່ພຣະເຈົ້າຢູ່.

ໃນພະຄໍາພະນິມິດ 14:4 ທີ່ກ່າວວ່າ ແສນສີ່ໝື່ນສີ່ພັນຄົນນີ້ (144,000) ເປັນຜູ້ທີ່ບໍ່ມີຄວາມຊົ່ວມົວໝອງກັບແມ່ຍິງໝາຍຄວາມວ່າແນວໃດ? ອ່ານໃນພະນິມິດ 17:5 ເພື່ອຄົ້ນຫາເບາະແສຂອງຄໍາຕອບ. ແລະ ໃນຕອນທີ່ກ່າວວ່າ ພວກເພິ່ນໄດ້ຖືກຊົງໄຖ່ໄວ້ຈາກມວນມະນຸດມີຄວາມໝາຍຄືແນວໃດ? ແລະ ພວກເຂົາເປັນຜົນທໍາອິດຖວາຍແດ່ພຣະເຈົ້າ ແລະ ພຣະເມສານ້ອຍ? (ພະນິມິດ 14:4).

ຄວາມບາບໃນການລ່ວງປະເວນີເປັນສັນຍາລັກຂອງການບໍ່ສັດຊື່ຕໍ່ພຣະເຈົ້າໃນພຣະຄໍາພະນິມິດ. ພະນິມິດ 17:5 ໄດ້ກ່າວເຖິງບາບີໂລນມະຫານະຄອນ ແມ່ຂອງໂສເພນີທັງຫຼາຍ ເຊິ່ງເປັນສັນຍາລັກຂອງຄຣິສຕະຈັກທີ່ໄດ້ຫັນໜີຈາກຄວາມຈິງໃນພຣະຄໍາພີ. ໃນຍຸກສຸດທ້າຍເກືອບຈະທຸກຄົນເທິງໂລກນີ້ຈະເຮັດບາບຕໍ່ສູ້ພຣະເຈົ້າ. ຍ້ອນບາບີໂລນ ແລະ ລູກສາວຂອງມັນ (ພະນິິມິດ 18:3). ເຫຼືອພຽງແຕ່ 144,000 ຄົນທີ່ເຊື່ອ ແລະ ໝັ້ນຄົງສັດຊື່ຕໍ່ພຣະເຢຊູ.

`ພຣະຄໍາພີໃຊ້ຄໍາວ່າ ຜິດສິິນທໍາທາງເພດ ເພື່ອໃຫ້ຮູ້ວ່າການຫັນໜີຈາກພຣະເຈົ້າໝາຍເຖິງຫຍັງ. ມີທາງໃດແດ່ບໍ່ທີ່ອາດຈະເຮັດໃຫ້ເຮົາຫັນໜີຈາກພຣະເຈົ້າໂດຍທີ່ເຮົາບໍ່ຮູ້ໂຕ?`