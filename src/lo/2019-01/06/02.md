---
title:  ທູດສະຫວັນທີ່ຫ້າມລົມ
date:   03/02/2019
---

`ໂຢຮັນເຫັນຫຍັງແດ່ໃນພະນິມິດ 7:1-3? ທູດສະຫວັນໃຊ້ເວລາດົນປານໃດເພື່ອຫ້າມລົມສີ່ທິດບໍ່ໃຫ້ພັດ? ຈະເກີດຫຍັງຂຶ້ນເມື່ອພຣະເຢຊູສໍາເລັດວຽກງານການພິພາກສາຂອງພຣະອົງ?`

ໃນພຣະຄໍາພີເດີມ ຄໍາວ່າ ລົມ ຈະຖືກໃຊ້ເປັນສັນຍາລັກເຖິງຣິດອໍານາດຂອງພຣະເຈົ້າ ໃນການພິພາກສາ ແລະ ລົງໂທດຄົນຊົ່ວຮ້າຍ (ເຢເລມີຢາ 23:19,20; ດານີເອນ 7:2). ໃນພະນິິມິດ ໂຢຮັນເຫັນທູດສະຫວັນ 4 ຕົນຫ້າມລົມຈາກສີ່ທິດບໍ່ໃຫ້ພັດໃນໂລກນີ້.(ພະນິມິດ 7:1). ທ່ານນາງເອເລນຈີໄວໄດ້ບອກເຮົາວ່າ ເກີດຫຍັງຂຶ້ນກັບລົມເມື່ອພຣະເຢຊູສໍາເລັດວຽກງານໃນຖານະຜູ້ພິພາກສາແລ້ວ: ທູດສະຫວັນຂອງພຣະເຈົ້າກໍ່ຈະເຊົາຫ້າມລົມຊົ່ວຮ້າຍນີ້. ລົມສີ່ທິດນີ້ໝາຍເຖິງຄວາມຮູ້ສຶກອັນຊົ່ວຮ້າຍຂອງມະນຸດທີ່ເຮັດໃຫ້ມະນຸດຜິດຖຽງກັນ ແລະ ຂ້າຟັນກັນ. ເມື່ອທູດສະຫວັນເຊົາຫ້າມລົມທັງສີ່ທິດແລ້ວ ໝາຍຄວາມວ່າ ທູດສະຫວັນຈະບໍ່ຫ້າມມະນຸດໃນການເຮັດຊົ່ວອີກຕໍ່ໄປ. ແລ້ວມະນຸດເທິງໂລກນີ້ຈະປະສົບບັນຫາຮ້າຍແຮງໃຫຍ່ຫຼວງກວ່າ ສົງຄາມທີ່ທໍາລາຍກຸງເຢລູຊາເລັມໃນປີ 70 ພາຍຫຼັງການຕາຍຂອງພຣະເຢຊູ. ກ່ອນພຣະເຢຊູສະເດັດກັບມາ ທູດສະຫວັນຂອງພຣະເຈົ້າຈະຖອກເທພຣະພິໂຣດຂອງພຣະເຈົ້າລົງໃນໂລກນີ້. ແຕ່ກ່ອນໜ້ານັ້ນພຣະອົງຈະຊົງລໍຖ້າຈົນກວ່າປະຊາຊົນຂອງພຣະອົງຖືກປະທັບຕາກ່ອນ.