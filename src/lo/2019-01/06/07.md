---
title:  ສຶກສາເພີ່ມເຕີມ
date:   08/02/2019
---

ພຣະເຢຊູຊົງກ່າວວ່າ ຈະມີຜູ້ນໍາໃນຄຣິສຕະຈັກທີ່ຈະສອນເລື່ອງບໍ່ຈິງກ່ຽວກັບພຣະຄໍາພີ. ພຣະເຈົ້າຊົງປະທານຄວາມຈິງອັນສໍາຄັນເພື່ອສ້າງຄວາມຄິດຈິດໃຈທີ່ເຂັ້ມແຂງ ແລະ ບໍລິສຸດ. ພວກເຮົາຄວນຮັກສາຄວາມຈິງເຫຼົ່ານີ້ໃນຄັງຄວາມຄິດຂອງເຮົາ. ເມື່ອມະນຸດມີຄວາມສົງໃສຫຼາຍເກີນໄປ ແລະ ຢາກຮູ້ໃນສິ່ງທີ່ບໍ່ຈໍາເປັນຕ້ອງຮູ້ ພຣະເຈົ້າຈະບໍ່ຊົງນໍາພາພວກເຂົາ. ການທີ່ໄພ່ພົນຂອງພຣະເຈົ້າສອນໃນສິ່ງທີ່ບໍ່ຢູ່ໃນພຣະຄໍາພີ ກໍ່ບໍ່ແມ່ນແຜນການຂອງພຣະເຈົ້າ. ແລະ ການທີ່ປະຊາຊົນຂອງພຣະເຈົ້າຜິດຖຽງກັນຍ້ອນບາງຄໍາຖາມທີ່ອາດບໍ່ຊ່ວຍໃຫ້ຈິດວິນຍານເຂັ້ມແຂງຂຶ້ນກໍ່ບໍ່ແມ່ນແຜນການຂອງພຣະເຈົ້າ. ຕົວຢ່າງຄໍາຖາມທີ່ວ່າ: ໃຜແດ່ຈະເປັນສ່ວນໜຶ່ງຂອງ 144,000 ຄົນ? ປະຊາຊົນຜູ້ທີ່ພຣະເຈົ້າຊົງເລືອກກໍ່ຈະຮູ້ຄໍາຕອບໃນໄວໆນີ້.
 
**ຄໍາຖາມສົນທະນາ**

`1.	ທ່ານລອງຄິດແບບນີ້: ດ້ວຍອໍານາດທັງໝົດທີ່ພຣະເຈົ້າຊົງປະທານໃຫ້ແກ່ເຮົາ ໃຫ້ເຮົາຮ່ວມກັນຕັ້ງໃຈເຮັດວຽກເພື່ອຈະເປັນສ່ວນໜຶ່ງຂອງ 144,000 ຄົນນີ້. ທ່ານຈະຕ້ອງໃຊ້ຊີວິດແບບໃດໃນມື້ນີ້ຈຶ່ງຈະສາມາດເປັນສ່ວນໜຶ່ງຂອງ 144,000ຄົນນີ້ໄດ້? ການເຮັດວຽກໜັກເພື່ອເປັນສ່ວນໜຶ່ງຂອງ 144,000 ຄົນສຸດທ້າຍ ຈະປ່ຽນແປງການດໍາເນີນຊີວິດ ແລະ ການຕັດສິນໃຈຂອງທ່ານຄືແນວໃດ?`

`2.	ການຮູ້ຈັກພຣະເຢຊູ ແລະ ການຮູ້ວ່າພຣະອົງຄືຜູ້ໃດຢ່າງແທ້ຈິງ ມີຄວາມແຕກຕ່າງກັນແນວໃດ? ຖ້າມີຄົນຖາມທ່ານວ່າ ພຣະເຢຊູຊົງເປັນຜູ້ໃດ? ຄໍາຕອບຂອງທ່ານແມ່ນຫຍັງ? ແລະ ຍ້ອນຫຍັງ?`