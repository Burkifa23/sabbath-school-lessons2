---
title:  ຂໍ້ຄິດເພີ່ມເຕີມ
date:  23/10/2020
---

“ແມ່ນຫຍັງຄືແຜນການຂອງພຣະເຈົ້າສຳລັບການສຶກສາ? ພຣະອົງຊົງຕ້ອງການຊ່ວຍໃຫ້ຄົນທັງຫຼາຍໄດ້ກາຍເປັນຜູ້ບໍລິສຸດເໝືອນພຣະອົງ” (ປື້ມ Patriarchs and Prophets ຂອງທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`ທ່ານສາມາດຄິດເຖິງຕົວຢ່າງອັນໃດຈາກປະຫວັດສາດທີ່ສະແດງເຖິງຄຳສອນແລະແຜນການການສຶກສາຕ່າງໆທີ່ທຳລາຍຊີວິດຂອງເຮົາ? ສິ່ງນີ້ໄດ້ເກີດຂຶ້ນຢູ່ໃສ? ນັກຮຽນຖືກສອນວ່າແນວໃດ? ພວກເຮົາສາມາດຮຽນຮູ້ສິ່ງໃດຈາກຄຳສອນທີ່ຜິດໆເຫຼົ່ານີ້? ພວກເຮົາສາມາດປົກປັກຮັກສາໂຮງຮຽນຂອງເຮົາເອງຈາກຄຳສອນເຫຼົ່ານີ້ໄດ້ແນວໃດ?`

`ອາທິດນີ້ພວກເຮົາໄດ້ເບິ່ງພາກສ່ວນທີ່ສຳຄັນບາງຢ່າງຂອງມຸມມອງຊີວິດຄຣິສຕຽນ: (1) ພຣະເຈົ້າຊົງພຣະຊົນຢູ່ (2) ພຣະເຈົ້າໄດ້ສ້າງໂລກໃນເວລາຫົກມື້. (3) ພຣະຄຳພີສະແດງໃຫ້ພວກເຮົາເຫັນຄວາມຈິງຂອງພຣະເຈົ້າ (4) ພຣະເຈົ້າຄືພຣະຜູ້ຊ່ວຍໃຫ້ລອດຂອງພວກເຮົາ. (5) ກົດບັນຍັດຂອງພຣະເຈົ້ານັ້ນມີຄວາມສຳຄັນ. ພວກເຮົາຄວນຈະມີຄຳສອນທີ່ສຳຄັນອັນໃດໃນມຸມມອງການເບິ່ງຫຼືການເຂົ້າໃຈຊີວິດຂອງຄຣິສຕຽນຂອງເຮົາ?`

`ນັກຄົ້ນຄິດໃນຊ່ວງປີ 1800 ໄດ້ຍິນວ່າ: “ໂອ້ ຈິດໃຈຂອງຂ້ອຍ! ຈິດໃຈຂອງຂ້ອຍ! ເຈົ້າມີອຳນາດຂອງພຣະເຈົ້າ ແລະ ມີຄວາມສາມາດທີ່ຈະຮູ້ສິ່ງທີ່ຖືກແລະສິ່ງທີ່ຜິດ. ເຈົ້າເປັນຜູ້ນຳຂອງມະນຸດຜູ້ທີ່ບາງເທື່ອກໍເຮັດສິ່ງທີ່ຜິດໆເຖິງແມ່ນວ່າຈະເກີດມາພ້ອມກັບຄວາມສະຫຼາດ ແລະ ອິດສະລະພາບກໍຕາມ. ຈິດໃຈຂອງຂ້ອຍເອີຍ ເຈົ້າຊ່າງເປັນຜູ້ພິພາກສາທີ່ສົມບູນແບບ. ເຈົ້າຮູ້ວິທີການເລືອກລະຫວ່າງສິ່ງດີແລະສິ່ງຊົ່ວຮ້າຍ. ເຈົ້າເຮັດໃຫ້ມະນຸດນັ້ນເປັນຄືກັບພຣະເຈົ້າເອງ”. ມຸມມອງຂອງນັກຄົ້ນຄິດນີ້ມີຄວາມຖືກຕ້ອງແລະມີຄວາມຜິດແນວໃດ?`

`ໃຫ້ທ່ານເບິ່ງຄຳເວົ້າຂອງທ່ານນາງເອເລັນຈີໄວທ໌ອີກເທື່ອໜຶ່ງ. ມັນແປວ່າແນວໃດທີ່ພຣະເຈົ້າຊົງຕ້ອງການໃຫ້ພວກເຮົານັ້ນບໍລິສຸດ? ແຜນການນີ້ສະແດງໃຫ້ພວກເຮົາເຫັນເຫດຜົນທີ່ວ່າການສຶກສາຂອງແອັດເວັນຕິດນັ້ນຈະຕ້ອງແຕກຕ່າງຈາກການສຶກສາຂອງໂລກນີ້ແນວໃດ?`