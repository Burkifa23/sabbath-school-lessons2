---
title:  ໃນສາຍພຣະເນດ
date:  18/10/2020
---

`ອ່ານເພງສັນລະເສີນ 53:1; ສຸພາສິດ 15:3; ໂຢຮັນ 3:16; ເອເຟໂຊ 45:21; ແລະ ລູກາ 1:26-35. ຂໍ້ພຣະຄຳພີເຫຼົ່ານີ້ກ່າວສິ່ງໃດກ່ຽວກັບມຸມມອງສອງຢ່າງທີ່ພວກເຮົາຫາກໍກ່າວເຖິງກ່ອນໜ້ານີ້?`

ສ່ວນໜຶ່ງທີ່ສຳຄັນຂອງການສຶກສາຄຣິສຕຽນກໍຄືແນວຄິດທີ່ວ່າ ພຣະເຈົ້າຊົງເປັນບຸກຄົນທີ່ຮັກພວກເຮົາ. ພຣະເຈົ້າຕ້ອງການທີ່ຈະໃກ້ຊິດພວກເຮົາເຊັ່ນດຽວກັນ. ນອກຈາກນັ້ນ ພຣະເຈົ້າຍັງຊົງເປັນພຣະເຈົ້າແຫ່ງການອັດສະຈັນ. ພຣະເຈົ້າຊົງທຳງານກັບກົດຂອງທຳມະຊາດ ແຕ່ພຣະເຈົ້າກໍບໍ່ໄດ້ຖືກຈຳກັດໂດຍທຳມະຊາດຫຼືໂດຍກົດຂອງມັນ. (ຕົວຢ່າງໜຶ່ງກໍຄືການບັງເກີດຂອງພຣະເຢຊູ ມາລີອາໄດ້ຖືພາໂດຍທີ່ບໍ່ໄດ້ມີຊາຍຄົນໃດໃນໂລກນີ້ເປັນພໍ່ຂອງເດັກນ້ອຍຄົນນີ້). ຄຳສອນນີ້ກ່ຽວກັບພຣະເຈົ້າກໍສຳຄັນແລະກໍມີຄວາມຈຳເປັນໃນທຸກມື້ນີ້. ພວກເຮົາມີຊີວິດຢູ່ໃນຊ່ວງເວລາທີ່ນັກຊ່ຽວຊານແລະຄູສອນຈຳນວນຫຼາຍສະໜັບສະໜູນວ່າຊີວິດໄດ້ເກີດຂຶ້ນມາໂດຍໂຕຂອງມັນເອງໂດຍບໍ່ໄດ້ຮັບການຊ່ວຍເຫຼືອຈາກພຣະເຈົ້າ.

`ໃຫ້ທ່ານພິຈາລະນາເຖິງມຸມມອງສອງຢ່າງນີ້: ມຸມມອງທີໜຶ່ງທີ່ບອກວ່າຊີວິດໄດ້ເກີດຂຶ້ນໂດຍຕົນເອງ ແລະ ມຸມມອງທີສອງທີ່ບອກວ່າ ພຣະເຈົ້າໄດ້ຊົງສ້າງຊີວິດຂຶ້ນມາ. ເປັນຫຍັງ ມຸມມອງທີສອງຈຶ່ງມີເຫດຜົນຫຼາຍກວ່າ?`