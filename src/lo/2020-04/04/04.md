---
title:  ມຸມມອງຂອງພຣະຄຳພີກ່ຽວກັບຊີວິດ
date:  20/10/2020
---

ໃນຖານະທີ່ເປັນຄຣິສຕຽນຄະນະວັນເສົາ ພວກເຮົາເຊື່ອວ່າ ພຣະຄຳພີຄືສິ່ງທີ່ສະໜັບສະໜູນຄວາມເຊື່ອຂອງພວກເຮົາທັງໝົດ. ພຣະຄຳພີສອນພວກເຮົາເຖິງມຸມມອງການເບີ່ງໂລກຫຼືວິທີການທີ່ພວກເຮົາຈະຕ້ອງເບິ່ງແລະເຂົ້າໃຈຊີວິດ. ຊີວິດຢູ່ເທິງໂລກນີ້ອາດຈະມີຄວາມຫຍຸ້ງຍາກແລະມີຄວາມສັບສົນ. ພຣະຄຳພີຊ່ວຍໃຫ້ພວກເຮົາເຂົ້າໃຈຊີວິດຂອງເຮົາຫຼາຍຂຶ້ນ ແລະ ຊ່ວຍໃຫ້ເຂົ້າໃຈສະພາບທີ່ສັບສົນທີ່ພວກເຮົາຕົກຢູ່.

`ອ່ານເອເຟໂຊ 6:12; ມາຣະໂກ 13:7; ໂຣມ 5:8; ໂຣມ 8:28; ປັນຍາຈານ 9:5; ແລະ ພະນິມິດ 20:5,6. ຂໍ້ພຣະຄຳພີເຫຼົ່ານີ້ສະແດງໃຫ້ເຫັນຄວາມຈິງຂອງພຣະຄຳພີອັນໃດ? ພວກມັນຊ່ວຍໃຫ້ພວກເຮົາເຂົ້າໃຈຊີວິດນີ້ໃຫ້ດີຂຶ້ນແນວໃດ?`

ໃນຖານະທີ່ເປັນຄຣິສຕຽນຄະນະວັນເສົາ ພວກເຮົາຈະຕ້ອງຢືນຢັດສຳລັບຄວາມຈິງ. ພຣະຄຳພີຄືຄວາມຈິງທີ່ພຣະເຈົ້າໄດ້ສະແດງຕໍ່ມະນຸດ ຄວາມຈິງພຣະຄຳພີກໍອະທິບາຍຫຼາຍໆຢ່າງກັບເຮົາກ່ຽວກັບຊີວິດທີ່ພວກເຮົາບໍ່ສາມາດເຂົ້າໃຈ ຫຼື ຮູ້ຈັກໄດ້ໂດຍຕົນເອງໄດ້. ດັ່ງນັ້ນ ການສຶກສາຄຣິສຕຽນທັງໝົດກໍຈະຕ້ອງມີຮາກຖານຈາກພຣະຄຳພີ. ພວກເຮົາຈະຕ້ອງປະຖິ້ມຄຳສອນໃດໆກໍຕາມທີ່ຕໍ່ຕ້ານພຣະຄຳພີ.

`ມີຄຳສອນອັນໃດແດ່ໃນພຣະຄຳພີທີ່ຂັດແຍ່ງກັບຄວາມເຊື່ອທີ່ຄົນນິຍົມເຊື່ອກັນໃນທຸກມື້ນີ້? ເປັນຫຍັງພວກເຮົາຈຶ່ງຕ້ອງເຊື່ອຟັງພຣະຄຳພີເທົ່ານັ້ນ?`