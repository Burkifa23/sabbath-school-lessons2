---
title:  ກົດບັນຍັດຂອງພຣະເຈົ້າ
date:  22/10/2020
---

ດັ່ງນັ້ນແລ້ວ ພວກເຮົາຈະຮູ້ໄດ້ແນວໃດວ່າສິ່ງໃດຖືກຕ້ອງທີ່ເຮົາຕ້ອງເຮັດ? ອົງພຣະຜູ້ເປັນເຈົ້າຜູ້ໄດ້ສ້າງພວກເຮົາກໍໄດ້ປະທານກົດບັນຍັດໃຫ້ພວກເຮົາດຳເນີນຊີວິດຕາມ. ບາງທີສາຍຕາຂອງເຮົາກໍອາດຈະບໍ່ “ເຫັນ” ສິ່ງຕ່າງໆໃນທາງທີ່ຖືກຕ້ອງ ແຕ່ສາຍຕາຂອງພຣະເຈົ້ານັ້ນເຫັນສິ່ງເຫຼົ່ານີ້ຢູ່ສະເໝີ.

`ອ່ານພະບັນຍັດສອງ 6:5; ມາຣະໂກ 12:29-31; ແລະພະນິມິດ 14:12. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບ ວິທີການອັນຖືກຕ້ອງໃນການປະພຶດແລະການປະຕິບັດ?`

ກົດບັນຍັດຂອງພຣະເຈົ້ານັ້ນກໍສຳຄັນຕໍ່ມຸມມອງຊີວິດຂອງຄຣິດສຕຽນຄືກັບການຖືກໄຖ່ໃຫ້ລອດ. ພຣະເຈົ້າໄດ້ຊົງຊ່ວຍພວກເຮົາໃຫ້ພົ້ນຈາກການລະເມີດກົດບັນຍັດຂອງພຣະເຈົ້າ (ໂຣມ 3:20) ຂ່າວປະເສີດນັ້ນກໍບໍ່ມີຄວາມໝາຍຖ້າປາດສະຈາກກົດບັນຍັດຂອງພຣະເຈົ້າ. ແມ່ນແລ້ວ ກົດບັນຍັດບໍ່ສາມາດຊ່ວຍພວກເຮົາໃຫ້ພົ້ນໄດ້. ແຕ່ພຣະເຈົ້າກໍໄດ້ສັ່ງໃຫ້ພວກເຮົາຮັກສາກົດບັນຍັດ ນັ້ນເປັນເຫດຜົນທີ່ພວກເຮົາຕ້ອງມີຂ່າວປະເສີດ. ດັ່ງນັ້ນ ການສຶກສາຂອງເຊເວັນເດແອັດເວນຕິດກໍຕ້ອງສະແດງໃຫ້ເຫັນວ່າກົດບັນຍັດນັ້ນສຳຄັນແລະກໍ “ສືບຕໍ່ມີອຳນາດໃນຊີວິດຂອງພວກເຮົາ” (ປື້ມທ່ານນາງເອເລັນຈີໄວທ໌, The Great Controversy). ກົດບັນຍັດກໍລວມເຖິງວັນສະບາໂຕ ໃຫ້ເຮົາຈື່ວ່າແຜນການຂອງພຣະເຈົ້າກໍຄືວ່າ ການສຶກສານັ້ນຈະຊ່ວຍພວກເຮົາໃຫ້ບໍລິສຸດດັ່ງທີ່ພຣະເຢຊູໄດ້ບໍລິສຸດ. ນັ້ນເປັນເຫດຜົນທີ່ກົດບັນຍັດຂອງພຣະເຈົ້າຈະຕ້ອງເປັນຕົວຢ່າງທີ່ສະແດງເຖິງສິ່ງທີ່ບໍລິສຸດແລະຊອບທຳໃນສາຍພຣະເນດຂອງພຣະເຈົ້າ.