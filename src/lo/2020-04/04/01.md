---
title:  ມຸມມອງຂອງພຣະເຈົ້າກ່ຽວກັບຊີວິດ
date:  17/10/2020
---

### ອ່ານສຳລັບບົດຮຽນອາທິດນີ້
ເພງສັນລະເສີນ 53:1; ພະນິມິດ 14:6,7; ເອເຟໂຊ 6:12; ໂຢຮັນ 1:1-14; ພະບັນຍັດສອງ 6:5.

> <p>ຂໍ້ຄວນຈໍາ</p>
> “ທຸກເຫດການທີ່ເກີດຂຶ້ນພຣະເຈົ້າຢາເວເຫັນ ພຣະອົງເປັນຜູ້ເຝົ້າເບິ່ງທັງຄົນດີ ແລະ ຄົນຊົ່ວດ້ວຍ” (ສຸພາສິດ 15:3).

ຫຼາຍໆແນວຄິດທີ່ມະນຸດເຊື່ອກ່ຽວກັບຊີວິດນັ້ນກໍຜິດພ້ຽນ ຍົກຕົວຢ່າງເປັນເວລາເກືອບສອງພັນປີທີ່ຄົນທີ່ສະຫຼາດແລະມີການສຶກສາຈຳນວນຫຼວງຫຼາຍເຂົ້າໃຈຜິດກ່ຽວກັບໂລກນີ້. ພວກເຂົາຄິດວ່າໂລກນີ້ຖືກແຂວນໄວ້ໃນອາວະກາດ ແລະ ບໍ່ມີການເໜັງຕີງ. ນອກຈາກນັ້ນ ຄົນເຮົາກໍຍັງຄິດວ່າໂລກນີ້ຕັ້ງຢູ່ສູນກາງດວງດາວແລະດາວເຄາະຕ່າງໆ. ພວກເຮົາກໍຮູ້ແລ້ວຕອນນີ້ວ່າ ຄວາມຄິດນີ້ເປັນເລື່ອງໂງ່ເຂົາ ແຕ່ວ່າມະນຸດໃນເວລານີ້ແຕກຕ່າງຈາກເວລານັ້ນຫຼືບໍ່? ໃນທຸກມື້ນີ້ຄົນທີ່ສະຫຼາດແລະມີການສຶກສາຈຳນວນຫຼາຍກໍຍັງເຊື່ອວ່າຊີິວິດຂອງມະນຸດເກີດຈາກຈຸລັງຫຼືເຊວອັນດຽວກັນ.

ໃນຖານະທີ່ພວກເຮົາເປັນມະນຸດ ພວກເຮົາເບິ່ງໄປທີ່ຊີວິດດ້ວຍຫຼາຍໆມຸມມອງ ແລະ ກໍເຊື່ອໃນແນວຄິດຕ່າງໆກ່ຽວກັບຊີວິດ. ແນວຄິດແລະປະສົບການຂອງເຮົາກໍປ່ຽນແປງຄວາມເຂົ້າໃຈໃນຊີິວິດຂອງເຮົາ. ຄວາມເຂົ້າໃຈໃນເລື່ອງຊີວິດຂອງເຮົາກໍຍັງເອີ້ນວ່າ ມຸມມອງໂລກ. ມັນເປັນເລື່ອງສຳຄັນທີ່ພວກເຮົາຕ້ອງສອນຄົນໜຸ່ມສາວແລະສະມາຊິກໂບດທີ່ມີອາຍຸຫຼາຍກວ່າຂອງພວກເຮົາກ່ຽວກັບຄຳສອນຫຼືມຸມມອງໂລກຂອງພຣະຄຳພີ. ໃນອາທິດນີ້ ພວກເຮົາຈະມາເບິ່ງສິ່ງທີ່ພຣະຄຳພີສອນພວກເຮົາກ່ຽວກັບວິທີການເບິ່ງຊີວິດຂອງພຣະເຈົ້າ.