---
title:  ການຄົ້ນຫາຄວາມຈິງຂອງພຣະຄຳພີ
date:  25/11/2020
---

`ອ່ານເຢເລມີຢາ 29:13; ມັດທາຍ 7:7; ກິດຈະການ 17:26,27; ບົດເພງສັນລະເສີນ 25:5; ໂຢຮັນ; ແລະ ໂຢຮັນ 17:17. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບການຄົ້ນຫາຄວາມຈິງ ແລະ ຄຳຕອບຕ່າງໆ?`

ພຣະຄຳພີກໍເຕັມໄປດ້ວຍເລື່ອງຕ່າງໆກ່ຽວກັບຄົນທີ່ຄືກັບເຮົາ. ພວກເຂົາກໍມີຄຳຖາມ, ມີຄວາມຢ້ານ, ມີຄວາມຫວັງ ແລະ ມີຄວາມຍິນດີຄືກັບພວກເຮົາ. ນອກຈາກນັ້ນ ພວກເຂົາກໍຍັງຄົ້ນຫາຄວາມຈິງ ພວກເຂົາຕ້ອງການຄຳຕອບສຳລັບຄຳຖາມທີ່ຍາກທີ່ສຸດສຳລັບຊີວິດ.

“ພຣະອົງໄດ້ຕັ້ງເວລາອັນເໝາະສົມໄວ້ສຳລັບທຸກສິ່ງ ພຣະອົງຢາກໃຫ້ມະນຸດຮູ້ຈັກອະດີດແລະ ອະນາຄົດ, ແຕ່ມະນຸດເຂົ້າໃຈບໍ່ໄດ້ຢ່າງເຕັມປ່ຽມຕໍ່ສິ່ງທີ່ພຣະອົງໄດ້ຊົງກະທຳຕັ້ງແຕ່ອະດີດຕະການ ເຖິງອະວະສານ (ປັນຍາຈານ 3:11)”. ກະສັດໂຊໂລໂມນກຳລັງກ່າວສິ່ງໃດໃນຂໍ້ພຣະຄຳພີນີ້? ບາງຄົນຂຽນຄຳສັບພາສາເຮັບເລີວ່າ “Olam” ເປັນຄຳວ່າ “ຕະຫຼອດໄປເປັນນິດ”. ແຕ່ບາງຄົນກໍແປວ່າ “ການເຂົ້າໃຈກ່ຽວກັບອະດີດແລະອະນາຄົດ”. ດັ່ງນັ້ນຂໍ້ພຣະຄຳພີເຫຼົ່ານີ້ຈຶ່ງສະແດງໃຫ້ພວກເຮົາເຫັນວ່າ ພຣະເຈົ້າໄດ້ມອບຄວາມປາດຖະໜາທີ່ຈະມີຊີວິດໃນຫົວໃຈແລະແນວຄິດຂອງເຮົາເຊິ່ງບໍ່ມີວັນສິ້ນສຸດ. ໃນຖານະທີ່ເປັນມະນຸດ ພຣະເຈົ້າໄດ້ເຮັດໃຫ້ຫົວໃຈຂອງເຮົານັ້ນຄິດກ່ຽວກັບ “ຄຳຖາມທີ່ສຳຄັນຕ່າງໆ” ກ່ຽວກັບຊີວິດ.

`ເປັນຫຍັງພຣະຄຳພີຈຶ່ງມີຄວາມສຳຄັນໃນການຕອບຄຳຖາມທີ່ໃຫຍ່ໆສຳລັບຊີວິດ?.`