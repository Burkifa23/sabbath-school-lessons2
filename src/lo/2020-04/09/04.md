---
title:  ດຳເນີນຊີິວິດຄືກັບຜູ້ຕິດຕາມພຣະເຢຊູ
date:  24/11/2020
---

`ອ່ານສິ່ງທີ່ພຣະເຢຊູໄດ້ກ່າວໃນລູກາ 4:18-23. ແມ່ນຫຍັງຄືຂ່າວສານຂອງພຣະເຢຊູຕໍ່ພວກເຮົາແຕ່ລະຄົນໃນຖານະທີ່ເປັນຜູ້ຕິດຕາມຂອງພຣະອົງ?`

ໃນເວລາສາມປີ ຜູ້ຕິດຕາມຂອງພຣະອົງໄດ້ເບິ່ງພຣະເຢຊູຜູ້ເປັນຄູສອນຂອງພວກເຂົາ. ພຣະເຢຊູໄດ້ສະແດງໃຫ້ຜູ້ຕິດຕາມຂອງພຣະອົງເຫັນວິທີການໃຊ້ຊີວິດໂດຍປະຕິບັດຕາມກົດອັນສຳຄັນຂອງອານາຈັກ. ພຣະເຢຊູໄດ້ປະກາດກົດເຫຼົ່ານີ້ໃນບົດເທດສະໜາບົດທຳອິດຂອງພຣະອົງຢູ່ໃນທຳມະສາລາທີ່ເມືອງນາຊາເລັດ. ທຳມະສາລາກໍຄືບ່ອນນະມັດສະການຂອງຊາວຢິວ ພຣະເຢຊູໄດ້ສະແດງໃຫ້ຜູ້ຕິດຕາມຂອງພຣະອົງເຫັນວ່າ ພວກເຂົາຈະຕ້ອງໃຫ້ອະໄພ. ພວກເຂົາຈະຕ້ອງສະແດງໃຫ້ເຫັນຄວາມເມດຕາ ແລະ ຄວາມຮັກ ການເປັນຜູ້ຕິດຕາມຂອງພຣະເຢຊູນັ້ນກໍບໍ່ໄດ້ເລື່ອງງ່າຍສະເໝີໄປ. ພວກເຮົາຈະຕ້ອງແຍກຕົນເອງອອກຈາກສິ່ງຕ່າງໆໃນໂລກນີ້. ຫຼາຍເທື່ອພວກເຮົາອາດຈະຮູ້ສຶກເຫງົາ. ຊີວິດອາດຈະຍາກລຳບາກໃນບາງຄັ້ງ ພຣະເຢຊູໄດ້ສອນຜູ້ຕິດຕາມຂອງພຣະອົງອີກບົດຮຽນໜຶ່ງທີ່ສຳຄັນກ່ຽວກັບການຕິດຕາມພຣະອົງ. ພວກເຮົາຄືຜູ້ຕິດຕາມຕະຫຼອດຊີວິດ ບໍ່ແມ່ນພຽງແຕ່ສຳລັບວັນດຽວເທົ່ານັ້ນ.

“ຄຳສັ່ງຂອງພຣະເຢຊູສຳລັບຜູ້ຕິດຕາມພຣະອົງ... ກໍລວມເຖິງຜູ້ເຊື່ອທັງໝົດຈົນຮອດວາລະສຸດທ້າຍ... ພຣະເຈົ້າໄດ້ມອບຂ່າວດີໃຫ້ແກ່ທຸກຄົນທີ່ຕິດຕາມພຣະເຢຊູ. ພວກເຮົາຈະຕ້ອງແບ່ງປັນຂ່າວປະເສີດນີ້ ພຣະເຈົ້າຊົງມອບວຽກງານໃຫ້ແກ່ທຸກຄົນທີ່ຍອມຮັບເອົາຂອງປະທານແຫ່ງຊີວິດຂອງພຣະເຢຊູ. ພຣະເຈົ້າຊົງຂໍໃຫ້ພວກເຂົາໄດ້ຊ່ວຍມະນຸດຄົນອື່ນໃຫ້ລອດ ພຣະເຈົ້າໄດ້ເລີ່ມຕົ້ນຕັ້ງຄຣິສຕະຈັກເພື່ອທີ່ຈະໃຫ້ເຮັດວຽກງານນີ້. ເມື່ອພວກເຮົາເຂົ້າຮ່ວມຄຣິສຕະຈັກ ພຣະເຈົ້າກໍຄາດຫວັງໃຫ້ພວກເຮົາເປັນຜູ້ທີ່ຮ່ວມງານກັບພຣະເຢຊູ” (ປື້ມທ່ານນາງເອເລັນຈີໄວທ໌, The Desire of Age).