---
title:  ການແບ່ງປັນຊີວິດຂອງພວກເຮົາ
date:  26/11/2020
---

`ອ່ານ 1 ເທສະໂລນິິກ 2:6-8. ທ່ານເປົາໂລກຳລັງກ່າວສິ່ງໃດໃນຂໍ້ພຣະຄຳພີເຫຼົ່ານີ້? ພວກເຮົາສາມາດສະແດງໃຫ້ເຫັນກົດທີ່ສຳຄັນນີ້ໃນໂຮງຮຽນແລະໃນໂບດຂອງພວກເຮົາໄດ້ແນວໃດ? ເປັນຫຍັງມັນຈຶ່ງສຳຄັນທີ່ພວກເຮົາຈະຕ້ອງເຮັດແບບນັ້ນ?`

ພວກເຮົາເຫັນຢູ່ອ້ອມຮອບໂຕເຮົາວ່າຊຸມຊົນທັງຫຼາຍຖືກໂຈມຕີແລະຖືກທຳລາຍ. ພວກເຮົາມີຊີວິດຢູ່ໃນຍຸກທີ່ຄຳສອນຂອງພຣະຄຳພີກ່ຽວກັບຄຣິສຕະຈັກນັ້ນ ແມ່ນມີຄວາມຈຳເປັນຫຼາຍກວ່າທີ່ຜ່ານມາ.

ໃນ 1 ເທສະໂລນິກ 2:6-8. ອາຈານເປົາໂລກ່າວວ່າຂ່າວປະເສີດກໍຄືທຸກສິ່ງທຸກຢ່າງ. ນັ້ນຄືອຳນາດຂອງໄມ້ກາງແຂນ ມັນຄືຄຳສັນຍາຂອງການສະເດັດກັບມາຄັ້ງທີສອງ ບໍ່ມີຂ່າວອື່ນໃດທີ່ດີກວ່າໃນໂລກນີ້ແລ້ວ. ນັ້ນເປັນເຫດຜົນທີ່ອາຈານເປົາໂລກນັ້ນໃຊ້ຊີວິດຂອງເພີ່ນເພື່ອແບ່ງປັນເລື່ອງລາວຂອງພຣະເຢຊູ ແລະ ກໍເປັນເຫດຜົນທີ່ພວກເຮົາຄວນເຮັດແບບນັ້ນເຊັ່ນດຽວກັນ.

ນອກຈາກນັ້ນ ອາຈານເປົາໂລກໍຍັງໄດ້ບອກພວກເຮົາໃນຂໍ້ພຣະຄຳພີເຫຼົ່ານີ້ວ່າ ວິທີການເຂົ້າໃຈທີດີທີ່ສຸດນັ້ນກໍຄືການແບ່ງປັນຂ່າວນີ້ກັບຄົນອື່ນໆແລະການແບ່ງປັນຊີວິດກັບພວກເຂົາ. ໃຫ້ເຮົາຈື່ວ່າ ຄົນອື່ນກໍເບິ່ງໃນຂ່າວປະເສີດພວກເຮົາຢ່າງໃກ້ຊິດເພື່ອທີ່ຈະເຫັນວ່າ ຊີວິດຂອງເຮົານັ້ນສະແດງອອກເຖິງຂ່າວສານແຫ່ງຄວາມເມດຕາທີ່ກ່າວເຖິງໃນພຣະຄຳພີນັ້ນຫຼືບໍ່?

`ໃຫ້ທ່ານຄຳນຶງເຖິງວິທີການດຳເນີນຊີວິດຢູ່ຂອງທ່ານ. ຄົນທັງຫຼາຍເຫັນສິ່ງໃດກ່ຽວກັບພຣະເຢຊູ ເມື່ອພວກເຂົາເບິ່ງໄປໃນຊີວິດຂອງທ່ານ?`