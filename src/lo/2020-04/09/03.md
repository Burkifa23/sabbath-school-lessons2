---
title:  ຈົ່ງປ່ອຍໃຫ້ແສງຂອງທ່ານສ່ອງສະຫວ່າງ
date:  23/11/2020
---

`“ພວກເຈົ້າເປັນແສງສະຫວ່າງສຳລັບໂລກນີ້ ເມືອງຊຶ່ງຕັ້ງຢູ່ເທິງໂນນພູກໍເປັນທີ່ບັງໄວ້ບໍ່ໄດ້. ບໍ່ຫ່ອນມີຜູ້ໃດເມືອໄຕ້ໂຄມໄຟແລ້ວຈະເອົາເຂົ້າໄວ້ໃນກະຍຸງ, ແຕ່ເບີຍຕັ້ງໄວ້ເທິງທີ່ສູງເພື່ອໃຫ້ສ່ອງແຈ້ງໃສ່ທຸກໆຄົນທີ່ຢູ່ໃນເຮືອນນັ້ນ. ໃນທຳນອງດຽວກັນນີ້ແຫຼະ ຈົ່ງໃຫ້ແສງສະຫວ່າງທີ່ຢູ່ໃນພວກເຈົ້ານັ້ນສ່ອງແຈ້ງຕໍ່ໜ້າຄົນທັງຫຼາຍ ເພື່ອວ່າພວກເຂົາຈະໄດ້ເຫັນຄຸນງາມຄວາມດີທີ່ພວກເຈົ້າເຮັດ ແລະ ພວກເຂົາຈະສັນລະເສີນພຣະບິດາເຈົ້າຂອງພວກເຈົ້າທີ່ສະຖິດຢູ່ໃນສະຫວັນ” (ມັດທາຍ 5:14-16). ຂໍ້ພຣະຄຳພີເຫຼົ່ານີ້ສອນອັນໃດພວກເຮົາກ່ຽວກັບວ່າ ພວກເຮົາຈະຕ້ອງດຳເນີນຊີວິດແບບໃດ? ໃນຖານະທີ່ເປັນຄຣິດສຕຽນນັ້ນ ການກະທຳ ແລະ ການປະພຶດຂອງເຮົາປ່ຽນແປງວິທີການທີ່ຄົນອື່ນເຫັນພຣະເຈົ້າແນວໃດ?`

ໃຫ້ທ່ານຈິນຕະນາການຮູບພາບຂອງກຸ່ມຄົນທີ່ພຣະເຢຊູກຳລັງເວົ້ານຳ. ພວກເຂົານັ່ງຢູ່ເທິງເນີນເຂົາຢູ່ແຄມທະເລຄາລີເລ. ທະຫານຊາວໂລມັນກໍຢູ່ທຸກໆບ່ອນ. ປະຊາຊົນທີ່ນັ່ງຢູ່ເນີນເຂົານັ້ນກໍຮູ້ວ່າຖ້າຜູ້ໃດກ້າສ້າງບັນຫາ ຫຼື ສ້າງຄວາມຫວຸ້ນວາຍກໍຈະຖືກຈົບຊີວິດລົງດ້ວຍການຖືກຕຶງເທິງໄມ້ກາງແຂນຂອງຊາວໂລມັນ.

ເຖິງຈະເປັນຢ່າງນັ້ນກໍຕາມ ພຣະເຢຊູກໍກຳລັງຂໍໃຫ້ຊາວຢິວນັ້ນໃຊ້ຊີວິດເພື່ອເປັນຄວາມສະຫວ່າງໃຫ້ສະແດງຄວາມເມດຕາ ໃຫ້ມີຈິດໃຈແລະຄວາມຄິດທີີ່ບໍລິສຸດ ໃຫ້ເປັນຜູ້ສ້າງສັນຕິສຸກ. ຄຳເວົ້າຂອງພຣະເຢຊູກໍສະແດງໃຫ້ພວກເຮົາເຫັນວ່າ ການສຶກສາຈະຕ້ອງລວມເຖິງການສອນນັກຮຽນຂອງເຮົາໃຫ້ເປັນແສງສະຫວ່າງຢູ່ໃນໂລກນີ້. ການສຶກສາຂອງຄຣິສຕຽນຍັງຈະຕ້ອງສອນນັກຮຽນໃຫ້ມີການເລືອກແລະການຕັດສິນໃຈທີ່ດີ. ການເລືອກຂອງເຮົານັ້ນຈະຕ້ອງສະແດງໃຫ້ຄົນເຫັນວ່າ ພຣະເຈົ້າຊົງພຣະຊົນຢູ່ ແລະ ພຣະອົງກໍຊົງເປັນຄວາມຮັກ.

`ມີທາງໃດທີ່ພວກເຮົາສາມາດສະແດງໃຫ້ຄົນອື່ນເຫັນວ່າພຣະເຈົ້າຊົງພຣະຊົນຢູ່ ແລະ ພຣະອົງກໍຊົງຮັກພວກເຂົາ?`