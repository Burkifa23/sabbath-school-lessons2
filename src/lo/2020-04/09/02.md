---
title:  ການສຶກສາຂອງຄຣິສຕຽນ
date:  22/11/2020
---

`ອ່ານເລື່ອງທີ່ພຣະເຢຊູເລົ່າໃນພຣະທຳລູກາ 10:30-37. ພຣະເຢຊູກຳລັງພະຍາຍາມຈະສອນສິ່ງໃດໃນເລື່ອງນີ້? ບົດຮຽນນີ້ຄວນສອນຫຍັງພວກເຮົາກ່ຽວກັບວ່າສິ່ງໃດຈະຕ້ອງເປັນສ່ວນໜຶ່ງຂອງການສຶກສາຂອງຄຣິສຕຽນ?`

ພຣະເຈົ້າໄດ້ມອບຄວາມຈິງພຣະຄຳພີຫຼາຍຢ່າງໃຫ້ແກ່ສະມາຊິກໂບດເຊເວັນເດແອັດເວັນຕິດ. ພຣະອົງໄດ້ສະແດງໃຫ້ພວກເຮົາເຫັນຄວາມຈິງຂອງພຣະຄຳພີກ່ຽວກັບສິ່ງທີ່ເກີດຂຶ້ນເວລາທີ່ພວກເຮົາຕາຍ, ກ່ຽວກັບວັນສະບາໂຕ ແລະ ປີ 1844, ກ່ຽວກັບວຽກງານຂອງພຣະເຈົ້າໃນຖານະທີ່ເປັນຜູ້ພິພາກສາ ແລະ ສົງຄາມທົ່ວຈັກກະວານລະຫວ່າງຄວາມດີ ແລະ ຄວາມຊົ່ວ. ສາດສະໜາຄຣິດສ່ວນຫຼາຍກໍບໍ່ເຂົ້າໃຈຄຳສອນເຫຼົ່ານີ້. ຄວາມຈິງເຫຼົ່ານີ້ກໍມີຄວາມສຳຄັນຢ່າງຫຼວງຫຼາຍ ແຕ່ຄວາມຈິງເຫຼົ່ານີ້ມີປະໂຫຍດອັນໃດສຳລັບເຮົາ ຖ້າຫາກພວກເຮົາບໍ່ມີຄວາມເມດຕາຕໍ່ຄົນອື່ນ? ຫຼືຖ້າຫາກພວກເຮົາກຽດຊັງຄົນອື່ນ? ຫຼືຖ້າຫາກພວກເຮົາປ່ອຍໃຫ້ຄວາມຮູ້ສຶກຂອງເຮົາເປັນເຫດໃຫ້ເຮົາປະພຶດຄືກັບວ່າພວກເຮົາດີກວ່າຄົນອື່ນໆ?

ການສຶກສາຂອງຄຣິດສຕຽນຈະຕ້ອງເຮັດໃຫ້ພວກເຮົາເປັນຄົນທີ່ດີຂຶ້ນ. ພວກເຮົາຈະຕ້ອງເຫັນຄົນອື່ນໃນທາງດຽວທີ່ພຣະເຢຊູໍົງເຫັນພວກເຂົາ ພຣະເຢຊູໄດ້ຕາຍເພື່ອພວກເຮົາແຕ່ລະຄົນເທິງໄມ້ກາງແຂນ. ພຣະອົງໄດ້ຍອມຮັບເອົາການລົງໂທດສຳລັບບາບຂອງເຮົາ. ພຣະອົງໄດ້ຊົດໃຊ້ໂທດນັ້ນດ້ວຍໂລຫິດຂອງພຣະອົງ ຖ້າຫາກພວກເຮົາເບິ່ງໄປທີ່ໄມ້ກາງແຂນແລ້ວ ພວກເຮົາຈະເຫັນຄຸນຄ່າແລະຄວາມສຳຄັນຂອງມະນຸດທຸກຄົນ. ແລ້ວພວກເຮົາຈະຮັກພວກເຂົາດັ່ງທີ່ພຣະເຈົ້າໄດ້ຊົງຮັກ ການສຶກສາຂອງຄຣິສຕຽນຈະຕ້ອງມີການສອນກ່ຽວກັບເລື່ອງນີ້.