---
title:  ຂໍ້ຄິດເພີ່ມເຕີມ
date:  27/11/2020
---

“ໃນບົດເທດສະໜາເທິງພູເຂົາ ພຣະເຢຊູຕ້ອງການທີ່ຈະແກ້ໄຂບັນຫາທັງໝົດທີ່ການສຶກສາຈອມປອມໄດ້ສ້າງຂຶ້ນມາ ພຣະເຢຊູຊົງຕ້ອງການທີ່ຈະໃຫ້ຄົນທັງຫຼາຍມີຄວາມເຂົ້າໃຈທີ່ຖືກຕ້ອງກ່ຽວກັບອານາຈັກຂອງພຣະອົງ ແລະ ກ່ຽວກັບວ່າພຣະອົງຊົງເປັນຜູ້ໃດ. ແຕ່ພຣະເຢຊູບໍ່ໄດ້ເຮັດສິ່ງນີ້ໂດຍການໂຈມຕີຄວາມເຊື່ອທີ່ຜິດໆຂອງປະຊາຊົນ. ພຣະເຢຊູໄດ້ເຫັນຄວາມເຈັບປວດທີ່ເກີດຂຶ້ນຍ້ອນຄວາມບາບ ແຕ່ພຣະອົງບໍ່ໄດ້ສະແດງໃຫ້ຄົນເຫັນວ່າ ພວກເຂົານັ້ນບໍ່ດີຫຼາຍຊໍ່າໃດ. ພຣະເຢຊູໄດ້ສອນພວກເຂົາກ່ຽວກັບບາງຢ່າງທີ່ດີກວ່າສິ່ງທີ່ພວກເຂົາຮູ້ຈັກ. ພຣະເຢຊູບໍ່ໄດ້ຕໍ່ສູ້ກັບພວກເຂົາ ຫຼື ໂຕ້ຖຽງກ່ຽວກັບແນວຄິດຂອງພວກເຂົາກ່ຽວກັບອານາຈັກຂອງພຣະເຈົ້າ. ແຕ່ພຣະອົງໄດ້ບອກພວກເຂົາເຖິງສິ່ງທີ່ພວກເຂົາຈຳເປັນຕ້ອງເຮັດເພື່ອເຂົ້າໄປໃນອານາຈັກຂອງພຣະອົງ.

ພຣະເຢຊູໄດ້ປ່ອຍໃຫ້ພວກເຂົາຕັດສິນໃຈກ່ຽວກັບກົດຕ່າງໆຂອງພຣະອົງ ແລະ ສິ່ງທີ່ກົດຕ່າງໆເຫຼົ່ານັ້ນສະແດງໃຫ້ພວກເຂົາເຫັນກ່ຽວກັບອານາຈັກຂອງພຣະອົງ. ຄວາມຈິງຂອງພຣະຄຳພີທີ່ພຣະເຢຊູໄດ້ສອນນັ້ນກໍມີຄວາມສຳຄັນໃນທຸກມື້ນີ້ຄືກັນກັບໃນເວລານັ້ນ. ພວກເຮົາເອງກໍຈຳເປັນທີ່ຈະຮຽນຮູ້ກົດອັນພື້ນຖານສຳລັບອານາຈັກຂອງພຣະເຈົ້າ” (ປື້ມທ່ານນາງເອເລັນຈີໄວທ໌, The Desire of Age).

**ຄຳຖາມຄົ້ນຄວ້າ**

`ໃຫ້ເຮົາມາເບິ່ງຊີວິດຂອງພຣະເຢຊູເທິງໂລກນີ້: ພຣະອົງຊົງເປັນພຣະເຈົ້າຜູ້ທີ່ໄດ້ມາດຳລົງຊີວິດຢູ່ກັບເຮົາ. ພຣະອົງຊົງມີຊີວິດຢູ່ໃນໂລກຂອງເຮົາ ຊົງເປັນພຣະເຈົ້າຜູ້ທີ່ໄດ້ມາດຳລົງຊີວິດຢູ່ກັບເຮົາ. ພຣະອົງຊົງມີຊີວິດຢູ່ໃນໂລກຂອງເຮົາ ພຣະອົງຊົງທົນທຸກທໍລະມານ, ພຣະອົງຊົງຫົວເລາະ, ຊົງຮ້ອງໄຫ້ກັບພວກເຮົາ. ສິ່ງນີ້ຊ່ວຍພວກເຮົາໃຫ້ຈື່ວ່າ ພຣະເຈົ້າຊົງຂໍໃຫ້ພວກເຮົາຫ່ວງໃຍຄົນອື່ນໆທີ່ຢູ່ອ້ອມຂ້າງພວກເຮົາ. ທ່ານຈະເຮັດສິ່ງນີ້ໄດ້ແນວໃດ? ທ່ານຈື່ບໍ່ວ່າ ຄຣິສຕະຈັກກໍຄືບ່ອນທີ່ພວກເຮົາເຮັດວຽກຮ່ວມກັນກັບພຣະເຈົ້າ ເພື່ອຊ່ວຍແບ່ງປັນຄວາມຮັກຂອງພຣະອົງກັບຄົນອື່ນໆ. ທ່ານສາມາດເຮັດວຽກຮ່ວມກັບຄົນໜຸ່ມສາວໃນຄຣິສຕະຈັກຂອງທ່ານ ເພື່ອຊ່ວຍທ່ານໃນການເຮັດວຽກງານນີ້ແນວໃດ?`

`ໃນຖານະທີ່ເປັນເຊເວັນເດແອັດເວັນຕິດນັ້ນ ພວກເຮົາຈະຕ້ອງສອນຄວາມຈິງຂອງພຣະເຈົ້າໃຫ້ແກ່ຄົນອື່ນໆ. ຄຣິສຕະຈັກສາມາດ ແລະ ຄວນສອນຄວາມຈິງເຫຼົ່ານີ້ແກ່ຄົນອື່ນໆໃນຊຸມຊົນແນວໃດ? ໃນເວລາດຽວກັນນັ້ນ ພວກເຮົາສາມາດເຮັດໃຫ້ຄຣິສຕະຈັກເປັນບ່ອນທີ່ປອດໄພ ແລະເປັນບ່ອນທີ່ຄົນສາມາດໂອ້ລົມກັນກ່ຽວກັບຄຳຖາມຍາກໆທີ່ພວກເຂົາມີກ່ຽວກັບຊີີວິດໄດ້ແນວໃດ?`