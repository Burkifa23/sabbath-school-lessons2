---
title:  ຮັບເອົາສິ່ງທີ່ອາດາມແລະເອວາໄດ້ສູນເສຍໄປ
date:  30/09/2020
---

ການສຶກສາຂອງຄຣິສຕຽນນັ້ນຄວນຈະນຳພານັກຮຽນໄປຫາພຣະເຢຊູ. ຄູສອນຄວນຈະສອນນັກຮຽນກ່ຽວກັບຄຳສັນຍາຂອງພຣະເຢຊູທີ່ຈະສ້າງທຸກຢ່າງຂຶ້ນມາໃໝ່.

`ອ່ານ 2 ເປໂຕ 1:3-11. ຂໍ້ພຣະຄຳພີເຫຼົ່ານີ້ໃຫ້ກຳລັງໃຈພວກເຮົາເມື່ອພວກເຮົາຄິດກ່ຽວກັບສິ່ງທັງໝົດທີ່ອາດາມ ແລະ ເອວາໄດ້ສູນເສຍເມື່ອພວກເຂົາຕົກສູ່ຄວາມບາບ. ພຣະເຈົ້າຕ້ອງການໃຫ້ພຣະວິນຍານຂອງພຣະອົງສະຖິດຢູ່ໃນຈິດໃຈຂອງພວກເຮົາ. ນອກຈາກນັ້ນ ພຣະອົງຍັງຢາກສ້າງພວກເຮົາໃຫ້ຄືກັບອາດາມແລະເອວາ ກ່ອນທີ່ພວກເຂົາໄດ້ເຮັດບາບ. ເປໂຕໄດ້ກ່າວສິ່ງໃດທີ່ພວກເຮົາຈະຕ້ອງເຮັດເພື່ອທີ່ຈະຖືກສ້າງຂຶ້ນມາໃໝ່ອີກ?`

ພຣະເຢຊູຊົງມອບ “ສິ່ງສາລະພັດ ແກ່ພວກເຮົາຊຶ່ງຈຳເປັນຕໍ່ຊີວິດແລະຕໍ່ການດຳເນີນຕາມທາງຂອງພຣະເຈົ້າໂດຍການຮູ້ຈັກພຣະອົງ” (2 ເປໂຕ 1:3) ໂອ້! ຊ່າງເປັນຄຳສັນຍາທີ່ມີພະລັງແທ້! ທ່ານຄິດວ່າ ພຣະເຢຊູໄດ້ມອບສິ່ງໃດໃຫ້ແກ່ພວກເຮົາ? ພຣະເຈົ້າຊົງມອບສິ່ງຕ່າງໆເຫຼົ່ານີ້ໃຫ້ແກ່ເຮົາ: ຄວາມເຊື່ອ, ຊີວິດທີ່ບໍລິສຸດ, ຄວາມຮູ້, ການບັງຄັບຕົນ, ການບໍ່ຍອມແພ້ ແລະ ອື່ນໆ. ທ່ານເຫັນຫຼືບໍ່ວ່າຄວາມຮູ້ກໍຢູ່ໃນລາຍການຕ່າງໆຂອງເປໂຕ? ການສຶກສາອັນແທ້ຈິງຈະນຳພາພວກເຮົາໄປສູ່ຄວາມຮູ້ອັນແທ້ຈິງ ນັ້ນກໍຄືຄວາມຮູ້ຂອງພຣະເຢຊູ. ການສຶກສາອັນແທ້ຈິງຈະຊ່ວຍໃຫ້ພວກເຮົາກາຍເປັນຄືກັບພຣະເຢຊູໃນຈິດໃຈຂອງເຮົາ. ນອກຈາກນັ້ນແລ້ວ ພວກເຮົາກໍຍັງສາມາດແບ່ງປັນຄວາມຮູ້ຂອງເຮົາກ່ຽວກັບພຣະເຢຊູກັບຄົນອື່ນໆ.

`ໃຫ້ທ່ານຄິດກ່ຽວກັບສິ່ງນີ້: ຕົ້ນໄມ້ທີ່ຖືກຕ້ອງຫ້າມຖືກເອີ້ນວ່າ “ຕົ້ນໄມ້ທີ່ໃຫ້ຮູ້ຈັກດີ ແລະ ຮູ້ຈັກຊົ່ວ” (ປະຖົມມະການ 2:9) ສິ່ງນີ້ຄວນບອກຫຍັງພວກເຮົາກ່ຽວກັບເຫດຜົນທີ່ ຄວາມຮູ້ທຸກຢ່າງນັ້ນກໍບໍ່ໄດ້ດີສະເໝີໄປ? ພວກເຮົາຈະຈຳແນກຄວາມຮູ້ທີ່ດີອອກຈາກຄວາມຮູ້ທີ່ຊົ່ວໄດ້ແນວໃດ?`