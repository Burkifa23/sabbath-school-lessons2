---
title:  ລົ້ມເຫຼວໃນການເຊື່ອຟັງຂ່າວສານ
date:  29/09/2020
---

`ອ່ານປະຖົມມະການ 3:4-6 ທ່ານເຫັນບໍ່ວ່າງູນັ້ນຕົວະກ່ຽວກັບສິ່ງທີ່ພຣະເຈົ້າໄດ້ກ່າວ? ງູໄດ້ເວົ້າສິ່ງໃດອີກທີ່ເອວາໄດ້ເຊື່ອ? ງູນັ້ນໄດ້ລໍ້ລວງເອວາໃຫ້ເຊື່ອໃນໂຕມັນ ແທນທີ່ຈະເຊື່ອພຣະເຈົ້າແນວໃດ?`

ງູນັ້ນບອກເອວາວ່າ ສ່ວນບາງຢ່າງຂອງຂ່າວສານຂອງພຣະເຈົ້ານັ້ນບໍ່ເປັນຄວາມຈິງ. ເອວາບໍ່ໄດ້ໄປຫາພຣະເຈົ້າເພື່ອຖາມພຣະອົງກ່ຽວກັບສິ່ງນັ້ນ. ນັ້ນເປັນສິ່ງທີ່ເອວາຄວນຈະເຮັດ ເອວາໄດ້ມີໂອກາດທີ່ຈະເຮັດແບບນັ້ນ. ພຣະເຈົ້າຊົງເປັນຄູສອນທີ່ຍິ່ງໃຫຍ່ຂອງລາວ ໃນສວນເອເດນນັ້ນເອວາໄດ້ເວົ້າສົນທະນາກັບພຣະເຈົ້າຢູ່ຕໍ່ໜ້າພຣະອົງ. ແຕ່ເອວາກໍບໍ່ໄດ້ແລ່ນໜີຈາກງູ ລາວບໍ່ໄດ້ຂໍໃຫ້ພຣະເຈົ້າຊ່ວຍເຫຼືອລາວ. ແຕ່ເອວາໄດ້ຍອມຮັບເອົາຂ່າວສານຂອງງູ ລາວໄດ້ສົງໃສໃນຄຳເວົ້າຂອງພຣະເຈົ້າທີ່ໄດ້ກ່າວກັບລາວ.

ຕໍ່ມາບໍ່ດົນ ອາດາມເອງກໍຈະຕ້ອງໄດ້ຕັດສິນໃນເລື່ອງທີ່ຍາກຫຼາຍ. “ອາດາມເຂົ້າໃຈວ່າເອວາໄດ້ເຮັດບາບໂດຍລະເມີດຄຳສັ່ງຂອງພຣະເຈົ້າ ເອວາໄດ້ລົ້ມເຫຼວທີ່ຈະເຊື່ອຟັງສິ່ງດຽວທີ່ພຣະເຈົ້າໄດ້ຂໍໃຫ້ພວກເຂົາບໍ່ໃຫ້ເຮັດ. ມັນຄືການທົດສອບຄວາມຊື່ສັດໝັ້ນຄົງ ແລະ ຄວາມຮັກຂອງພວກເຂົາ. ອາດາມໄດ້ຕໍ່ສູ້ໃນສົງຄາມທີ່ເກີດຂຶ້ນໃນຈິດໃຈຂອງລາວ. ລາວຮູ້ສຶກເສຍໃຈທີ່ໄດ້ປ່ອຍໃຫ້ເອວານັ້ນໄປເລາະຫຼີ້ນຄົນດຽວ. ແຕ່ເອວາກໍໄດ້ເລືອກເອງ ຕອນນີ້ອາດາມຈະຕ້ອງແຍກອອກຈາກຜູ້ທີ່ໄດ້ເຮັດໃຫ້ລາວມີຄວາມສຸກຢ່າງຫຼວງຫຼາຍ. ອາດາມຈະຢູ່ໂດຍບໍ່ມີນາງໄດ້ແນວໃດ?” (ປື້ມທ່ານນາງເອເລັນຈີໄວທ໌).

`ເປັນເລື່ອງໜ້າເສົ້າທີ່ອາດາມໄດ້ເລືອກເຮັດສິ່ງທີ່ຜິດເຊັ່ນດຽວກັນ ແມ່ນຫຍັງເຮັດໃຫ້ການກະທຳນີ້ຮ້າຍແຮງກວ່າເກົ່າ? ອາດາມນັ້ນຮູ້ດີກວ່າເອວາອີກ.`