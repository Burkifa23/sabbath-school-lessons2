---
title:  ແຂກທີ່ບໍ່ໄດ້ຖືກຮັບເຊີນ
date:  28/09/2020
---

ແມ່ນຫຍັງຄືແຜນການຂອງພຣະເຈົ້າສຳລັບຫ້ອງຮຽນອັນທຳອິດ? ເມື່ອພວກເຮົາເບິ່ງໄປທີ່ສວນເອເດນ ພວກເຮົາກໍ່ສາມາດເຫັນແຜນການຂອງພຣະເຈົ້າໄດ້. ພຣະເຈົ້າໄດ້ໃຊ້ຄວາມຮັກແລະຄວາມຫ່ວງໃຍໃນການສ້າງສວນເອເດນໃຫ້ເປັນບ່ອນທີ່ດີສຳລັບການຮຽນຮູ້. ພຣະເຈົ້າໄດ້ເຮັດໃຫ້ສິ່ງຕ່າງໆທີ່ຢູ່ອ້ອມຂ້າງອາດາມແລະເອວາເປັນການຮຽນຮູ້ເພີ່ມເຕີມກ່ຽວກັບຊີວິດ.

`ແຕ່ແລ້ວກໍມີຄວາມຜິດພາດບາງຢ່າງເກີດຂຶ້ນ ມີແຂກທີ່ບໍ່ໄດ້ຮັບເຊີນໄດ້ເຂົ້າມາໃນສວນ. ແຂກທີ່ບໍ່ໄດ້ຮັບເຊີນນັ້ນກໍຄືງູ. ໃຫ້ທ່ານອ່ານສິ່ງທີ່ງູກ່າວກັບເອວາໃນປະຖົມມະການ 3:1-6. ເອວາໄດ້ຄິດແນວໃດກ່ຽວກັບໝາກໄມ້ຕ້ອງຫ້າມຫຼັງຈາກນັ້ນ?`

ໃນປະຖົມມະການບົດທີ 2 ອົງພຣະຜູ້ເປັນເຈົ້າໄດ້ບອກອາດາມບໍ່ໃຫ້ກິນຈາກຕົ້ນໄມ້ຕ້ອງຫ້າມ ຖ້າຫາກອາດາມກິນແລ້ວ ລາວກໍຈະຕ້ອງ “ຕາຍຢ່າງແນ່ນອນ” (ປະຖົມມະການ 2:17). ໃນປະຖົມມະການ 3:3 ເອວາໄດ້ບອກງູເຖິງຄຳສັ່ງຂອງພຣະເຈົ້າ. ເຮົາເຫັນຫຼືບໍ່ວ່າເອວານັ້ນໄດ້ຕັດຄຳວ່າ “ຢ່າງແນ່ນອນ” ອອກ? ພວກເຮົາເຫັນວ່າເອວາບໍ່ໄດ້ກ່າວເຖິງຄຳສັ່ງຂອງພຣະເຈົ້າຢ່າງໜັກແໜ້ນຄືກັບພຣະເຈົ້າໄດ້ບອກ. ໃນປະຖົມມະການ 3:4 ງູໄດ້ເອົາຄຳວ່າ “ຢ່າງແນ່ນອນ” ມາໃສ່ໃນປະໂຫຍກ ແຕ່ທ່ານເຫັນຫຼືບໍ່ວ່າງູນັ້ນໄດ້ປ່ຽນຄວາມໝາຍຂອງຄຳເວົ້າເຫຼົ່ານີ້? ສະນັ້ນ ງູໄດ້ເຮັດໃຫ້ຄຳເວົ້າຂອງພຣະເຈົ້າກ່າວສິ່ງທີ່ພຣະເຈົ້າບໍ່ໄດ້ກ່າວ. ສິ່ງທັງ  ໝົດນີ້ກໍສະແດງໃຫ້ພວກເຮົາເຫັນວ່າ ເອວາບໍ່ໄດ້ເຊື່ອຄຳເວົ້າຂອງພຣະເຈົ້າ ແຕ່ລາວໄດ້ເຊື່ອຄຳເວົ້າຂອງງູ.