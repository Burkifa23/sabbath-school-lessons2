---
title:  ຄົນທີ່ບໍ່ໄດ້ນັບຖືຜູ້ນຳຂອງພວກເຂົາ
date:  01/10/2020
---

`ອ່ານ 2 ເປໂຕ 2:1-17. ເປໂຕກຳລັງກ່າວສິ່ງໃດໃນຂໍ້ພຣະຄຳພີເຫຼົ່ານີ້? ໃນເວລາດຽວກັນນັ້ນ ພວກເຮົາພົບກັບຄຳເຕືອນອັນໃດໃນນີ້?`

ທ່ານເຫັນຫຼືບໍ່ວ່າ ເປໂຕໄດ້ຂຽນໃນຂໍ້ທີ10 ກ່ຽວກັບຄົນທີ່ບໍ່ໄດ້ນັບຖືຜູ້ນຳແລະຄົນທີ່ມີອຳນາດ? ຄຳເວົ້າຂອງເປໂຕກໍມີຄວາມສຳຄັນສຳລັບພວກເຮົາໃນທຸກມື້ນີ້ເຊັ່ນດຽວກັນ. ພວກເຮົາໃນຖານະທີ່ເປັນຮ່າງກາຍຂອງຄຣິສຕະຈັກກໍຕ້ອງເຮັດວຽກຮ່ວມກັນກັບຜູ້ນຳຂອງພວກເຮົາ (ອ່ານເຮັບເລີ 13:7, 17, 24). ພຣະເຈົ້າໄດ້ຂໍໃຫ້ພວກເຮົານັບຖືຜູ້ນຳຂອງພວກເຮົາແລະເຊື່ອຟັງພວກເຂົາ. ແນ່ນອນວ່າພວກເຂົາຈະຕ້ອງມີຄວາມຊື່ສັດໝັ້ນຄົງຕໍ່ອົງພຣະຜູ້ເປັນເຈົ້າເຊັ່ນດຽວກັນ.

ໃນເວລາດຽວກັນນັ້ນ ເປໂຕໄດ້ສະເໜີຄວາມຫວັງໃຫ້ແກ່ເຮົາ (2 ເປໂຕ 2:9). ເປໂຕໄດ້ກ່າວວ່າມັນເປັນຄວາມຈິງທີ່ອົງພຣະຜູ້ເປັນເຈົ້ານັ້ນຈະບໍ່ຍອມຮັບຄົນທີ່ເລືອກເຊື່ອຄຳຫຼອກລວງ. ແຕ່ “ອົງພຣະຜູ້ເປັນເຈົ້າ ຈຶ່ງຮູ້ຈັກວິທີທີ່ຈະໂຜດເອົາຄົນທີ່ຊອບທຳໃຫ້ພົ້ນຈາກການທົດລອງ” (2 ເປໂຕ 2:9). ຂໍ້ພຣະຄຳພີນີ້ກໍຊ່ວຍພວກເຮົາໃຫ້ເຫັນວ່າ ສ່ວນໜຶ່ງຂອງການສຶກສາຂອງເຮົາໃນຖານະທີ່ເປັນຄຣິສຕຽນກໍຄືການຮຽນຮູ້ທີ່ຈະຫຼີກເວັ້ນກັບດັກຂອງຊາຕານ. ໃນເວລາດຽວກັນນັ້ນ ການສຶກສາຂອງເຮົາກໍຍັງລວມເຖິງການຮຽນຮູ້ກ່ຽວກັບຫຼາຍວິທີການທີ່ພຣະເຈົ້າໄດ້ເຮັດໃຫ້ພວກເຮົາໃຫ້ເປັນອິດສະຫຼະ ແລະ ປົກປ້ອງພວກເຮົາຈາກຄົນທີ່ຫຼອກລວງ. “ບັນດາຜູ້ປະກາດພຣະທຳປອມໄດ້ເກີດມີຂຶ້ນໃນທ່າມກາງໄພ່ພົນຂອງພຣະເຈົ້າ” (2 ເປໂຕ 2:1). ພຣະຄຳພີກ່າວວ່າ ການທີ່ເຮົາບໍ່ນັບຖືຜູ້ນຳຂອງເຮົານັ້ນກໍຜິດ.

`ດັ່ງນັ້ນ ການສຶກສາຂອງເຮົາໃນຖານະເປັນຄຣິສຕຽນຄວນຈະລວມເຖິງການຮຽນຮູ້ວິທີການເຊື່ອຟັງທີ່ຖືກຕ້ອງ ເພື່ອທີ່ຈະເຊື່ອຟັງ “ຜູ້ນຳຂອງທ່ານ” (ເຮັບເລີ 13:7) ແມ່ນບໍ່?`