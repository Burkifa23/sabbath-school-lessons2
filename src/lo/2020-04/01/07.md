---
title:  ຂໍ້ຄິດເພີ່ມເຕີມ
date:  02/10/2020
---

“ອາດາມ ແລະ ເອວາ ກໍຄືລູກຂອງພຣະເຈົ້າ. ນອກຈາກນັ້ນ ພວກເຂົາກໍຍັງເປັນລູກສິດຂອງພຣະອົງ. ພຣະເຈົ້າຜູ້ໄດ້ຊົງສ້າງພວກເຂົາ ແລະກໍຍັງເປັນອາຈານຫຼືຄູສອນຂອງເຂົາ! ທູດສະຫວັນໄດ້ ຢ້ຽມຢາມອາດາມແລະເອວາ. ພວກເຂົາທັງສອງມີສິດທີ່ຈະໂອ້ລົມກັບພຣະເຈົ້າໄດ້. ບໍ່ມີສິ່ງໃດປິດບັງການເບິ່ງເຫັນພຣະເຈົ້າຂອງເຂົາ. ອາດາມແລະເອວາກໍເຕັມໄປດ້ວຍສຸຂະພາບທີ່ສົມບູນຈາກການກິນໝາກໄມ້ຈາກຕົ້ນໄມ້ແຫ່ງຊີວິດ. ພວກເຂົາມີຄວາມສະຫຼາດຫຼັກແຫຼມເກືອບເທົ່າກັບທູດສະຫວັນ. ທຳມະຊາດເຊິ່ງເຕັມໄປດ້ວຍຄວາມເລິກລັບຂອງມັນກໍໄດ້ສອນອາດາມແລະເອວາກ່ຽວກັບບົດຮຽນຫຼາຍຢ່າງ. “ການອັດສະຈັນຂອງພຣະເຈົ້າ” (ໂຢບ 37:16) ໄດ້ມອບຄວາມຊື່ນຊົມຍິນດີອັນບໍ່ສິ້ນສຸດໃຫ້ແກ່ພວກເຂົາ. ມະນຸດໄດ້ສຶກສາກົດຂອງທຳມະຊາດມາເປັນເວລາ 6000 ປີແລ້ວ. ພຣະເຈົ້າໄດ້ອະທິບາຍກົດຕ່າງໆເຫຼົ່ານີ້ກັບອາດາມ ແລະ ເອວາ. ພວກເຂົາໄດ້ສຶກສາກ່ຽວກັບໃບໄມ້, ດອກໄມ້, ແລະ ຕົ້ນໄມ້. ອາດາມ ແລະ ເອວາໄດ້ຮຽນຮູ້ຄວາມເລິກລັບຂອງຊີິວິດໃນແຕ່ລະສິ່ງເຫຼົ່ານີ້. ທຳມະຊາດໄດ້ສະແດງໃຫ້ເຫັນສະຕິປັນຍາແລະ ພະລັງອຳນາດຂອງພຣະເຈົ້າໃນໂຕຂອງອາດາມ ແລະ ເອວາ. ອາດາມ ແລະ ເອວາກໍໄດ້ຄົ້ນພົບບາງຢ່າງທີ່ສວຍງາມ ເຊິ່ງເຕີມເຕັມຈິດໃຈຂອງພວກເຂົາດ້ວຍຄວາມຮັກແລະການຂອບພຣະຄຸນ” (ປື້ມທ່ານນາງເອເລັນຈີໄວທ໌).

**ຄຳຖາມຄົ້ນຄວ້າ**

`ພຣະເຈົ້າຕ້ອງການໃຫ້ໂຮງຮຽນ ແລະ ບ່ອນເຮັດວຽກນັ້ນເປັນບ່ອນທີ່ໃຫ້ໂອກາດມະນຸດໄດ້ພົບກັບພຣະອົງແລະສິ່ງທີ່ພຣະອົງໄດ້ຊົງສ້າງ. ພວກເຮົາກຳລັງຕິດຕາມແຜນການຂອງພຣະເຈົ້າໃນວຽກງານຂອງເຮົາມື້ນີ້ຫຼືບໍ່? ພວກເຮົາສາມາດຮຽນຮູ້ຫຼາຍຂຶ້ນກ່ຽວກັບພຣະເຈົ້າໃນວຽກງານຂອງເຮົາໄດ້ແນວໃດ? ວຽກງານຂອງເຮົາອາດຈະລວມເຖິງວຽກທີ່ພວກເຮົາເຮັດແລະໄດ້ຮັບຄ່າຈ້າງຫຼືເວລາທີ່ພວກເຮົາໃຊ້ເພື່ອຮັບໃຊ້ພຣະເຈົ້າ ຫຼື ເປັນອາສາສະໝັກກໍໄດ້.`

`ຊາຕານນັ້ນເຮັດໂຕລັບໆລີ້ໆໃນສວນເອເດນ. ເລື່ອງນີ້ອາດເຮັດໃຫ້ພວກເຮົາເສຍກຳລັງໃຈເພາະວ່າ ມັນສະແດງໃຫ້ພວກເຮົາເຫັນວ່າມະນຸດເຮົາກໍອ່ອນແອຫຼາຍ. ອາດາມ ແລະ ເອວາກໍຮູ້ດີວ່າພຣະເຈົ້າຊົງຢູ່ໃກ້ພວກເຂົາ ແຕ່ພວກເຂົາກໍວາງໃຈເຊື່ຶອຄຳຫລອກລວງຂອງງູໂຕນັ້ນ. ພວກເຮົາຢູ່ຫ່າງໄກຈາກພຣະເຈົ້າ ສະນັ້ນແລ້ວ ພວກເຮົາຈະສາມາດໄດ້ກຳລັງແລະການຊ່ວຍເຫຼືອຈາກພຣະເຈົ້າເພື່ອຊ່ວຍໃຫ້ພວກເຮົາຕໍ່ສູ້ກັບຄວາມບາບໄດ້ແນວໃດ?`