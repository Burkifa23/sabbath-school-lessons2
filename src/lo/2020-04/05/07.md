---
title:  ຂໍ້ຄິດເພີ່ມເຕີມ
date:  30/10/2020
---

“ຂ້າພະເຈົ້າຕ້ອງການທີ່ຈະຊ່ວຍທ່ານໃຫ້ຕຽມພ້ອມສຳລັບວຽກງານທີ່ພຣະເຈົ້າໄດ້ມອບໃຫ້ທ່ານເຮັດ. ດັ່ງນັ້ນ ຂ້າພະເຈົ້າຈຶ່ງຢາກສະແດງໃຫ້ທ່ານເຫັນຄຳເວົ້າ, ຊີວິດ, ແລະ ແຜນການສອນຂອງຣາຊາແຫ່ງຄູສອນທັງຫຼາຍ, ນັ້ນກໍຄືພຣະເຢຊູ. ຂ້າພະເຈົ້າຂໍໃຫ້ທ່ານຮຽນຮູ້ຈາກພຣະອົງເອງ ພຣະອົງຊົງເປັນຕົວຢ່າງທີ່ດີທີ່ສຸດສຳລັບທ່ານ. ຂໍໃຫ້ທ່ານໄດ້ເບິ່ງໄປທີ່ພຣະອົງ. ໃຫ້ທ່ານຄິດເຖິງພຣະອົງ ຂໍໃຫ້ທ່ານເຮັດສິ່ງນີ້ຈົນກວ່າພຣະວິນຍານຂອງອາຈານຜູ້ບໍລິສຸດຂອງທ່ານນັ້ນຈະສາມາດຄວບຄຸມຫົວໃຈແລະຊີວິດຂອງທ່ານ.

ພວກທ່ານທັງຫຼາຍຕ່າງກໍສະແດງໃຫ້ເຫັນເຖິງສະງ່າລາສີຂອງອົງພຣະຜູ້ເປັນເຈົ້າ ແລະ ພວກເຮົາຖືກປ່ຽນແປງໃຫ້ຄືກັບພຣະອົງ. ການປ່ຽນແປງໃນໂຕເຮົານີ້ກໍນຳສະງ່າລາສີມາໃຫ້ພຣະອົງຫຼາຍຂຶ້ນເລື້ອຍໆ. ແລະສະງ່າລາສີນີ້ກໍມາຈາກອົງພຣະຜູ້ເປັນເຈົ້າຜູ້ທີ່ເປັນພຣະວິນຍານ” 2 ໂກຣິນໂທ 3:18.

“ນີ້ຄືເຄັດລັບທີ່ນຳໄປສູ່ການມີອຳນາດເພື່ອປ່ຽນແປງຊີວິດຂອງນັກຮຽນຂອງທ່ານໄປໃນທາງທີ່ດີຂຶ້ນ” (ປື້ມການສຶກສາ, Education p. 282).

**ຄຳຖາມຄົ້ນຄວ້າ**

`ຄວາມຈິງຂອງພຣະຄຳພີກ່ຽວກັບເລື່ອງທີ່ພຣະເຢຊູໄດ້ກາຍເປັນມະນຸດນັ້ນກໍເປັນເລື່ອງທີ່ສຳຄັນສຳລັບຄູອາຈານແລະນັກຮຽນທີ່ຈະຕ້ອງສຶກສາຢ່າງລະອຽດ. ພວກເຂົາສາມາດຮຽນຮູ້ກ່ຽວກັບຄວາມເຊື່ອອັນໃດຈາກເລື່ອງນີ້? ຄຳສອນນີ້ຄວນຈະປ່ຽນແປງສິ່ງທີ່ພວກເຮົາເຊື່ອແລະເຮັດແນວໃດ?`

`ພໍ່ແມ່ແລະຄູສອນທີ່ເປັນຄຣິສຕຽນຈະຕ້ອງສະແດງອອກເຖິງຄວາມຮັກຂອງພຣະເຈົ້າ. ຄວາມຮັກນີ້ຖືກສະແດງອອກໃນການສະເດັດລົງມາໃນໂລກນີ້ຂອງພຣະເຢຊູໃນຮູບຮ່າງຂອງແອນ້ອຍ. ບາງຄັ້ງພວກເຮົາກໍລົ້ມເຫຼວທີ່ຈະສະແດງຄວາມຮັກນີ້. ພວກເຮົາຄວນເຮັດແນວໃດເມື່ອພວກເຮົາລົ້ມເຫຼວ?`