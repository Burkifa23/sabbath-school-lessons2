---
title:  ພຣະເຢຊູຊົງເປັນຄູສອນທີ່ມີຄວາມຊ່ຽວຊານ
date:  24/10/2020
---

### ອ່ານສຳລັບບົດຮຽນອາທິດນີ້
ເຮັບເລີ 1:1-4; ໂຢຮັນ 1:14, 18.

> <p>ຂໍ້ຄວນຈໍາ</p>
> “ເພາະພຣະເຈົ້າອົງທີ່ໄດ້ກ່າວວ່າ ‘ໃຫ້ແສງແຈ້ງສ່ອງອອກຈາກຄວາມມືດ’, ເປັນພຣະເຈົ້າອົງທີສ່ອງອອກຈາກຄວາມມືດ” (ປະຖົມມະການ 1:3). ເປັນພຣະເຈົ້າອົງທີ່ສ່ອງແສງສະຫວ່າງເຂົ້າມາໃນຈິດໃຈຂອງພວກເຮົາ ເພື່ອໃຫ້ພວກເຮົາຮູ້ຈັກເຖິງສະງ່າລາສີຂອງພຣະເຈົ້າ ຊຶ່ງສ່ອງແສງສະຫວ່າງໃນໃບໜ້າຂອງພຣະເຢຊູຄຣິດເຈົ້າ. (2 ໂກຣິນໂທ 4:6)

ສາດສະໜາຈານ ບິນລີ້ແກຼແຮມໄດ້ເລົ່າເລື່ອງກ່ຽວກັບເວລາທີ່ເພີ່ນໄດ້ຢ້ຽມຢຽມທະຫານບາງຄົນຢູ່ໂຮງໝໍແຫ່ງໜຶ່ງ. ແມ່ທັບຫຼືຫົວໜ້າກອງທັບກໍຢູ່ທີ່ນັ້ນ. ທະຫານໜຸ່ມຄົນໜຶ່ງ “ກໍໄດ້ຮັບບາດເຈັບຢ່າງຮ້າຍແຮງ”. ຮ່າງກາຍຂອງລາວມີຮອຍຈີກຂາດແລະແຕກຫັກ ແລະລາວກໍນອນເຈັບຢູ່ເທິງຕຽງເຫຼັກ. “ແລ້ວທະຫານຄົນນີ້ກໍຮ້ອງຂໍສິ່ງໜຶ່ງຈາກເພີ່ນ” ‘ທ່ານເອີຍ... ຂ້າພະເຈົ້າໄດ້ຕໍ່ສູ້ເພື່ອທ່ານ ແຕ່ຂ້າພະເຈົ້າຍັງບໍ່ເຄີຍເຫັນໜ້າທ່ານຈັກເທື່ອ ຂ້າພະເຈົ້າຂໍເຫັນໜ້າທ່ານຈະໄດ້ບໍ່?’ ດັ່ງນັ້ນ ທ່ານແມ່ທັບຈຶ່ງຄຸເຂົ່າລົງຂ້າງຕຽງເຫຼັກນັ້ນ ແລ້ວເພີ່ນກໍລົມກັບທະຫານຄົນນັ້ນແບບເຊີ່ງໜ້າກັນ. ໃນຂະນະທີ່ອາຈານແກຼແຮມເບິ່ງເຫດການນີ້ ກໍເຫັນນ້ຳຕາໄຫຼອອກມາຈາກຂອບຕາຂອງທະຫານຄົນນີ້ຕົກໃສ່ແກ້ມຂອງທ່ານແມ່ທັບ.

ນາຍທະຫານຄົນນີ້ກໍເປັນຮູບທີ່ພັນລະນາພາບສຳລັບມະນຸດໃນເວລາທີ່ພຣະເຢຊູຊົງບັງເກີດ. ເມື່ອພຣະເຢຊູໄດ້ເກີດມາ ມະນຸດກໍມີຈິດວິນຍານທີ່ແຕກຫັກແລະຈີກຂາດ. ພວກເຂົາຕ້ອງການທີ່ຈະເຫັນໜ້າຂອງພຣະເຈົ້າຄືກັບນາຍທະຫານຄົນນີ້. ພຣະເຈົ້າໄດ້ສົ່ງພຣະບຸດຂອງພຣະອົງ ນັ້ນກໍຄືພຣະເຢຊູໃຫ້ມາສູ່ໂລກນີ້. ພຣະເຢຊູຊົງເປັນຄູສອນທີ່ມີຄວາມຊ່ຽວຊານ ໜຶ່ງໃນໜ້າທີ່ວຽກງານຂອງພຣະເຢຊູກໍຄືການສະແດງໃຫ້ເຫັນພຣະພັກຂອງພຣະເຈົ້າ. ໃນຂະນະທີ່ພວກເຮົາເບິ່ງຄູສອນທີ່ມີຄວາມຊ່ຽວຊານຜູ້ນີ້ເຂົ້າມາສູ່ໂລກນີ້ ພວກເຮົາສາມາດຮຽນຮູ້ສິ່ງໃດແດ່ຈາກພຣະອົງ?