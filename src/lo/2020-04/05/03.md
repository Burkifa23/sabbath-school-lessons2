---
title:  'ການສະແດງໃຫ້ເຫັນພຣະບິດາ: ພາກທີສອງ'
date:  26/10/2020
---

`ການທີ່ພຣະເຢຊູໄດ້ກາຍເປັນມະນຸດນັ້ນມີຄວາມໝາຍອັນໃດສຳລັບພວກເຮົາ? ໂຢຮັນນັ້ນໃຫ້ຄຳຕອບອັນໃດກັບເຮົາໃນໂຢຮັນ 1:14,18? ພຣະເຢຊູໄດ້ນຳແສງສະຫວ່າງອັນໃດມາໃຫ້ເຮົາ? ແມ່ນຫຍັງທີ່ພິເສດຫຼາຍກ່ຽວກັບພຣະເຢຊູທີ່ເຮັດໃຫ້ພຣະອົງນັ້ນສາມາດເຮັດສິ່ງນີ້ໄດ້?`

“ພຣະເຢຊູຊົງເປັນແສງສະຫວ່າງ ພຣະອົງໄດ້ມາໃນໂລກນີ້ໃນຂະນະທີ່ຄວາມຊົ່ວຮ້າຍຢູ່ເທິງໂລກນີ້ນັ້ນກຳລັງຮອດຈຸດທີ່ຮ້າຍແຮງທີ່ສຸດ....”

“ມະນຸດນັ້ນໄດ້ມີຄວາມຫວັງອັນດຽວ...ຄວາມຮູ້ໃນເລື່ອງຂອງພຣະເຈົ້າຈະຕ້ອງຖືກມອບຄືນໃຫ້ແກ່ມະນຸດຜູ້ທີ່ໄດ້ເຮັດຜິດບາບ.”

ພຣະເຢຊູໄດ້ມາໃນໂລກນີ້ເພື່ອນຳພາຄວາມຮູ້ນີ້ມາໃຫ້ມະນຸດທັງຫຼາຍ. ພຣະເຢຊູໄດ້ມາເພື່ອທຳລາຍຄຳສອນອັນຈອມປອມທີ່ສະແດງເຖິງພາບອັນຜິດໆກ່ຽວກັບພຣະເຈົ້າ. ຄຳສອນທີ່ຈອມປອມເຫຼົ່ານີ້ກໍຖືກສອນໂດຍຄົນທີ່ຮູ້ວ່າພຣະເຈົ້າຊົງເປັນຜູ້ໃດ. ພຣະເຢຊູໄດ້ມາເພື່ອສະແດງໃຫ້ເຫັນຄວາມໝາຍຂອງກົດບັດຍັດຂອງພຣະເຈົ້າ. ພຣະເຢຊູໄດ້ມາສະແດງໃຫ້ພວກເຮົາເຫັນເຖິງຄວາມງາມຂອງຊີວິດອັນບໍລິສຸດຂອງພຣະເຈົ້າໂດຍການປະພຶດຂອງພຣະອົງ. (ປື້ມ Education ຂອງທ່ານນາງເອເລັນຈີໄວທ໌)

ທຸກສິ່ງທຸກຢ່າງທີ່ພຣະເຢຊູໄດ້ເຮັດໃນຊີວິດແມ່ນເພື່ອ “ສະແດງໃຫ້ຄົນໄດ້ເຫັນພຣະເຈົ້າ ເພື່ອວ່າ ມະນຸດຈະສາມາດກາຍເປັນຄືກັບພຣະເຈົ້າໄດ້ໃນຈິດໃຈຂອງເຂົາ”.

`ພຣະເຢຊູ ພຣະອົງເອງກ່າວວ່າ “ຜູ້ໃດທີ່ໄດ້ເຫັນເຮົາກໍໄດ້ເຫັນພຣະບິດາເຈົ້າ” (ໂຢຮັນ 14:9). ແມ່ນຫຍັງກໍາລັງເກີດຂຶ້ນເມື່ອພຣະເຢຊູໄດ້ກ່າວສິ່ງນີ້ໃນໂຢຮັນ 14:1-14? ພຣະອົງຊົງກ່າວກັບຜູ້ໃດ? ແລະເປັນຫຍັງພຣະອົງຈຶ່ງກ່າວສິ່ງນີ້?`