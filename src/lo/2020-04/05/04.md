---
title:  ຮຽນຮູ້ຈາກພຣະເຢຊູ
date:  27/10/2020
---

`ອ່ານ ຟີລິບປອຍ 2:1-4. ແລະ ຟີລິບປອຍ 4:2,3. ອີງຕາມຂໍ້ພຣະຄຳພີເຫຼົ່ານີ້ ແມ່ນຫຍັງຢູ່ໃນໃຈຂອງເປົາໂລເມື່ອເພີ່ນໄດ້ຂຽນຈົດໝາຍຂອງເພີ່ນຫາຄຣິດສຕຽນໃນເມືອງຟີລິບປີ.`

`ອາຈານເປົາໂລນັ້ນ ເລີ່ມຕົ້ນກ່າວສິ່ງໃດໃນພຣະທຳຟີລິບປອຍ 2:5-11? ເພີ່ນກຳລັງກ່າວສິ່ງໃດກັນແທ້? ຕອນນີ້ໃຫ້ອ່ານ ຟີລິບປອຍ 2:6-11. ອາຈານເປົາໂລເວົ້າກ່ຽວກັບສິ່ງຕ່າງໆທີ່ພຣະເຢຊູໄດ້ກະທຳໃນຊ່ວງເວລາຂອງຊີວິດພຣະອົງເທິງໂລກນີ້. ທ່ານຄິດວ່າ ພາກສ່ວນໃດຂອງຊີວິດພຣະເຢຊູທີ່ອາຈານເປົາໂລຄາດຫວັງໃຫ້ຜູ້ເຊື່ອສະແດງໃຫ້ເຫັນໃນຊີວິດຂອງພວກເຂົາເອງ?`

ພຣະເຢຊູ ຜູ້ຊົງເປັນຄູສອນທີ່ມີຄວາມຊ່ຽວຊານນັ້ນ ໄດ້ມີບົດຮຽນຫຼາຍຢ່າງສຳລັບພວກເຮົາ. ພວກເຮົາຮຽນຮູ້ຈາກບົດເທດສະໜາຂອງພຣະອົງ. ພວກເຮົາຮຽນຮູ້ຈາກການອັດສະຈັນຂອງພຣະອົງ ຄວາມຮັກຂອງພຣະອົງນັ້ນສະແດງໃຫ້ພວກເຮົາເຫັນວ່າຈະຕ້ອງກະທຳດີຕໍ່ຄົນອື່ນແນວໃດ. ພຣະເຢຊູໄດ້ເສຍສະຫຼະສະງ່າລາສີທີ່ພຣະອົງມີໃນສະຫວັນເພື່ອວ່າພຣະອົງຈະໄດ້ມາບັງເກີດໃນຮາງຫຍ້າບ່ອນທີ່ເກັບອາຫານສຳລັບແກະ. ນີ້ເປັນບົດຮຽນທີ່ມີຄວາມໝາຍສຳລັບພວກເຮົາ.

`ທ່ານກຳລັງມີບັນຫາກັບຜູ້ໃດຜູ້ໜຶ່ງຫຼືບໍ່? ທ່ານລອງຍົກເອົາຄວາມຍິ່ງອອກຈາກໃຈຂອງທ່ານໄດ້ຫຼືບໍ່? ການເຮັດແບບນີ້ຈະໃຫ້ໂອກາດອັນຍິ່ງໃຫຍ່ທີ່ຈະສະແດງໃຫ້ຄົນໆນັ້ນໄດ້ເຫັນພຣະເຢຊູໃນໂຕຂອງທ່ານແນວໃດ?`