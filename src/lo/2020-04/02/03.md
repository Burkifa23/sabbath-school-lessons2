---
title:  ຊີວິດຂອງພຣະເຢຊູຕອນເປັນເດັກນ້ອຍ
date:  05/10/2020
---

`ຂໍ້ພຣະຄຳພີຕໍ່ໄປນີ້ ສອນຫຍັງພວກເຮົາກ່ຽວກັບໂຢເຊບ ແລະ ມາລີອາ? ຂໍ້ພຣະຄຳພີເຫຼົ່ານີ້ຊ່ວຍພວກເຮົາໃຫ້ເຂົ້າໃຈສິ່ງທີ່ໂຢເຊບ ແລະ ມາລີອາເຮັດເພື່ອສອນພຣະເຢຊູແນວໃດ?`

`ລູກາ 1:26-38`

`ລູກາ 1:46-55`

`ມັດທາຍ 1:18-24`

ໃນຂໍ້ພຣະຄຳພີເຫຼົ່ານີ້ ພວກເຮົາເຫັນວ່າທັງໂຢເຊບ ແລະ ມາລີອາກໍເປັນຊາວຢິວທີ່ຊື່ສັດ. ພວກເຂົາພະຍາຍາມຢ່າງດີທີ່ຈະເຊື່ອຟັງກົດບັນຍັດຂອງພຣະເຈົ້າ. ເມື່ອທູດສະຫວັນຂອງອົງພຣະຜູ້ເປັນເຈົ້າໄດ້ມາຢ້ຽມຢາມພວກເຂົາ ແລະ ບອກພວກເຂົາເຖິງສິ່ງຈະເກີດຂຶ້ນຕໍ່ພວກເຂົາ ໂຢເຊບແລະມາລີອາກໍໄດ້ເຮັດທຸກສິ່ງທຸກຢ່າງທີ່ພວກເຂົາຖືກສັ່ງໃຫ້ເຮັດ.

ແມ່ຂອງພຣະເຢຊູກໍຄືຄູສອນຄົນທຳອິດຂອງພຣະອົງທີ່ເປັນມະນຸດ. ພຣະເຢຊູໄດ້ຮຽນຮູ້ກ່ຽວກັບພຣະເຈົ້າຈາກຄຳເວົ້າຂອງນາງ ແລະ ຈາກບົດຂຽນໃນພຣະຄຳພີເດີມ. ຫຼາຍພັນປີກ່ອນ ພຣະເຢຊູໄດ້ກ່າວຄຳເວົ້າດຽວກັນເຫຼົ່ານີ້ຕໍ່ໂມເຊ. ເວລານີ້ພຣະເຢຊູໄດ້ຮຽນຮູ້ຄຳເວົ້າເຫຼົ່ານີ້ໃນຂະນະທີ່ພຣະອົງນັ່ງຢູ່ເທິງຕັກຂອງແມ່. ໃນຂະນະທີ່ພຣະເຢຊູໄດ້ເຕີບໂຕຂຶ້ນ ພຣະອົງບໍ່ໄດ້ໄປໂຮງຮຽນຂອງຄູຊາວຢິວ. ພຣະອົງບໍ່ໄດ້ມີຄວາມຈຳເປັນທີ່ຈະຕ້ອງຮັບການສຶກສາທີ່ພວກເຂົາມີ ພຣະເຈົ້າພຣະອົງເອງຊົງເປັນຄູສອນພຣະເຢຊູ.

ແນ່ນອນວ່າ ໂຢເຊບ ແລະ ມາລີອາກໍເປັນຄູທີ່ດີ ແຕ່ດັ່ງທີ່ລູກາ, 2:41-50 ສະແດງໃຫ້ເຫັນວ່າ ໂຢເຊບ ແລະ ມາລີອາ ບໍ່ໄດ້ເຂົ້າໃຈຫຼາຍຢ່າງກ່ຽວກັບລູກຊາຍຂອງພວກເຂົາ. ພຣະເຢຊູມີຄວາມຮູ້ ແລະ ສະຕິປັນຍາທີ່ມາຈາກພຣະເຈົ້າເທົ່ານັ້ນ.