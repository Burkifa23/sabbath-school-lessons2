---
title:  ຄອບຄົວທຳອິດ
date:  04/10/2020
---

`ອ່ານປະຖົມມະການ ບົດທີ 1-2; ປະຖົມມະການ 3:1-15; 2 ໂກລິນໂທ 4:6; ລູກາ 10:27; ຄາລາເຕຍ 3:11; ແລະ ພະນິມິດ 22:11. ບໍ່ຕ້ອງສົງໃສເລີຍວ່າ ອາດາມ ແລະ ເອວານັ້ນໄດ້ເຮັດໃຫ້ກົດທີ່ສຳຄັນເຫຼົ່ານີ້ເປັນສ່ວນໜຶ່ງຂອງການສຶກສາຂອງລູກຂອງພວກເຂົາ. ຂໍ້ພຣະຄຳພີເຫຼົ່ານີ້ສອນອັນໃດໃຫ້ກັບພວກເຮົາ?`

ພຣະເຈົ້າໄດ້ສ້າງໂລກ ແລະໃນເວລານັ້ນພຣະເຈົ້າໄດ້ມອບແຜນການຢ່າງໜຶ່ງສຳລັບການສຶກສາໃຫ້ແກ່ມະນຸດ. ພຣະເຈົ້າຊົງຕ້ອງການໃຫ້ແຜນການນີ້ເປັນຕົວຢ່າງສຳລັບມະນຸດ ສຳລັບອະນາຄົດເຊັ່ນກັນ. ດັ່ງນັ້ນ ພຣະເຈົ້າຈຶ່ງໄດ້ເລີ່ມຈັດຕັ້ງໂຮງຮຽນໃນສວນເອເດນ. ສວນເອເດນກໍຄືບ້ານຂອງພໍ່ແມ່ຜູ້ທຳອິດຂອງເຮົາ ໂຮງຮຽນສວນເອເດນໄດ້ສະແດງໃຫ້ພວກເຮົາເຫັນກົດອັນສຳຄັນຂອງພຣະເຈົ້າກ່ຽວກັບການສຶກສາ. ສວນເອເດນເອງກໍຄືຫ້ອງຮຽນ (ປື້ມທ່ານນາງເອເລັນຈີໄວທ໌).

ການສຶກສາຄຣິສຕຽນກໍລວມເຖິງການສອນຄອບຄົວແລະສະມາຊິກຄອບຄົວເຫຼົ່ານັ້ນກ່ຽວກັບການສອນພຣະຄຳພີ, ການນະມັດສະການ, ທັກຊະຕ່າງໆ, ມິດຕະພາບ, ການແບ່ງປັນຂ່າວດີກ່ຽວກັບພຣະເຢຊູ ແລະການຮັບໃຊ້ພຣະເຈົ້າ. ບ້ານກໍຄືບ່ອນທີ່ທ່ານສະແດງເຖິງຄວາມຮັກຂອງພຣະເຈົ້າ ແລະ ສອນໃຫ້ພວກເຂົາຮູ້ເຖິງຄຳສັນຍາຂອງພຣະອົງ. ບ້ານຄືບ່ອນທີ່ພໍ່ແມ່ບອກລູກຂອງເຂົາກ່ຽວກັບພຣະເຢຊູ ພໍ່ແມ່ສະແດງໃຫ້ລູກຂອງພວກເຂົາເຫັນວ່າ ພຣະເຢຊູຊົງເປັນພຣະຜູ້ຊ່ວຍ ແລະ ເປັນມິດສະຫາຍຂອງພວກເຂົາ. ນອກຈາກນັ້ນ ພໍ່ແມ່ກໍຍັງສອນລູກຂອງພວກເຂົາວ່າ ພຣະຄຳພີຄືພະຄຳຂອງພຣະເຈົ້າ. ຄອບຄົວກໍຄືບ່ອນທີ່ພໍ່ແມ່ສະແດງໃຫ້ລູກຂອງເຂົາເຫັນວ່າຈະຕ້ອງໃກ້ຊິດກັບພຣະເຈົ້າຜູ້ຢູ່ສະຫວັນແນວໃດ?