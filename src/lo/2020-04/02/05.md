---
title:  ແຜນການຂອງພຣະເຈົ້າສຳລັບພໍ່ແມ່
date:  07/10/2020
---

**“ຝ່າຍພໍ່ແມ່ຢ່າເຮັດໃຫ້ລູກຂອງຕົນຂັດເຄືອງໃຈ ແຕ່ຈົງອົບຮົມສັ່ງສອນພວກເຂົາຕາມລະບຽບ ແລະ ຫຼັກຄຳສັ່ງສອນທຸກຢ່າງຈາກອົງພຣະຜູ້ເປັນເຈົ້າ” (ເອເຟໂຊ 6:4)**

**“ເມຍທີ່ດີນັ້ນ ຍ່ອມປະເສີດກວ່າເພັດນິນຈິນດາ ແຕ່ຍາກເຫຼືອຫຼາຍທີ່ຈະໄດ້ຍິງເຊັ່ນນີ້” (ສຸພາສິດ 31:10)**

ພໍ່ແມ່ກໍມີພາລະໜ້າທີ່ອັນໃຫຍ່. ພໍ່ເປັນຫົວໜ້າຄອບຄົວ. ຄອບຄົວກໍຄືບ່ອນລ້ຽງເດັກຫຼືຫ້ອງເດັກອ່ອນ ບ່ອນທີ່ເດັກນ້ອຍຖືກລ້ຽງສຳລັບໂຮງຮຽນ, ໂບດ, ແລະ ຊຸມຊົນ. ຈະເກີດຫຍັງຂຶ້ນ ຖ້າຫາກຜູ້ເປັນພໍ່ນັ້ນມີຄວາມອ່ອນແອ ແລະ ບໍ່ມີຄວາມຮັບຜິດຊອບ. ຖ້າເປັນແບບນັ້ນ ຄອບຄົວ, ໂບດ, ໂຮງຮຽນ ແລະ ຊຸມຊົນກໍຈະມີຄວາມອ່ອນແອເຊັ່ນດຽວກັນ (ຄາລາເຕຍ 5:22, 23)

ແນ່ນອນວ່າຜູ້ເປັນແມ່ນັ້ນກໍມີໜ້າທີ່ອັນສຳຄັນທີ່ສຸດໃນໂລກນີ້ ຜູ້ເປັນແມ່ນັ້ນມີອຳນາດໃນເຮືອນແລະຕໍ່ຊີິວິດຂອງລູກຂອງເຂົາ. ແມ່ສາມາດຕັດສິນໄດ້ວ່າລູກຂອງເຂົາຈະເຕີບໃຫຍ່ເປັນແນວໃດ. ນອກຈາກນັ້ນແມ່ກໍຍັງເຮັດໃຫ້ບ້ານເປັນບ່ອນທີ່ມີຄວາມສຸກ ຜູ້ເປັນພໍ່ທັງຫຼາຍຄວນຈະເຮັດທຸກສິ່ງທຸກຢ່າງທີ່ພວກເຂົາເຮັດນັ້ນເພື່ອຊ່ວຍແມ່ໃຫ້ສອນລູກຂອງພວກເຂົາ.

`ອ່ານພຣະທຳເອເຟໂຊ 5:22, 23, 25, 26; 1 ໂກລິນໂທ 11:3; 2 ໂກລິນໂທ 6:14; ໂຣມ 13:13, 14; 2 ເປໂຕ 1:5-7; ຟີລິບປອຍ 4:8.`