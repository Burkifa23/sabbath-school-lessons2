---
title:  ຂໍ້ຄິດເພີ່ມເຕີມ
date:  09/10/2020
---

“ຜູ້ເປັນພໍ່ແລະແມ່ກໍມີຄວາມຮັບຜິດຊອບສຳລັບການອົບຮົມລູກໃນເບື້ອງຕົ້ນ ແລະ ໃນເວລາຕໍ່ມາ. ພໍ່ແມ່ທັງສອງຄົນຈະຕ້ອງເຮັດທຸກຢ່າງທີ່ພວກເຂົາສາມາດເຮັດໄດ້ກ່ອນເວລາເພື່ອຕຽມພ້ອມສຳລັບການສອນຂອງພວກເຂົາ. ພໍ່ແມ່ຈຳເປັນຈະຕ້ອງເຮັດວຽກງານນີ້ໄວທີ່ສຸດ ກ່ອນທີ່ຜູ້ຊາຍແລະຜູ້ຍິງຈະກາຍເປັນພໍ່ແມ່ຄົນ, ພວກເຂົາຄວນຈະຮຽນຮູ້ວ່າຮ່າງກາຍຂອງຄົນເຮົານັ້ນມີການພັດທະນາຂຶ້ນແນວໃດ...ພວກເຂົາຄວນເຂົ້າໃຈວ່າແນວຄິດຈິດໃຈຂອງຄົນກໍມີການພັດທະນາໄປເຊັ່ນກັນ. ນອກຈາກນັ້ນ ພວກເຂົາຍັງຈະຕ້ອງຮຽນຮູ້ວິທີການຝຶກເດັກນ້ອຍໃຫ້ເລືອກລະຫວ່າງສິ່ງທີ່ຖືກຕ້ອງແລະສິ່ງທີ່ຜິດ”.

**ຄຳຖາມຄົ້ນຄວ້າ**

`ບາງທີທ່ານອາດຈະບໍ່ມີລູກ ແຕ່ພວກເຮົາກໍລ້ວນແຕ່ອາໄສຢູ່ໃນເຮືອນຫຼືຄອບຄົວແບບໃດແບບໜຶ່ງ. ພວກເຮົາຕ່າງກໍແບ່ງປັນແລະລົມກັບຄົນອື່ນ. ທ່ານໄດ້ຮຽນຮູ້ສິ່ງໃດຈາກບົດຮຽນອາທິດນີ້ທີ່ສາມາດຊ່ວຍທ່ານໃຫ້ເຂົ້າກັບຄົນອື່ນທີ່ທ່ານຢູ່ນຳໄດ້ດີຂຶ້ນ? ທ່ານສາມາດແບ່ງປັນເລື່ອງພຣະເຢຊູກັບພວກເຂົາແນວໃດ?`

`ພຣະເຈົ້າໄດ້ຊົງສ້າງທຸກໆຄົນໃຫ້ມີອິດສະຫຼະພາບທີ່ຈະເລືອກລະຫວ່າງສິ່ງທີ່ຖືກຕ້ອງ ແລະ ບໍ່ຖືກຕ້ອງ. ອຳນາດນີ້ຖືກເອີ້ນວ່າ ສິດໃນການເລືອກ ບໍ່ຊ້າກໍໄວ ລູກໆກໍຈະຕ້ອງມີການຕັດສິນໃຈຂອງພວກເຂົາເອງກ່ຽວກັບພຣະເຈົ້າທີ່ພວກເຂົາຖືກສອນໃຫ້ຕະຫຼອດໄລຍະເວລາທີ່ເຂົາຍັງນ້ອຍ. ເປັນຫຍັງພໍ່ແມ່ຈຶ່ງຕ້ອງຈື່ຄວາມຈິງນີ້ກ່ຽວກັບ ສິດ ຫຼື ອິດສະຫຼະພາບໃນການເລືອກ?`