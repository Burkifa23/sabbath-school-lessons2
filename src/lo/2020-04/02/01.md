---
title:  ຄອບຄົວ
date:  03/10/2020
---

### ອ່ານສຳລັບບົດຮຽນອາທິດນີ້
2 ໂກລິນໂທ 4:6; ລູກາ 1:26-38; ເພງສັນລະເສີນ 37:7-9; ເອເຟໂຊ 6:4; ພະບັນຍັດສອງ ບົດທີ 6.

> <p>ຂໍ້ຄວນຈໍາ</p>
> “ລູກເອີຍ ຈົ່ງເອົາໃຈໃສ່ຕໍ່ສິ່ງທີ່ພໍ່ແມ່ບອກສອນ.” (ສຸພາສິດ 1:8)

ໃນຖານະທີ່ເປັນມະນຸດພວກເຮົາກໍຮຽນຮູ້ຢູ່ສະເໝີ. ຊີວິດກໍຄືກັບໂຮງຮຽນ. “ການສຶກສານັ້ນກໍສຳຄັນຕໍ່ຄົນຢີວຢູ່ສະເໝີ. ພຣະຜູ້ເປັນເຈົ້າໄດ້ສັ່ງຜູ້ປົກຄອງໃຫ້ເລີ່ມສອນລູກຂອງພວກເຂົາໃຫ້ຮູ້ຈັກພຣະຜູ້ເປັນເຈົ້າຕັ້ງແຕ່ເວລາທີ່ພວກເຂົາຍັງເປັນແອນ້ອຍ. ພໍ່ແມ່ຊາວຢິວໄດ້ສອນລູກຂອງເຂົາວ່າ ພຣະເຈົ້ານັ້ນຊົງດີແລະມີອຳນາດຍິ່ງໃຫຍ່. ກົດບັນຍັດແລະປະຫວັດສາດຂອງພວກເຂົາກໍຍັງສະແດງໃຫ້ເຫັນວ່າ ພຣະເຈົ້າຊົງດີແລະມີພະລັງອຳນາດ. ພຣະເຈົ້າໄດ້ບອກໃຫ້ພໍ່ແມ່ນັ້ນສອນລູກຂອງເຂົາໃຫ້ຮ້ອງເພງເດັກນ້ອຍ, ສອນໃຫ້ອະທິຖານ ແລະ ສອນບົດຮຽນຈາກພຣະຄຳພີ. ຜູ້ປົກຄອງໄດ້ເຮັດໃຫ້ສິ່ງເຫຼົ່ານີ້ລຽບງ່າຍເພື່ອໃຫ້ລູກຂອງເຂົາເຂົ້າໃຈໄດ້. ນອກຈາກນັ້ນ ພໍ່ແລະແມ່ກໍຍັງໄດ້ສອນລູກວ່າກົດບັນຍັດຂອງພຣະເຈົ້ານັ້ນສະແດງເຖິງຄວາມຮັກທີ່ຢູ່ໃນໃຈຂອງພຣະເຈົ້າ.” (ປື້ມທ່ານນາງເອເລັນຈີໄວທ໌, The Desire of Ages)

`ໃນປະຫວັດສາດຂອງມະນຸດສ່ວນຫຼາຍ ພໍ່ແມ່ກໍໄດ້ອົບຮົມໃຫ້ການສຶກສາລູກຂອງຕົນເອງຢູ່ເຮືອນ. ພຣະຄຳພີກ່າວສິ່ງໃດກ່ຽວກັບການສຶກສາໃນຄອບຄົວ? ພວກເຂົາສາມາດຮຽນຮູ້ກົດລະບຽບທີ່ສຳຄັນອັນໃດກ່ຽວກັບການສຶກສາຈາກພຣະຄຳພີ?`