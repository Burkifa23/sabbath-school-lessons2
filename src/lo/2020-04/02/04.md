---
title:  ການສຶກສາ
date:  06/10/2020
---

ຄູສອນຈະຕ້ອງສ້າງຄວາມສຳພັນອັນໄກ້ຊິດກັບນັກຮຽນຂອງເຂົາ “ຂອງຂວັນອັນດີທີ່ສຸດທີ່ຄູສອນສາມາດໃຫ້ນັກຮຽນກັບຂອງເຂົາກໍຄື ມິດຕະພາບຂອງເຂົາ. ພວກເຮົາເຂົ້າໃຈຄົນອື່ນກໍຕໍ່ເມື່ອພວກເຮົາແບ່ງປັນຄວາມໂສກເສົ້າແລະຄວາມຊື່ນຊົມຍິນດີຂອງພວກເຂົາ. ນີ້ເປັນເລື່ອງຈິງສຳລັບທັງຊາຍແລະຍິງ ເລື່ອງນີ້ເປັນຄວາມຈິງສຳລັບຄົນໜຸ່ມແລະເດັກຫຼາຍກວ່ານັ້ນຊໍ່າໃດ? ດັ່ງນັ້ນພວກເຮົາຈຳເປັນຕ້ອງເຂົ້າໃຈຄົນອື່ນ. ແລ້ວພວກເຮົາຈະສາມາດຊ່ວຍເຫຼືອພວກເຂົາໄດ້ຫຼາຍຂຶ້ນ”. (ປື້ມການສຶກສາຂອງທ່ານນາງເອເລັນຈີໄວທ໌)

ຄຳເວົ້າຂ້າງເທິງນີ້ກຳລັງກ່າວວ່າແນວໃດ? ຂໍ້ຄວາມນີ້ບອກພວກເຮົາວ່າການສອນທີ່ດີນັ້ນ ບໍ່ແມ່ນພຽງແຕ່ການແບ່ງປັນຂ່າວສານເທົ່ານັ້ນ. ນອກຈາກນັ້ນ ການສອນກໍຍັງລວມເຖິງການປັບປຸງແນວຄິດແລະຈິດໃຈຂອງນັກຮຽນເຊັ່ນດຽວກັນ. ນີ້ເປັນເລື່ອງສຳຄັນໃນໂຮງຮຽນແຫ່ງທຳອິດຂອງເດັກນ້ອຍ ນັ້ນກໍຄືຄອບຄົວ ຄວາມສຳພັນອັນໃກ້ຊິດຈະຕ້ອງຖືກສ້າງຂຶ້ນລະຫວ່າງນັກຮຽນແລະຄູສອນ.

`ອ່ານຂໍ້ພຣະຄຳພີເຫຼົ່ານີ້: ເພງສັນລະເສີນ 37:7-9; ສຸພາສິດ 10:31-32; ສຸພາສິດ 27:17; ເອເຟໂຊ 4:15; 1 ໂຢຮັນ 3:18; ຕີໂຕ 3:1,2; ແລະ ຢາໂກໂບ 4:11. ຂໍ້ພຣະຄຳນີ້ເຫຼົ່ານີ້ສອນຫຍັງພວກເຮົາກ່ຽວກັບວິທີການສ້າງຄອບຄົວທີ່ເຂັ້ມແຂງ?`

`ສິ່ງທີ່ເວົ້າຫຼືກ່າວກໍມີຄວາມສຳຄັນແລະວິທີການທີ່ພວກເຮົາເວົ້າກໍມີຄວາມສຳຄັນເຊັ່ນດຽວກັນ. ເປັນຫຍັງ? ບາງທີທ່ານອາດຈະໄດ້ກ່າວບາງຢ່າງໃນອາດີດຕໍ່ຜູ້ໃດຜູ້ໜຶ່ງທີ່ຖືກຕ້ອງ. ແຕ່ທ່ານໄດ້ກ່າວສິ່ງນັ້ນໃນທາງທີ່ຜິດແລະເຮັດໃຫ້ຄົນນັ້ນຮູ້ສຶກເຈັບປວດ. ທ່ານໄດ້ຮຽນຮູ້ສິ່ງໃດຈາກເຫດການແບບນີ້?`