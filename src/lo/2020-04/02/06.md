---
title:  ຢ່າລືມ
date:  08/10/2020
---

`ອ່ານພະບັນຍັດສອງ ບົດທີ 6. ພວກເຮົາຮຽນຮູ້ກົດທີ່ສຳຄັນອັນໃດກ່ຽວກັບການສຶກສາໃນບົດຮຽນບົດນີ້? ແມ່ນຫຍັງຄວນຈະເປັນສ່ວນໜຶ່ງຂອງທຸກສິ່ງທຸກຢ່າງທີ່ພວກເຮົາສອນລູກຫຼານຂອງພວກເຮົາ ແລະ ຄົນທີ່ບໍ່ຮູ້ຈັກພຣະເຈົ້າ? ພວກເຮົາເຫັນຄຳເຕືອນຕ່າງໆອັນໃດໃນຂໍ້ພຣະຄຳພີເຫຼົ່ານີ້?`

“ຄູສອນຄົນທຳອິດຂອງເດັກນ້ອຍກໍຄືແມ່. ມີຊ່ວງເວລາໜຶ່ງໃນຊີວິດຂອງເດັກນ້ອຍທີ່ຄວາມຄິດຂອງເຂົາຈະເລີນເຕີບໂຕໄວ ແລະ ກໍເປີດຮັບເອົາຄວາມຄິດໃໝ່ໆ. ໃນຊ່ວງເວລານີ້, ການສຶກສາຂອງເຂົາໂດຍສ່ວນຫຼາຍແມ່ນຢູ່ພາຍໃຕ້ການຄວບຄຸມຂອງແມ່ຂອງເຂົາ” (ທ່ານນາງເອເລັນຈີໄວທ໌).

ໃນຊ່ວງເວລາເບຶ້ອງຕົ້ນຂອງຊີວິດເດັກນ້ອຍ ພໍ່ແມ່ຈະຕ້ອງສອນເຂົາກ່ຽວກັບຄວາມຮັກຂອງພຣະເຈົ້າແລະຄຳສັນຍາຂອງພຣະອົງ. ດັ່ງນັ້ນ ໃຫ້ທ່ານເລືອກເວລາທີ່ທ່ານສາມາດພົບກັບລູກຂອງທ່ານໄດ້ທຸກມື້. ຈົ່ງໃຊ້ເວລາສອນເຂົາກ່ຽວກັບສະຕິປັນຍາ ແລະ ຄຳສັນຍາຂອງພຣະເຈົ້າ. ຈົ່ງມອບຂອງປະທານແຫ່ງເວລາ ແລະ ສະຕິປັນຍາແກ່ລູກຂອງທ່ານ.

`ໃຫ້ທ່ານອ່ານຂໍ້ພຣະຄຳພີຕໍ່ໄປນີ້: “ຈົ່ງສັ່ງສອນລູກຫລານຂອງພວກເຈົ້າໃຫ້ຮຽນຮູ້ເອົາ. ໃຫ້ພວກເຈົ້າຢູ່ຫລໍາໄປຫລໍາມາ ບໍ່ວ່າເມື່ອຢູ່ໃນເຮືອນຫຼືທຽວທາງກໍດີ ເມື່ອພັກຜ່ອນຫຼືເຮັດວຽກກໍດີ” (ພະບັນຍັດສອງ 6:7). ໃຫ້ທ່ານອະທິບາຍຄວາມໝາຍຂອງຂໍ້ພຣະຄຳນີ້. ຂໍ້ພຣະຄຳພີນີ້ຊ່ວຍພວກເຮົາໃຫ້ເຂົ້າໃຈວ່າເປັນຫຍັງຈຶ່ງເປັນເລື່ອງສຳຄັນທີ່ຈະຕ້ອງສອນພວກເຮົາເອງ ແລະ ລູກຂອງເຮົາໃຫ້ເອົາພຣະຜູ້ເປັນເຈົ້າເປັນທີໜຶ່ງຢູ່ສະເໝີ?`