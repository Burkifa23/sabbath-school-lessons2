---
title:  ການເຮັດວຽກທີ່ຍອດຢ້ຽມ
date:  08/12/2020
---

`ອ່ານພຣະທຳອົບພະຍົບ 25:10-30:38. ພຣະເຈົ້າມີຄວາມສົນໃຈກ່ຽວກັບບ່ອນນະມັດສະການທີ່ພຣະອົງຂໍໃຫ້ໂມເຊນັ້ນສ້າງຂຶ້ນຫຼາຍຊໍ່າໃດ? ຄຳຕອບຂອງຄຳຖາມນີ້ບອກຫຍັງພວກເຮົາກ່ຽວກັບວ່າພຣະອົງຊົງເປັນຜູ້ໃດ?`

ພຣະເຈົ້າຊົງເປັນຜູ້ເປັນຜູ້ເລີມຕົ້ນ ວຽກງານການສ້າງເຕັ້ນຫຼືພັບພາຂອງພຣະອົງເອງ. ນອກຈາກນັ້ນ ພຣະອົງຍັງໄດ້ມອບຄົນງານໃຫ້ແກ່ໂມເຊເພື່ອການກໍ່ສ້າງແລະການສ້າງທຸກຢ່າງ. ພວກເຮົາອ່ານໃນອົບພະຍົບ 31:1-6 ແລະ ອົບພະຍົບ 35:30-36:1 ວ່າພຣະເຈົ້າ ພຣະອົງເອງໄດ້ມອບຄວາມສາມາດທີ່ຈຳເປັນໃຫ້ແກ່ເຂົາ. ພຣະເຈົ້າໄດ້ຖອກເທພຣະວິນຍານຂອງພຣະອົງໃສ່ຜູ້ຊາຍທີ່ເປັນຜູ້ນຳທັງສອງຄົນ. ແລ້ວພວກເຂົາກໍມີສະຕິປັນຍາ ແລະ ຄວາມຮູ້ທີ່ຈຳເປັນທີ່ຈະເຮັດວຽກງານທີ່ອົງພຣະຜູ້ເປັນເຈົ້າໄດ້ສັ່ງ (ອົບພະຍົບ 36:1). ນອກຈາກນັ້ນ ພຣະເຈົ້າກໍຍັງໄດ້ມອບ “ຄວາມສາມາດໃນການສິດສອນຖ່າຍທອດຄວາມຮູ້ດ້ານວິຊາສິລະປະກຳນີ້ໃຫ້ແກ່ຊາຍສອງຄົນນີ້” ແລະ ພວກເຂົາກໍສົ່ງຕໍ່ຄວາມຮູ້ຂອງພວກເຂົາໃຫ້ແກ່ຄົນອື່ນໃນປະເທດອິດສະລະເອນ. ໂດຍທາງນີ້ ຊຸມຊົນຊົນຊາດອິດສະລະເອນກໍສືບຕໍ່ມີຄວາມຮູ້ຂອງເຂົາ. ນອກຈາກນັ້ນພຣະເຈົ້າຍັງໄດ້ປະທານ ຄວາມສາມາດ ແລະ ທັກຊະທີ່ຈຳເປັນແກ່ຄົນອື່ນໆໃນຊຸມຊົນຂອງຊົນຊາດອິດສະລະເອນເພື່ອເຮັດວຽກກັບສອງຄົນນີ້. ພວກເຂົາໄດ້ເຮັດວຽກງານສຳເລັດຮ່ວມກັນ (ອົບພະຍົບ 36:2). ພຣະເຈົ້າຊົງຄາດຫວັງໃຫ້ພວກເຮົາເຮັດດີທີ່ສຸດຢູ່ສະເໝີ ພຣະອົງຊົງຕ້ອງການໃຫ້ພວກເຮົານຳໃຊ້ທັກຊະ, ເວລາ, ແລະການສຶກສາເພື່ອເປັນປະໂຫຍດສຳລັບພຣະອົງ.