---
title:  ຫຼາຍແງ່ມຸມຂອງວຽກງານ
date:  06/12/2020
---

**“ສະນັ້ນ ຂ້າພະເຈົ້າຈຶ່ງສຳນຶກໄດ້ວ່າສິ່ງທີ່ມະນຸດພໍກະທຳໄດ້ນັ້ນ ແມ່ນເຮັດໃຫ້ຈິດໃຈເປັນສຸກ ແລະ ເຮັດດີທີ່ສຸດເທົ່າທີ່ເຮັດໄດ້ ເພື່ອຕົນຍັງມີຊີວິດຢູ່. ມະນຸດທຸກຄົນຄວນກິນແລະດື່ມ ແລະ ສະໜຸກສະໜານຢູ່ກັບສິ່ງທີ່ຕົນຫາມາໄດ້. ອັນນີ້ ແມ່ນຂອງຂວັນທີ່ມາຈາກພຣະເຈົ້າ” (ປັນຍາຈານ 3:12,13).**

ວຽກງານເປັນຄຳເວົ້າທີ່ສາມາດມີຫຼາຍຄວາມໝາຍ ພວກເຮົາເຮັດວຽກເພາະວ່າພວກເຮົາຕ້ອງມີເງິນທີ່ຈະຊື້ອາຫານ. ພວກເຮົາເຮັດວຽກເພາະວ່າພວກເຮົາຈຳເປັນຕ້ອງຈ່າຍຄ່ານ້ຳຄ່າໄຟແລະອື່ນໆ. ພວກເຮົາເຮັດວຽກເພື່ອວ່າພວກເຮົາຈະສາມາດທ້ອນເງິນໄວ້ເລັກນ້ອຍເພື່ອເວລາທີ່ຍາກລຳບາກໃນອານາຄົດ. ການສູນເສຍວຽກກໍມັກຈະຮ້າຍແຮງກວ່າການອົດທົນກັບວຽກງານທີ່ບ່ໍດີ ຫຼື ປະສົບການທີ່ຍາກລຳບາກໃນການເຮັດວຽກ.

ວຽກງານກໍສາມາດໃຫ້ຄົນໆໜຶ່ງມີຄ່າ. ທ່ານຈະຕອບຄຳຖາມເຫຼົ່ານີ້ແນວໃດແດ່ “ເຈົ້າເຮັດຫຍັງ?” ຫຼື “ເຈົ້າເຮັດອາຊີບຫຍັງ?” ພວກເຮົາບອກຄົນອື່ນວ່າວຽກງານຂອງເຮົາແມ່ນອັນໃດ. ຄົນສ່ວນຫຼາຍຍັງສືບຕໍ່ເຮັດວຽກຫຼັງຈາກທີ່ກະສຽນໄປແລ້ວ. ບາງຄັ້ງພວກເຮົາກໍເຮັດວຽກເຄິ່ງເວລາ ບາງເທື່ອພວກເຂົາກໍເຮັດວຽກເປັນອາສາສະໝັກ. ວຽກງານກໍເປັນເຫດຜົນໜຶ່ງທີ່ເຮັດໃຫ້ພວກເຮົາຕື່ນຂຶ້ນລຸກອອກຈາກຕຽງແຕ່ລະເຊົ້າ. ຈົ່ງໃຫ້ວຽກແກ່ຄົນໜຸ່ມສາວ ແລະ ເຂົາກໍຄົງຈະພົ້ນຈາກບັນຫາຕ່າງໆ!

`ອ່ານປະຖົມມະການ 3:19. ແມ່ນຫຍັງກຳລັງເກີດຂຶ້ນໃນຂໍ້ພຣະຄຳພີນີ້ ແລະ ເປັນຫຍັງມັນຈຶ່ງເກີດຂຶ້ນ? ຄຳຕອບທັງຫຼາຍນັ້ນບອກຫຍັງພວກເຮົາກ່ຽວກັບເຫດຜົນທີ່ພຣະເຈົ້າໄດ້ມອບວຽກງານໃຫ້ແກ່ມະນຸດ?`