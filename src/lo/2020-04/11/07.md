---
title:  ຂໍ້ຄິດເພີ່ມເຕີມ
date:  11/12/2020
---

ວຽກງານ ມັນຄືຄຳສາບແຊ່ງ ຫຼື ຄືພຣະພອນ? ພຣະເຈົ້າໄດ້ປະທານວຽກໃຫ້ເປັນສ່ວນໜຶ່ງຂອງຄຳສາບແຊ່ງຂອງພຣະອົງໃສ່ຄວາມບາບນັ້ນຫຼືບໍ່? (ອ່ານປະຖົມມະການ 3:17) ຖ້າຫາກພວກເຮົາອ່ານພຣະທຳປະຖົມມະການຢ່າງຖີ່ຖ້ວນດີ ພວກເຮົາກໍຈະເຫັນວ່າ ແຜ່ນດິນໄດ້ຮັບການສາບແຊ່ງ ແລະ ບໍ່ແມ່ນວຽກງານ. ທ່ານນາງເອເລັນຈີໄວທ໌ ກ່າວວ່າ ພຣະເຈົ້າໄດ້ປະທານວຽກງານໃຫ້ເປັນພຣະພອນ: “ຫຼັງຈາກທີ່ຄວາມບາບໄດ້ເກີດຂຶ້ນ ຊີວິດຂອງມະນຸດກໍຈະເຕັມໄປດ້ວຍວຽກໜັກ ແລະ ສິ່ງຕ່າງໆທີ່ເຂົາຈະຕ້ອງດູແລ. ພຣະເຈົ້າໄດ້ມອບວຽກໃຫ້ແກ່ມະນຸດ ເພາະວ່າພຣະອົງໄດ້ຊົງຮັກພວກເຮົາ. ມະນຸດຈຳເປັນຕ້ອງມີວຽກນີ້ຍ້ອນສິ່ງທີ່ຄວາມບາບໄດ້ເຮັດຕໍ່ເຮົາ. ດັ່ງນັ້ນ ວຽກງານອັນໜັກໜ່ວງກໍຊ່ວຍຄວບຄຸມຄວາມຫິວກະຫາຍ, ຮ່າງກາຍຂອງມະນຸດແລະສິ່ງຕ່າງໆທີ່ມະນຸດຕ້ອງການ. ວຽກກໍຊ່ວຍມະນຸດໃຫ້ພັດທະນາການຄວບຄຸມຕົນເອງ. ວຽກກໍຄືສ່ວນໜຶ່ງຂອງແຜນການໃຫຍ່ຂອງພຣະເຈົ້າ ສຳລັບການຊ່ວຍມະນຸດໃຫ້ພົ້ນຈາກຄວາມເສຍຫາຍ ແລະ ການທຳລາຍທີ່ເກີດຈາກຄວາມບາບ” (ປື້ມ Patriarchs and Prophets)

**ຄຳຖາມຄົ້ນຄວ້າ**

`ພວກເຮົາສາມາດສອນຄອບຄົວຂອງເຮົາວ່າວຽກງານນັ້ນເປັນສິ່ງທີ່ດີໄດ້ແນວໃດ?`

`ການເຮັດວຽກໃຫ້ດີຍອດຢ້ຽມ ແລະ ການເຮັດວຽກຫຼາຍເກີນໄປ: ສອງຢ່າງນີ້ແຕກຕ່າງກັນແນວໃດ? ພວກເຮົາສາມາດທີ່ຈະບໍ່ຕົກຢູ່ໃນສະພາບຂອງການເຮັດວຽກຫຼາຍເກີນໄປໄດ້ແນວໃດ? (ອ່ານປັນຍາຈານ 2:23 ສຳລັບຄຳຕອບ)`

`ອາຈານເປົາໂລກ່າວວ່າ “ເມື່ອພວກເຮົາຢູ່ກັບພວກເຈົ້ານັ້ນ ພວກເຮົາເຄີຍບອກພວກເຈົ້າແລ້ວວ່າ ‘ຜູ້ໃດທີ່ບໍ່ຢາກເຮັດວຽກ ກໍຢ່າໃຫ້ຜູ້ນັ້ນກິນ’” (2 ເທສະໂລນິກ 3:10). ແນ່ນອນວ່າ ກົດອັນສຳຄັນນີ້ກໍເປັນຄຳແນະນຳທີ່ດີ. ທ່ານສາມາດຍົກຕົວຢ່າງບາງຢ່າງທີ່ຄຳແນະນຳນີ້ຈະໃຊ້ນຳບໍ່ໄດ້ຫຼືບໍ່? ຄວາມໝາຍກໍຄື ເປັນຫຍັງພວກເຮົາຈຶ່ງຕ້ອງແນ່ໃຈວ່າ ເຮົາຈະບໍ່ຕັ້ງໃຫ້ກົດນີ້ມາເປັນກົດທີ່ຈະບໍ່ຖືກລະເມີດຈັກເທື່ອ?`