---
title:  ຄຣິສຕຽນ ແລະ ວຽກງານ
date:  05/12/2020
---

### ອ່ານສຳລັບບົດຮຽນອາທິດນີ້
ປັນຍາຈານ 3:12,13; ພະບັນຍັດສອງ 16:15; ອົບພະຍົບ 25:10-30; 38; ຄາລາເຕຍ 5:22-26.

> <p>ຂໍ້ຄວນຈໍາ</p>
> “ດັ່ງນີ້ແຫຼະ ພີ່ນ້ອງທີ່ຮັກຂອງເຮົາເອີຍ, ເຈົ້າທັງຫຼາຍຈົ່ງຕັ້ງໝັ້ນຢູ່ ຢ່າຫວັ່ນໄຫວ ຈົ່ງປະຕິບັດງານຂອງອົງພຣະຜູ້ເປັນເຈົ້າໃຫ້ຄົບບໍລິບູນທຸກເວລາ ດ້ວຍຮູ້ວ່າ ໃນອົງພຣະຜູ້ເປັນເຈົ້າ ການຂອງພວກເຈົ້ານັ້ນຈະບໍ່ໄຮ້ປະໂຫຍດ”. (1 ໂກຣິນໂທ 15:58)

ພຣະເຈົ້າໄດ້ສ້າງວຽກງານຂຶ້ນມາເທິງໂລກອັນສົມບູນ ກ່ອນຈະມີຄວາມບາບນັ້ນພຣະເຈົ້າກໍໄດ້ປະທານວຽກຂອງການດູແລຮັກສາສວນໃຫ້ແກ່ອາດາມແລະເອວາ (ປະຖົມມະການ 2:15). ວຽກງານຂອງອາດາມ ແລະ ເອວາກໍໄດ້ນຳຄວາມຊື່ນຊົມຍິນດີມາໃຫ້ພວກເຮົາ ມັນໄດ້ມອບຄວາມສຸກໃຫ້ແກ່ພວກເຂົາທີ່ໄດ້ເຮັດໃຫ້ຄວາມສວຍງາມເກີດຂຶ້ນໃນສວນຂອງພວກເຂົາ. ດັ່ງນັ້ນ ພວກເຮົາຈຶ່ງເຫັນວ່າ ເຖິງແມ່ນໃນຊີວິດທີ່ສົມບູນແບບທີ່ບໍ່ມີຄວາມບາບ ບໍ່ມີຄວາມທຸກທໍລະມານ ແລະ ຄວາມຕາຍນັ້ນ ມະນຸດກໍຍັງມີວຽກທີ່ຈະຕ້ອງເຮັດ.

ພວກເຮົາມີຊີວິດຢູ່ໃນຊ່ວງເວລາລະຫວ່າງສວນເອເດນ ແລະ ຊີວິດທີ່ຖືກສັນຍາໄວ້ຢູ່ສະຫວັນກັບພຣະເຈົ້າ. ໃນຊ່ວງເວລານີ້ ພຣະເຈົ້າຕ້ອງການໃຫ້ພວກເຮົາເຫັນວ່າວຽກງານຄືກັບໜຶ່ງໃນຂອງປະທານຂອງພຣະອົງສຳລັບພວກເຮົາ. ໃນອາທິດນີ້ ພວກເຮົາຈະມາເບິ່ງແຜນການຂອງພຣະເຈົ້າສຳລັບຊີວິດຂອງເຮົາ ແລະ ບົດບາດຂອງແຜນການນີ້ສຳລັບການສຶກສາຂອງຄຣິສຕຽນ.