---
title:  ການເຮັດວຽກ ແລະ ການເຕີບໂຕ
date:  07/12/2020
---

`ຂໍ້ພຣະຄຳພີຫຼາຍຂໍ້ລຸ່ມນີ້ໃຊ້ຄຳວ່າ “ມື້” ເປັນຄຳພັນລະນາຮູບພາບຂອງການເຮັດວຽກ.`

`ພະບັນຍັດສອງ 16:15`

`ປັນຍາຈານ 9:10`

`ສຸພາສິດ 21:25`

`ເຢເລມີຢາ 1:16`

ພຣະເຈົ້າໄດ້ມອບວຽກງານໃຫ້ແກ່ເຮົາເພື່ອວ່າຊີວິດຂອງເຮົານັ້ນຈະມີຄວາມສຸກແລະມີຄວາມໝາຍ (ອ່ານສຸພາສິດ 10:4; ສຸພາສິດ 12:14). ທຸກໆຄົນມີຄວາມສາມາດໃນການເຮັດບາງສິ່ງບາງຢ່າງທີ່ມີຄວາມໝາຍໃນຊີວິດ. ພວກເຮົາບໍ່ໄດ້ພົບຄວາມໝາຍຂອງຊີວິດພຽງແຕ່ຍ້ອນການຄິດກ່ຽວກັບການເຮັດບາງສິ່ງບາງຢ່າງ. ພວກເຮົາຮູ້ສຶກມີຄຸນຄ່າໃນຊີວິດກໍຕໍ່ເມື່ອພວກເຮົາລົງມືເຮັດສິ່ງນັ້ນ.

ການເຮັດວຽກຄືພຣະພອນຂອງສຳລັບເຮົາ (ອ່ານເພງສັນລະເສີນ 90:17). ມັນຊ່ວຍຊີວິດຂອງພວກເຮົາໃຫ້ມີຄວາມໝາຍ. ໃນເວລາດຽວກັນນັ້ນ ແຜນການຂອງພຣະເຈົ້າແມ່ນເພື່ອໃຫ້ວຽກງານຂອງເຮົາເປັນພຣະພອນສຳລັບຄົນອື່ນ. ອາຈານເປົາໂລໄດ້ຂຽນວ່າ ພວກເຮົາຈະຕ້ອງເຮັດວຽກ ພວກເຮົາຈະຕ້ອງເຮັດບາງສິ່ງບາງຢ່າງທີ່ມີປະໂຫຍດດ້ວຍມືຂອງເຮົາ. ແລ້ວພວກເຮົາກໍຈະມີບາງສິ່ງບາງຢ່າງທີ່ຈະແບ່ງປັນກັບຄົນອື່ນໆ. ເປົາໂລໄດ້ໃຊ້ຊີວິດໂດຍອີງໃສ່ກົດທີ່ສຳຄັນນີ້ຢ່າງແນ່ນອນ.

“ພວກທ່ານເອງກໍຮູ້ຢູ່ແລ້ວວ່າ ຂ້າພະເຈົ້າໃຊ້ມືທັງສອງຂອງຂ້າພະເຈົ້ານີ້ແຫຼະເຮັດວຽກ ເພື່ອຈັດຫາທຸກສິ່ງທີ່ເພື່ອນຮ່ວມງານກັບຂ້າພະເຈົ້າຕ້ອງການ. ຂ້າພະເຈົ້າໄດ້ເປັນແບບຢ່າງໃຫ້ພວກທ່ານເຫັນໃນທຸກສິ່ງວ່າ ດ້ວຍການເຮັດວຽກອັນໜັກໜ່ວງແບບນີ້ຈຶ່ງຈະຊ່ວຍເຫຼືອຄົນຍາກຈົນໄດ້ ໂດຍໃຫ້ຄິດເຖິງຖ້ອຍຄຳທີ່ອົງພຣະຜູ້ເປັນເຈົ້າເອງໄດ້ກ່າວວ່າ ‘ການໃຫ້ເປັນເຫດໃຫ້ມີຄວາມສຸກ ຫຼາຍກວ່າການຮັບ’” (ກິດຈະການ 20:34, 35).

ຄຳອະທິຖານທີ່ລຽບງ່າຍຂອງເນເຫມີຢານັ້ນ ຄວນຈະເປັນຄຳອະທິຖານຂອງທ່ານຄື: “ຂ້າພະເຈົ້າພາວັນນາອະທິຖານວ່າ ‘ຂ້າແດ່ພຣະເຈົ້າ ບັດນີ້ ໂຜດເຮັດໃຫ້ຂ້ານ້ອຍເຂັ້ມແຂງດ້ວຍເຖີດ’” (ເນເຫມີຢາ 6:9).

`ທ່ານຮູ້ສຶກແນວໃດກ່ຽວກັບວຽກ? ວຽກຂອງທ່ານເປັນພຣະພອນແກ່ຄົນອື່ນແນວໃດ?`