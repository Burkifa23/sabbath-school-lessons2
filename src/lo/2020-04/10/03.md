---
title:  ຄວາມງາມທີ່ບໍລິສຸດ
date:  30/11/2020
---

`ບົດເພງສັນລະເສີນ 96:9 ກ່າວວ່າ “ຈົ່ງກົ້ມກາບຢູ່ຊ້ອງໜ້າພຣະເຈົ້າຢາເວ ເມື່ອອົງບໍລິສຸດມາປາກົດ ທົ່ວແຜ່ນດິນໂລກເອີຍ ສັ່ນເຊັນຕໍ່ໜ້າພຣະອົງເຖີດ”. ພວກເຮົາຈະເຂົ້າໃຈສິ່ງນີ້ແນວໃດ ນັ້ນກໍຄື “ຄວາມງາມອັນບໍລິສຸດ”. ແນວຄິດນີ້ຄວນຈະໝາຍເຖິງອັນໃດສຳລັບຄຣິສຕຽນ? ແນວຄິດນີ້ຄວນຈະມີສ່ວນອັນໃດໃນການສອນຂອງເຮົາກ່ຽວກັບສິລະປະ ແລະ ຄວາມງາມ?`

ມີຄຳເວົ້າໜຶ່ງທີ່ເປັນທີ່ຮູ້ຈັກກັນດີຄື: “ຄວາມງາມກໍຂຶ້ນຢູ່ກັບສາຍຕາຂອງຜູ້ເບິ່ງ.” ຄວາມໝາຍກໍຄື ຄົນເຮົາມີແນວຄິດທີ່ແຕກຕ່າງກັນກ່ຽວກັບຄວາມງາມສິ່ງທີ່ຕາຄົນໜຶ່ງເຫັນວ່າສວຍງາມ ອາດຈະເປັນສິ່ງທີ່ອີກຄົນໜຶ່ງເບິ່ງວ່າຂີ້ຮ້າຍ. ແນ່ນອນ ພວກເຮົາຈະຕ້ອງຈື່ວ່າໃຜໄດ້ສ້າງຕາຂອງເຮົາໃນເບຶ້ອງຕົ້ນ (ອ່ານສຸພາສິດ 20:12). ພຣະເຈົ້າຊົງຮັກຄວາມງາມ. ທຳມະຊາດສະແດງໃຫ້ພວກເຮົາເຫັນວ່າ ພຣະເຈົ້າຊົງເປັນຜູ້ທີ່ໄດ້ສ້າງຄວາມສວຍງາມ. ພວກເຮົາສາມາດຮຽນຮູ້ກ່ຽວກັບພຣະເຈົ້າຈາກທຳມະຊາດ. ແນ່ນອນວ່າພວກເຮົາຈະຕ້ອງລະມັດລະວັງເພື່ອບໍ່ໄປນະມັດສະການທຳມະຊາດເອງ. ເປັນຄວາມຈິງທີ່ວ່າໂລກຂອງເຮົານັ້ນຖືກທຳລາຍໂດຍຄວາມບາບ. ເຖິງຈະເປັນແບບນັ້ນກໍຕາມໂລກກໍຍັງສືບຕໍ່ມີຄວາມສວຍງາມ ແມ່ນໃຜສາມາດຈິນຕະນາການຮູບພາບວ່າໂລກນີ້ຈະມີຄວາມສວຍງບາມຫຼາຍຊໍ່າໃດກ່ອນຈະມີຄວາມບາບ?

ພວກເຮົາກໍເປັນສ່ວນໜຶ່ງຂອງວຽກງານສິລະປະຂອງພຣະເຈົ້າເຊັ່ນດຽວກັນ. ດັ່ງນັ້ນມັນຈຶ່ງມີເຫດຜົນທີ່ວ່າ ການສຶກສາວິຊາສິລະປະແລະວິທະຍາສາດນັ້ນຄວນຈະນຳພວກເຮົາໃຫ້ເຂົ້າໃກ້ຫົວໃຈຂອງພຣະເຈົ້າຫຼາຍຂຶ້ນອີກ.

`ອ່ານປະຖົມມະການ 3:6 ແລ້ວໃຫ້ທ່ານອ່ານສຸພາສິດ 6:25 ແລະ ສຸພາສິດ 30:31. ຂໍ້ພຣະຄຳພີເຫຼົ່ານີ້ສອນພວກເຮົາແນວໃດກ່ຽວກັບວ່າ ການທີ່ບາງຢ່າງມີຄວາມສວຍງາມກໍບໍ່ໄດ້ໝາຍຄວາມວ່າມັນຈະດີຫຼືບໍລິສຸດສະເໝີໄປ?`