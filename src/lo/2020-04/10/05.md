---
title:  ຄວາມໂງ່ເຂົາ ແລະ ສະຕິປັນຍາ
date:  02/12/2020
---

`ອ່ານສຸພາສິດ ບົດທີ1. ພຣະຄຳບົດນີ້ສອນຫຍັງພວກເຮົາກ່ຽວກັບວ່າການສຶກສາຄຣິສຕຽນຄວນຈະເປັນແນວໃດ?`

ພຣະຄຳພີປຽບທຽບຄວາມໂງ່ເຂົາ ແລະ ສະຕິປັນຍາ. ພຣະທຳສຸພາສິດຊ່ວຍໃຫ້ພວກເຮົາຈື່ອັນຕະລາຍຂອງການປະພຶດທີ່ໂງ່ເຂົາ ແລະ ການເປັນມິດກັບຄົນໂງ່. ພຣະຄຳພີກໍບອກຈະແຈ້ງວ່າ ພຣະເຈົ້າຕ້ອງການໃຫ້ຄົນຂອງພຣະອົງນັ້ນສະແຫວງຫາສະຕິປັນຍາ.

ແຕ່ແລ້ວຄວາມຮູ້ກ່ຽວກັບສິລະປະ ແລະ ປະຫວັດສາດຈະມີປະໂຫຍດອັນໃດຖ້າຫາກຄວາມຮູ້ນັ້ນບໍ່ໄດ້ສອນພວກເຮົາກ່ຽວກັບການຮູ້ໄຈ້ແຍກສິ່ງທີ່ຖືກຕ້ອງອອກຈາກສິ່ງທີ່ຜິດ ຮູ້ຈັກການດີຈາກການຊົ່ວ ແລະ ຮູ້ແຍກຄວາມຈິງອອກຈາກການຫຼອກລວງ? ຍ້ອນວ່າຜູ້ໃດຜູ້ໜຶ່ງເປັນນັກສີລະປະທີ່ເກັ່ງ ແລະ ມີພອນສະຫວັນຢ່າງຫຼວງຫຼາຍກໍບໍ່ໄດ້ໝາຍຄວາມວ່າ ຄົນໆນັ້ນເປັນຄົນບໍລິສຸດຫຼືດີ. ສິ່ງທີ່ທ່ານຈະຕ້ອງເຮັດກໍຄືອ່ານປະຫວັດຊີວິດຂອງນັກສີລະປະທີ່ມີຊື່ສຽງທີ່ສຸດທີ່ເຄີຍມີມາເພື່ອຮູ້ວ່າ ພວກເຂົາເປັນແນວໃດ. ນອກນັ້ນຄົນອາດຈະເວົ້າໄດ້ເຊັ່ນດຽວກັນວ່າ ນັກວິທະຍາສາດທີ່ສ້າງອາວຸດທີ່ສາມາດທຳລາຍລ້າງຊີວິດນັ້ນກໍມີຄວາມສະຫຼາດຫຼັກແຫຼມແລະມີການສຶກສາທີ່ດີ. ຄັນຊັ້ນແລ້ວວຽກງານຂອງພວກເຂົາເດ? ດັ່ງນັ້ນ ຄວາມຮູ້ກໍບໍ່ແມ່ນສິ່ງທີ່ດີສະເໝີໄປໃນໂຕຂອງມັນເອງ.

`ອ່ານ ສຸພາສິດ 1:7. ການສຶກສາຄຣິສຕຽນທີ່ແທ້ຈິງນັ້ນເກີດຂຶ້ນແນວໃດ?`

`ມະນຸດຜູ້ທີີ່ບໍ່ໄດ້ເຊື່ອໃນພຣະເຈົ້າກໍຍັງໄດ້ຮັບລາງວັນໂນເບວ. ລາວໄດ້ສຶກສາຄົ້ນຄວ້າເລື່ອງອາວະກາດ ແລະ ແຮງກຳລັງທີ່ຂັບເຂື່ອນຢູ່ໃນອາວະກາດ. ຊາຍຄົນນີ້ໄດ້ຂຽນໄວ້ວ່າ: “ຍິ່ງພວກເຮົາເຂົ້າໄປໃນອາວະກາດຫຼາຍຂຶ້ນຊໍ່າໃດ ມັນກໍຍິ່ງບໍ່ມີເຫດຜົນອັນໃດ”. ແນວຄິດຂອງຊາຍຄົນນີ້ຄວນບອກຫຍັງພວກເຮົາກ່ຽວກັບວ່າ ຄວາມຮູ້ທີ່ປາດສະຈາກພຣະເຈົ້ານັ້ນກໍສາມາດຂາດຄວາມໝາຍແລະກໍນຳຄົນໄປສູ່ແນວຄິດທີ່ບໍ່ຖືກຕ້ອງ?`