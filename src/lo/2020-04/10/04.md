---
title:  ຜູ້ຊ່ຽວຊານທາງດ້ານການສອນເທັດ
date:  01/12/2020
---

`ໃນ 1 ຕີໂມທີ ບົດທີ6 ອາຈານເປົາໂລໄດ້ໃຫ້ຄຳແນະນຳກ່ຽວກັບສິ່ງຕ່າງໆທີ່ພວກເຮົາບໍ່ຄວນເຮັດ. ແຕ່ອາຈານເປົາໂລກໍຍັງໄດ້ໃຫ້ຄຳອະທິບາຍທີ່ຈະແຈ້ງກ່ຽວກັບວ່າເປັນຫຍັງພວກເຮົາຈຶ່ງບໍ່ຄວນເຮັດສິ່ງເຫຼົ່ານີ້? ໃນຂໍ້ທີ 9 ແລະ 10 ອາຈານເປົາໂລໄດ້ຕັກເຕືອນກ່ຽວກັບການເຮັດສິ່ງໃດ? ໃຫ້ທ່ານອ່ານ 1 ຕີໂມທີ ບົດທີ6 ຈົນຈົບ. ອາຈານເປົາໂລກ່າວວ່າຄຣິສຕຽນອາດຈະເຮັດສິ່ງໃດ?`

ທ່ານເຫັນຫຼືບໍ່ວ່າ ໃນ 1 ຕີໂມທີ 6:20 ອາຈານເປົາໂລໄດ້ເຕືອນເລື່ອງ “ຄວາມຮູ້” ທີ່ບໍ່ແມ່ນວິຊາຄວາມຮູ້ຫຍັງເລີຍ. ແນ່ນອນວ່າ ອາຈານເປົາໂລບໍ່ໄດ້ເວົ້າເຖິງການສຶກສາ ແຕ່ສິ່ງທີ່ເພີ່ນກ່າວກ່ຽວກັບຄວາມຮູ້ນີ້ກໍເປັນກົດອັນສຳຄັນສຳລັບການຮຽນແລະການສອນ. ໃຫ້ທ່ານລອງຄິດເບິ່ງກ່ຽວກັບຂໍ້ມູນ ການສອນແລະຄວາມເຊື່ອຕ່າງໆທີ່ຖືກສອນຜິດໆທັງໝົດຕັ້ງແຕ່ຈຸດເລີ່ມຕົ້ນຂອງປະຫວັດສາດຈົນຮອດປະຈຸບັນ. ແນວຄິດທີ່ຜິດເຫຼົ່ານີ້ກໍສະແດງໃຫ້ພວກເຮົາເຫັນວ່າ ປະຊາຊົນສາມາດເປັນ “ຜູ້ຊ່ຽວຊານ” ໃນການສອນເທັດຫຼືສອນຜິດໄດ້.

`ວິທະຍາສາດທຸກມື້ນີ້ກໍຖືກສ້າງຂຶ້ນຢູ່ເທິງແນວຄິດທີ່ຜິດວ່າຊີວິດນີ້ໄດ້ເກີດຂຶ້ນມາເປັນເວລາອັນຍາວນານແລ້ວ. ຊີວິດໄດ້ເລີ່ມຕົ້ນໂດຍບັງເອີນ ພຣະເຈົ້າບໍ່ໄດ້ມີສ່ວນອັນໃດໃນການເລີ່ມຕົ້ນຊີວິດນັ້ນ. ແລະ ພວກເຂົາກໍບອກວ່າ ຊີວິດໄດ້ເກີດຂຶ້ນໂດຍບໍ່ມີເຫດຜົນອັນໃດ. ຫຼາຍຄົນໄດ້ຂຽນບົດຄວາມກ່ຽວກັບຄຳສອນນີ້ ສິ່ງນີ້ສະແດງໃຫ້ພວກເຮົາເຫັນສິ່ງໃດກ່ຽວກັບວ່າ ຄົນເຮົາສາມາດກາຍເປັນຜູ້ຊ່ຽວຊານໃນການສອນສິ່ງທີ່ຜິດແນວໃດ? ຄວາມເຂົ້າໃຈຂອງເຮົາກ່ຽວກັບເລື່ອງນີ້ຄວນຈະຊ່ວຍການສຶກສາຄຣິສຕຽນ ແລະ ການສຶກສາເລື່ອງວິທະຍາສາດໃນໂຮງຮຽນຂອງພວກເຮົາແນວໃດ?`