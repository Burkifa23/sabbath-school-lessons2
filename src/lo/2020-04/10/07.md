---
title:  ຂໍ້ຄິດເພີ່ມເຕີມ
date:  04/12/2020
---

ມີສອງເຫດຜົນທີ່ສະແດງໃຫ້ເຫັນວ່າວິທະຍາສາດນັ້ນຜິດກ່ຽວກັບການອະທິບາຍວິທີການເລີ່ມຕົ້ນຂອງສິ່ງມີຊີວິດໃນໂລກນີ້.

ໃຫ້ເຮົາມາເບິ່ງເຫດຜົນອັນທີໜຶ່ງ ເຫດຜົນນີ້ບອກວ່າ ທຸກໆຢ່າງທີ່ເກີດຂຶ້ນໃນທຳມະຊາດກໍເກີດຂຶ້ນດ້ວຍເຫດທາງທຳມະຊາດ. ນັ້ນເປັນຄຳອະທິບາຍທີ່ໃຊ້ໄດ້ສຳລັບການເຂົ້າໃຈພາຍຸເຮີຣິເຄນ. ແຕ່ມັນກໍບໍ່ໄດ້ຊ່ວຍພວກເຮົາໃຫ້ເຂົ້າໃຈປະຖົມມະການ 1:1 ທີ່ບອກວ່າ “ເມື່ອພຣະເຈົ້າຕັ້ງຕົ້ນນິຣະມິດສ້າງຈັກກະວານ” (ປະຖົມມະການ 1:1). ວິທະຍາສາດບອກວ່າພຣະເຈົ້າບໍ່ໄດ້ມີສ່ວນຮ່ວມອັນໃດກັບການເລີ່ມສິ່ງທີມີຊີວິດ. ສະນັ້ນແລ້ວ ວິທະຍາສາດຈະສອນພວກເຮົາກ່ຽວກັບຊີວິດທີ່ໄດ້ເລີ່ມຕົ້ນດ້ວຍການອັດສະຈັນຈາກພຣະເຈົ້າໄດ້ແນວໃດ?

ແລ້ວເຫດຜົນອັນທີສອງແມ່ນຫຍັງ? ເຫດຜົນນີ້ກໍມີຄວາມໝາຍຈົນຮອດເວລາທີ່ພວກເຮົາອ່ານ ພຣະທຳໂຣມ 5:12 ທີ່ບອກວ່າ “ດ້ວຍເຫດນັ້ນ ຄວາມບາບໄດ້ເຂົ້າມາໃນໂລກ ເພາະມະນຸດຄົນດຽວ ແລະ ຄວາມຕາຍນັ້ນກໍໄດ້ເກີດມາຍ້ອນຄວາມຜິດບາບນັ້ນ. ຢ່າງນັ້ນແຫຼະ ຄວາມຕາຍຈຶ່ງໄດ້ລາມໄປເຖິງມະນຸດທຸກຄົນ ເພາະວ່າທຸກຄົນໄດ້ເຮັດບາບແລ້ວ”. ຂໍ້ພຣະຄຳພີຂໍ້ນີ້ສອນແນວຄິດທີ່ວ່າໃນເມື່ອກ່ອນນັ້ນ ບໍ່ໄດ້ມີຄວາມຕາຍໃນໂລກນີ້. ຄຳສອນນີ້ກໍກົງກັນຂ້າມກັບທຸກສິ່ງທຸກຢ່າງທີ່ວິທະຍາສາດສອນໃນມື້ນີ້. ມັນຜິດທີ່ຈະຄິດວ່າຄຳສອນຂອງພຣະຄຳພີກ່ຽວກັບຈຸດເລີ່ມຕົ້ນຂອງຊີວິດ ແລະ ວິທະຍາສາດສະໄໝໃໝ່ນັ້ນຄືກັນໃນທາງໃດທາງໜຶ່ງ. ການຄິດຜິດແບບນີ້ຈະນຳພວກເຮົາອອກຈາກຄວາມຈິງຂອງພຣະຄຳພີ ແລະ ເຂົ້າໄປສູ່ແນວຄິດທີ່ຈອມປອມຫຼືບໍ່ຖືກຕ້ອງ.

**ຄຳຖາມຄົ້ນຄວ້າ**

`ຈະເປັນແນວໃດຖ້າຫາກພຣະເຢຊູໄດ້ມາໃນໂລກນີ້ເທືີ່ອທຳອິດໃນຖານະເປັນນັກວິທະຍາສາດທີ່ເກັ່ງຫຼາຍໃນໂລກນີ້? ຫຼື ຖ້າຫາກພຣະອົງມາໃນຖານະນັກດົນຕີທີ່ມີພອນສະຫວັນຢ່າງຫຼວງຫຼາຍ? ແຕ່ພຣະອົງກໍບໍ່ໄດ້ມາແບບນັ້ນແມ່ນຫຼືບໍ່? ພຣະອົງໄດ້ມາແລະຖືກເຝິກໃຫ້ເປັນຊ່າງໄມ້. ພຣະເຢຊູກໍຢູ່ທີ່ນັ້ນໃນເວລາທີ່ໄດ້ເນລະມິດສ້າງໂລກນີ້. ແຕ່ເມື່ອພຣະອົງໄດ້ສະເດັດມາທີ່ນີ້ ພຣະອົງກໍໄດ້ຮຽນຮູ້ທີ່ຈະເຮັດວຽກກັບອຸປະກອນເຄື່ອງມືແລະໄມ້. ພຣະອົງໄດ້ເຮັດວຽກງານເຫຼົ່ານີ້ໃນຖານະເປັນນັກຮຽນທີ່ເຊື່ອຟັງຜູ້ທີ່ສອນພຣະອົງ. ເລື່ອງນີ້ໃຫ້ກຳລັງໃຈອັນໃດໃຫ້ແກ່ເຮົາໃນຖານະທີ່ເປັນນັກຮຽນແລະເປັນຜູ້ເຮັດວຽກເຊັ່ນດຽວກັນ?`

`ພຣະເຈົ້າບໍ່ໄດ້ຂໍໃຫ້ຄຣິສຕຽນທຸກໆຄົນສອນໃນໂຮງຮຽນ ແຕ່ຄຣິສຕຽນຫຼາຍຄົນກໍສອນໂດຍການແບ່ງປັນເລື່ອງພຣະເຢຊູກັບຄົນອື່ນໆ. ຫຼືພວກເຂົາສະແດງໃຫ້ຄົນອື່ນເຫັນພຣະອົງໃນຊີວິດປະຈຳວັນຂອງເຂົາ ໂດຍວຽກງານແລະການປະພຶດຂອງເຂົາ. ຄຣິສຕຽນນັ້ນຄວນຈະມີລັກສະນະນິໄສແນວໃດໃນຖານະທີ່ເປັນນັກຮຽນຂອງພຣະເຢຊູແລະເປັນຄູສອນໃຫ້ແກ່ຄົນທັງຫຼາຍໃນໂລກນີ້?`