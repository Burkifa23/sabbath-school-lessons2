---
title:  ການສຶກສາໃນວິຊາ ສີລະປະ ແລະ ວິທະຍາສາດ
date:  28/11/2020
---

### ອ່ານສຳລັບບົດຮຽນອາທິດນີ້
ໂຣມ 1:18-21; ບົດເພງສັນລະເສີນ 96:9; 1 ຕີໂມທີ ບົດທີ 6; ສຸພາສິດ ບົດທີ 1; ມັດທາຍ 18:15-17;

> <p>ຂໍ້ຄວນຈໍາ</p>
> “ຟ້າສະຫວັນໄດ້ເປີດເຜີຍສະງ່າລາສີຂອງພຣະເຈົ້າ ຊີ້ໃຫ້ເຫັນຊັດເຈນສິ່ງທີ່ໄດ້ຊົງກະທຳນັ້ນ” (ເພງສັນລະເສີນ 19:1)

ການສຶກສາລວມເຖິງສິ່ງທີ່ຖືກເອີ້ນວ່າ “ສິລະປະ ແລະ ວິທະຍາສາດ”. ນັ້ນກໍຄືວິຊາທີ່ຮຽນໃນວິທະຍາໄລທີ່ລວມເຖິງວິຊາພາສາ, ການສຶກສາຕຳລາ, ການຂຽນ, ການສຶກສາປັນຍາ ແລະ ແນວຄິດທາງວິທະຍາສາດ. ການສອນວິຊາສີລະປະແລະວິທະຍາສາດຈາກພຣະຄຳພີນັ້ນໝາຍຄວາມວ່າແນວໃດ? ພຣະຄຳພີຂອງພຣະເຈົ້າຫຼືພຣະຄຳພີນັ້ນຈະຕ້ອງມີສ່ວນໃນການສຶກສາທັງໝົດ ຕັ້ງແຕ່ການແຕ້ມຮູບດ້ວຍນ້ຳ ໄປເຖິງການສຶກສາສິ່ງມີຊີວິດທີ່ຂະໜາດນ້ອຍທີ່ສຸດທີ່ພວກເຮົາສາມາດເຫັນໄດ້ດ້ວຍກ້ອງຈຸລະທັດເທົ່ານັ້ນ. ຖ້າປາດສະຈາກພຣະຄຳພີແລ້ວພວກເຮົາກໍຄົງອາດຈະພາດທີ່ຈະເຫັນວ່າພຣະເຈົ້ານັ້ນຊົງມີລິດອຳນາດຢ່າງຫຼວງຫຼາຍ. ແລະພວກເຮົາອາດບໍ່ເຫັນວ່າ ພຣະອົງຄືຜູ້ທີ່ໄດ້ຊົງສ້າງພວກເຮົາຂຶ້ນມາ. ນອກນັ້ນ ພຣະຄຳພີກໍຍັງຊ່ວຍພວກເຮົາໃຫ້ເຫັນວ່າອຳນາດຂອງພຣະເຈົ້ານັ້ນຊ່ວຍຮັກສາໃຫ້ຊີວິດນັ້ນດຳເນີນຢູ່ຕໍ່ໄປ. ພຣະຄຳພີສອນພວກເຮົາໃຫ້ເຫັນວ່າພຣະເຈົ້າຊົງຫ່ວງໃຍພວກເຮົາ ແລະ ທຸກສິ່ງທຸກຢ່າງທີ່ພຣະອົງໄດ້ສ້າງ. ແລ້ວພວກເຮົາກໍຈະເຂົ້າໃຈວ່າ ພວກເຮົາຄວນສອນແຕ່ລະວິຊານັ້ນແນວໃດ.

ໃນອາທິດນີ້ພວກເຮົາຈະມາເບິ່ງກົດບາງຢ່າງທີ່ສຳຄັນ ກົດເຫຼົ່ານີ້ຊ່ວຍພວກເຮົາໃຫ້ຮູ້ວິທີການອັນດີທີ່ສຸດທີ່ຈະສອນວິຊາສິລະປະ ແລະ ວິທະຍາສາດຕ່າງໆໃນການສຶກສາຂອງຄຣິສຕຽນ.