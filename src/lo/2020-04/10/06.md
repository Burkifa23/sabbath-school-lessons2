---
title:  ພຣະຜູ້ເປັນເຈົ້າໄດ້ຕອບໂຢບ
date:  03/12/2020
---

`ອ່ານໂຢບ ບົດທີ38. ບົດຮຽນນີ້ສອນອັນໃດແກ່ເຮົາກ່ຽວກັບພຣະເຈົ້າຜູ້ທີ່ໄດ້ສ້າງພວກເຮົາແລະມອບຊີວິດໃຫ້ພວກເຮົາ? ຄວາມຈິງພຣະຄຳພີເລື່ອງນີ້ຄວນຈະປ່ຽນແປງວິທີການທີ່ພວກເຮົາເຂົ້າໃຈວິຊາສິລະປະແລະວິທະຍາສາດຕ່າງໆນັ້ນແນວໃດ?`

“ຫຼາຍຄົນກໍສອນວ່າ ວັດຖຸຕ່າງໆມີພະລັງທີ່ຈະໃຫ້ຊີວິດ ພວກເຂົາເຊື່ອວ່າ ວັດຖຸເຫຼົ່ານີ້ມີພະລັງງານຫຼື ກຳລັງອັນໃດອັນໜຶ່ງ. ວັດຖຸເຫຼົ່ານີ້ກໍສືບຕໍ່ມີຊີວິດຂອງມັນດ້ວຍກຳລັງຂອງມັນເອງ. ນອກຈາກນັ້ນ ຄົນກໍຍັງເຊື່ອວ່າ ທຸກໆຢ່າງທີ່ເກີດຂຶ້ນໃນທຳມະຊາດນັ້ນກໍເປັນເພາະວ່າກົດຕ່າງໆທີ່ທຳມະຊາດຕ້ອງປະຕິບັດຕາມ. ພຣະເຈົ້າເອງກໍບໍ່ສາມາດປ່ຽນແປງກົດເກນເຫຼົ່ານີ້ໄດ້. ແນວຄິດນີ້ກໍຄືວິທະຍາສາດທີ່ບໍ່ຖືກຕ້ອງ. ພຣະຄຳພີບໍ່ໄດ້ສະໜັບສະໜູນແນວຄິດເຫຼົ່ານີ້ເລີຍ. ທຳມະຊາດຄືຜູ້ຮັບໃຊ້ຂອງຜູ້ທີ່ໄດ້ສ້າງທຳມະຊາດຂຶ້ນມາ... ທຳມະຊາດສະແດງໃຫ້ພວກເຮົາເຫັນຈິດໃຈທີ່ສະຫຼາດ ແລະ ກຳລັງຂອງພຣະເຈົ້າຜູ້ທີ່ເຮັດວຽກພາຍໃນແລະໂດຍກົດຕ່າງໆທີ່ມີໃນທຳມະຊາດ. ພຣະເຈົ້າແລະພຣະບຸດຂອງພຣະອົງກໍຊົງທຳງານຢູ່ໃນທຳມະຊາດຕະຫຼອດເວລາ. ພຣະເຢຊູຊົງກ່າວວ່າ “ພຣະບິດາເຈົ້າຂອງເຮົາຍັງກະທຳກິດຈະກຳຈົນເຖິງດຽວນີ້ ແລະ ເຮົາກໍເຮັດການນັ້ນເໝືອນກັນ” ໂຢຮັນ 5:17. (ຄັດມາຈາກປຶື້ມທ່ານນາງເອເລັນຈີໄວທ໌, Patriarchs and Prophets). ວິທະຍາສາດເອງກໍບໍ່ໄດ້ສອນແນວຄິດທີ່ວ່າພຣະເຈົ້າບ່ໍໄດ້ມີສ່ວນຮ່ວມອັນໃດ. ແມ່ນນັກວິທະຍາສາດເອງທີ່ສອນແບບນັ້ນ ວິທະຍາສາດສອນວ່າຄວາມງົດງາມທຸກຢ່າງເທິງໂລກນີ້ກໍສະແດງໃຫ້ເຫັນຫຼັກຖານວ່າມີພຣະເຈົ້າ.