---
title:  ອາຈານສອນຜູ້ຍິ່ງໃຫຍ່
date:  24/12/2020
---

ດັ່ງທີ່ພວກເຮົາໄດ້ເຫັນໃນບົດຮຽນງວດນີ້ທັງໝົດ ສ່ວນໜຶ່ງທີ່ສຳຄັນຂອງວຽກງານຂອງພຣະເຢຊູຢູ່ເທິງໂລກນີ້ຄືການສອນ. ຕັ້ງແຕ່ການເລີ່ມຕົ້ນວຽກງານຂອງພຣະອົງສຳລັບພຣະເຈົ້າໃນໂລກນີ້. ພຣະເຢຊູບໍ່ເຄີຍຢຸດທີ່ຈະສອນຜູ້ຕິດຕາມຂອງພຣະອົງເຖິງຄວາມຈິງຂອງພຣະຄຳພີ.

`“ຖ້າມີຄົນຖາມວ່າ, ບາດແຜຫຍັງທີ່ໜ້າເອິກຂອງເຈົ້າ? ລາວກໍຈະຕອບວ່າ, ຂ້ອຍໄດ້ຮັບບາດເຈັບທີ່ເຮືອນຂອງໝູ່ຂ້ອຍ” (ເຊກາຣິຢາ 13:6). ທ່ານຄິດວ່າຂໍ້ພຣະຄຳພີຂໍ້ນີ້ກຳລັງກ່າວກ່ຽວກັບສິ່ງໃດ?`

“ປີແຫ່ງຊີວິດອັນນິລັນດອນຂອງເຮົາຈະສະແດງໃຫ້ພວກເຮົາເຫັນຄວາມຮູ້ທີ່ສວຍງາມກ່ຽວກັບພຣະເຈົ້າແລະພຣະເຢຊູ. ຄວາມຮູ້ກໍເຕີບໂຕຂຶ້ນພ້ອມກັບເວລາ ຄວາມຮັກ ຄວາມນັບຖືສຳລັບພຣະເຈົ້າ ແລະ ຄວາມສຸກກໍຈະເຕີບໂຕຂຶ້ນອີກໄປພ້ອມກັບເວລາ. ມະນຸດຍິ່ງຮຽນຮູ້ກ່ຽວກັບພຣະເຈົ້າຫຼາຍຊໍ່າໃດ ພວກເຂົາກໍຍິ່ງຮັກພຣະອົງຫຼາຍຂຶ້ນຊໍ່ານັ້ນ. ພຣະເຢຊູສະແດງໃຫ້ພວກເຮົາເຫັນຄວາມຈິງກ່ຽວກັບແຜນການຂອງພຣະເຈົ້າເພື່ອຮັກສາຄົນບາບໃຫ້ພົ້ນ. ນອກຈາກພຣະເຢຊູ ຍັງໄດ້ສະແດງໃຫ້ພວກເຮົາເຫັນສິ່ງອັດສະຈັນຕ່າງໆທີ່ພຣະເຈົ້າໄດ້ເຮັດໃນສົງຄາມລະຫວ່າງຄວາມດີແລະຄວາມຊົ່ວ. ແລ້ວຫົວໃຈຂອງຜູ້ທີ່ໄດ້ລອດກໍຈະເຕັມໄປດ້ວຍຄວາມຮັກຫຼາຍກວ່າເກົ່າສຳລັບພຣະເຈົ້າ. ພວກເຂົາຈະຈັບພິນຄຳຂອງເຂົາດ້ວຍຄວາມຍິນດີ. ສຽງຫຼາຍໆລ້ານສຽງຈະຮ່ວມກັນຮ້ອງເພງສັນລະເສີນພຣະເຈົ້າ....”

“ສົ່ງຄາມທົ່ວໂລກລະຫວ່າງພຣະເຈົ້າ ແລະ ຊາຕານນັ້ນ ກໍຈົບສິ້ນແລ້ວ. ຄວາມບາບລະຄົນບາບກໍບໍ່ມີແລ້ວ. ສະຫວັນທັງໝົດກໍບໍລິສຸດ. ສັນຕິສຸກ ແລະ ຄວາມສາມັກຄີຈະເຕີມເຕັມທຸກສິ່ງທຸກຢ່າງທີ່ພຣະເຈົ້າໄດ້ຊົງສ້າງ. ຊີວິດ, ແສງສະຫວ່າງ ແລະ ຄວາມສຸກກໍຈະຫຼັ່ງໄຫຼຈາກອົງຜູ້ທີ່ໄດ້ສ້າງທຸກສິ່ງທຸກຢ່າງ. ນັ້ນກໍລວມເຖິງອາຕອມທີ່ນ້ອຍທີສຸດໄປຫາດາວເຄາະທີ່ໃຫຍ່ທີ່ສຸດ. ສິ່ງຕ່າງໆທີມີຊີວິດແລະບໍ່ມີຊີວິດກໍຈະກ່າວວ່າ ພຣະເຈົ້າຊົງເປັນຄວາມຮັກ ດ້ວຍຄວາມຍິນດີ ແລະ ຄວາມງາມອັນສົມບູນ”.

`ພວກເຮົາຈະຮຽນຮູ້ຫຼາຍໆຢ່າງທີ່ໜ້າຕື່ນເຕັ້ນໃນສະຫວັນ ແຕ່ບ່ໍມີສິ່ງໃດທີ່ພວກເຮົາໄດ້ຮຽນຮູ້ນັ້ນທີ່ຈະເຮັດໃຫ້ພວກເຮົາຕື່ນເຕັ້ນຫຼາຍກວ່າຄວາມຕາຍຂອງພຣະເຢຊູເທິງໄມ້ກາງແຂນ. ໃຫ້ທ່ານຄິດວ່າ ເລື່ອງນີ້ສຳຄັນຫຼາຍຊໍ່າໃດຖ້າຫາກພວກເຮົາຈະຕ້ອງຮຽນຮູ້ເລື່ອງນີ້ຕະຫຼອດໄປເປັນນິດ. ທ່ານສາມາດຮຽນຮູ້ທີ່ຈະເຂົ້າໃຈສິ່ງທີ່ພຣະເຢຊູເຮັດສຳລັບພວກເຮົາເທິງໄມ້ກາງແຂນໃຫ້ດີຂຶ້ນແນວໃດ?`