---
title:  ແລ້ວພວກເຮົາກໍຈະຮູ້
date:  22/12/2020
---

**“ສະຫວັນກໍຄືໂຮງຮຽນ. ໃນໂຮງຮຽນນີ້ ພວກເຮົາຈະສຶກສາທຸກສິ່ງທຸກຢ່າງທີ່ພຣະເຈົ້າໄດ້ສ້າງ ນັ້ນກໍໍລວມເຖິງດວງດາວແລະດາວເຄາະຕ່າງໆ. ໂຮງຮຽນນີ້ກໍມີຄູສອນ ນັ້ນກໍຄືພຣະເຈົ້າ ພຣະເຈົ້າໄດ້ຈັດຕັ້ງສ່ວນໜຶ່ງຂອງໂຮງຮຽນນີ້ໃນສວນເອເດນ. ເມື່ອພຣະເຈົ້າໄດ້ໄຖ່ພວກເຮົາໃຫ້ພົ້ນແລ້ວ ພຣະອົງກໍຈະເລີ່ມຕົ້ນໂຮງຮຽນໃນສວນເອເດນເພື່ອໃຫ້ການສຶກສາແກ່ມະນຸດອີກຄັ້ງໜຶ່ງ” (ທ່ານນາງເອເລັນຈີໄວທ໌, Education, P.301)**

ຖ້າຫາກທ່ານເປັນຄືກັບຄົນສ່ວນຫຼາຍ ທ່ານກໍຄົງຈະມີຄຳຖາມຫຼາຍໆຄຳຖາມກ່ຽວກັບຄວາມບາບ, ຄວາມທຸກທໍລະມານ, ການເຈັບປ່ວຍ, ຄວາມຕາຍ ແລະ ກ່ຽວກັບເຫດຜົນທີ່ສິ່ງຕ່າງໆໄດ້ເກີດຂຶ້ນໃນໂລກນີ້. ພວກເຮົາມີຄຳຖາມກ່ຽວກັບທຳມະຊາດ ແລະ ກ່ຽວກັບຄວາມເລິກລັບຂອງມັນທັງໝົດ. ທຳມະຊາດສະແດງໃຫ້ພວກເຮົາເຫັນວ່າຊີວິດນັ້ນກໍຍິ່ງໃຫຍ່ກວ່າ ແລະ ເລິກເຊິ່ງກວ່າທີ່ຈິດໃຈຂອງເຮົາສາມາດຈະເຂົ້າໃຈໄດ້. ເລີ່ມຕັ້ງແຕ່ດວງດາວຢູ່ໃນທ້ອງຟ້າທີ່ຢູ່ເໜືອຫົວຂອງເຮົາ ໄປຫາແມງໄມ້ໂຕທີນ້ອຍທີ່ສຸດ ພວກເຮົາເຫັນວ່າມີຫຼາຍຢ່າງທີ່ເຮົາຈະຕ້ອງຮຽນຮູ້. ແຕ່ພວກເຮົາກໍມີເວລາໜ້ອຍຫຼາຍໃນໂລກນີ້ທີ່ຈະສຶກສາສິ່ງເຫຼົ່ານີ້ສຳລັບຕົນເອງ.

ແຕ່ໃນສະຫວັນນັ້ນ ສິ່ງຕ່າງໆກໍຈະມີຄວາມແຕກຕ່າງ ພວກເຮົາຈະມີເວລາຊົ່ວນິລັນດອນເພື່ອສຶກສາຄວາມເລິກລັບຂອງທຳມະຊາດທັງໝົດ. ແນ່ນອນວ່າ ພວກເຮົາຈະຮຽນຮູ້ຄຳຕອບຕ່າງໆຂອງຄວາມເລິກລັບຫຼາຍໆຢ່າງ.

`ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບສິ່ງທີ່ພວກເຮົາຈະຮຽນຮູ້ເມື່ອຄວາມບາບ ຄວາມທຸກທໍລະມານ ແລະ ຄວາມຕາຍສິ້ນສຸດລົງ?`

`1 ໂກຣິນໂທ13:12`

`1 ໂກຣິນໂທ 4:5`

ພຣະເຈົ້າໄດ້ສັນຍາກັບພວກເຮົາວ່າຈະຊ່ວຍພວກເຮົາໃຫ້ເຂົ້າໃຈສິ່ງຕ່າງໆທີ່ພວກເຮົາບໍ່ສາມາດເຂົ້າໃຈໃນເວລານີ້. ແລ້ວພວກເຮົາກໍຈະສັນລະເສີນພຣະເຈົ້າ! ນີ້ເປັນຄຳສັນຍາທີ່ມະຫັດສະຈັນແທ້!