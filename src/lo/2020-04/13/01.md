---
title:  ການຮຽນຮູ້ໃນສະຫວັນຕະຫຼອດໄປ
date:  19/12/2020
---

### ອ່ານສຳລັບບົດຮຽນອາທິດນີ້
ໂຢຮັນ 6:54; ພະນິມິດ 21:4; 1 ໂກຣິນໂທ 13:12; 2 ໂກຣິນໂທ 4:17-19; ເສກາລີຢາ 13:6.

> <p>ຂໍ້ຄວນຈໍາ</p>
> “ເໝືອນດັ່ງທີ່ມີຄຳຂຽນໄວ້ແລ້ວວ່າ, ສິ່ງທີ່ຕາບ່ໍເຫັນຫູບໍ່ໄດ້ຍິນ ແລະ ສິ່ງທີ່ມະນຸດຄິດບໍ່ອອກ ແມ່ນສິ່ງນັ້ນແຫຼະ ທີ່ພຣະເຈົ້າໄດ້ຊົງຈັດຕຽມໄວ້ໃຫ້ແກ່ຄົນທັງຫຼາຍທີ່ຮັກພຣະອົງ” ເອຊາຢາ 64:4 (1 ໂກຣິນໂທ 2:9).

ຊ່ວງເວລາທີ່ມີສຳລັບການຕຽມພ້ອມສຳລັບສະຫວັນນັ້ນກໍຄືເວລາໃນຊີິວິດນີ້. ການສຶກສາທັງໝົດຂອງເຮົາຄວນຈະຊ່ວຍພວກເຮົາໃຫ້ພ້ອມສຳລັບສະຫວັນ.

ໂຮງຮຽນໃດໆກໍສາມາດໃຫ້ຂໍ້ມູນແລະຄວາມຮູ້ທີີ່ດີໃຫ້ແກ່ທ່ານໄດ້ ແຕ່ສິ່ງເຫຼົ່ານີ້ຈະມີປະໂຫຍດອັນໃດ ຖ້າຫາກທ່ານໄດ້ຄວາມຮູ້ທັງໝົດແຕ່ສູນເສຍຊີວິດນິລັນ? ໃນອາທິດນີ້ ພວກເຮົາຈະມາເບິ່ງສິ່ງທີ່ພຣະຄຳພີນັ້ນບອກພວກເຮົາກ່ຽວກັບໂຮງຮຽນທີ່ດີທີ່ສຸດ. ນີ້ຄືໂຮງຮຽນທີ່ທ່ານຈະໄດ້ເຂົ້າຮຽນຕະຫຼອດໄປ. ໃນຖານະທີ່ເປັນນັກຮຽນໂຮງຮຽນແຫ່ງນີ້ ພວກເຮົາຈະໄດ້ຮຽນຮູ້ແລະໄດ້ເຕີບໂຕຂຶ້ນຕະຫຼອດຊົ່ວນິລັນ. ໃນໂຮງຮຽນຂອງສະຫວັນແຫ່ງນີ້ ພວກເຮົາຈະຮຽນຮູ້ສິ່ງຕ່າງໆທີ່ພວກເຮົາບໍ່ສາມາດທີ່ຈະເລີ່ມຕົ້ນນຶກຄິດຫຼືຈິນຕະນາການພາບໃນຄວາມຄິດຂອງເຮົາໃນຕອນນີ້.