---
title:  ສິ່ງທີ່ເກີດຂຶ້ນເມື່ອພວກເຮົາຕາຍໄປ
date:  20/12/2020
---

`ອ່ານ ໂຢຮັນ 6:54; ໂຢຮັນ 3:16; 1 ໂຢຮັນ 5:13; 1 ຕີໂມທີ 1:16; ໂຢຮັນ 4:14; ໂຢຮັນ 6:40; ຢູດາ 1:21; ແລະ ຕີໂຕ 3:7.`

ໄມ້ກາງແຂນຊ່ວຍພວກເຮົາໃຫ້ເຂົ້າໃຈຊີວິດອັນຕະຫຼອດໄປເປັນນິດ. ພຣະເຈົ້າ ພຣະອົງຜູ້ໄດ້ສ້າງແຜ່ນດິນໂລກໄດ້ມາສູ່ໂລກນີ້ໃນຮູບຮ່າງຂອງເດັກນ້ອຍທີ່ເປັນມະນຸດ. ພຣະອົງໄດ້ສ້າງທຸກສິ່ງທຸກຢ່າງ (ເຮັບເລີ 1:2). ພຣະອົງປະທານຊີວິດໃຫ້ແກ່ເຮົາ. ເພາະພຣະອົງນັ້ນ “ເຮົາມີຊີວິດເຄືື່ອນໄຫວໄປມາແລະເປັນຢູ່” (ກິດຈະການ 17:28). ພຣະເຈົ້າໄດ້ມາໃນຮູບຮ່າງຂອງມະນຸດແລະຮ່າງກາຍນັ້ນກໍຕາຍໄປ....ເພື່ອອັນໃດ? ເພື່ອວ່າພວກເຮົາຈະເນົ່າເປື່ອຍໄປຊັ້ນບໍ່?

ພຣະຄຳພີໄດ້ສັນຍາຈຸດຈົບທີດີກວ່ານັ້ນອີກ ນັ້ນເປັນເຫດຜົນທີ່ພຣະຄຳພີພາກສັນຍາໃໝ່ນັ້ນເຕັມໄປດ້ວຍຄຳສັນຍາຕ່າງໆກ່ຽວກັບຊີວິດອັນຕະຫຼອດໄປເປັນນິດ.

ນັກວິທະຍາສາດທີ່ຊື່ວ່າປັດສະການນັ້ນ ກໍກ່າວໄວ້ຢ່າງຖືກຕ້ອງວ່າ ເວລາຂອງເຮົາຢູ່ນີ້ກໍຈຳກັດຫຼາຍເມື່ອທຽບໃສ່ກັບສິ່ງທີ່ພຣະເຈົ້າໄດ້ສັນຍາກັບພວກເຮົາ. ດັ່ງນັ້ນ ມັນຈຶ່ງເປັນເລື່ອງໂງ່ເຂົາທີ່ຈະບໍ່ຕຽມພ້ອມສຳລັບສິ່ງທີ່ພຣະເຈົ້າໄດ້ຈັດຕຽມໄວ້ສຳລັບເຮົາ.

`ທ່ານຈະກ່າວສິ່ງໃດກັບຄົນທີ່ບໍ່ສົນໃຈກ່ຽວກັບສິ່ງທີ່ເກີດຂຶ້ນຫຼັງຈາກທີ່ເຂົາຕາຍໄປ? ທ່ານສາມາດຊ່ວຍຄົນໆນີ້ແນວໃດ ໃຫ້ລາວເຫັນວ່າການຄິດແບບນັ້ນເປັນເລື່ອງໂງ່ເຂົາຫລາຍຊໍ່າໃດ?`