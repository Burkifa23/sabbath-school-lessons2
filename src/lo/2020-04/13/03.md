---
title:  ຊີວິດໃໝ່
date:  21/12/2020
---

`“ພຣະເຈົ້າຈະຊົງເຊັດນ້ຳຕາທຸກຢົດຈາກຕາຂອງພວກເຂົາ. ຄວາມຕາຍຈະບໍ່ມີອີກຕໍ່ໄປ ຄວາມໂສກເສົ້າ, ການຮ້ອງໄຫ້ ແລະ ຄວາມເຈັບປວດຈະບໍ່ມີອີກຕໍ່ໄປ ເພາະວ່າສິ່ງທີ່ມີຢູ່ໃນຄາວກ່ອນນັ້ນກໍໄດ້ຜ່ານພົ້ນໄປແລ້ວ” (ພະນິມິດ 21:4). ຂໍ້ພຣະຄຳພີນີ້ບອກຫຍັງພວກເຮົາກ່ຽວກັບຊີວິດໃໝ່ຂອງເຮົາໃນສະຫວັນ? ແມ່ນຫຍັງເກີດຂຶ້ນກັບຄວາມຕາຍ ຄວາມໂສກເສົ້າ ແລະຄວາມເຈັບປວດ? ຊີວິດໃໝ່ຈະແຕກຕ່າງຈາກຊີວິດເກົ່າຂອງເຮົາແນວໃດ?`

ຄຣິສຕຽນຄົນໜຶ່ງລົມກັບໝູ່ຄົນໜຶ່ງກ່ຽວກັບຄຳສັນຍາແຫ່ງຊີວິດນິລັນດອນໃນພຣະເຢຊູຄຣິດ. ໝູ່ຄົນນັ້ນກໍຕອບວ່າ “ຊີວິດນິລັນບໍ? ເປັນແນວຄິດທີ່ເປັນຕາຢ້ານແທ້! ເວລາ 70-80 ປີ ໃນໂລກນີ້ກໍທົນທຸກທໍໍລະມານຫຼາຍພໍແລ້ວ. ແມ່ນໃຜຕ້ອງການທີ່ຈະສືບຕໍ່ໃຊ້ຊີິວິດນີ້ຕະຫຼອດໄປ? ມັນກໍຈະກາຍເປັນໝໍ້ນາຮົກຊັ້ນຕິ.”

ຄົນໆນີ້ບໍ່ໄດ້ເຂົ້າໃຈຄຳສັນຍາຂອງຊີວິດອັນຕະຫຼອດໄປເປັນນິດ. ມັນບໍ່ແມ່ນຊີວິດນີ້ທີ່ສືບຕໍ່ໄປຕະຫຼອດເປັນນິດ. ແມ່ນໃຜຈະຕ້ອງການແບບນັ້ນ? ດັ່ງທີ່ພະນິມິດ 21:4 ໄດ້ສະແດງໃຫ້ພວກເຮົາເຫັນວ່າ ທຸກສິ່ງທີ່ເກົ່າທັງຫຼາຍກໍຈົບລົງ. ທຸກຢ່າງກໍກາຍເປັນສິ່ງໃໝ່.

`ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບຊີວິດໃໝ່ທີ່ກຳລັງມາເຖິງ?`

`2 ເປໂຕ 3:10-13`

`ພະນິມິດ 21:1-6`

`ຄຳຖາມທີ່ສຳຄັນສຳລັບພວກເຮົາແຕ່ລະຄົນກໍຄື: ພວກເຮົາຈະຕ້ອງເຮັດແນວໃດເພື່ອທີ່ຈະເປັນສ່ວນໜຶ່ງຂອງຊີວິດໃໝ່ນີ້? ພວກເຮົາຈະໄປຮອດຈຸດນັ້ນໄດ້ແນວໃດ? ພວກເຮົາຈະຮັບປະກັນແນວໃດວ່າ ພວກເຮົາຈະເປັນສ່ວນໜຶ່ງຂອງສິ່ງນີ້? ແມ່ນຫຍັງຢູ່ໃນຊີວິດຂອງເຮົາທີ່ສາມາດຂັດຂວາງທາງຂອງການເປັນສ່ວໜຶ່ງຂອງສິ່ງທີ່ພຣະເຈົ້າໄດ້ສັນຍາໄວ້ກັບພວກເຮົາໃນພຣະເຢຊູ?`