---
title:  ຂໍ້ຄິດເພີ່ມເຕີມ
date:  25/12/2020
---

“ບາງຄົນກໍຢ້ານຄຳສອນທີ່ວ່າ ສະຫວັນນັ້ນຄືສະຖານທີ່ອັນແທ້ຈິງ. ດັ່ງນັ້ນ ຈຶ່ງເຮັດໃຫ້ຫຼາຍຄົນຕ້ອງສອນວ່າ ສະຫວັນເປັນພຽງຮູບພາບພັນລະນາເທົ່ານັ້ນ. ພວກເຂົາບໍ່ໄດ້ເຫັນວ່າ ສະຫວັນນັ້ນຄືບ້ານຂອງພວກເຮົາ. ພຣະເຢຊູຊົງບອກຜູ້ຕິດຕາມຂອງພຣະອົງວ່າ ພຣະອົງໄດ້ໄປສະຫວັນເພື່ອຕຽມບ່ອນຢູ່ໄວ້ສຳລັບພວກເຂົາໃນເຮືອນຂອງພຣະບິດາຂອງພຣະອົງ. ຄົນທີ່ຍອມຮັບເອົາຄວາມຈິງຂອງພຣະຄຳພີຈະຮູ້ບາງຢ່າງກ່ຽວກັບບ້ານຂອງເຮົາໃນສະຫວັນ.... ຄຳເວົ້າຂອງມະນຸດບໍ່ສາມາດສະແດງໃຫ້ພວກເຮົາເຫັນຄວາມງາມຂອງສະຫວັນ. ມັນຈະຖືກເປີດເຜີຍໃຫ້ແກ່ຜູ້ທີ່ເບິ່ງເຫັນເທົ່ານັ້ນ ບໍ່ມີແນວຄິດຂອງມະນຸດຄົນໃດທີສາມາດເຂົ້າໃຈກ່ຽວກັບສະຫວັນແລະເຖິງສະຫງ່າຣາສີຂອງສະຫວັນນັ້ນ” (ທ່ານນາງເອເລັນຈີໄວທ໌, The Great Controversy)

**ຄຳຖາມຄົ້ນຄວ້າ**

`ໃຫ້ທ່ານຄິດເພີ່ມເຕີມກ່ຽວກັບແນວຄິດຂອງທ່ານປັດສະການທີ່ບອກວ່າ ຄົນຈຳນວນຫຼວງຫຼາຍບໍ່ໄດ້ສົນໃຈເລື່ອງຊີວິດນິລັນດອນ. ທ່ານຄິດວ່າເປັນຫຍັງຄົນທັງຫຼາຍຈຶ່ງເປັນແບບນັ້ນ?`

`ເປັນຫຍັງຄວາມຫວັງແຫ່ງຊີວິດນິລັນດອນນັ້ນຈຶ່ງມີຄວາມສຳຄັນຫຼາຍຕໍ່ຄວາມເຊື່ອຂອງເຮົາ? ເປັນຫຍັງພວກເຮົາຈຶ່ງບໍ່ມີເຫດຜົນທີ່ຈະມີຊີວິດຢູ່ເລີຍ ຖ້າປາດສະຈາກຄວາມຫວັງນັ້ນ?`

`ໃຫ້ທ່ານຄິດກ່ຽວກັບຄວາມເລິກລັບຕ່າງໆໃນໂລກນີ້ ນັ້ນກໍຄືຄວາມເລິກລັບຂອງກ້ອນຫີນ ພືດພັນ ແລະ ດວງດາວຕ່າງໆ. ແມ່ນແຕ່ສິ່ງມີຊີວິດທີລຽບງ່າຍທີ່ສຸດໃນໂລກນີ້ກໍບໍ່ໄດ້ມີຄວາມລຽບງ່າຍປານໃດ. ການຄົ້ນພົບອັນໃໝ່ແຕ່ລະຢ່າງກໍສະແດງໃຫ້ພວກເຮົາເຫັນຄຳຖາມທີ່ຫຼາຍຂຶ້ນ. ສິ່ງນີ້ຊ່ວຍໃຫ້ພວກເຮົາເຂົ້າໃຈວ່າ ພວກເຮົາຈະຕ້ອງຮຽນຮູ້ຫຼາຍຊໍ່າໃດໃນຊີວິດຂອງເຮົາໃນສະຫວັນ ແລະໃນແຜ່ນດິນໂລກໃໝ່?`