---
title:  ການຮັກ ແລະ ການຢຳເກງພຣະເຈົ້າ
date:  11/10/2020
---

`ອ່ານພະບັນຍັດສອງ 31:9-13. ການ “ຢຳເກງ” ພຣະຜູ້ເປັນເຈົ້ານັ້ນມີຄວາມໝາຍແນວໃດໃນຂໍ້ພຣະຄຳພີເຫຼົ່ານີ້?`

ກ່ອນອື່ນໝົດ ເດັກນ້ອຍຈະຟັງກົດບັນຍັດກ່ອນ ຈາກນັ້ນພວກເຂົາກໍຮຽນຮູ້ທີ່ຈະຢຳເກງຫຼືໃຫ້ກຽດພຣະເຈົ້າ. ດັ່ງນັ້ນ ພວກເຮົາສາມາດເຫັນວ່າພວກເຮົາຈະຕ້ອງມີການຮຽນຮູ້ວິທີການນັບຖືພຣະເຈົ້າ. ໂມເຊໄດ້ບົ່ງໄວ້ໃນຂໍ້ພຣະຄຳພີເຫຼົ່ານີ້ວ່າ ຄວາມຮູ້ ແລະ ການໃຫ້ຄວາມນັບຖືນັ້ນເປັນສິ່ງທີ່ພວກເຮົາຄ່ອຍໆຮຽນຮູ້ຜ່ານເວລາ.

ນອກຈາກນັ້ນ “ການຢຳເກງພຣະເຈົ້າ” ໝາຍຄວາມວ່າແນວໃດເມື່ອໂມເຊບອກປະຊາຊົນວ່າ “ຈົ່ງຮັກພຣະເຈົ້າຢາເວ ພຣະເຈົ້າຂອງເຈົ້າ ດ້ວຍສຸດໃຈສຸດຈິດ ແລະ ດ້ວຍສຸດກຳລັງຂອງເຈົ້າ” (ພະບັນຍັດສອງ 6:5)? ບາງທີ ວິທີການອະທິບາຍເຖິງ “ການຢຳເກງພຣະເຈົ້າ” ທີ່ດີທີ່ສຸດໃນນີ້ກໍອາດຈະເປັນການປຽບທຽບກັບວິທີການທີ່ລູກຄົນໜຶ່ງຮັກ ແລະ ນັບຖືພໍ່ທີ່ດີຄົນໜຶ່ງ. ພໍ່ກໍສະແດງຄວາມຮັກ ແລະ ຄວາມຫ່ວງໃຍຂອງເພີ່ນໂດຍການບອກວ່າ ເພີ່ນຕັ້ງກົດເກນອັນໃດ ແລະ ກໍຕັ້ງໃຈເຮັດຕາມສິ່ງນັ້ນ. ເມື່ອລູກໄດ້ເຮັດຜິດ ພໍ່ກໍລົງໂທດລູກຂອງເຂົາ. ແມ່ນແລ້ວ ພວກເຮົາກໍສາມາດແລະກໍຕ້ອງຮັກ ແລະຢຳເກງພຣະເຈົ້າໃນເວລາດຽວກັນ. ສອງຢ່າງນີ້ບໍ່ໄດ້ເປັນແນວຄິດທີ່ແຕກຕ່າງກັນ. ຍິ່ງພວກເຮົາຮຽນຮູ້ກ່ຽວກັບພຣະເຈົ້າຫຼາຍຊໍ່າໃດ ພວກເຮົາກໍຍິ່ງຮັກພຣະອົງຫຼາຍຊໍ່ານັ້ນ ເພາະພຣະອົງຊົງແສນດີ. ໃນເວລາດຽວກັນນັ້ນ ຍິ່ງພວກເຮົາຮຽນຮູ້ກ່ຽວກັບພຣະເຈົ້າຫຼາຍຂຶ້ນຊໍ່າໃດ ພວກເຮົາກໍຍິ່ງຢຳເກງພຣະອົງຫຼາຍຂຶ້ນຊໍ່ານັ້ນ. ເປັນຫຍັງ? ກໍເພາະວ່າ ພວກເຮົາເຫັນວ່າ ພຣະເຈົ້າຊົງສົມຄວນທີ່ຈະໄດ້ຮັບການຢຳເກງນັບຖື. ພຣະອົງຊົງບໍລິສຸດ. ພວກເຮົາເປັນຄົນບາບ. ມັນເປັນເຍ້ອນຄວາມຮັກ ແລະ ຄວາມເມດຕາຂອງພຣະເຈົ້າເທົ່ານັ້ນທີ່ພວກເຮົາບໍ່ໄດ້ຖືກທຳລາຍ.

`ມັນເປັນໄປໄດ້ແນວໃດທີ່ຈະຮັກ ແລະ ຢຳເກງພຣະເຈົ້າໃນເວລາດຽວກັນໄດ້?`