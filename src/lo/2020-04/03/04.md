---
title:  ທ່ານຈະປະສົບຜົນສຳເລັດໃນທຸກໆຢ່າງທີ່ທ່ານກະທຳ
date:  13/10/2020
---

`ໃຫ້ທ່ານອ່ານໂຢຊວຍ 1:7,8 ພຣະຜູ້ເປັນເຈົ້າຊົງກ່າວສິ່ງໃດກັບໂຢຊວຍໃນຂໍ້ພຣະຄຳພີເຫຼົ່ານີ້? ເປັນຫຍັງກົດຕ່າງໆໃນຂໍ້ພຣະຄຳພີເຫຼົ່ານີ້ຈຶ່ງສຳຄັນສຳລັບຊີວິດຂອງພວກເຮົາໃນທຸກມື້ນີ້?`

ອົງພຣະຜູ້ເປັນເຈົ້າກ່າວກັບໂຢຊວຍໃນຂະນະທີ່ເພີ່ນເຂົ້າໄປໃນດິນແດນການາອານວ່າ: “ຈົ່ງມີໃຈເດັດດ່ຽວ ແລະ ກ້າຫານ ແລະ ໃຫ້ແນ່ໃຈວ່າເຈົ້າເຊື່ອຟັງກົດບັນຍັດທຸກຂໍ້ຂອງເຮົາທີ່ໂມເຊຜູ້ຮັບໃຊ້ຂອງເຮົາໄດ້ມອບໃຫ້ແກ່ເຈົ້າ ຢ່າປະຖີ້ມຂໍ້ໃດຂໍ້ໜຶ່ງ ແລະ ເຈົ້າຈະໄດ້ປະສົບຄວາມສຳເລັດໃນທຸກບ່ອນທີ່ເຈົ້າໄປ” (ໂຢຊວຍ 1:7).

ພຣະຄຳພີກ່າວວ່າຄວາມສຳເລັດກໍມາຈາກຄວາມການເຊື່ອຟັງຂອງເຮົາ. ແນວຄິດນີ້ກໍຕ້ານກັບວິທີການທີ່ຄົນສ່ວນຫຼາຍໃນປະຈຸບັນຄິດກ່ຽວກັບຄວາມສຳເລັດ. ຫຼາຍຄົນໃນສະໄໝນີ້ເຊື່ອວ່າຄວາມສຳເລັດນັ້ນມາຈາກການເຮັດວຽກຢ່າງໜັກ, ແນວຄິດໃໝ່ໆ, ແລະ ທັກຊະຫຼາຍຢ່າງ. ທ່ານຈະຕ້ອງສ່ຽງໃນຫຼາຍໆວຽກງານເພື່ອທີ່ຈະປະສົບຜົນສຳເລັດຢ່າງໃຫຍ່.

ແຕ່ໃນສາຍຕາຂອງພຣະເຈົ້ານັ້ນ ຄວາມສຳເລັດກໍຄືບາງຢ່າງທີ່ແຕກຕ່າງຈາກນັ້ນ.

`ອ່ານພະນິມິດ 12:17; ພະນິມິດ 14:12; ໂຣມ 1:5; ໂຣມ 16:26; ຢາໂກໂບ 2:10-12. ຂໍ້ພຣະຄຳພີເຫຼົ່ານີ້ກຳລັງບອກຫຍັງພວກເຮົາມື້ນີ້ກ່ຽວກັບເຫດຜົນທີ່ພວກເຮົາຈະຕ້ອງເຊື່ອຟັງກົດບັນຍັດຂອງພຣະເຈົ້າ? ແມ່ນຄວາມຈິງແທ້ທີ່ພວກເຮົານັ້ນບໍ່ໄດ້ຖືກໄຖ່ໃຫ້ພົ້ນໂດຍກົດບັນຍັດຂອງພຣະເຈົ້າ ແຕ່ເປັນຫຍັງມັນຈຶ່ງສຳຄັນທີ່ຈະຮັກສາກົດບັນຍັດເຫຼົ່ານັ້ນຢູ່ດີ?`

`ຄວາມບາບນັ້ນໄດ້ເຮັດໃຫ້ທ່ານມີຄວາມທຸກທໍລະມານແລະເຈັບປວດແນວໃດ? ທ່ານໄດ້ຮຽນຮູ້ສິ່ງໃດຈາກປະສົບການຂອງທ່ານ ທີ່ທ່ານສາມາດແບ່ງປັນກັບຄົນອື່ນໆ ເພື່ອວ່າພວກເຂົາຈະບໍ່ສາມາດເຮັດຄວາມຜິດອັນດຽວກັນນີ້ໄດ້?`