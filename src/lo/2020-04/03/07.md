---
title:  ຂໍ້ຄິດເພີ່ມເຕີມ
date:  16/10/2020
---

“ພຣະເຈົ້າໄດ້ສ້າງພວກເຮົາ ແລະ ໄດ້ຊ່ວຍພວກເຮົາໃຫ້ລອດ ເພາະວ່າພຣະອົງຊົງຮັກພວກເຮົາ. ການສຶກສາອັນແທ້ຈິງກໍຈະຕ້ອງເລີ່ມຈາກຄວາມຮັກຂອງພຣະເຈົ້າ. ແນວຄິດນີ້ກໍຊັດເຈນໃນກົດບັນຍັດຂອງພຣະເຈົ້າ. ກົດບັນຍັດຂອງພຣະເຈົ້າຄືຄູ່ມືສຳລັບການດຳເນີນຊີວິດຂອງເຮົາ. ກົດບັນຍັດທີໜຶ່ງ ແລະທີສຳຄັນທີ່ສຸດກໍຄື: ‘ຈົ່ງຮັກອົງພຣະຜູ້ເປັນເຈົ້າ ພຣະເຈົ້າຂອງເຈົ້າ ດ້ວຍສຸດໃຈ ດ້ວຍສຸດຈິດ ດ້ວຍສຸດກຳລັງ ແລະ ດ້ວຍສຸດຄວາມຄິດຂອງເຈົ້າ’” ລູກາ 10:27. ພຣະເຈົ້າຊົງຮູ້ທຸກສິ່ງທຸກຢ່າງ ພຣະອົງບໍ່ມີເບຶ້ອງຕົ້ນຫຼືເບຶ້ອງປາຍ. ການທີ່ຈະຮັກພຣະອົງດ້ວຍສຸດກຳລັງ, ສຸດຈິດ ແລະ ສຸດໃຈກໍໝາຍເຖິງການພັດທະນາທຸກໆທັກຊະທີ່ພວກເຮົາມີ. ມັນໝາຍເຖິງວ່າ ຮ່າງກາຍ, ຈິດໃຈ ແລະ ຈິດວິນຍານທັງໝົດນັ້ນຈະບໍລິສຸດ ແລະ ພຣະເຈົ້າກໍຈະສະຖິດຢູ່ໃນເຮົາ.

**ຄຳຖາມຄົ້ນຄວ້າ**

`ພຣະເຈົ້າຊົງສັ່ງຊົນຊາດອິດສະລະເອນໃຫ້ຮັກ ແລະ ຢຳເກງ ຫຼື ນັບຖືພຣະອົງ. ນອກຈາກນັ້ນ ພວກເຮົາຍັງໄດ້ຮັບຄຳສັ່ງໃຫ້ເຮັດສິ່ງດຽວກັນນີ້. (ມັດທາຍ 22:37, ພະນິມິດ 14:7). ໃນຊັ້ນຮຽນຂອງທ່ານ ໃຫ້ທ່ານສົນທະນາເພີ່ມເຕີມກ່ຽວກັບວ່າ ພວກເຮົາສາມາດຮັກ ແລະ ຢຳເກງພຣະເຈົ້າແນວໃດ? ນອກຈາກນັ້ນ ໃຫ້ທ່ານຕອບຄຳຖາມຕໍ່ໄປນີ້: ເປັນຫຍັງ ພຣະບັນຍັດສອງຂໍ້ທີ່ບອກໃຫ້ຢຳເກງ ແລະ ຮັກ ພຣະເຈົ້າຈຶ່ງສອດຄ່ອງກັນ?`

`ພຣະຄຳພີກ່າວສິ່ງໃດກ່ຽວກັບການເປັນຕົວຢ່າງທີ່ດີແກ່ຄຣິສຕະຈັກ ແລະ ແກ່ຄອບຄົວຂອງທ່ານເອງ?`

`ອ່ານ ເພງສັນລະເສີນ ບົດທີ 119. ບົດເພງສັນລະເສີນນັ້ນກ່າວເຖິງແນວຄິດເຫຼົ່ານີ້ຈັກເທື່ອ: ການເຊື່ອຟັງ, ອິດສະຫຼະພາບ, ກົດບັນຍັດ, ກົດລະບຽບຕ່າງໆ ແລະ ຄຳສັ່ງ? ຜູ້ຂຽນບົດເພງສັນລະເສີນນັ້ນຕ້ອງການຈະສອນສິ່ງໃດພວກເຮົາກ່ຽວກັບແນວຄິດທີ່ສຳຄັນເຫຼົ່ານີ້?`