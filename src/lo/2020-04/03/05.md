---
title:  ດຳລົງຊີີວິດຢູ່ໃນໂລກທີ່ຖືກທຳລາຍດ້ວຍຄວາມບາບ
date:  14/10/2020
---

ໂຢຊວຍແມ່ນຕົວຢ່າງທີ່ດີແຫ່ງຄວາມສຳເລັດ ໂຢຊວຍເຊື່ອຟັງກົດບັນຍັດຢ່າງລະມັດລະວັງ. ພຣະເຈົ້າອວຍພອນໂຢຊວຍດ້ວຍທັກຊະການເປັນຜູ້ນຳທີ່ດີ. ດັ່ງທີ່ພວກເຮົາເຫັນໃນນີ້ແລ້ວວ່າ ໂຢຊວຍນັ້ນເປັນຜູ້ນຳທີ່ດີ.

`ອ່ານ 2 ຂ່າວຄາວ 31:20,21 ອີງຕາມຂໍ້ພຣະຄຳພີເຫຼົ່ານີ້ ເປັນຫຍັງເຮເຊກີຢາຈິ່ງໄດ້ປະສົບຜົນສຳເລັດ?`

`ອ່ານ ມາຣະໂກ 6:25-27; ໂຢບ ບົດທີ 1; ໂຢບ ບົດທີ 2; 2 ໂກລິນໂທ 11:23-29. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບວ່າ ເປັນຫຍັງສິ່ງບໍ່ດີຕ່າງໆນີ້ໄດເກີດຂຶ້ນຕໍ່ປະຊາຊົນຄົນຊອບທຳຜູ້ທີ່ຮັກ ແລະເຊື່ອຟັງພຣະເຈົ້າ?`

ແນ່ນອນ ຄົນທີ່ດີແລະຊື່ສັດທີ່ຮັກພຣະເຈົ້ານັ້ນກໍບໍ່ໄດ້ປະສົບກັບຄວາມສຳເລັດສະເໝີໄປໃນຊີວິດນີ້. ຖ້າເບິ່ງຈາກພາຍນອກ ພວກເຂົາຄົງບໍ່ມີສິ່ງທີ່ຫຼາຍຄົນເອີ້ນວ່າຄວາມສຳເລັດ. ພວກເຮົາໝາຍເຖິງອັນໃດແທ້ເມື່ອໃຊ້ຄຳວ່າ “ຄວາມສຳເລັດ”? ຄຳຖາມນີ້ກໍສຳຄັນໃນຂະນະທີ່ພວກເຮົາພະຍາຍາມສອນລູກຂອງເຮົາ ແລະ ນັກຮຽນຂອງເຮົາເຖິງເຫດຜົນທີ່ພວກເຂົາຄວນເຊື່ອຟັງກົດບັນຍັດຂອງພຣະເຈົ້າ. ໃຫ້ເຮົາມາເບິ່ງວ່າບັນດານັກແຕ່ງເພງໄດ້ກ່າວວ່າແນວໃດ. “ຢູ່ໃນເດີ່ນວິຫານຂອງພຣະອົງພຽງແຕ່ວັນດຽວກໍດີກວ່າ ພັນວັນຢູ່ໃນທີ່ອື່ນໆ. ໄດ້ຢືນຢູ່ທີ່ປະຕູວິຫານຂອງພຣະເຈົ້າກໍດີກວ່າຢູ່ໃນເຮືອນຂອງຄົນຊົ່ວຮ້າຍ” (ເພງສັນລະເສີນ 84:10). ໃນສາຍຕາຂອງຄົນສ່ວນຫຼາຍ ຄົນທັງຫຼາຍທີ່ເຊື່ອຟັງພຣະເຈົ້ານັ້ນກໍບໍ່ໄດ້ຮັບ “ຄວາມສຳເລັດ” ຢູ່ສະເໝີໄປ. ຢ່າງໜ້ອຍແມ່ນບໍ່ໄດ້ຮັບໃນຕອນນີ້. ດັ່ງນັ້ນ ມັນຄົງບໍ່ເປັນການດີທີ່ຈະບອກນັກຮຽນຂອງເຮົາວ່າ ການເຊື່ອຟັງນັ້ນນຳພາສູ່ຄວາມສຳເລັດຢູ່ສະເໝີ.

`ອ່ານເຮັບເລີ 11:13-16. ຂໍ້ພຣະຄຳພີເຫຼົ່ານີ້ຊ່ວຍພວກເຮົາໃຫ້ເຂົ້າໃຈວ່າ ເປັນຫຍັງຄົນທີ່ເຊື່ອຟັງພຣະເຈົ້ານັ້ນມັກຈະທຸກທໍລະມານໃນຊີວິດນີ້?`