---
title:  ແລະບອກສິ່ງເຫຼົ່ານັ້ນແກ່ລູກຂອງພວກເຂົາ
date:  09/11/2020
---

`ອ່ານ ເພງສັນລະເສີນ 78:1-17. ແມ່ນຫຍັງຄືຂ່າວສານພື້ນຖານໃນບົດເພງນີ້? ຂ່າວສານນີ້ສອນຫຍັງພວກເຮົາກ່ຽວກັບການສຶກສາ ແລະ ການນະມັດສະການ?`

ອາຊັບໄດ້ຂຽນໄດ້ເພງສັນລະເສີນ ບົດທີ 78. ໃນຂໍ້ທີສອງ ອາຊັບໄດ້ກ່າວເຖິງວ່າພວກເຮົາຈະແບ່ງປັນ “ຄຳເລິກລັບ”ແນວໃດ. ຄຳວ່າ “ເລິກລັບ” ໃນຂໍ້ພຣະຄຳພີນີ້ໝາຍເຖິງບາງຢ່າງທີ່ກຳລັງຈາງຫາຍໄປ. ອະດີດສາມາດ “ຈາງຫາຍໄປ” ເມື່ືອພວກເຮົາເຄື່ອນໄປໄກຈາກເຫດການທີ່ເກີດຂຶ້ນໃນອະດີດ. ໃນພຣະຄຳພີສະບັບອື່ນໆນັ້ນ ຄຳວ່າ “ເລິກລັບ” ນັ້ນຖືກຂຽນວ່າເປັນ “ຄວາມລັບ” ຫຼື “ຄວາມຈິງເກົ່າທີ່ຫອມຫວານ”. ສິ່ງທີ່ພຣະຄຳພີສະບັບຕ່າງໆນີ້ສະແດງໃຫ້ພວກເຮົາເຫັນກໍຄື ການສຶກສາໃນປະເທດອິດສະລາເອນໃນຍຸກພຣະຄຳພີເຊີ່ງລວມເຖິງການສອນເດັກນ້ອຍກ່ຽວກັບເລື່ອງຕ່າງໆໃນອະດີດທີ່ເວົ້າເຖິງຄວາມຮັກຂອງພຣະເຈົ້າສຳລັບປະຊາຊົນຂອງພຣະອົງ.

`ໃຫ້ທ່ານເບິ່ງບົດເພງສັນລະເສີນ 78:6-17. ດັ່ງທີ່ຂໍ້ພຣະຄຳພີເຫຼົ່ານີ້ບອກພວກເຮົາ ຊາວຢິວນັ້ນໄດ້ສອນບົດຮຽນອັນໃດແກ່ລູກຂອງພວກເຂົາ? ເຫດຜົນສຳລັບການສຶກສາໃນປະເທດອິດສະລາເອນໃນຊ່ວງເວລາຂອງພຣະຄຳພີນັ້ນຄືອັນໃດ?`

`ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ພໍ່ແມ່ໄດ້ພາກັນສອນລູກຂອງເຂົາໃຫ້ໄວ້ວາງໃຈໃນພຣະເຈົ້າ ແລະ ຮັກສາພະບັນຍັດຂອງພຣະອົງ. ພຣະທຳພະນິມິດ 14:12 ສະແດງເຖິງແນວຄິດອັນດຽວກັນນີ້ສຳລັບພວກເຮົາໃນຖານະທີ່ເປັນພໍ່ແມ່ ແລະ ຄູອາຈານໃນທຸກມື້ນີ້ແນວໃດ?`