---
title:  ສອນຄົນທີ່ນະມັດສະການພຣະປອມ
date:  12/11/2020
---

ໃນຊ່ວງເວລາຂອງພຣະຄຳພີ ປະຊາຊົນຂອງພຣະເຈົ້າກໍໄດ້ອາໄສຢູ່ໃກ້ປະຊາຊົນທີ່ເຄັ່ງຄັດສາດສະໜາ. ຄົນເຫຼົ່ານັ້ນກໍນະມັດສະການພຣະຂອງເຂົາໂດຍການຂ້າລູກຂອງຕົນເອງ ເພື່ອຖວາຍເປັນເຄື່ອງບູຊາໃຫ້ແກ່ພະຂອງເຂົາ. ມັນຈະຕ້ອງໃຊ້ຄວາມເຊື່ອຢ່າງຫຼວງຫຼາຍໃນພະອົງໜຶ່ງທີ່ຈະເຮັດໃຫ້ຄົນໜຶ່ງນັ້ນຍອມຂ້າລູກຂອງຕົນເອງເພື່ອເປັນເຄື່ອງຖວາຍ. ທ່ານຄົງສາມາດເວົ້າໄດ້ວ່າຄົນເຫຼົ່ານີ້ໄດ້ຮັບໃຊ້ບົວລະບັດພະຂອງເຂົາແທ້ໆແມ່ນຫຼືບໍ່?

ການນະມັດສະການພຣະເຈົ້າອົງທ່ຽງແທ້ນັ້ນສຳຄັນ. ມັນຄືສ່ວນໜຶ່ງຂອງແຜນການຂອງພຣະເຈົ້າເພື່ອປົກປ້ອງປະຊາຊົນຂອງພຣະເຈົ້າຈາກການນະມັດສະການພະປອມຕ່າງໆ. ແຕ່ປະຊາຊົນຂອງພຣະອົງກໍຍັງໄດ້ນະມັດສະການພະເຫຼົ່ານີ້ຢູ່ດີ. ນອກຈາກນັ້ນພວກເຂົາກໍຍັງໄດ້ເຮັດສິ່ງທີ່ພຣະເຈົ້າໄດ້ເຕືອນເຂົາບໍ່ໃຫ້ເຮັດ.

`ອ່ານມາຣະໂກ 7:1-13. ພວກເຂົາເຫັນກົດທີ່ສຳຄັນອັນໃດໃນຂໍ້ທີ 7-9 ທີ່ສາມາດຊ່ວຍພວກເຮົາໃຫ້ປົກປ້ອງພວກເຮົາເອງຈາກອັນຕະລາຍຂອງການສອນປອມຕ່າງໆທັງໝົດທີ່ຢູ່ອ້ອມຮອບໂຕເຮົາ?`

ແນວຄິດຫຼາຍຢ່າງທີ່ຖືກສອນໃນໂຮງຮຽນທຸກມື້ນີ້ກໍມາຈາກການເຊື່ອວ່າບໍ່ມີພຣະເຈົ້າ. ນັ້ນກໍໝາຍຄວາມວ່ານັກຮຽນຈະຖືກສອນໃນເລື່ອງທີ່ຕໍ່ຕ້ານພຣະຄຳພີ. ພວກເຮົາສາມາດໄປນະມັດສະການແນວຄິດທີ່ປອມໆ. ພວກເຮົາສາມາດນະມັດສະການຫຼືເທີດທູນຄວາມຄິດຂອງນັກຄິດຄົ້ນ, ນັກວິທະຍາສາດ ແລະ ນັກຄິດໄລ່ຜູ້ທີ່ໄດ້ປະດິດສ້າງແນວຄິດເຫຼົ່ານີ້. ແນວຄິດເຫຼົ່ານີ້ກໍບໍ່ຄ່ອຍມັກທີ່ຈະເຫັນດີກັບພຣະຄຳພີ ບັນຫາກໍຄືຫຼາຍຄົນເຊື່ອໃນຄວາມຄິດທີ່ເປັນທີ່ນິຍົມເຫຼົ່ານີ້. ພວກເຂົາຖືກສອນສິ່ງເຫຼົ່ານີ້ໃນໂຮງຮຽນສ່ວນຫຼາຍ. ດັ່ງນັ້ນ ຄູສອນຄຣິສຕຽນກໍພະຍາຍາມທີ່ຈະເອົາຄວາມຄິດເຫຼົ່ານີ້ມາປະສົມປະສານເຂົ້າກັນກັບການສຶກສາຄຣິສຕຽນ. ມີທາງດຽວທີ່ຈະເຮັດແບບນັ້ນສຳເລັດໄດ້ ນັ້ນກໍຄື ທ່ານຈະຕ້ອງທຳລາຍຄວາມຈິງຂອງພຣະຄຳພີກ່ອນແລ້ວກໍດັດແປງມັນ. ຈາກນັ້ນທ່ານຈະສາມາດເຮັດໃຫ້ພຣະຄຳພີນັ້ນ “ເຫັນດີ” ກັບແນວຄິດທີ່ເປັນນິຍົມຊົມຊອບໃນທຸກມື້ນີ້.