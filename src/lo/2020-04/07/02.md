---
title:  ພວກເຮົາຕ່າງກໍນະມັດສະການບາງສິ່ງບາງຢ່າງ
date:  08/11/2020
---

ເມືື່ອພຣະເຈົ້າໄດ້ສ້າງພວກເຮົາ ພຣະອົງກໍໄດ້ໃສ່ຄວາມປາດຖະໜາທີ່ຢາກຈະນະມັດສະການໃນໂຕເຮົາ. ຄວາມປາດຖະໜາຫຼືຄວາມຈຳເປັນນີ້ໄດ້ຖືກທຳລາຍໂດຍຄວາມບາບ ໃນເບຶ້ອງຕົ້ນ ພຣະເຈົ້າໄດ້ສ້າງພວກເຮົາໃຫ້ນະມັດສະການພຣະອົງເທົ່ານັ້ນ. ພຣະອົງເທົ່ານັ້ນທີ່ສົມຄວນໄດ້ຮັບການນະມັດສະການຂອງເຮົາ. ພຣະອົງຊົງເປັນພຣະເຈົ້າແລະເປັນຜູ້ທີ່ໄດ້ສ້າງພວກເຮົາ. ແຕ່ຕັ້ງແຕ່ຄວາມບາບໄດ້ເຂົ້າມາແລ້ວທຸກຢ່າງກໍໄດ້ປ່ຽນແປງຢ່າງຫຼວງຫຼາຍ.

`ເລື່ອງໃນ ພຣະທຳດານີເອນ ບົດທີ 3 ນັ້ນສອນຫຍັງພວກເຮົາກ່ຽວກັບເຫດຜົນທີ່ການນະມັດສະການສິ່ງທີ່ຖືກຕ້ອງໃນທາງທີ່ຖືກຕ້ອງມີຄວາມສຳຄັນ?`

ດັ່ງທີ່ພວກເຮົາໄດ້ເຫັນ ຊາຍໜຸ່ມທີ່ເປັນຊາວຢິວທັງສາມໄດ້ປະຕິບັດຕາມກົດບັນຍັດ (ອົບພະຍົບ 20:4-6) ດ້ວຍສຸດໃຈຂອງເຂົາ. ນັ້ນກໍຄືສິ່ງທີ່ພຣະເຈົ້າຕ້ອງການໃຫ້ພວກເຂົາໄດ້ເຮັດ ພຣະບັນຍັດຂໍ້ທີສອງກໍເປັນສ່ວນໜຶ່ງຂອງບັນຍັດສິບປະການທີ່ບອກພວກເຮົາບໍ່ໃຫ້ຂ້າຫຼືລັກ. ດັ່ງນັ້ນ ການນະມັດສະການຈຶ່ງສຳຄັນຫຼາຍໃນສາຍຕາຂອງພຣະເຈົ້າ. ການນະມັດສະການກໍກາຍເປັນສ່ວນໜຶ່ງຂອງບົດທົດສອບທີ່ສຳຄັນສຳລັບປະຊາຊົນຂອງພຣະເຈົ້ານັ້ນໃນຍຸກສຸດທ້າຍກ່ອນທີ່ພຣະເຢຊູຈະສະເດັດກັບມາ ນັ້ນເປັນເຫດຜົນທີ່ການສຶກສາຄຣິດສຕຽນຕ້ອງສອນພວກເຮົາສິ່ງທີ່ພຣະຄຳພີກ່າວກ່ຽວກັບການນະມັດສະການ. ພວກເຮົາຈະຕ້ອງຮູ້ວ່າການນະມັດສະການຄືອັນໃດ. ພວກເຮົານະມັດສະການແບບໃດ? ເປັນຫຍັງການນະມັດສະການຈຶ່ງມີຄວາມສຳຄັນ? ແລະ ພວກເຮົາຄວນນະມັດສະການຜູ້ໃດ?

`ອ່ານ ພະນິມິດ 14:6-12. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບຄວາມສຳຄັນຂອງຄຳຖາມກ່ຽວກັບການນະມັດສະການ?`