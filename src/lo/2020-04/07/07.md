---
title:  ຂໍ້ຄິດເພີ່ມເຕີມ
date:  13/11/2020
---

ທ່ານມີຄວາມຈອມປອມຫຼືອຸ່ນໆໃນຄວາມເຊື່ອຂອງທ່ານ? ຖ້າເປັນດັ່ງນັ້ນແລ້ວ ພຣະຜູ້ເປັນເຈົ້າກໍຈະພໍພຣະໄທ ຖ້າຫາກທ່ານບໍ່ໄດ້ເອີ້ນຕົນເອງວ່າເປັນຄຣິສຕຽນ. ຜູ້ເຊື່ອທີມີຄວາມເຊື່ອອັນອຸ່ນໆກໍກີດຂວາງທາງຂອງຄົນທີ່ຕ້ອງການຕິດຕາມພຣະເຢຊູ. ຜູ້ເຊື່ອທີ່ມີຄວາມເຊື່ອອຸ່ນໆເຮັດໃຫ້ຄົນທີ່ບໍ່ຮູ້ຈັກພຣະເຈົ້ານັ້ນຫັນໜີອອກຈາກພຣະອົງ. ຜູ້ເຊື່ອແບບອຸ່ນໆກໍເຮັດໃຫ້ທູດສະຫວັນທີ່ຊົ່ວຮ້າຍນັ້ນດີໃຈ ມັນເຮັດໃຫ້ພວກເຂົາມີຂໍ້ອ້າງໃນການທຳຮ້າຍທູດສະຫວັນຂອງພຣະເຈົ້າ. ທູດສະຫວັນທີ່ຊົ່ວຮ້າຍກໍສະແດງໃຫ້ເຫັນສິ່ງບໍ່ດີຕ່າງໆທີ່ຜູ້ເຊື່ອແບບອຸ່ນໆນີ້ໄດ້ເຮັດໃນນາມຂອງພຣະເຢຊູ. ຜູ້ເຊື່ອຈອມປອມກໍເປັນຄືຄຳສາບແຊ່ງຕໍ່ວຽກງານຂອງພຣະເຈົ້າ ທັງຢູ່ເຮືອນຂອງເຂົາເອງ ຫຼື ຢູ່ນອກເຮືອນ. ຜູ້ເຊື່ອແບບອຸ່ນໆເຫຼົ່ານີ້ກໍບອກສິ່ງທີ່ຖືກຕ້ອງທັງໝົດກ່ຽວກັບພຣະເຈົ້າ. ແຕ່ຫົວໃຈຂອງພວກເຂົາກໍຫ່າງໄກຈາກພຣະອົງ. (ປື້ມທ່ານນາງເອເລັນຈີໄວທ໌, Spiritual Gifts)

**ຄຳຖາມຄົ້ນຄວ້າ**

`ຈາກມາຣະໂກ 7:1-13 ພວກເຮົາໄດ້ຮຽນຮູ້ວ່າເຫດຜົນຂອງການນະມັດສະການທີ່ຈອມປອມນັ້ນກໍຄືບັນຫາຂອງຫົວໃຈ. ພຣະເຈົ້າບໍ່ໄດ້ຟັງການນະມັດສະການຂອງເຮົາ ຖ້າຫາກການນະມັດສະການນັ້ນບໍ່ໄດ້ມາຈາກຫົວໃຈຂອງເຮົາ. ເປັນຫຍັງຂ່າວປະເສີດກ່ຽວກັບພຣະເຢຊູແລະເລື່ອງຄວາມຕາຍຂອງພຣະອົງນັ້ນຈຶ່ງເປັນວິທີການທີ່ຍິ່ງໃຫຍ່ທີສຸດທີ່ຈະເປີດຫົວໃຈຂອງເຮົາຕ້ອນຮັບເອົາພຣະເຈົ້າແລະຮັກພຣະອົງ?`

`ແມ່ນແລ້ວ ຫົວໃຈຂອງພວກເຮົາກໍຈຳເປັນທີ່ຈະບໍລິສຸດເພື່ອວ່າພວກເຮົາຈະສາມາດນະມັດສະການພຣະເຈົ້າ. ການມີຫົວໃຈທີ່ບໍລິສຸດນັ້ນໝາຍຄວາມວ່າແນວໃດ? ທ່ານຈະຕ້ອງຖ້າຈົນກວ່າທ່ານເຊື່ອມຕໍ່ກັບພຣະເຈົ້າ 100% ແລະໃຫ້ຊີວິດຂອງທ່ານສົມບູນແບບກ່ອນທີ່ທ່ານຈະສາມາດນະມັດສະການພຣະອົງຊັ້ນບໍ່? ການນະມັດສະການອັນແທ້ຈິງສາມາດຊ່ວຍໃຫ້ຫົວໃຈຂອງທ່ານຢູ່ໃນຕຳແໜ່ງທີ່ຖືກຕ້ອງກັບພຣະເຈົ້າແນວໃດ?`