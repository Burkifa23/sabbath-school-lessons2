---
title:  ການນະມັດສະການໃນການສຶກສາ
date:  07/11/2020
---

### ອ່ານສຳລັບບົດຮຽນອາທິດນີ້
ດານີເອນ ບົດທີ 3; ເພງສັນລະເສີນ 78:1-17; ໂຢຮັນ 4:7-26; 1 ຂ່າວຄາວ 16:1-36; ມາຣະໂກ 7:1-13.

> <p>ຂໍ້ຄວນຈໍາ</p>
> “ຈົ່ງຍ້ອງຍໍນາມອັນຍິ່ງໃຫຍ່ຂອງພຣະເຈົ້າຢາເວ ໂດຍນຳເຄື່ອງບູຊາທີ່ພຣະວິຫານດ້ວຍ ຈົ່ງກົ້ມຂາບຕໍ່ໜ້າພຣະເຈົ້າຢາເວອົງບໍລິສຸດເມື່ອພຣະອົງມາປາກົດໃນສະພາບນັ້ນ” (1 ຂ່າວຄາວ 16:29).

ການນະມັດສະການຄືສ່ວນໜຶ່ງຂອງການເປັນມະນຸດຂອງເຮົາ ພຣະເຈົ້າໄດ້ມອບອິດສະຫຼະພາບໃຫ້ແກ່ເຮົາເມື່ອພຣະອົງໄດ້ສ້າງພວກເຮົາຂຶ້ນມາ. ພວກເຮົາມີອິດສະຫຼະພາບທີ່ຈະນະມັດສະການ. ພວກເຮົານະມັດສະການພຣະເຈົ້າເພາະວ່າພວກເຮົາຮັກພຣະອົງ. ພຣະອົງຊົງສົມຄວນທີ່ຈະໄດ້ຮັບການນະມັດສະການຈາກພວກເຮົາເຊັ່ນດຽວກັນ. ການນະມັດສະການຄົງຈະງ່າຍຫຼາຍສຳລັບມະນຸດກ່ອນທີ່ຈະມີຄວາມບາບ. ໃນເວລານັ້ນ ມະນຸດເຫັນພຣະເຈົ້າຕໍ່ໜ້າພວກເຂົາ ເວລານັ້ນບໍ່ໄດ້ມີຄວາມບາບຫຼືຄວາມຕາຍໃນໂລກນີ້. ແນ່ນອນວ່າໃນທຸກມື້ນີ້ ພວກເຮົາກໍສືບຕໍ່ການນະມັດສະການພຣະເຈົ້າ. ແຕ່ຄວາມບາບໄດ້ສ້າງຄວາມປັ່ນປ່ວນໃນການນະມັດສະການ. ດັ່ງນັ້ນ ບາງເທື່ອພວກເຮົາຈຶ່ງລົງທ້າຍດ້ວຍການນະມັດສະການສິ່ງທີ່ຜິດໆ. ຫຼືພວກເຮົາສາມາດທີ່ຈະນະມັດສະການພຣະຜູ້ເປັນເຈົ້າໃນທາງທີ່ຜິດໃນທີ່ສຸດ. (ມະຣາໂກ 7:1-13 ແລະ ເຢເລມີ 7:4 ໄດ້ກ່າວເຖິງຕົວຢ່າງການນະມັດສະການທີ່ຜິດໆ)

ການນະມັດສະການແມ່ນສ່ວນໜຶ່ງທີ່ສຳຄັນຂອງປະສົບການຂອງຄຣິດສຕຽນ. ດັ່ງນັ້ນ ການສຶກສາຂອງຄຣິສຕຽນຈະຕ້ອງສອນກ່ຽວກັບການນະມັດສະການ. ນັ້ນເປັນເຫດຜົນທີ່ການສຶກສາຄຣິດສຕຽນເປັນຫົວຂໍ້ຂອງບົດຮຽນອາທິດນີ້.