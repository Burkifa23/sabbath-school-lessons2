---
title:  ຜູ້ຍິງທີ່ບໍ່ຍອມແພ້
date:  04/11/2020
---

`ອ່ານເລື່ອງກ່ຽວກັບຜູ້ຍິງຊາວການາອານ (ໃນມັດທາຍ 15:21-28; ມາຣະໂກ 7:24-30). ທ່ານເຫັນຫຼືບໍ່ວ່າຜູ້ຕິດຕາມຂອງພຣະເຢຊູນັ້ນບໍ່ໄດ້ມີຄວາມອົດທົນກັບນາງ? ມັນເບິ່ງຄືວ່າພຣະເຢຊູພຣະອົງເອງບໍ່ໄດ້ໃຫ້ຄວາມສົນໃຈກັບນາງ. ທ່ານຄິດແນວໃດກ່ຽວກັບຈິດວິນຍານທີ່ກ້າຫານຂອງຜູ້ຍິງຄົນນີ້? ເລື່ອງນີ້ສອນຫຍັງພວກເຮົາກ່ຽວກັບວິທີການທີ່ພຣະເຢຊູສອນຄົນທັງຫຼາຍ?`

ພຣະເຢຊູໄດ້ໄປໃນເຮືອນຫຼັງໜຶ່ງໂດຍຫວັງວ່າຈະບໍ່ມີໃຜຈະຮູ້ວ່າພຣະອົງຊົງຢູ່ທີ່ນັ້ນ (ມາຣະໂກ 7:24) ແຕ່ຜູ້ຍິງຊາວການາອານຄົນນີ້ກໍພົບພຣະອົງຢູ່ທີ່ນັ້ນ.

ໃນເບຶ້ອງຕົ້ນ ພຣະເຢຊູເຮັດຄືກັບວ່າພຣະອົງບໍ່ຕ້ອງການທີ່ຈະຊ່ວຍນາງ ພຣະອົງຊົງຕອບວ່າ “ບໍ່ເປັນການສົມຄວນທີ່ຈະເອົາອາຫານຂອງລູກໂຍນໃຫ້ໝາ” (ມັດທາຍ 15:26).

ແຕ່ກໍມີບາງຢ່າງທີ່ໜ້າອັດສະຈັນໄດ້ເກີດຂຶ້ນ. ຜູ້ຍິງຄົນນີ້ກໍຮູ້ເລື່ອງກ່ຽວກັບໝາດີ. ຊາວຢິວນັ້ນບໍ່ຮູ້ ເພາະພວກເຂົາບໍ່ໄດ້ລ້ຽງໝາໄວ້ເປັນສັດລ້ຽງ. ຜູ້ຍິງຄົນນີ້ກໍກ່າວວ່າ, “ຈິງຢູ່ພຣະອົງເຈົ້າເອີຍ ແມ່ນແຕ່ໝາກໍຍັງໄດ້ກິນເສດອາຫານທີ່ຕົກຈາກໂຕະນາຍຂອງມັນ” (ມັດທາຍ 15:27). ຄຳຕອບຂອງນາງກໍໄດ້ປ່ຽນແປງທຸກສິ່ງທຸກຢ່າງ. ຄວາມເຊື່ອຂອງນາງໄດ້ສຳພັດຈິດໃຈຂອງພຣະເຢຊູ ພຣະອົງໄດ້ຢຽວຢາຮັກສາລູກຂອງນາງ.

`“ຈົ່ງໃຫ້ເປັນໄປຕາມທີ່ເຈົ້າຕ້ອງການເທີ້ນ” (ມັດທາຍ 15:28). ຄຳເວົ້າເຫຼົ່ານີ້ໝາຍຄວາມວ່າແນວໃດ? ພວກເຮົາຄວນເຮັດແນວໃດເມື່ອສິ່ງຕ່າງໆບໍ່ໄດ້ເປັນໄປຕາມທາງທີ່ພວກເຮົາຕ້ອງການ?`