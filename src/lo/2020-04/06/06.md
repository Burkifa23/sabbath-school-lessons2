---
title:  ນັກຮຽນຜູ້ທີ່ເຂົ້າໃຈ
date:  05/11/2020
---

`ອ່ານເລື່ອງໃນ ມາຣະໂກ 10:46-52 ກ່ຽວກັບການທີ່ພຣະເຢຊູຢຽວຢາຮັກສາຊາຍຄົນທີ່ຊືື່ວ່າ ບາຣະຕີມາຍ. ບາຣະຕີມາຍນັ້ນແມ່ນຄົນຂໍທານທີ່ຕາບອດ ທ່ານເຫັນບໍ່ວ່າພຣະເຢຊູໄດ້ສະແດງຄວາມເມດຕາຕໍ່ບາຣະຕີມາຍຫຼາຍຊໍ່າໃດ? ຄວາມປາດຖະໜາທີ່ຈະ “ເບິ່ງເຫັນ” ຂອງຜູ້ຊາຍຕາບອດຄົນນີ້ໄດ້ນຳໄປສູ່ການຕັດສິນໃຈທີ່ຈະ “ຕິດຕາມ” ພຣະເຢຊູໃນທາງທີ່ນຳໄປສູ່ເຢລູຊາເລັມແນວໃດ? ທ່ານຄິດວ່າ ມາຣະໂກນັ້ນກຳລັງສະແດງໃຫ້ພວກເຮົາເຫັນວ່າ ບາຣະຕີມາຍ ແລະ ຜູ້ຕິດຕາມຂອງພຣະເຢຊູຄົນອື່ນໆນັ້ນກໍມີຄວາມແຕກຕ່າງກັນແນວໃດບໍ່? ເລື່ອງນີ້ຊ່ວຍທ່ານໃຫ້ເຂົ້າໃຈເຫດຜົນທີ່ທ່ານຄວນເປີດໃຈຕໍ່ພຣະເຢຊູແນວໃດ?`

ບາຣະຕີມາຍ ນັ້ນຕ້ອງການທີ່ຈະເບິ່ງເຫັນ. ລາວຢາກຈະເຫັນເສັ້ນຜົມຂອງແອນ້ອຍ ແລະ ເຫັນສີຂອງຕົ້ນເຂົ້າທີ່ກຳລັງສຸກໃນທົ່ງນາ. ແຕ່ການເບິ່ງເຫັນນັ້ນກໍເປັນຫຼາຍກວ່າສິ່ງທີ່ພວກເຮົາສາມາດເບິ່ງເຫັນດ້ວຍຕາຂອງເຮົາ. ການເບິ່ງເຫັນກໍຍັງເວົ້າກ່ຽວກັບຄວາມເຂົ້າໃຈໃນຄວາມເປັນຈິງທາງດ້ານຈິດວິນຍານ. ມັນຄືການເຂົ້າໃຈສິ່ງທີ່ພຣະເຢຊູ ຜູ້ເປັນຄູທີ່ມີຄວາມຊ່ຽວຊານນັ້ນໄດ້ກ່າວ. ການເຫັນດ້ວຍຕາກໍມີຄວາມສຳຄັນ ພຣະເຢຊູກໍຊົງຮູ້ເລື່ອງນີ້ດີ. ນອກຈາກນັ້ນ ພຣະອົງກໍຍັງຮູ້ຄວາມປາດຖະໜາອັນເລິກໆໃນໃຈຂອງທຸກຄົນ ນັ້ນກໍຄືຊີວິດໃໝ່ແລະດີກວ່າເກົ່າ.

`ອ່ານເຮັບເລີ 5:12-14. ຂໍ້ພຣະຄຳພີເຫຼົ່ານີ້ສອນສິ່ງໃດພວກເຮົາກ່ຽວກັບການສຶກສາອັນດີທີ່ສຸດທີ່ພວກເຮົາສາມາດມີໄດ້?`