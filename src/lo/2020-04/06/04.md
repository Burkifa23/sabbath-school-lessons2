---
title:  ພຣະເຢຊູຜູ້ຊົງເປັນຄູ
date:  03/11/2020
---

`ໃຫ້ທ່ານອ່ານ ໂຢຮັນ 1:1-14. ຂໍ້ພຣະຄຳພີເຫຼົ່ນີ້ບອກຫຍັງພວກເຮົາກ່ຽວກັບວ່າ ພຣະເຢຊູຊົງເປັນໃຜແລະເປັນຫຍັງພຣະອົງຈຶ່ງໄດ້ມາສູ່ໂລກນີ້? ສິ່ງນີ້ບອກຫຍັງພວກເຮົາກ່ຽວກັບວ່າພຣະເຢຊູນັ້ນຊົງເປັນຕົວຢ່າງຂອງຄູທີ່ດີທີ່ສຸດ?`

ນອກຈາກນັ້ນແລ້ວ ໂຢຮັນບົດທີ 1 ກໍຍັງບອກພວກເຮົາວ່າ ໂຢຮັນບັບຕິດສະໂຕເອງກໍເປັນຄູສອນທີ່ເກັ່ງກ້າ. ແລ້ວໂຢຮັນກໍໄດ້ເຫັນພຣະເຢຊູແລະລາວກໍໄດ້ປະກາດວ່າ ພຣະເຢຊູນັ້ນເປັນພຣະບຸດຂອງພຣະເຈົ້າ. ໃນມື້ນັ້ນແລະໃນມື້ຕໍ່ມາອີກ ໂຢຮັນກໍກ່າວວ່າພຣະເຢຊູເປັນລູກແກະຂອງພຣະເຈົ້າ. ຜູ້ຕິດຕາມໂຢຮັນປັບຕິດສອງຄົນກໍໄດ້ພາກັນຕັດສິນໃຈຕິດຕາມພຣະເຢຊູ. ເມື່ອພຣະເຢຊູຖາມວ່າ ພວກເຂົາຕ້ອງການສິ່ງໃດ ພວກເຂົາກໍບອກວ່າ “ຣັບບີ (ຄຳນີ້ແປວ່າ ‘ອາຈານ’) ທ່ານພັກຢູ່ທີ່ໃດ” (ໂຢຮັນ 1:38).

ພຣະເຢຊູຈຶ່ງຊົງເປັນອາຈານ ຫຼື ຄູສອນຄົນໜຶ່ງ, ແຕ່ພຣະເຢຊູບໍ່ໄດ້ເປັນຄືກັບຄູສອນຄົນອື່ນໆເພາະພຣະອົງນັ້ນຊົງເປັນພຣະເຈົ້າ. ຄວາມໝາຍກໍຄືພຣະເຈົ້າໄດ້ລົງມາຫາມະນຸດໃນສະພາບຂອງມະນຸດໃນຮ່າງກາຍຂອງມະນຸດ ພຣະເຢຊູກໍໄດ້ຊົງເຮັດວຽກເປັນອາຈານຫຼືຄູສອນ. ບໍ່ແປກໃຈເລີຍວ່າເປັນຫຍັງທ່ານນາງເອເລັນຈີໄວທ໌ຈຶ່ງເອີ້ນພຣະເຢຊູວ່າ “ຄູສອນທີ່ດີທີີ່ສຸດທີ່ເຄີຍມີມາໃນໂລກນີ້”. (ຈາກວາລະສານ The Signs of the Times, 10 ມິຖຸນາ 1886) ແນ່ນອນວ່າພຣະອົງເປັນຄູສອນທີ່ດີທີ່ສຸດເພາະຄູຄົນນີ້ກໍຄືພຣະເຈົ້າ.

`ພຣະເຢຊູຊົງເປັນພຣະເຈົ້າ ດັ່ງນັ້ນພວກເຮົາກໍສາມາດຮຽນຮູ້ວິທີການທີ່ດີທີ່ສຸດໃນການສອນຄວາມຈິງຂອງພຣະຄຳພີ. ເປັນຫຍັງສິ່ງທີ່ພວກເຮົາເວົ້າແລະເຮັດໃນຖານະເປັນຄູສອນຈຶ່ງມີຄວາມສຳຄັນ? ພວກເຮົາສາມາດຮຽນຮູ້ສິ່ງໃດຈາກພຣະເຢຊູ?`