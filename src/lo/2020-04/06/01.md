---
title:  ບົດຮຽນເພີ່ມເຕີມຈາກຄູສອນຜູ້ທີ່ມີຄວາມຊ່ຽວຊານ
date:  31/10/2020
---

### ອ່ານສຳລັບບົດຮຽນອາທິດນີ້
ປະຖົມມະການ 3:1-11; ປະຖົມມະການ 28:10-17; ໂຢຮັນ 1:1-14; ມັດທາຍ 15:21-28; ມາຣະໂກ 10:46-52.

> <p>ຂໍ້ຄວນຈໍາ</p>
> “ພຣະເຢຊູເຈົ້າຕອບວ່າ, ‘ໄປສາ ຄວາມເຊື່ອຂອງເຈົ້າໄດ້ເຮັດໃຫ້ເຈົ້າດີແລ້ວ’. ໃນທັນໃດນັ້ນ ລາວກໍເຫັນຮຸ່ງໄດ້ແລະເດີນຕິດຕາມພຣະເຢຊູເຈົ້າໄປ” (ມາຣະໂກ 10:52).

ທ່ານເຄີຍຮູ້ສຶກບໍ່ດີຕ່ໍໂຕທ່ານເອງບໍ່? ແມ່ນໃຜແດ່ບໍ່ເຄີຍ? ໃຫ້ທ່ານລອງຄິດກ່ຽວກັບປະສົບການທີ່ບໍ່ດີທີ່ໄດ້ເກີດຂຶ້ນກັບຫຼາຍຄົນໃນພຣະຄຳພີ. ບາງທີທ່ານອາດຈະຄິດເຫັນເວລາທີ່ອາດາມແລະເອວາໄດ້ກິນໝາກໄມ້ຈາກຕົ້ນໄມ້ທີ່ຖືກຕ້ອງຫ້າມກ່ອນໝູ່. ຫຼືອາດຈະເປັນເວລາທີ່ຢາໂຄບນັ້ນໄດ້ຫຼອກພໍ່ຂອງຕົນເອງກໍຄືອີຊາກເພື່ອຈະໄດ້ຮັບພອນຫຼາຍກວ່າເອຊາວ? ແລ້ວຢາໂຄບກໍໄດ້ໜີໄປດ້ວຍຄວາມຢ້ານໃນຄວາມໂກດຮ້າຍຂອງອ້າຍຕົນເອງ. ຢາໂຄບໄດ້ນອນແນວໃດໃນເວລາກາງຄືນ? ລອງຄິດເບິ່ງເລື່ອງຜູ້ຍິງທີ່ “ຖືກຈັບໃນເວລາກຳລັງຫຼິ້ນຊູ້” (ໂຢຮັນ 8:4) ວ່າເປັນແນວໃດ? ດາວິດເອງກໍໄດ້ມີປະສົບການນີ້. ເພີ່ນໄດ້ຂຽນບົດເພງສັນລະເສີນບົດທີ 32 ຫຼັງຈາກທີ່ເຫດການນີ້ໄດ້ຜ່ານໄປ.

ນອກຈາກນັ້ນ ເພີ່ນກໍຍັງໄດ້ກ່າວບອກວ່າ ຄວາມບາບຂອງເພີ່ນນັ້ນໄດ້ເຮັດໃຫ້ເພີ່ນຮູ້ສຶກເສຍໃຈຫຼາຍຊໍ່າໃດ. ແລະດາວິດກໍຍັງບອກວ່າເພີ່ນໄດ້ຮູ້ສຶກດີຫຼາຍຊໍ່າໃດເມື່ອເພີ່ນໄດ້ຫັນກັບໄປຫາພຣະເຈົ້າຫຼັງຈາກທີ່ໄດ້ເຮັດຜິດບາບ.

ດັ່ງນັ້ນ ການສຶກສາຂອງຄຣິສຕຽນຈະຕ້ອງສະແດງໃຫ້ພວກເຮົາເຫັນຫົນທາງອັນດຽວທີ່ຈະແກ້ໄຂບັນຫາເລື່ອງຄວາມບາບຂອງເຮົາ. ໃນອາທິດນີ້ ພວກເຮົາຈະມາເບິ່ງຜູ້ດຽວທີ່ສາມາດແກ້ໄຂບັນຫານີ້ ນັ້ນກໍຄືພຣະເຢຊູຜູ້ຊົງເປັນຄູສອນຂອງເຮົາຜູ້ທີ່ມີຄວາມຊ່ຽວຊານ.