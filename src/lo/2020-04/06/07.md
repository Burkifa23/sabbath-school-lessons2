---
title:  ຂໍ້ຄິດເພີ່ມເຕີມ
date:  06/11/2020
---

ທ່ານນາງເອເລັນຈີໄວທ໌ບອກພວກເຮົາເຖິງສິ່ງທີ່ເກີດຂຶ້ນເມື່ອພວກເຮົາຍອມຮັບເອົາພຣະເຢຊູຢ່າງສົມບູນ. “ພວກເຮົາຈະຕ້ອງການເປັນຄືກັບພຣະອົງໃນຈິດໃຈຂອງເຮົາ ພວກເຮົາຕ້ອງການໃຫ້ພຣະວິນຍານຂອງພຣະອົງນັ້ນດຳລົງຢູ່ໃນໂຕເຮົາ. ພວກເຮົາຕ້ອງການປະຕິບັດຕາມແຜນການຂອງພຣະອົງສຳລັບຊີວິດຂອງເຮົາ. ພວກເຮົາຈະຕ້ອງການເຮັດທຸກສິ່ງທຸກຢ່າງໃຫ້ເປັນທີ່ພໍພຣະໄທຂອງພຣະເຢຊູ” (ປື້ມເສັ້ນທາງແຫ່ງຊີວິດ - Step to Christ). ເມື່ອພຣະເຢຊູຢູ່ໃນຈິດໃຈຂອງເຮົາແລ້ວ ວຽກງານຂອງເຮົາ “ກໍກາຍເປັນຄວາມຊື່ນຊົມຍິນດີ” (ເສັ້ນທາງແຫງຊີວິດ). ຈາກນັ້ນ ໃຫ້ທ່ານໄດ້ອ່ານບົດເທດສະໜາເທິງພູເຂົາ ໃນມັດທາຍ ບົດທີ5 ຫາ ບົດທີ7. ບົດເທດສະໜານີ້ສະແດງໃຫ້ພວກເຮົາເຫັນຄຳສອນທີ່ສຳຄັນທີ່ສຸດຂອງພຣະເຢຊູສຳລັບນັກຮຽນຂອງພຣະອົງ. ອານາຈັກຂອງພຣະອົງນັ້ນກໍຖືກສ້າງຢູ່ເທິງພື້ນຖານຂອງກົດທີ່ສຳຄັນເຫຼົ່ານີ້.

**ຄຳຖາມຄົ້ນຄວ້າ**

`ພຣະເຈົ້າໄດ້ລົມກັບອາດາມ ແລະ ເອວາ. ພຣະອົງຊົງໂອ້ລົມກັບຢາໂຄບ ແລະ ພຣະເຈົ້າກໍຊົງລົມກັບພວກເຮົາເຊັ່ນດຽວກັນ. ພຣະເຈົ້າຊົງຮູ້ຄວາມປາດຖະໜາອັນເລິກເຊິ່ງທີ່ສຸດຂອງພວກເຮົາຄືກັບພຣະອົງໄດ້ຮູ້ສິ່ງທີ່ຢູ່ໃນໃຈຂອງບາຣະຕີມາຍ. ພຣະເຈົ້າຕ້ອງການໃຫ້ພວກເຮົາຄິດກ່ຽວກັບວ່າ ພວກເຮົານັ້ນເປັນໃຜ ແລະ ພວກເຮົາກຳລັງໄປໃສ. ເມື່ອພວກເຮົາຮູ້ສິ່ງທັງໝົດເຫຼົ່ານີ້ແລ້ວໃຫ້ເຮົາຄຳນຶງເຖິງວິທີການທີ່ພວກເຮົາສອນພຣະຄຳພີແກ່ລູກໆຂອງເຮົາແລະແກ່ເຊິ່ງກັນແລະກັນ. ແມ່ນຫຍັງທີ່ເຮັດໃຫ້ການສອນພຣະຄຳພີນັ້ນໜ້າຕື່ນເຕັ້ນແລະບໍ່ໜ້າເບື່ອ? ພວກເຮົາສາມາດສອນພຣະຄຳພີແນວໃດເພື່ອເຮັດໃຫ້ຄົນອື່ນນັ້ນຕ້ອງການທີ່ຈະມອບຊີວິດຂອງເຂົາໃຫ້ກັບພຣະເຈົ້າ?`

`ທັນໃດທີ່ ບາຣະຕີມາຍ ນັ້ນສາມາດເບິ່ງເຫັນໄດ້ ລາວກໍ “ຕິດຕາມ” ພຣະເຢຊູເທິງຫົນທາງທີ່ນຳໄປສູ່ເຢລູຊາເລັມ. ຢູ່ໃນເສັ້ນທາງນີ້ ບາຣະຕີມາຍກໍໄດ້ຍິນປັນຍາຂອງພຣະເຢຊູທຸກໆມື້. ແນ່ນອນ ບາຣະຕີມາຍຕ້ອງການໃຫ້ຄົນອື່ນເຫັນພຣະເຢຊູດຳລົງຢູ່ໃນຈິດໃຈຂອງລາວ. ພວກເຮົາສາມາດເຊື່ອວ່າການຕິດຕາມພຣະເຢຊູນັ້ນໄດ້ເຕີມເຕັມຈິດໃຈຂອງ ບາຣະຕີມາຍ ດ້ວຍຄວາມຊື່ນຊົມຍິນດີ ດັ່ງທີ່ປື້ມເສັ້ນທາງແຫ່ງຊີວິດ (Step to Christ) ນັ້ນໄດ້ບອກໄວ້. ທ່ານຄິດວ່າເປັນຫຍັງການປະຕິບັດຕາມກົດສຳຄັນຕ່າງໆໃນບົດເທດສະໜາເທິງພູເຂົາຈະສາມາດມອບຄວາມຊື່ນຊົມຍິນດີໃຫ້ກັບຜູ້ທີ່ໄດ້ເຮັດ?`