---
title:  ການສຶກສາ ແລະ ແຜນການຂອງພຣະເຈົ້າ ທີ່ຈະຊ່ວຍຄົນບາບໃຫ້ພົ້ນ
date:  14/11/2020
---

### ອ່ານສຳລັບບົດຮຽນອາທິດນີ້
ປະຖົມມະການ 1:26, 27; ເອຊາຢາ 11:1-9; 2 ຕີໂມທີ 4:14-17; 1 ກະສັດ 4:29-34.

> <p>ຂໍ້ຄວນຈໍາ</p>
> “ພຣະຄຳພີທຸກຕອນໄດ້ຮັບການຊົງບັນດານໃຈຈາກພຣະເຈົ້າ ແລະ ເປັນປະໂຫຍດໃນການສອນ ການກ່າວຕັກເຕືອນວ່າກ່າວ ການປັບປຸງແກ້ໄຂໃຫ້ຖືກຕ້ອງ ແລະ ການອົບຮົມໃນທາງຊອບທຳ” (2 ໂຕໂມທີ 3:16).

ພຣະຄຳພີເລົ່າເລື່ອງທີ່ຍາວກ່ຽວກັບພຣະເຈົ້າ ແລະ ປະຊາຊົນຂອງພຣະອົງໃນອາທິດນີ້ ພວກເຮົາຈະມາເບິ່ງເລື່ອງໃນພຣະຄຳພີດ້ວຍມຸມມອງໃຫມ່. ພວກເຮົາຈະເຫັນວ່າ ພຣະຄຳພີຄືເລື່ອງກ່ຽວກັບຄູແລະນັກຮຽນ. ນັກຮຽນນັ້ນກໍເສັງຕົກຢູ່ຕະຫຼອດແຕ່ຜູ້ເປັນຄູນັ້ນກໍມີຄວາມອົດທົນ. ເພີ່ນໄດ້ອະທິບາຍບົດຮຽນໃຫ້ນັກຮຽນຟັງ ອະທິບາຍແລ້ວອະທິບາຍອີກ ຈົນວ່າບາງຄົນເຂົ້າໃຈ.

ເລື່ອງລາວຂອງພຣະເຈົ້າໃນພຣະຄຳພີກໍມີຈຸດຈົບທີີ່ດີ. ນັ້ນເປັນຍ້ອນພຣະຄຸນຫຼືຄວາມກະລຸນາທີ່ເຕັມໄປດ້ວຍຄວາມຮັກຂອງພຣະເຈົ້າ. ຫຼາຍຄົນກໍບໍ່ເຂົ້າໃຈວ່າມະນຸດມີສ່ວນອັນໃດ ຫຼື ບົດບາດອັນໃດໃນເລື່ອງນີ້. ພວກເຂົາຄິດວ່າພຣະເຈົ້ານັ້ນຕ້ອງການໃຫ້ມະນຸດເຮັດຫຼາຍຢ່າງເກີນໄປເພື່ອທີ່ຈະໄດ້ຮັບຄວາມລອດ. ແຕ່ນັ້ນບໍ່ແມ່ນສິ່ງທີ່ເລື່ອງລາວໃນພຣະຄຳພີເວົ້າເຖິງ. ພຣະຄຳພີກໍຄືຄຳເຊື້ອເຊີນຂອງພຣະເຈົ້າໃຫ້ຄົນບາບໄດ້ຮູ້ຈັກພຣະອົງ ແລະ ເຂົ້າໃຈແຜນການຂອງພຣະອົງທີ່ຈະຊ່ວຍພວກເຂົາໃຫ້ພົ້ນຈາກຄວາມບາບ. ແລະນີ້ກໍແມ່ນສິ່ງທີ່ການສຶກສາຄຣິດສຕຽນຄວນສອນພວກເຮົາແມ່ນບໍ່?