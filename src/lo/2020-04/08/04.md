---
title:  ໂມເຊ ແລະ ຜູ້ປະກາດຂ່າວສານພິເສດຂອງພຣະເຈົ້າ
date:  17/11/2020
---

`ອ່ານ 2 ຕີໂມທີ 4:14-17. ຂໍ້ພຣະຄຳພີເຫຼົ່ານີ້ສອນຫຍັງກ່ຽວກັບເຫດຜົນທີ່ພຣະຄຳພີມີຄວາມສຳຄັນໃນການສຶກສາຄຣິສຕຽນ?`

ໂຕຣາ ແມ່ນຊື່ຂອງພຣະທຳຫ້າເຫຼັ້ມທຳອິດຂອງພຣະຄຳພີເດີມ. ຄຳວ່າ “ໂຕຣາ” ມັນຈະຖືກຂຽນເຖິງວ່າເປັນ “ກົດໝາຍ”. ນັ້ນກໍເປັນເພາະວ່າມີກົດໝາຍຫຼາຍສະບັບໃນພຣະທຳເຫຼັ້ມເຫຼົ່ານີ້. ແຕ່ໂຕຣາກໍຍັງໝາຍເຖິງການ “ສອນ”. ເມື່ອຄົນສ່ວນຫຼາຍຄິດເຖິງ “ກົດໝາຍ”, ພວກເຂົາຈະມັກຄິດວ່າມັນໝາຍເຖິງກົດລະບຽບຕ່າງໆທີ່ພວກເຮົາຈະຕ້ອງເຮັດຕາມເພື່ອທີ່ຈະເປັນທີ່ພໍພຣະໄທຂອງພຣະເຈົ້າ. ແຕ່ນັ້ນກໍບໍ່ແມ່ນຄວາມໝາຍຂອງ “ກົດໝາຍ” ຫຼື ກົດບັນຍັດ. ກົດບັນຍັດນັ້ນມີເພື່ອສອນພວກເຮົາເຖິງວິທີການປະຕິບັດຕາມຂໍ້ຕົກລົງພິເສດ ຫຼື ພັນທະສັນຍາກັບພຣະເຈົ້າ.

ສອງພາກສ່ວນຕໍ່ໄປຂອງພຣະຄຳພີພາສາເຮັບເລີກໍປະກອບດ້ວຍພຣະທຳທີ່ຖືກຂຽນໂດຍຜູ້້ພະຍາກອນ ຫຼື ຜູ້ປະກາດຂ່າວສານພິເສດຂອງພຣະເຈົ້າ. ພຣະທຳຂອງຜູ້ພະຍາກອນທັງຫຼາຍກໍສະແດງໃຫ້ເຫັນວ່າ ປະຊາຊົນຂອງພຣະເຈົ້າໄດ້ຮຽນຮູ້ຂໍ້ມູນຕ່າງໆທີ່ພຣະອົງໄດ້ສອນພວກເຂົາໄດ້ດີຊໍ່າໃດ. ແລະ ພວກເຂົາໄດ້ດຳເນີນຊີວິດຕາມຄຳສອນເຫຼົ່ານັ້ນໄດ້ດີຊໍ່າໃດ.

ໃນພຣະຄຳພີ ພາກພະສັນຍາໃໝ່ ພວກເຮົາກໍມີຂ່າວປະເສີດຂອງພຣະທຳມັດທາຍ, ມາຣະໂກ, ລູກາ ແລະ ໂຢຮັນ. ຂ່າວປະເສີດເຫຼົ່ານີ້ກໍໃຫ້ບົດຮຽນຫຼາຍຢ່າງທີ່ສອນພວກເຮົາເຖິງຄວາມຈິງທາງດ້ານຈິດວິນຍານ. ຕົວຢ່າງໜຶ່ງກໍຄື ຄຳອຸປະມາຕ່າງຫຼືເລື່ອງເລົ່າຕ່າງໆຂອງພຣະເຢຊູ. ຈົດໝາຍຂອງອາຈານເປົາໂລຫຼາຍໆສະບັບກໍເລີ່ມຕົ້ນດ້ວຍຂ່າວປະເສີດ ແຕ່ກໍຈົບລົງດ້ວຍບົດຮຽນຕ່າງໆກ່ຽວກັບຊີວິດປະຈຳວັນສຳລັບຄຣິສຕຽນ. ພຣະທຳພະນິມິດເອງກໍເຕັ້ມໄປດ້ວຍຄຳສອນຂອງພຣະຄຳພີ.