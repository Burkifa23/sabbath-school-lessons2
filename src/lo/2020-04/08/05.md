---
title:  ນັກປາດທັງຊາຍແລະຍິງ
date:  18/11/2020
---

`ອ່ານ 1 ກະສັດ 4:29-34. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບເຫດຜົນທີ່ປັນຍານັ້ນມີຄວາມສຳຄັນ?`

ພຣະຄຳພີບອກພວກເຮົາວ່າ ສະຕິປັນຍາກໍຄືບາງສິ່ງບາງຢ່າງທີ່ພວກເຮົາຮຽນຮູ້ຈາກພໍ່ແມ່ ແລະ ຄູອາຈານ. ໂດຍສະເພາະໃນຊ່ວງເວລາທີ່ພວກເຮົາຍັງໜຸ່ມນ້ອຍ (ປັນຍາຈານ 12:1) ແຕ່ຄວາມຈິງແລ້ວຄົນເຮົາຮຽນຮູ້ສະຕິປັນຍາຕະຫຼອດຊີວິດຂອງເຂົາ. ປັນຍາບໍ່ແມ່ນພຽງແຕ່ຄຳສອນສຳລັບຈິດວິນຍານຫຼືຄວາມເຊື່ອເທົ່ານັ້ນ. ສະຕິປັນຍາກໍຍັງລວມເຖິງສະຕິປັນຍາສຳລັບຊີວິດປະຈຳວັນ. ສະຕິປັນຍາກໍເປັນຫຼາຍກວ່າຄຳແນະນຳສຳລັບຊີວິດປະຈຳວັນ. ມັນມີແງ່ມຸມຂອງຄວາມເຊື່ອໃນນັ້ນຄືກັບທີ່ພວກເຮົາໄດ້ກ່າວມາແລ້ວ ປັນຍາກໍເລີ່ມຈາກຄວາມເຊື່ອໃນພຣະເຈົ້າ. ມັນປະຕິບັດຕາມກົດທີ່ສຳຄັນຕ່າງໆ (ສຸພາສິດ 1:7). ປັນຍາຊ່ວຍພວກເຮົາໃຫ້ມີຄວາມຮັບຜິດຊອບໃນຊີວິດ ປັນຍາຊ່ວຍພວກເຮົາໃຫ້ເປັນພຣະພອນແກ່ຄົນທັງຫຼາຍເຊັ່ນດຽວກັນ. ປັນຍາຈະບໍ່ຕອບທຸກໆຄຳຖາມທີ່ພວກເຮົາມີ ແຕ່ມັນກໍຊ່ວຍພວກເຮົາໃຫ້ມີຄວາມສຸກກັບສິ່ງທີ່ພວກເຮົາຮູ້. ໃນເວລາດຽວກັນນັ້ນ ສະຕິປັນຍາກໍຊ່ວຍພວກເຮົາໃຫ້ສືບຕໍ່ຄົ້ນຫາ ແລະ ໃຫ້ໄວ້ວາງໃຈໃນຄວາມຮັກຂອງພຣະອົງ. ພຣະທຳເຢເລມີຢາ 18:8 ບອກພວກເຮົາວ່າ ວຽກງານຂອງຄູທີ່ມີປັນຍາກໍສຳຄັນໃນສາຍພຣະເນດຂອງພຣະເຈົ້າ. ມັນກໍເທົ່າກັບວຽກງານຂອງຜູ້ນຳສາດສະໜາ ແລະ ຂອງຜູ້ປະກາດຂ່າວສານ. ຄູສອນ, ຜູ້ນຳສາດສະໜາ ແລະ ຜູ້ປະກາດຂ່າວສານພິເສດນັ້ນກໍລ້ວນແຕ່ມອບສົ່ງສານທີ່ມາຈາກພຣະເຈົ້າໃຫ້ແກ່ປະຊາຊົນຂອງພຣະອົງ. ພວກເຂົາເຮັດສິ່ງນີ້ໂດຍການສອນກົດບັນຍັດ, ການໃຫ້ຄຳແນະນຳແລະການມອບຂ່າວສານພິເສດທີ່ມາຈາກພຣະເຈົ້າ.