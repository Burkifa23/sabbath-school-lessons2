---
title:  ຂໍ້ຄິດເພີ່ມເຕີມ
date:  20/11/2020
---

ຊາວຄຣິສຕຽນກໍຮຽນຮູ້ຢູ່ຕະຫຼອດເວລາ ມັນບໍ່ແມ່ນພຽງແຕ່ຍ້ອນວ່າພວກເຂົາມັກການຮຽນຮູ້. ເຫດຜົນກໍຄືຊີວິດ ແລະ ຄວາມເຊື່ອຂອງຄຣິສຕຽນກໍເຕີມເຕັມຊີວິດປະຈຳວັນທັງໝົດ. ມີຫຼາຍຢ່າງທີ່ພວກເຂົາຕ້ອງຮຽນຮູ້ ຍ້ອນສິ່ງນີ້ ພຣະຄຳພີໃໝ່ຈຶ່ງເຕັມໄປດ້ວຍຂ່າວດີກ່ຽວກັບພຣະເຢຊູ ແລະ ຄຳສອນທີ່ຄຣິສຕຽນຕ້ອງການຈະຮຽນຮູ້. ຕົວຢ່າງທີ່ດີຂອງການປະກາດເລື່ອງຂ່າວປະເສີດກໍຢູ່ໃນ 1 ໂກຣິນໂທ 2:2. ຄຳສອນນີ້ກໍເລີ່ມຕົ້ນໃນ 1 ໂກຣິນໂທ ບົດທີ4 ແລະ ກໍສືບຕໍ່ໄປເລື້ອຍໆໃນຈົດໝາຍສ່ວນທີ່ເຫຼືອ. ຄຣິດສຕຽນນັ້ນຈະຕ້ອງຮຽນຮູ້ສິ່ງໃດ?

ພວກເຂົາຈະຕ້ອງຮຽນຮູ້ກ່ຽວກັບວຽກງານ, ການພັກຜ່ອນ, ການປະພຶດດີ, ວິທີການເຂົ້າກັບຄົນອື່ນ,ໂບດ ແລະ ການນະມັດສະການ, ການບໍລິຫານເງິນ, ການດູແລເບິ່ງແຍງຜູ້ທີ່ຍາກຈົນ, ການເປັນປະຊາຊົນທີ່ດີ, ການໃຫ້ຄຳແນະນຳ, ຄອບຄົວ, ຊີວິດແຕ່ງງານ, ການລ້ຽງລູກ, ອາຫານ ແລະ ວິທີການເຮັດອາຫານ, ເສື້ອຜ້າ ແລະ ເວລາທີ່ເຖົ້າແກ່ຊະລາ ແລະ ວິທີການຕ້ຽມພ້ອມສຳລັບບັ້ນປາຍຊີວິດ ແລະ ການກຽມພ້ອມສຳລັບພຣະເຢຊູ. ການເປັນຄຣິສຕຽນກໍໝາຍເຖິງການຮຽນຮູ້ບາງຢ່າງກ່ຽວກັບສິ່ງຕ່າງໆເຫຼົ່ານີ້ ແລະ ອື່ນໆອີກ. ມັນບໍ່ແມ່ນເລື່ອງທຳມະຊາດສຳລັບພວກເຮົາທີ່ຈະເຂົ້າໃຈສິ່ງຕ່າງໆເຫຼົ່ານີ້ດ້ວຍຕົນເອງ. ດັ່ງນັ້ນ ພວກເຮົາຈະຕ້ອງໄດ້ຮຽນຮູ້ສິ່ງເຫຼົ່ານີ້.

**ຄຳຖາມຄົ້ນຄວ້າ**

`ການສຶກສາຂອງຄຣິສຕຽນນັ້ນສຳຄັນຫຼາຍຊໍ່າໃດຕໍ່ວຽກງານທີ່ພວກເຮົາເຮັດໃນການແບ່ງປັນຂ່າວດີກັບຄົນທັງຫຼາຍ?`

`ທ່ານນາງເອເລັນຈີໄວທ໌ນັ້ນໝາຍຄວາມວ່າແນວໃດ ເມື່ອເພີ່ນໄດ້ຂຽນວ່າ “ສະຫວັນກໍຄືໂຮງຮຽນ” (ປື້ມການສຶກສາ, Education p. 301)`