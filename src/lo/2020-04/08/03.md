---
title:  ພຣະເຢຊູຜູ້ເປັນຄູສອນ
date:  16/11/2020
---

`ອ່ານເອຊາຢາ 11:1-9. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນສິ່ງໃດກ່ຽວກັບວຽກງານຂອງພຣະເຢຊູໃນຖານະທີ່ເປັນຄູ?`

ເອຊາຢາບົດທີ 11 ສະແດງໃຫ້ພວກເຮົາເຫັນໜຶ່ງໃນຄຳສັນຍາທີ່ໜ້າປະຫຼາດໃຈທີ່ສຸດກ່ຽວກັບພຣະເມຊີອາ. ພຣະເມຊີອາກໍຄືຜູ້ທີ່ພຣະເຈົ້າໄດ້ເລືອກທີ່ຈະມາຊ່ວຍພວກເຮົາໃຫ້ພົ້ນຈາກຄວາມບາບ. ຂໍ້ທີ 1-3 ກໍສະແດງໃຫ້ເຫັນພຣະເມຊີອາທີ່ຈະມາເປັນຖານະຄູ. ພຣະອົງຊົງເປັນຜູ້ທີ່ຈະນຳຄວາມຮູ້, ສະຕິປັນຍາ ແລະ ຄວາມເຂົ້າໃຈມາໃຫ້. ພຣະອົງຊົງໃຫ້ຄຳແນະນຳອັນດີ. ຂໍ້ພຣະຄຳພີເຫຼົ່ານີ້ກໍຈົບລົງດ້ວຍຄຳສັນຍາທີ່ໜ້າປະຫຼາດໃຈນີ້ຄື: “ຄົນທີ່ຮູ້ເຖິງພຣະເຈົ້າຢາເວຈະມີຢູ່ເຕັມດິນແດນ ດັ່ງທ້ອງທະເລຫຼວງທີ່ເຕັມໄປດ້ວຍນ້ຳ” (ເອຊາຢາ 11:9). ອາດຈະແມ່ນຄຳສອນເຫຼົ່ານີ້ໃນພຣະຄຳພີທີ່ໄດ້ເຮັດໃຫ້ທ່ານນາງເອເລັນຈີໄວທ໌ນັ້ນ ກ່າວວ່າ ວຽກງານການສຶກສາແລະແຜນການຂອງພຣະເຈົ້າທີ່ຈະຊ່ວຍເຮົາໃຫ້ພົ້ນນັ້ນກໍແມ່ນວຽກງານອັນດຽວກັນ.

ແມ່ນແລ້ວ ການສອນກໍຄືຂອງປະທານມາຈາກພຣະເຈົ້າ ພຣະເຈົ້າຊົງເລືອກຜູ້ທີ່ພຣະອົງຈະມອບຂອງປະທານຂອງການສອນໃຫ້. ພຣະເຢຊູໄດ້ຍອມຮັບເອັາຂອງຂວັນນີ້ຈາກພຣະເຈົ້າ ຄົນທີ່ພຣະເຢຊູໄດ້ສັ່ງສອນກໍເຂົ້າໃຈວ່າຂອງປະທານຂອງພຣະເຢຊູນັ້ນກໍມາຈາກພຣະເຈົ້າ. ສິ່ງດຽວກັນນີ້ກໍເກີດຂຶ້ນໃນທຸກມື້ນີ້ ນັກຮຽນກໍຖືກສອນໂດຍຄົນທີ່ມີຂອງປະທານແຫ່ງການສອນ. ນັກຮຽນກໍເຫັນວ່າຂອງປະທານນີ້ມາຈາກພຣະເຈົ້າ.

`ຂ່າວສານພິເສດຂອງເອຊາຢາໄດ້ສັນຍາວ່າ ໃນອະນາຄົດນັ້ນ ຄວາມຮູ້ຂອງພຣະເຈົ້າຈະໄປທົ່ວໂລກ. ພວກເຮົາມີສ່ວນຮ່ວມອັນໃດໃນການຊ່ວຍໃຫ້ຄຳເວົ້າຂອງເອຊາຢານັ້ນເປັນຈິງ?`