---
title:  ເວລາສຳລັບຊຸມຊົນ
date:  17/12/2020
---

`ໃຫ້ທ່ານເບິ່ງຂໍ້ພຣະຄຳພີເຫຼົ່ານີ້: ກິດຈະການ 13:14-45; ກິດຈະການ 16:13, 14; ກິດຈະການ 17:1-5; ແລະ ກິດຈະການ 18:4. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບວ່າພຣະເຢຊູໄດ້ແບ່ງປັນຄວາມຈິງໃນພຣະຄຳພີໃນສະຖານທີ່ສາທາລະນະຕ່າງໆແນວໃດ?`

ອາຈານເປົາໂລ ແລະ ຜູ້ນຳຄົນອື່ນໆ ແລະ ຄູສອນທັງຫຼາຍກໍໄດ້ສະແດງໃຫ້ເຫັນວ່າ ພຣະຄຳພີນັ້ນໄດ້ສະໜັບສະໜູນປະສົບການສ່ວນຕົວແລະຄວາມເຂົ້າໃຈຂອງພວກເຂົາແນວໃດ. ແລ້ວພວກເຂົາກໍໄດ້ສົນທະນາກັນເລື່ອງນີ້ແລະໄດ້ໂອ້ລົມກັນກ່ຽວກັບເລື່ອງນີ້. ດັ່ງນັ້ນ ພວກເຂົາຈິ່ງໄດ້ແບ່ງປັນປະສົບການຂອງພວກເຂົາ, ໄດ້ແບ່ງປັນພຣະຄຳພີ, ໄດ້ສັ່ງສອນ ແລະ ເທດສະໜາ. ນັ້ນເປັນການລວມເຂົ້າກັນທີ່ມີພະລັງ. ດັ່ງທີ່ຂໍ້ພຣະຄຳພີໄດ້ສະແດງໃຫ້ພວກເຮົາເຫັນວ່າ ຜູ້ນຳທາງສາດສະໜາບາງຄົນກໍມີຄວາມອິດສາຕໍ່ຜູ້ຕິດຕາມພຣະເຢຊູແລະອິດສາໃນອຳນາດຂອງພວກເຂົາ.

ຄຣິສຕະຈັກເຊເວັນເດແອັດເວັນຕິດນັ້ນກໍມີປະຫວັດອັນເຂັ້ມແຂງໃນການແບ່ງປັນພຣະເຢຊູໃນທາງດຽວກັນທີ່ເປົາໂລແລະຜຸູ້ຕິດຕາມຄົນອື່ນໆຂອງພຣະເຢຊູນັ້ນໄດ້ເຮັດ. ພວກເຮົານັ້ນແບ່ງປັນປະສົບການສ່ວນຕົວຂອງເຮົາກ່ຽວກັບພຣະເຢຊູ. ພວກເຮົາສອນ, ເທດສະໜາ, ແລະ ແບ່ງປັນຄວາມຈິງພຣະຄຳພີ. ສິ່ງນີ້ເກີດຂຶ້ນໃນຊັ້ນຮຽນວັນສະບາໂຕ, ໃນຊ່ວງເທດສະໜາ ແລະ ໃນການປະຊຸມໃນວັນສະບາໂຕຕ່າງໆ. ນີ້ແມ່ນທຸກພາກສ່ວນຂອງແຜນການການສຶກສາຂອງຄຣິດສຕະຈັກຂອງເຮົາ. ການນະມັດສະການພຣະເຈົ້າຂອງເຮົານັ້ນຄືເວລາແຫ່ງການຮຽນຮູ້ຫຼາຍຂຶ້ນກ່ຽວກັບພຣະອົງ. ນີ້ແມ່ນສ່ວນອັນສຳຄັນຂອງປະສົບການວັນສະບາໂຕ.