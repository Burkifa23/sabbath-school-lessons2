---
title:  ເວລາສຳລັບການເຕັມໄປດ້ວຍຄວາມປະຫຼາດໃຈ ແລະ ອັດສະຈັນໃຈ
date:  13/12/2020
---

ອ່ານປະຖົມມະການ ບົດທີ 1-2 ແລ້ວໃຫ້ທ່ານຄິດກ່ຽວກັບວ່າວັນສະບາໂຕທຳອິດນັ້ນ (ໃນປະຖົມມະການ 2:1-3) ຊ່ວຍພວກເຮົາໃຫ້ຈື່ເລື່ອງທຳອິດທີ່ເວົ້າກ່ຽວກັບວິທີການທີ່ພຣະເຈົ້າໄດ້ຊົງສ້າງໂລກໃນປະຖົມມະການ ບົດທີ1. ວັນສະບາໂຕທຳອິດນັ້ນກໍສາມາດຊ່ວຍພວກເຮົາໃຫ້ຈື່ເລື່ອງທີສອງກ່ຽວກັບວ່າ ພຣະເຈົ້າໄດ້ສ້າງໂລກໃນປະຖົມມະການ ບົດທີ2 ແບບໃດ. ພຣະທຳປະຖົມມະການບອກວ່າພຣະເຈົ້ານັ້ນໄດ້ອວຍພອນວັນສະບາໂຕແລະໄດ້ສ້າງໃຫ້ບໍລິສຸດ. ນັ້ນໝາຍຄວາມວ່າແນວໃດ?

ໃຫ້ທ່ານວາດພາບສິ່ງນີ້ໃນສະໝອງຂອງທ່ານ: ທ່ານຄືອາດາມຫຼືເອວາໃນວັນສະບາໂຕທຳອິດ. ມັນຄືມື້ທຳອິດທີ່ທ່ານມີຊີວິດຢູ່! ມັນເປັນມື້ທຳອິດທີ່ທ່ານຢູ່ກັບຜົວຫຼືເມຍຂອງທ່ານ. ມັນເປັນມື້ທຳອິດກັບພຣະເຈົ້າ ນີ້ເປັນມື້ສຳລັບການຮຽນຮູ້ຫຼາຍໆຢ່າງ! ທ່ານເລີ່ມຕົ້ນຮຽນຮູ້ກ່ຽວກັບພຣະເຈົ້ າຜູ້ທີ່ໄດ້ສ້າງຄວາມງາມຢູ່ອ້ອມຂ້າງທ່ານ. ທ່ານເຕັມໄປດ້ວຍຄວາມອັດສະຈັນໃຈໃນຂະນະທີ່ທ່່ານໄດ້ຫຼຽວເຫັນຊ້າງແລ້ວກໍເຫັນກົບໂຕໜຶ່ງ. ທ່ານຍີ້ມໃນຂະນະທີ່ຫຼຽວເຫັນໂຕຈີຣາຟຫຼືໂຕຄວຍ ທີ່ກຳລັງແລ່ນຫຼິ້ນຢ່າງສະໜຸກສະໜານ. ທ່ານກໍງຽບໃນຂະນະທີ່ທ່ານເຫັນຫຼາຍໆສີແລະຫຼາຍໆຮູບຮ່າງຢູ່ອ້ອມຮອບໂຕທ່ານ ແລະ ຟັງດົນຕີທີ່ນົກຕ່າງໆບັນເລງ. ທ່ານຮູ້ສຶກເຖິງຄວາມສຸກໃນຂະນະທີ່ທ່ານຊິມ, ດົມ ແລະ ຊື່ນຊົມໝາກໄມ້ ແລະ ດອກໄມ້ຕ່າງໆໃນສວນ. ເໜືອສິ່ງໃດນັ້ນ ທ່ານກໍເລີ່ມຕົ້ນຮຽນຮູ້ກ່ຽວກັບຄວາມຮັກ ແລະ ການດູແລເບິ່ງແຍງຄົນອື່ນ. ທ່ານຮຽນຮູ້ສິ່ງນີ້ໄດ້ຈາກພຣະເຈົ້າແລະສຳລັບພຣະເຈົ້າຂອງທ່ານ. ແລ້ວທ່ານຈະສະແດງເຫັນສິ່ງນີ້ແກ່ຄົນອື່ນໆທີ່ພຣະເຈົ້າໄດ້ຊົງສ້າງ.