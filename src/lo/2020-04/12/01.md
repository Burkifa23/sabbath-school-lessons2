---
title:  'ວັນສະບາໂຕ: ການຮູ້ຈັກ ແລະ ການສະແດງອອກເຖິງຄວາມຮັກຂອງພຣະເຈົ້າ'
date:  12/12/2020
---

### ອ່ານສຳລັບບົດຮຽນອາທິດນີ້
ປະຖົມມະການ  ບົດທີ 12; ອົບພະຍົບ 16:14 - 29.

> <p>ຂໍ້ຄວນຈໍາ</p>
> “ແລ້ວພຣະເຢຊູເຈົ້າກໍກ່າວກັບພວກເຂົາວ່າ ວັນສະບາໂຕ ຖືກຕັ້ງໄວ້ເພື່ອປະໂຫຍດອັນນຳຄວາມສຸກມາສູ່ມະນຸດ ບໍ່ແມ່ນສ້າງມະນຸດໄວ້ເພື່ອວັນສະບາໂຕ. ສະນັ້ນແຫຼະ ບຸດມະນຸດຈຶ່ງເປັນອົງພຣະຜູ້ເປັນເຈົ້າເໜືອວັນສະບາໂຕ” (ມາຣະໂກ 2:27, 28).

ນາງໂຢດີເປັນຄຣິສຕຽນເຊເວັນເດແອັດເວັນຕິດຄົນດຽວໃນວິທະຍາໄລຂອງລາວ.

ມີມື້ໜຶ່ງໝູ່ຂອງລາວຄົນໜຶ່ງທີ່ຊືວ່າເກວໄດ້ບອກໂຢດີວ່າຜົວຂອງລາວນັ້ນຈະບໍ່ຢູ່ບ້ານ 6 ອາທິດແລ້ວຈຶ່ງຖາມວ່າ “ເຈົ້າຢາກໃຊ້ເວລາວັນສຸກກາງຄືນຂອງຫົກອາທິດນີ້ຕໍ່ໄປກັບຂ້ອຍບໍ່? ເກວຮູ້ວ່າໂຢດີນັ້ນບໍ່ໄດ້ເຮັດຫຍັງ” ໃນວັນສຸກກາງຄືນຢູ່ແລ້ວ ດັ່ງນັ້ນກໍໜ້າຈະໃຊ້ເວລາຢູ່ນຳກັນໄດ້.

ທຸກວັນສຸກສີ່ອາທິດຕໍ່ມາ ໂຢດີແລະເກວຈຶ່ງໄດ້ໃຊ້ເວລາຮ່ວມກັນແລະໄດ້ແບ່ງປັນປະສົບການຄຣິສຕຽນຂອງພວກເຂົານຳກັນ. ໃນວັນອາທິດທີຫ້ານັ້ນ ເກວກໍໄດ້ບອກໂຢດີວ່າ ລາວໄດ້ໄປຊື້ເຄື່ອງໃນເມືອງໃນມື້ນັັ້ນ “ຂ້ອຍໄດ້ເບີ່ງໂມງຂອງຂ້ອຍແລະກໍເວົ້າວ່າ ໂອ້ດີແທ້ ວັນສະບາໂຕກຳລັງຈະມາຮອດແລ້ວ! ທັນໃດນັ້ນຂ້ອຍກໍເຫັນວ່າວັນສຸກຕອນແລງສີ່ອາທິດຜ່ານມານີ້ ຂ້ອຍໄດ້ມີປະສົບການຊີວິດຄຣິສຕຽນທີ່ໃໝ່. ຂ້ອຍໄດ້ຮຽນຮູ້ຫຼາຍຂຶ້ນກ່ຽວກັບພຣະເຈົ້າ. ຄວາມເຊື່ອຂອງຂ້ອຍກໍເລິກເຊິ່ງຂຶ້ນເຊັ່ນດຽວກັນ. ທັງໝົດກໍຍ້ອນວັນສະບາໂຕ”.

ນີ້ເປັນເລື່ອງທີ່ໜ້າສົນໃຈ ມັນສະແດງໃຫ້ເຫັນວ່າພວກເຮົາສາມາດຄິດກ່ຽວກັບວັນສະບາໂຕ. ມັນບໍ່ແມ່ນພຽງແຕ່ມື້ທີ່ມີການພັກຜ່ອນເທົ່ານັ້ນ ມັນຍັງເປັນວິທີການສອນຄົນກ່ຽວກັບພຣະເຈົ້າ ແລະ ຄວາມຮັກຂອງພຣະອົງ.