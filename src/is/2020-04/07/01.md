---
title:  Tilbeiðsla Og Menntun
date:  07/11/2020
---

### Lesefni vikunnar
Dan 3; Opb 14.6-12; Slm 78.1-17; Jóh 4.7-26; 1Kro 16.1-36; Mrk 7.1-13.

> <p>Minnistexti</p>
> „Tignið Drottin, heiðrið nafn hans, berið fram fórnargjafir, komið fyrir auglit hans, tilbiðjið Drottin, heiðrið nafn hans“ (1Kro 16.29).

Tilbeiðsla5 er þáttur í mannlegu eðli, jafnvel syndugu mannlegu eðli. Það er enginn vafi að við erum skapaðar verur sem Guð hefur gefið frelsi til að tilbiðja Drottin af því að við elskum hann og vitum að hann er maklegur tilbeiðslu. Slík tilbeiðsla hlýtur að hafa verið auðveld í heiminum fyrir syndafallið í návist Guðs í heimi sem var ósnortinn af synd og dauða og eyðileggingu, heimi sem erfitt er að ímynda sér, einkum fyrir okkur sem þekkjum einungis fallinn heim.

Þó svo meðfædd þörf okkar fyrir tilbeiðslu sé enn þáttur í lífi okkar hefur syndin afbakað hana og brenglað, eins og allt annað í þessum heimi, þannig að við gætum lent í því að beina tilbeiðslu okkar í ranga átt og jafnvel ekki tilbeðið Drottin eins og við ættum að gera (sjá t.d. Mrk 7.1-13; Jer 7.4).

Þar sem tilbeiðslan er svo miðlæg í lífi hins kristna ber kristilegri menntun að fjalla um hana, en það er einmitt efni lexíunnar þessa viku.

---

<sup>5</sup> Þess má geta að enska orðið worship þýðir „tilbeiðsla,“ „guðsdýrkun“ og „guðsþjónusta“ og oft eru þessar merkingar samtvinnaðar. Einungis samhengið gefur til kynna um hvert þeirra er að ræða hverju sinni (Þýð.).