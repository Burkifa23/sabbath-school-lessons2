---
title:  Til íhugunar
date:  13/11/2020
---

„Hjartað er svikult framar öllu öðru og forhert. Þeir sem kalla sig trúaða eru ófúsir að líta í eigin barm og kanna hvort þeir séu virkilega í trúnni og það skelfilega er að margir reiða sig á falska von. Sumir reiða sig á reynslu sem þeir höfðu mörgum árum áður en á þessum tíma þegar þeir rannsaka hjörtu sín og allir ættu að hafa daglega trúarreynslu hafa þeir frá engu að segja. Þeir virðast telja að það nægi að játa sannleikann til að frelsast. Þegar við höfum unnið sigur yfir þeim syndum sem Guð hatar kemur Jesús inn í líf okkar og neytir kvöldverðar með okkur og við með honum. Þú munt þá öðlast guðlegan styrk frá Jesú og þú munt vaxa upp í honum og getur sagt sigri hrósandi: Lofaður sé Guð sem gefur okkur styrk fyrir Drottin vorn Jesú Krist. Það væri Drottni ef yfirborðsáhangendur trúarinnar nefndu aldrei nafn hans. Þeir eru stöðug byrði fyrir þá sem vilja vera trúir fylgjendur Jesú. Þeir eru hrösunarhella fyrir vantrúaða og illir englar fagna yfir þeim og erta engla Guðs með rangsleitni þeirra. Slíkir einstaklingar eru málefninu bölvun jafnt heima sem heiman. Þeir nálgast Guð með vörunum en hjarta þeirra er langt í burtu frá honum“ (2SG, bls. 227).

**Til umræðu**

`Í Mrk 7.1-13 lásum við að fölsk tilbeiðsla sé afleiðing vandamáls í hjartanu. Guð gefur ekki gaum að tilbeiðslu varanna nema hún sé frá hjartanu komin. Hvers vegna er fagnaðarerindið og frásögnin um dauða Jesú okkar vegna áhrifamesta leiðin til að opna hjörtu okkar til að elska Guð í einlægni?`

`Hugleiddu nánar hugmyndina um að tilbiðja Guð „í anda og sannleika.“ Er mögulegt að gera annað hvort eða verða þau að fara saman í sannri tilbeiðslu? Hvers vegna?`

`Hvað felst í því að hjörtu okkar þurfi að vera „rétt“ svo að við getum tilbeðið Guð á réttan hátt? Þurfum við að bíða með tilbeiðslu okkar þar til við erum í fullum tengslum við Drottin og líf okkar fullkomið? Á hinn bóginn, hvernig getur sönn tilbeiðsla hjálpað til við að setja hjartað rétt gagnvart Guði?`