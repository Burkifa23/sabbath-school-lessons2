---
title:  Það Sem Hvíldardagurinn Getur Kennt Okkur
date:  12/12/2020
---

### Lesefni vikunnar
1Mós 1 – 2; 2Mós 16.14-29; Jes 58.1-14; Matt 12.1-13; Lúk 13.10-17.

> <p>Minnistexti</p>
> „Og Jesús sagði við þá: „Hvíldardagurinn varð til mannsins vegna og eigi maðurinn vegna hvíldardagsins. Því er Mannssonurinn einnig Drottinn hvíldardagsins“ (Mrk 2.27, 28).

Jódí var einasti Sjöunda-dags aðventistinn í sinni grein í háskólanámi sínu og val hennar að taka ekki þátt í sumum félagsstörfum á hvíldardeginum gerðu trúarbrögð hennar mjög sýnileg.

Dag einn hringdi Gayle, vinkona hennar, í hana. Eiginmaður hennar yrði ekki heima næstu sex vikur svo að hún spurði hvort Jódí vildi vera hjá henni næstu sex föstudagskvöld þar sem hún vissi að Jódí gerði „ekkert“ þessi kvöld hvort eð var.

Næstu fjögur föstudagskvöld borðuðu þær saman, léku tónlist, skiptust á reynslum sínum sem kristnir einstaklingar og nutu þess að vera saman. Fimmta föstudaginn sagði Gayle Jódí frá því að hún hefði verið niðri í bæ að kaupa inn þegar hún leit á klukkuna. „Gott,“ hugsaði hún, „það er bráðum hvíldardagur.“ Skyndilega tók hún eftir því að síðastliðin fjögur föstudagskvöld hafði hún fundið eitthvað nýtt í kristilegri reynslu sinni. Hún hafði vaxið í trúnni, lært meira um Guð sinn og trú hennar hafði dýpkað. Hvíldardagurinn hafði gefið henni tækifæri til að læra og þroskast.

Þetta er athyglisverð saga um hvernig við getum hugsað um hvíldardaginn ekki aðeins sem dag hvíldar heldur einnig sem tækifæri til menntunar.