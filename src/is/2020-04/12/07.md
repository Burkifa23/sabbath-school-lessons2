---
title:  Til íhugunar
date:  18/12/2020
---

Lestu ÞA, bls. 202-208.

„Engin önnur regla sem sett var Gyðingum greindi þá jafn eindregið frá nágrannaþjóðum og hvíldardagurinn. Guð ætlaðist til þess að helgihald hvíldardagsins auðkenndi þá sem tilbiðjendur hans. Hann skyldi vera tákn um aðskilnað þeirra frá hjáguðadýrkun og samband þeirra við hinn sanna Guð. Til þess að geta haldið hvíldardaginn heilagan yrðu menn að vera heilagir sjálfir. Fyrir trú yrðu þeir að vera þátttakendur í réttlæti Krists. Þegar Ísrael var gefið boðorðið: „Minnstu þess að halda hvíldardaginn heilagan“ sagði Drottinn líka: „Helgir menn skuluð þið vera mér“ (2Mós 20.8; 22.31). Aðeins með því móti gæti hvíldardagurinn aðgreint Ísraelsmenn sem tilbiðjendur Guðs“ (ÞA, bls. 203, 204).

„Þess vegna er hvíldardagurinn tákn um mátt Krists til að helga okkur… . Sem tákn um helgunarmátt hans er hvíldardagurinn gefinn öllum sem fyrir Krist verða hluti Ísraelslýðs Guðs“ (ÞA, bls. 208).

**Til umræðu**

`Sjöunda-dags aðventistar nota oft tímann til að hugleiða hvað megi gera og hvað ekki á hvíldardeginum. Komdu með spurningar sem kunna að hjálpa þeim sem halda hvíldardaginn að beina huga sínum að þeim hugsjónum sem fram koma í þessari lexíu og leggja áherslu á hvíldardaginn sem menntunarreynslu. Til dæmis: „Hvað geri ég á hvíldardeginum sem hjálpar mér að læra meira um eðli Guðs?“`

`Hugleiddu tilvitnanirnar í Ellen G. White hér að ofan. Þær benda til þess að það er ekki einungis formlegt hvíldardagshald sem einkennir þá sem virkilega halda hvíldardaginn heilagan. Hvað mundi einkenna þá sem eru hluttakendur í réttlæti Krists og eru „heilagir“? Hvað hefur þetta með hvíldardaginn að gera? 3. Hvernig getur þú auðgað hvíldardagsreynslu þína? Nefndu þrjú markmið sem sýna fram á hvað þú mundir vilja læra varðandi helgihald hvíldardagsins á næstu 12 mánuðum.`