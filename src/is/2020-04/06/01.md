---
title:  Lexíur Um Náð Og Miskunnsemi
date:  31/10/2020
---

### Lesefni vikunnar
1Mós 3.1-11; Róm 5. 11-19; 1Mós 28.10-17; Jóh 1.1-14; Matt 15.21-28; Mrk 10.46-52.

> <p>Minnistexti</p>
> „Jesús sagði við hann: „Far þú, trú þín hefur bjargað þér.“ Jafnskjótt fékk hann sjónina og fylgdi honum á ferðinni“ (Mrk 10.52).

Hvert okkar hefur aldrei blygðast sín? Hvert okkar hefur aldrei gert neitt sem við sjáum eftir og okkur hryllir við þeirri tilhugsun að einhver komist að því? Allar líkur benda til þess að við höfum öll orðið fyrir slíkri reynslu.

Ímyndaðu þér svo hvernig Adam og Evu var innanbrjósts eftir að þau átu af forboðna trénu. Eða þegar Jakob tældi föður sinn til að taka hann fram yfir eldri bróður hans og síðan varð hann að fara á flótta undan reiði bróðurins. Hvernig gat hann sofið á nóttunni? Og hugsaðu einnig um konuna sem var „staðin að verki þar sem hún var að drýgja hór“ (Jóh 8.4). Davíð hafði einnig slíka reynslu og Slm 32 lætur í ljós biturleik hans og viðurkenningu á tilfinningum sínum.

Það er einmitt ein af ástæðunum fyrir því að fagnaðarerindið er altækt og dauði Krists var fyrir allt mannkyn. Þrátt fyrir að við séum frábrugðin hvert öðru þá er eitt sem sameinar okkur en það er almennur syndugleiki okkar.

Þar af leiðandi verður sönn kristin menntun að benda okkur á einustu lausnina á ömurlegu ástandi okkar. Þessa viku munum við líta á einustu lausn okkar: fyrirmynd okkar.