---
title:  Skilningsríkur nemandi
date:  05/11/2020
---

Jesús og fylgjendur hafa snúið aftur í átt til Jerúsalem. Á sama hátt og Heródes hafði verið áhyggjufullur vegna Jóhannesar skírara voru yfirvöldin, þ.á.m. Heródes, áhyggjufull vegna Jesú. Meðal fylgjenda hans voru fátæklingar og aðrir viðkvæmir hópar fólks sem í örvæntingu sinni vonaðist eftir breytingum.

Umfram allt vildi Jesús færa heiminum von. En hann var orðinn þess fullviss að þeir sem höfðu mestu völdin og nutu mestra forréttinda myndu gera allt sem í þeirra valdi stæði til að gera slíkt ætlunarverk að engu. Þeir vildu ekki að honum tækist það.

Nánasti nemendahópur Jesú, lærisveinarnir tólf, virtust ákafir að standa honum við hlið. En á sama tíma virtust þeir vera furðu lostnir eða blindir.

Í Mrk 8.31-33 er fyrirmynd okkar að reyna að fá nemendur sína til að sjá eitthvað sem þeir áttu erfitt með að sjá og skilja. Á margan hátt voru þeir enn andlega blindir fyrir því sem skipti virkilega máli (Mrk 8.37).

Þetta liggur að baki þess að Jesús hittir einhvern sem sér og skilur.

`Lestu frásögnina um það þegar Jesús læknar blinda betlarann Bartímeus (Mrk 10.46-52). Taktu eftir þeirri miklu miskunn sem Jesús auðsýndi. Hugleiddu svo hvernig þrá blinda mannsins að sjá fær hann til að ákveða að fylgja Jesú áleiðis til Jerúsalem. Heldur þú að Markús sé e.t.v. að sýna fram á andstæðuna milli Bartímeusar og hinna lærisveinanna? Hvaða ljósi varpar þessi frásögn á þýðingu þess fyrir þig að bregðast við honum sem var fyrirmynd okkar?`

Bartímeus hafði langað til að sjá liðað barnshár og litinn á hveitiuppskerunni. En sjón felur ekki aðeins í sér líkamlega sjón. Þessi frásögn fjallar um andlega sjón. Hún fjallar um að grípa eða skynja eitthvað – að skynja hlutverk fyrirmyndar okkar. Eitt er það að sjá með augunum. Það er mikilvægt og Jesús veit það. En Jesús veit einnig að innsta þrá sérhvers manns er nýtt og betra líf.

`Lestu Heb 5.12-14. Hvað kennir þessi texti okkur um sanna menntun?`