---
title:  Í Aldingarðinum Í Eden
date:  26/09/2020
---

### Lesefni vikunnar
1Mós 2.7-23; 1Mós 3.1-6; 2Pét 1.3-11; 2Pét 2.1-17; Heb 13.7, 17, 24.

> <p>Minnistexti</p>
> „Guð er upphafinn í mætti sínum, hver getur kennt eins og hann?“ (Job 36.22).

Flestir sem rannsaka Biblíuna þekkja frásögnina í 1Mós 1 – 3 og þær persónur sem þar koma fram: Guð, Adam, Eva, englar og höggormurinn. Sviðsetningin er yndisfagur garður í paradís sem kölluð er „Eden.“ Atburðarásin virðist vera rökvís. Guð skapar. Guð fræðir Adam og Evu. Adam og Eva syndga. Adam og Eva eru gerð útlæg úr Eden. En þegar við athugun fyrstu kaflana í 1Mós nánar, einkum frá sjónarmiði menntunar, fáum við betri innsýn í persónur, sviðsetningu og söguþráð.

„Menntakerfið sem sett var á stofn í upphafi veraldarinnar átti að vera fyrirmynd fyrir manninn upp frá því. Skóli var settur upp í Eden, heimili fyrstu foreldra okkar, og átti að vera fyrirmynd um meginreglur þess. Aldingarðurinn í Eden var skólastofan, náttúran var kennslubókin, skaparinn sjálfur kennarinn og foreldrar mannkynsins nemendur“ (Ed, bls. 20).

Drottinn var stofnandi, skólastjóri og kennari þessa skóla. En, eins og við vitum, síðan völdu Adam og Eva að lokum annan kennara og lærðu rangar lexíur. Hvað gerðist og hvers vegna, og hvað getum við lært af þessari frásögn um menntun sem getur hjálpað okkur í dag?