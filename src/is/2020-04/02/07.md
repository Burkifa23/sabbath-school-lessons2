---
title:  Til íhugunar
date:  09/10/2020
---

„Á herðum feðra jafnt sem mæðra hvílir sú ábyrgð að tryggja bæði fyrstu og einnig síðari uppfræðslu barnsins en það krefst undirbúnings sem er bæði vandaður og ítarlegur. Áður en foreldrar taka það á sig ættu þeir að kynna sér lögmál líkamlegs þroska …; þeir ættu að skilja þau lögmál sem stjórna þroskun hugans og siðgæðis“ (Ed, bls. 276).

„Samvinna á heimilinu ætti að byrja milli foreldranna sjálfra. Þeir eru samábyrgir fyrir uppeldi barna sinna og þeir ættu sífellt að leitast við að vinna saman. Þeir ættu að gefa sig Guði og leita hjálpar hans til að styðja hvort við annað… . Þeir foreldrar sem fylgja þessari uppeldisaðferð eru ekki líklegir til að gagnrýna kennarann. Þeir finna að það sé barninu fyrir bestu og það sé einnig rétt gagnvart skólanum að styðja og virða, að svo miklu leyti sem hægt er, þann sem deilir ábyrgðinni með þeim“ (Ed, bls. 283).

**Til umræðu**

`Hvort sem við eigum börn eða ekki erum við öll á einskonar heimili þar sem allir eiga einnig samskipti hvert við annað. Hvað hefur þú lært í lexíunni þessa viku sem getur hjálpað þér í samskiptum þínum við aðra eða vitnisburði þínum til þeirra, hvar sem þú býrð eða dvelur?`

`Yfirleitt lítum við jákvæðum augum á menntun. En á sú afstaða alltaf rétt á sér? Hvaða dæmi höfum við um afbakaða menntun sem leiddi til ills? Hvað getum við lært af þeim neikvæðu dæmum sem gæti hjálpað okkur að bæta menntunina?`

`Í miðvikudagskaflanum lásum við að okkur hefur verið gefinn frjáls vilji. Fyrr eða síðar, þegar börnin vaxa upp, verða þau að taka eigin ákvörðun varðandi þann Guð sem þau hafa lært um öll æskuár sín. Hvers vegna verðum við sem foreldrar – og aðrir – sem leitast við að vitna fyrir öðrum og kenna þeim um fagnaðarerindið ávallt að hafa í huga þennan mikilvæga sannleika um hinn frjáls vilja?`