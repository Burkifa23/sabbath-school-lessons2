---
title:  Fjölskyldan
date:  03/10/2020
---

### Lesefni vikunnar
1Mós 3.1-15; 2Kor 4.6; Lúk 1.26-38; Matt 1.18-24; Ef 4.15; 1Jóh 3.18; 5Mós 6.

> <p>Minnistexti</p>
> „Hlýddu, sonur minn, á áminningar föður þíns og hafnaðu ekki viðvörun1 móður þinnar“ (Okv 1.8).

Maðurinn er alltaf að læra, því að lífið sjálft er í rauninni skóli. „Allt frá fyrstu tíð höfðu trúaðir Ísraelsmenn lagt mikla rækt við uppfræðslu æskunnar. Drottinn hafði mælt svo fyrir að allt frá vöggu skyldi kenna börnunum um gæsku hans og tign, einkum eins og hún birtist í lögmáli hans og sögu Ísraels. Söng og bænir og lexíur úr ritningunni skyldi hafa um hönd við hæfi hins vaknandi barnshugar. Feður og mæður skyldu fræða börn sín um að lögmál Guðs sé tjáning lyndiseinkunnar hans, og með því að meðtaka meginreglur lögmálsins í hjörtu sín yrði mynd Guðs grópuð í huga og sál. Kennslan var að mestu munnleg. En æskulýðurinn lærði einnig að lesa hin hebresku rit og pergamentsrollur með ritum Gamla testamentisins voru þeim opnar til lærdóms“ (ÞA, bls. 40, 41).

Í gegnum aldirnar hefur menntun að mestu leyti átt sér stað á heimilinu, einkum á bernskuárunum. Hvað segir Biblían um menntun innan fjölskyldunnar og hvaða meginreglu getum við dregið af því okkur til hjálpar, hverjar sem fjölskyldukringumstæður okkar kunna að vera?

---

<sup>1</sup> Frummálið hefur hér tóra sem oftast er þýtt „lögmál,“ en grundvallarmerking þess er „fræðsla“ í hvaða formi sem er (Þýð.).