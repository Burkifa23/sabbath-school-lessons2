---
title:  Að þið gleymið ekki
date:  08/10/2020
---

Áður en Ísraelsmenn áttu að fara inn í fyrirheitna landið talaði Móse aftur við þá og rakti hvernig Drottinn hafði leitt þá á dásamlegan hátt og hann hvatti þá í sífellu til að gleyma ekki því sem Drottinn hafði gert fyrir þá. Að mörgu leyti var 5Mós erfðaskrá Móse. Og þrátt fyrir að hún hafi verið rituð fyrir mörg þúsund árum í menningarumhverfi og kringumstæðum sem voru gjörólík þeim sem við eigum að venjast í dag þá eiga meginreglurnar við um okkur einnig í dag.

`Lestu 5Mós 6. Hvað getum við lært þar um meginreglur kristilegrar menntunar? Hvað ætti að vera miðlægt í öllu sem við kennum ekki aðeins börnum okkar heldur öllum sem vita ekki það sem við vitum um Guð og hið mikla frelsunarstarf hans? Hvaða aðvaranir finnum við einnig í þessum kafla?`

Dásemdarverk Guðs í garð barnanna áttu að vera miðlæg í því sem foreldrarnir kenndu börnum sínum. Og þeim er einnig gefin viðvörun um að gleyma ekki öllu því sem Guð hafði gert fyrir þá.

En ef foreldrarnir eiga að gegna því meginhlutverki að samþætta kenningar Biblíunnar í líf barnanna þá eru þeir ábyrgir fyrir því að undirbúa líf sitt þannig að þeir hafi nægilega þekkingu og tíma til að eyða með börnum sínum.

„Móðirin er fyrsti kennari barnanna. Uppfræðsla þeirra er að miklu leyti í hennar höndum á þeim tíma sem þau eru móttækilegust og fara í gegnum örasta vaxtartímabil sitt“ (Ed, bls. 275).

Þetta er einn mikilvægasti tíminn fyrir foreldrana að sýna þeim fram á kærleika Guðs og fyrirheit. Það mun hafa varanleg jákvæð áhrif á fjölskylduna að setja til hliðar reglubundinn tíma til að uppfræða börnin persónulega um visku Guðs og fyrirheit.

`Lestu þennan texta: „Þú skalt brýna þau fyrir börnum þinum. Þú skalt hafa þau yfir þegar þú situr heima og þegar þú ert á faraldsfæti, þegar þú leggst til svefns og þegar þú ferð á fætur“ (5Mós 6.7). Á hvað er verið að leggja áherslu í þessu versi og hvað ætti það að segja okkur um hve mikilvægt það er að halda því vakandi í huga barnanna og okkar sjálfra að Drottinn er raunverulegur?`