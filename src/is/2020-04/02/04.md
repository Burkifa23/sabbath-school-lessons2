---
title:  Tjáskipti
date:  06/10/2020
---

Í rauninni eru öll stig menntunarinnar tjáskipti. Kennarinn er sá sem hefur þekkinguna og viskuna, upplýsingarnar og staðreyndirnar o.s.frv. sem hann veitir nemendum sínum. Sá sem býr yfir mikilli þekkingu verður að geta deilt henni með öðrum. Ef það gerist ekki hvað gagnar þá allt það sem uppfræðarinn veit eða þekkir?

En á hinn bóginn felst góð kennsla ekki einungis í hæfileikanum að tjá sig. Það er líka mikilvægt að byggja upp persónutengsl. „Það er fátt sem sannur kennari getur deilt með nemendum sínum sem er jafn dýrmætt og félagsskapur. Það á við jafnt menn sem konur og jafnvel enn meira við börn og ungmenni að við getum einungis skilið þau með því að auðsýna þeim samúð og skilningur er undanfari þess að við getum orðið þeim virkilega til hjálpar“ (Ed, bls. 212).

Með öðrum orðum, góð kennsla nær jafnframt til tilfinninga og persónusamskipta. Þetta er einkum mikilvægt þegar við lítum á fjölskylduna sem skóla. Það verður að byggja upp góð persónutengsl milli nemanda og kennara.

Uppbygging persónutengsla byggir á tjáskiptum. Þegar kristnir einstaklingar hafa engin samskipti við Guð, eins og við lestur Biblíunnar eða í bæn, staðna persónutengsl þeirra við Guð. Fjölskyldur þarfnast leiðsagnar Guðs ef þær vilja vaxa í náð og þekkingu á Krist.

`Lestu eftirfarandi texta. Hvað kenna þeir okkur um uppbyggingu sterkra fjölskyldutengsla eða annarra persónutengsla? Slm 37.7-9; Okv 10.31, 32; Okv 27.17; Ef 4.15; 1Jóh 3.18; Tít 3.1, 2; Jak 4.11.`

Ef við tökum tíma til að sá réttu sæði tjáskipta mun það ekki aðeins undibúa fjölskylduna undir persónutengsl við Krist heldur einnig hjálpa við uppbyggingu gagnkvæmra persónutengsla innan fjölskyldunnar. Það mun opna dyr tjáskipta sem munu gleðja þig þegar börn þín eru á gelgjuskeiði og ná fullorðinsaldri. Og jafnvel þó þú sért barnlaus þá varða þær meginreglur sem koma fram í þessum textum einnig alls kyns persónutengsl.

`Hugleiddu einnig hvers vegna það er ekki einungis það sem við segjum sem er svo mikilvægt heldur einnig hvernig við segjum það. Hvað hefur þú lært af atvikum þar sem þú komst einhvern veginn þannig að orði að það skemmdi fyrir því sem þú sagðir jafnvel þó það hafi verið satt og rétt?`