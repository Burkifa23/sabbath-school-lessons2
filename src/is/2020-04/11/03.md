---
title:  Vinna og uppeldi
date:  07/12/2020
---

Vinna eða starf hefur með eitthvað verklegt að gera. Jafnvel þeir sem vinna hugarstörf gera eitthvað líkamlega verklegt þó ekki sé annað en að ýta á lykla tölvunnar.

**Hvað segja eftirtaldir textar okkur um vinnu – að nota hendur okkar?**

`5Mós 16.15`

`Préd 9.10`

`Okv 21.25`

`Jer 1.16`

Guð hefur gefið okkur „handaverk“ svo að það geti veitt okkur fullnægingu og fögnuð (sjá Okv 10.4; 12.14). Í sálfræði er talað um sjálfsgetu, þ.e. hæfileikann sem hver og einn hefur til að gera eitthvað sem máli skiptir í lífinu. Sjálfsgetan eykst ekki við að endurtaka: „Ég held ég geti það! Ég held ég geti það!“ Hún eykst einungis við að gera eitthvað.

Þó svo „handaverk okkar“ séu blessun Guðs til okkar (sjá Slm 90.17) sem gera okkur kleift að lifa innihaldsríku lífi þá er það áform Guðs að „handaverk okkar“ geti verið blessun fyrir aðra. Páll segir að okkur beri að vinna, gera eitthvað gagnlegt með höndum okkar, svo að við getum haft eitthvað til að deila með öðrum. Páll sjálfur lifði samkvæmt þeirri meginreglu:

„Sjálfir vitið þið að þessar hendur unnu fyrir öllu því er ég þurfti með og þeir er með mér voru. Í öllu sýndi ég ykkur að með því að vinna þannig ber okkur að annast óstyrka og minnast orða Drottins Jesú sjálfs er hann sagði: Sælla er að gefa en þiggja“ (Post 20.34, 35).

Við ættum að gera einfalda bæn Nehemía að okkar bæn: „Styrk því nú hendur mínar“ (Neh 6.9, 1981).

`Hvert er viðhorf þitt til vinnu þinnar? Hvernig gætir þú notað vinnu þína svo að hún yrði til meiri blessunar fyrir aðra?`