---
title:  Til íhugunar
date:  11/12/2020
---

Lestu 1Mós 3; Préd 2.18-23; Ef 6.5-8; ÆS, bls. 31-39.

Vinnan, er hún blessun eða bölvun? Hún virðist hafa komið inn sem hluti af bölvun syndarinnar (1Mós 3.17). Við nánari lestur sjáum við þó að það var jörðin sem féll undir bölvun en ekki vinnan. Ellen G. White bendir á að Guð hafi ætlað vinnunni að vera blessun: „Og lífi strits og áhyggna, sem skyldi héðan í frá verða hlutskipti mannsins, var útdeilt af kærleik. Í því fólst ögun sem var nauðsynleg vegna syndar hans, til þess að hamla gegn undanlátssemi í löngun og ástríðum, til þess að efla með honum sjálfsstjórn. Þetta var hluti af hinni miklu áætlun Guðs um endurreisn mannsins frá eyðileggingu og smán syndarinnar“ (ÆS, bls. 37). Höfum við e.t.v. gert vinnuna að bölvun með því að gera hana einhæfa, með of-vinnu eða með því að gera hana of þýðingarmikla í lífi okkar? Við þurfum því að læra að setja hana í rétt samhengi. Kristileg menntun verður að hjálpa okkur að sjá vinnuna í réttu ljósi án þess að gera hana að einhverjum hjáguði.

**Til umræðu**

`Lestu Préd 2.18-24. Hvernig getur Salómon litið á vinnuna bæði sem blessun og bölvun í sama kaflanum? Hvaða vísbendingu finnum við í textanum um að það gæti haft með afstöðu okkar til vinnunnar að gera?`

`Vinnan hjálpar okkur að annast um fjölskyldu okkar. Hvernig getum við kennt fjölskyldunni að hafa jákvætt viðhorf til hennar?`

`Það getur stundum verið erfitt að gera greinarmun á dugandi starfsmanni og vinnufíkli. Hvernig getum við komist hjá því að fara yfir þá línu? Sjá Préd 2.23.`

`Páll segir: „Því var og það að þegar ég var hjá ykkur bauð ég ykkur: Ef einhver vill ekki vinna þá á hann ekki heldur mat að fá“ (2Þess 3.10). Þessi meginregla er mjög skiljanleg. Undir hvaða kringumstæðum gæti hún samt verið óviðeigandi? Hvers vegna verðum við að fyrirbyggja að gera það að óhagganlegri reglu sem aldrei megi bregða út af?`