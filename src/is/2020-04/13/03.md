---
title:  Ný tilvera
date:  21/12/2020
---

`„Og hann mun þerra hvert tár af augum þeirra. Og dauðinn mun ekki framar til vera, hvorki harmur né vein né kvöl er framar til. Hið fyrra er farið“ (Opb 21.4). Hvað segir þessi texti okkur um hversu frábrugðin hin nýja tilvera verður frá því sem við eigum að venjast, tilvera þar sem hvorki dauði, harmur, vein né kvöl eru lengur til?`

Kristinn einstaklingur var að tala við vin sinn um framtíðarvon fagnaðarerindisins, fyrirheitið um eilíft líf fyrir Jesú Krist. Vinurinn brást neikvæður við hugmyndinni. „Eilíft líf?“ sagði hann með hryllingi. „Hræðileg tilhugsun! Sjötíu til áttatíu árin okkar hér eru nógu slæm. Hver mundi vilja teygja þau út um eilífð? Það væri hreint helvíti!“

Þessi einstaklingur kynni að hafa rétt fyrir sér nema hann skildi ekki að fyrirheitið um eilíft líf er ekki beint áframhald lífsins hér á jörðu. Hver mundi vilja það? Þess í stað segir textinn okkur að hið gamla sé horfið og allt sé orðið nýtt.

Hvað segja eftirfarandi textar okkur um nýju tilveruna sem bíður okkar? 2Pét 3.10-13; Opb 21.1-6.

`Mikilvæga spurningin sem kemur til okkar allra er þessi: Hvers þörfnumst við svo að við getum átt hlutdeild í þessari nýju tilveru? Hvernig komumst við þangað? Hvernig getum við fullvissað okkur um að við eigum hlutdeild í henni? Hvað er það í lífi okkar sem hindrar okkur í að eiga hlutdeild í því sem Guð hefur gefið okkur fyrir Jesú?`