---
title:  Dýrmætasta Gjöfin
date:  19/12/2020
---

### Lesefni vikunnar
Jóh 3.16; 1Jóh 5.13; 1Tím 1.16; 1Kor 13.12; Sak 13.6

> <p>Minnistexti</p>
> „Það sem auga sá ekki og eyra heyrði ekki og ekki kom upp í hjarta nokkurs manns, það allt hefur Guð fyrirbúið þeim er hann elska“ (1Kor 2.9).

Skáld eitt, sem óttaðist dauðann, spurði hvernig við gætum eiginlega lifað án „vitneskju um hvaða dögun, hvaða dauði eða örlög biðu vitundarinnar handan grafarinnar.“ Í kvæði sínu skapaði hann það sem hann kallaði USF, undirbúningsstofnun fyrir framhaldslífið. En hvernig er hægt að búa sig undir framhaldslífið ef við vitum ekkert um hvað verður um einstaklinginn þar?

Sem betur fer gefur Biblían okkur góða innsýn í efni eins og himininn, hina nýju jörð og það rannsóknarefni og líf sem mun verða okkar um alla eilífð. Og eins og við höfum séð er þessi USF þegar virk í þessu lífi og óháð námsbraut okkar ætti öll menntun okkar að búa okkur undir það „framhaldslíf.“

Hvaða skóli sem er getur séð fyrir góðri fræðslu og hagnýtri og gagnlegri þekkingu. En hver er ávinningurinn ef einstaklingurinn öðlast alla þá þekkingu en glatar eilífa lífinu? Þessa viku munum við líta á það sem innblásin rit hafa að segja um endanlegu háskóladeildina þar sem við munum halda áfram að læra og vaxa í þekkingu um alla eilífð. Í þeim skóla framhaldslífsins munum við læra margt sem við getum ekki einu sinni gert okkur í hugarlund í heimi okkar í dag.