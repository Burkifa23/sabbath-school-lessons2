---
title:  Drottinn einn
date:  29/11/2020
---

Finna má vísbendingu um hinn lifandi Guð í öllu sköpunarverki hans. Þessi yfirlýsing hefur verið endurtekin svo oft að hún er orðin að hálfgerðri „klisju.“ Þegar við tökum t.d. tillit til þess sem lá að baki þess að Guð skapaði þennan heim, sem við mennirnir höfum síðan skemmt og spillt, verður auðveldara fyrir okkur að finna hvernig við getum best kennt vísindi og listir.

Tökum meðgönguna sem dæmi. Líffræðin segir okkur að ný mannleg vitnsmunavera komi úr frjóvguðu eggi og nær fullum meðgönguþroska á níu mánuðum. Við finnum merki um kærleiksríkan skapara allan þennan tíma. Við sjáum miskunnsemi Guðs að verki þegar við lítum á hvar fóstrið þroskast: Beint fyrir neðan stöðugan hjartslátt móðurinnar. Þegar fóstrið vex þenst kviður móðurinnar einnig út framan á henni. Hin verðandi móðir er þannig ávallt meðvitandi um afkomanda sinn á sama hátt og okkar himneski faðir er alltaf meðvitandi um börn sín.

`Lestu Róm 1.18-21; Slm 19.2-7 og Neh 9.6. Hvað segja þessir textar okkur um verk Guðs sem skapara okkar?`

Jafnvel eftir 6.000 ár í synd og þúsundir ára eftir heimsvíðtæka eyðileggingu flóðsins má finna sterka vísbendingu um Guð sem skapara okkar og einnig mátt þessa Guðs, kærleika hans og velvild. Hún er svo sláandi að Páll bendir á í Róm 1.18-21 að þeir sem hafna þessum Guði muni vera „án afsökunar“ á degi dómsins þar sem skynja má ríkulega um hann í því sem hann hefur skapað. Með öðrum orðum geta þeir ekki borið fyrir sig vanþekkingu.

Einkum á tímum sem okkar þegar margir tilbiðja sköpunarverkið í stað skaparans er mikilvægt að kristileg menntun á sviði vísinda og lista byggi á þeirri forsendu að Guð sé skaparinn og sá sem viðheldur allri tilverunni. Vangaveltur og forsendur sem hafna Guði eða útiloka hann geta einungis leitt okkur villur vega. Veraldleg menntun vinnur hartnær á þeirri hugdettu að enginn Guð sé til. Kristileg menntun má ekki falla í þá gildru, hún má heldur ekki vinna á lævísan hátt samkvæmt þeim grundvallarmeginreglum að enginn Guð sé til því að það leiðir einnig til þess að maðurinn muni enda villur vega.

`Hugleiddu þau ótrúlegu undur og þá fegurð sem er að finna í heimi okkar þrátt fyrir syndina. Hvernig getum við lært að láta það fylla okkur von og huggun, einkum á tímum persónulegra erfiðleika og þjáninga?`