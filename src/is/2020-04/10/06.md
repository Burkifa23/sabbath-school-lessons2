---
title:  Drottinn svaraði Job
date:  03/12/2020
---

`Lestu Job 38. Hvað kennir þessi kafli okkur um Guð, ekki aðeins sem skaparann heldur þann sem viðheldur öllu lífi? Hvaða áhrif ætti þessi mikilvægi sannleikur að hafa á það hvernig við skiljum listir og vísindi?`

„Margir eru þeirrar skoðunar að efni innihaldi lífskraft – að efni sé búið tilteknum eiginleikum og geti því starfað samkvæmt fastákveðnum lögum sem sjálfur Guð geti ekki haft nein áhrif á. Þetta eru falsvísindi og styðjast ekki við orð Guðs. Náttúran er þjónn skapara síns… . Náttúran ber merki um vitsmuni, nærveru, virka orku sem allt þetta starfar í og fyrir tilstuðlan laga hennar. Í náttúrunni má stöðugt sjá starf föður og sonar. Kristur segir: „Faðir minn starfar til þessarar stundar, og ég starfa einnig“ (Jóh 5.17)“ (ÆS, bls. 77, 78).

Eins og þegar hefur verið bent á byggir mikið af vísindum því miður á forsendum guðleysis og efnishyggju. Það þýðir að vísindamaður gæti verið að virða fyrir sér eitthvað virkilega fallegt og margbrotið sem stundum er samfléttað og haldið því fram að það hafi einungis gerst fyrir algjöra tilviljun án nokkurrar fyrirhyggju eða nokkurs áforms.

En þetta er einmitt það sem vísindin halda fram allan tímann. Lífinu á jörðunni í allri sinni fegurð og margbreytileika, allt frá fiðrildum til mannsins sjálfs, er lýst sem afleiðingu efnablöndu fyrir milljörðum ára sem fyrir einskæra tilviljun myndaði einfalt líf sem fyrir tilviljunarkennda stökkbreytingu og náttúruval þróaðist í allt sem lifir og hrærist og anda dregur í dag.

Eins og vísindin eru byggð upp í dag telja þau að jafnvel hugmyndin um yfirnáttúrulegan skapara sé óvísindaleg þar eð ekki er hægt að kanna hana á vísindalegan hátt og þar af leiðandi aðeins hugdetta sem vísindin geta ekki notað. Þessi forsenda er ekki eitthvað sem vísindin sjálf kenna heldur er hún heimspekileg afstaða sem vísindamenn yfirfæra á vísindin. (Í rauninni mætti halda að vísindin kenndu hið gagnstæða, að öll fegurð og margbreytileiki heimsins bentu til skapara.)

Vandamálið er að ritningin kennir að Guð hafi ekki aðeins skapað allt heldur viðhaldi hann einnig öllu. Það þýðir að öll sönn kristileg menntun á sviði vísinda verður að byggja á gjörólíkum forsendum en vísindin almennt gera. En óhjákvæmilega munu koma fram árekstrar einkum þegar rætt er um upphafið.