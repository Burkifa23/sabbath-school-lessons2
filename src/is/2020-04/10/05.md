---
title:  Fáviska og speki
date:  02/12/2020
---

`Lestu Okv1. Hvað segir þessi kafli okkur um innihald sannrar kristilegrar menntunar?`

Biblían ber oft saman fávísi og visku. Orðskviðirnir minna okkur oft á hættuna sem stafar af heimskulegu háttalagi og samneyti við heimskingja. Mismunurinn er auðsær: Guð vill að fólk hans leiti að visku, varðveiti hana og hafi hana í ríkum mæli.

Nemendur lista og vísinda nota talentur sínar til að öðlast þekkingu og keppa eftir yfirburðum í námi sínu. Þeir sem kenna þessar greinar gera það sama. Við getum náð að skara fram úr á sviði lista og markað tímamót á sviði vísinda vegna þekkingar okkar og hæfileika.

Hvað gagnar þekking á sviði lista og vísinda frá kristilegu sjónarmiði séð ef hún felur ekki í sér að þekkja muninn á réttu og röngu, góðu og illu, sannleika og villu? Við þurfum einungis að lesa örlítið um líf sumra þeirra sem taldir hafa verið mestu listamenn heimsins til að sjá að dásamleg hæfni og talentur þýða ekki endilega að þeir hafi lifað siðferðilegu eða réttlátu lífi. Einnig mætti benda á að miklir vísindamenn sem unnu við að skapa líf- og efnafræðileg gereyðingarvopn kunna að hafa verið hámenntaðir, en hver er ávöxturinn af starfi þeirra? Eins og þegar hefur verið bent á er þekking í sjálfri sér ekki endilega góð.

`Lestu Okv 1.7. Hvað segir þetta vers að sé lykillinn að sannri kristilegri menntun?`

`Nóbelsverlaunahafi einn, sem var guðleysingi og rannsakar alheiminn og þau öfl sem þar eru að verki, segir: „Því betur sem við skiljum alheiminn því tilgangslausari er hann.“ Hvað ætti þetta að segja okkur um hvernig þekkingin í sjálfri sér er ekki aðeins tilgangslaus heldur getur hún leitt til hrikalegrar villu.`