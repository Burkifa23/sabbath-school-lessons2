---
title:  Heimsmynd Biblíunnar
date:  17/10/2020
---

### Lesefni vikunnar
Okv 15.3; Job 12.7-10; Ef 6.12; Opb 20.5, 6; Jóh 1.1-14; Mrk 12.29-31.

> <p>Minnistexti</p>
> „Augu Drottins eru alls staðar og vaka yfir vondum og góðum“ (Okv 15.3).

Pólska skáldið Czeslaw Milosz orti kvæði sem hefst með ímynduðum dýrum eins og talandi kanínur og talandi íkornar. Þau hafa ekki meira með raunveruleg dýr að gera en hugmyndir okkar um heiminn hefur með hinn raunverulega heim að gera. Hann lýkur svo kvæðinu með því að segja: „Hugleiðið þetta og verið skelfd.“

Það er e.t.v. harkalegt að nota orðið að „skelfast“ en það er samt rétt að margt af því sem við mennirnir hugsum um heiminn gæti verið alrangt. Til dæmis má nefna að í næstum 2.000 ár töldu margir af spekingum og best menntuðu mönnum heimsins að jörðin stæði kyrr í miðjum alheiminum. Og í dag telja margir af best menntuðu og vitrustu mönnum heimsins að maðurinn hafi þróast frá einföldu lífsformi.

Sem mannverur lítum við aldrei hlutlaust á heiminn. Við sjáum hann alltaf einungis í gegnum síur sem hafa áhrif á hvernig við túlkum og skiljum heiminn umhverfis okkur. Þessi sía er reyndar viðhorf okkar til heimsins eða heimsmynd og það er afar mikilvægt að kenna yngri kynslóðinni og jafnvel eldri safnaðarmeðlimum um heimsmynd Biblíunnar.