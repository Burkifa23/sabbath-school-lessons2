---
title:  Til íhugunar
date:  16/10/2020
---

„Kærleikurinn, sem er undirstaða sköpunarinnar og endurlausnarinnar, er grundvöllur sannrar menntunar. Það kemur ljóslega fram í lögmálinu sem Guð hefur gefið okkur sem leiðbeinanda lífs okkar. Fyrsta og mesta boðorðið er þetta: „Elska skaltu Drottin, Guð þinn, af öllu hjarta þínu, allri sálu þinni, öllum mætti þínum og öllum huga þínum og náunga þinn eins og sjálfan þig“ (Lúk 10.27). Að elska hann hinn eilífa og alvitra af öllum mætti, huga og hjarta felur í sér æðsta þroska alls máttar. Það felur í sér að endurreisa eigi mynd Guðs í allri veru okkar –líkama, huga og sál.

Hið annað boðorð er þessu líkt – Þú skalt elska náunga þinn eins og sjálfan þig“ (Matt 22.39). Lögmál kærleikans gerir tilkall þess að við helgum líkama okkar, huga og sál til þjónustu Guðs og meðbræðra okkar. En jafnframt því að sú þjónusta geri okkur að blessun fyrir aðra færir hún okkur mestu blessunina. Óeigingirni liggur til grundvallar öllum sönnum þroska. Þegar við þjónum af óeigingirni náum við æðsta þroska allra eiginleika og öðlumst æ fyllri hlutdeild í guðlegu eðli. Við erum gerð hæf fyrir himininn af því að himinninn kemur inn í hjörtu okkar“ (Ed, bls. 16).

**Til umræðu**

`Við eigum að elska Guð og jafnframt óttast hann líkt og Ísrael til forna (Matt 22.37; Opb 14.7). Ræðið um hvernig það er mögulegt. Finnið einnig svar við spurningunni um hvers vegna þessi boðorð stangast ekki á?`

`Hver er munurinn á því að setja fram staðal og framsetja reglu? Hver er reynsla þín varðandi aðventsöfnuðinn, kappkostar hann að setja fram háan staðal fyrir meðlimi sína eða framsetja reglur sem sameina söfnuðinn? Hvað segir ritningin um það að setja háan staðal fyrir sig, fjölskylduna eða söfnuðinn?`

`Hvernig finnum við jafnvægi í að sýna fram á mikilvægi hlýðninnar annars vegar og hins vegar að sýna fram á hvers vegna slík hlýðni er ekki frelsunarleið?`

`Lestu Slm 119 og taktu eftir hve oft er getið um hlýðni, frelsi, lögmál, reglur og fyrirmæli eða boð. Hvað er það sem höfundurinn vill leggja áherslu á varðandi þessi mál?`