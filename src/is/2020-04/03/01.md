---
title:  Lögmálið Sem Kennari
date:  10/10/2020
---

### Lesefni vikunnar
5Mós 6.5; 5Mós 31.9-27; Róm 3.19-23; Opb 12.17; Opb 14.12; Mrk 6.25-27; Heb 5.8.

> <p>Minnistexti</p>
> „Þú skalt elska Drottin, Guð þinn, af öllu hjarta þínu, allri sálu þinni og af öllum mætti þínum“ (5Mós 6.5).

Þegar Páll aðvaraði Galatamenn gegn lögmálstrú sagði hann: „Ef við hefðum fengið lögmál sem veitt gæti líf þá fengist réttlætið vissulega með lögmáli“ (Gal 3.21). Ef nokkurt lögmál gæti veitt líf þá hefði það auðvitað verið lögmál Guðs. En það sem Páll er að leggja áherslu á er sú staðreynd að jafnvel lögmál Guðs getur ekki verið lífgjafi okkar sem erum syndarar. En hvers vegna ekki? „Ritningin segir, að allt sé hneppt undir vald syndarinnar, til þess að fyrirheitið veitist þeim, sem trúa, fyrir trú á Jesú Krist“ (Gal 3.22, 1981).

En ef lögmálið getur ekki veitt syndurunum líf hver er þá tilgangur þess annar en að sýna okkur fram á þörf okkar fyrir náð? Er hlutverk lögmálsins einungis neikvætt, er því einungis ætlað að sýna okkur fram á synd okkar?

Nei, alls ekki. Lögmálinu er einnig ætlað að benda okkur á leið lífsins sem er einungis að finna í Jesú. Það er einnig hlutverk sannrar menntunar að benda okkur á líf sem byggir á náð, trú og hlýðni við Krist. Þess vegna munum við þessa viku kanna hlutverk lögmál Guðs í tengslum við kristilega menntun. Við skulum athuga hvað lögmálið getur kennt okkur um trú og náð og elsku Guðs til hins fallna mannkyns þó svo það geti ekki frelsað okkur.