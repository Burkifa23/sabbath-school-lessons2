---
title:  Menntun Og Endurlausn
date:  14/11/2020
---

### Lesefni vikunnar
1Mós 1.26, 27; Jes 11.1-9; 2Tím 3.14-17; 1Kon 5.9-14; Jóh 14.17; 1Kor 2.1-16.

> <p>Minnistexti</p>
> „Sérhver ritning er innblásin af Guði og nytsöm til fræðslu, umvöndunar, leiðréttingar og menntunar í réttlæti“ (2Tím 3.16).

Biblían rekur langa sögu um Guð og fólk hans. Stundum er hún sem ástarsaga sem farið hefur úrskeiðis, að minnsta kosti um hríð. En stundum má líta á hana sem sögu um föður og uppreisnargjörn börn hans sem að lokum átta sig.

En í þessari lexíu munum við líta á hana frá öðru sjónarhorni; sem sögu um kennara og nemendur hans. Þeir falla á prófum sínum hvað eftir annað en hann útskýrir af þolinmæði efnið fyrir þeim þar til sumir þeirra læra það að lokum.

Saga Biblíunnar er ekki frábrugðin sögu mannkynsins sem við þekkjum svo vel, með einni undantekningu. Sögunni um Guð og fólk hans er tryggð góður endir og markinu er náð. Náð Guðs fólki hans til handa tryggir þau endalok. Ábyrgð mannsins í þessum persónutengslum hefur oft verið misskilin og margir sem hafa litið á hana sem þungbæra hafa óttast hana. Staðreyndin er sú að saga Biblíunnar er í meginatriðum boð til okkar um að þekkja Guð og skilja vilja hans. Það eru í rauninni fyrstu viðbrögð okkar við náð Guðs að læra að þekkja hann. Við getum ekki áunnið okkur slíka náð en við getum lært um hana og í innsta eðli sínu er það kjarni kristilegrar menntunar að kenna okkur um þessa náð.