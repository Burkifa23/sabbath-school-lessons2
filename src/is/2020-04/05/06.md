---
title:  Fyrstu nemendurnir
date:  29/10/2020
---

Eitt augnablik voru þeir hópur óbreyttra fjárhirða sem gættu hjarðar sinnar utan við lítinn bæ. Næsta augnablik voru þeir vitni að undraverðri birtingu engla sem fluttu óvænta og undursamlega fregn sem skók heiminn. Á grundvelli þeirrar birtingar leituðu þeir barnsins sem englarnir höfðu sagt frá.

`Hugsaðu þér að þú standir við hlið fjárhirðanna og horfir á það sem er í jötunni. Hvað mundir þú sjá þar? Lúk 2.8-20.`

Við hljótum að dást að þessum fyrstu nemendum fyrirmyndar okkar – Jósef og María og fjárhirðarnir. Fátæklegar aðstæður við fæðingu Jesú gefa enga vísbendingu um dásemd holdtekjunnar – Guð er orðinn eitt með mannkyninu í þessu ungabarni. En með hjálp vitrana, drauma og engla geta þessir fyrstu nemendur litið framhjá ytri aðstæðum við fæðingu Jesú. Fjárhirðarnir deila með öðrum hver barnið er. Hann er frelsari, „sem er Kristur Drottinn“ (Lúk 2.11, sjá einnig Lúk 2.17).

`Hvernig brugðust vitringarnir við fregninni um fæðingu Jesú? Hver voru viðbrögð Heródesar? Matt 2.1-12.`

Áður en fyrirmynd okkar mælti fram fyrstu dæmisöguna eða framkvæmdi fyrsta kraftaverkið var hann verðugur tilbeiðslu vegna þess hver hann var. Til þess að við getum að fullu metið síðara kennslustarf Jesú verðum við að slást í för með þessum fyrstu nemendum, vitringunum, er þeir tilbáðu fyrirmynd okkar. Hann sem kenndi efni sem við erum hrifin af er ekki aðeins vitur kennimaður. Hann er sjálfur Guð sem kom til að dvelja meðal mannanna. Kristileg menntun er grundvölluð á því að tilbiðja Krists.

Við erum kölluð ásamt vitringum, fjárhirðum og englum til að tilbiðja Krist, hinn nýfædda konung, og sjá Guð sjálfan í Jesúbarninu.

`Hugleiddu hvaða þýðingu holdtekja Jesú hefur varðandi lyndiseinkunn Guðs. Sá sem skapaði alheiminn, sem er stærri en við fáum skilið, sá Guð auðmýkti sjálfan sig, lifði sem Jesús og dó síðan á krossinum þar sem hann bar refsinguna fyrir syndir okkar. Hvers vegna er þetta svo mikil gleðifregn?`