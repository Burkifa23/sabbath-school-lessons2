---
title:  Jesús, Fordæmi Okkar
date:  24/10/2020
---

### Lesefni vikunnar
Heb 1.1-4; 2Kor 4.1-6; Jóh 1.14, 18; Jóh 14.1-14; Fil 2.1-11; 2Kor 5.16-21.

> <p>Minnistexti</p>
> „Því að Guð sem sagði: „Ljós skal skína fram úr myrkri!“ lét það skína í hjarta mitt til þess að birtu legði af þekkingunni á dýrð Guðs eins og hún skín frá ásjónu Jesú Krists“ (2Kor 4.6).

Billy Graham segir frá atviki sem gerðist þegar hann heimsótti hermenn á herspítala í fylgd með hershöfðingja þeirra. Einn ungur hermaður var svo illa farinn að hann lá á grúfu á einhvers konar útbúnaði úr segldúk og stáli. Læknirinn hvíslaði að Graham: „Ég efast um að hann muni nokkru sinni geta gengið aftur.“ Hermaðurinn bar fram ósk til herhöfðingjans og sagði: „Herra, … ég hef barist fyrir þig en ég hef aldrei séð þig. Mætti ég sjá andlit þitt?“ Hershöfðinginn beygði sig niður og renndi sér undir legu-útbúnaðinn og talaði við hermanninn. Graham tók eftir að tár kom úr auga hermannsins og féll á kinn hershöfðingjans.

Þegar Jesús fæddist lá mannkynið lemstrað og blæðandi og þarfnaðist þess að sjá ásjónu Guðs sem færir lækningu. Það er eins og mannkynið hafi sárbænt Guð: „Ó, Guð, mættum við sjá andlit þitt?“ Þegar faðirinn sendi son sinn til þessarar jarðar sendi hann okkur fordæmi til að sinna ákveðnu ætlunarverki – að sýna mannkyninu ásjónu hans. Allt frá þeim tíma höfum við haft þau forréttindi að líta á þekkinguna „á dýrð Guðs eins og hún skín frá ásjónu Jesú Krists“ (2Kor 4.6).

Hvað getum við lært af því þegar fordæmi okkar lagði leið sína til þessarar jarðar?