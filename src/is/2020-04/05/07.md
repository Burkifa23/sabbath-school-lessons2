---
title:  Til íhugunar
date:  30/10/2020
---

Lestu Ed, bls. 73-83.

„Kennarinn sem var sendur af Guði er miðlægur í allri sannri menntun. Á sama hátt og frelsarinn sagði fyrir um átján hundruð4 árum segir hann enn í dag: „Ég er hinn fyrsti og hinn síðasti og hinn lifandi,“ „Ég er Alfa og Ómega, upphafið og endirinn“ (Opb 1.17, 18; Opb 21.6).

Í návist slíks kennara og slíks tækifæris til að hljóta guðlega menntun væri það hrein heimska að leita eftir menntun fjarri honum – að leita eftir visku fjarri viskunni, vera sannur en hafna honum sem er sannleikurinn, leita upplýsinga fjarri ljósinu, tilveru án lífsins, snúa sér frá uppsprettu lifandi vatns og höggva leka brunna sem halda ekki vatni.

Hann býður okkur enn: „Ef nokkurn þyrstir þá komi hann til mín og drekki. Frá hjarta þess sem trúir á mig munu renna lækir lifandi vatns, eins og ritningin segir: „Vatnið, sem ég gef honum, verður í honum að lind sem streymir fram til eilífs lífs“ (Jóh 7.37, 38; Jóh 4.14).“ (Ed, bls. 83).

„Kæri kennari, …

Ég bendi þér á orð höfðingja kennara, líf hans og starfsaðferðir sem æðsta undirbúninginn undir starf þitt. Ég hvet þig til að líta til hans. Hann er hin sanna hugsjón þín. Líttu á hana, hugleiddu hana þar til andi hins guðlega kennara tekur sér bólstað í hjarta þínu og lífi.

„En við sjáum öll … dýrð Guðs endurspeglast í Kristi og andi hans lætur okkur umbreytast eftir þeirri sömu mynd til enn meiri dýrðar“ (2Kor 3.18).

Þetta er hið leynda afl yfir nemendum þínum. Endurspeglaðu Krist“ (Ed, bls. 282).

**Til umræðu**

`Hvaða verðmæti og starfsaðferðir væru mikilvæg fyrir kristna kennara og nemendur sem taka alvarlega áskorunina um að læra af holdtekju fyrirmyndar okkar?`

`Kristnir foreldrar og kennarar hafa háan staðal – að endurspegla lyndiseinkunn Guðs eins og hún birtist í holdtekju Jesú. Hvað ættum við að gera þegar við náum ekki þeim háa staðli?`

`Ræðið spurninguna í lok fimmtudagskaflans. Hvað kennir fæðing Jesú, líf hans og dauði okkur um lyndiseinkunn Guðs? Hvers vegna ætti það að uppörva okkur einkum á tímum mikilla erfiðleika?`

---

<sup>4</sup> Í dag mundi það vera „um 2.000 árum“ (Þýð.).