---
title:  Söfnuðurinn Og Menntun
date:  21/11/2020
---

### Lesefni vikunnar
Lúk 10.30-37; Matt 5.14-16; Lúk 4.18-23; Jer 29.13; Matt 7.7; 1Þess 2.6-8.

> <p>Minnistexti</p>
> „Ekki leitaði ég vegsemdar af mönnum, hvorki ykkur né öðrum, þótt ég hefði getað beitt myndugleika sem postuli Krists. Nei, ég var mildur á meðal ykkar, eins og móðir sem hlúir að börnum sínum. Ég bar slíkt kærleiksþel til ykkar að glaður hefði ég ekki einungis gefið ykkur fagnaðarerindi Guðs heldur og mitt eigið líf, svo ástfólgin voruð þið orðin mér“ (1Þess 2. 6-8).

Allt frá fornu fari þegar hinir trúföstu komu saman til að tilbiðja Guð – í samkunduhúsum, á heimilum og í kirkjum – bregður Biblían upp mynd af fólki sem með rannsókn sinni á ritningunum og tilbeiðslu hefur þráð að þekkja Guð og skilja vilja hans með líf þess. Biblían sýnir einnig hvað eftir annað fram á að söfnuðurinn sé sá staður þar sem alvarlegar og viðeigandi umræður ættu að eiga sér stað og þar sem fólkið getur vaxið í þekkingu sinni á Guði og vilja hans með líf þess.

Stundum óttumst við að spyrja spurninga. En í Biblíunni finnum við oft að spurningar eru notaðar til að leiða fólkið til betri skilnings á Guði. Á sama hátt eru frásagnir einnig notaðar í Biblíunni til þess að skapa tækifæri fyrir fólkið til að endurmeta hollustu sína. Jesús beitti einkum þessari kennsluaðferð við lærisveina sína og fylgjendur.

Ef söfnuðurinn á að vera menntasetur verður hann að skapa rúm þar sem einlægar samræður geta átt sér stað. Eins og góður kennari segir við nemendur sína: „Það eru engar heimskar spurningar“ þá verðum við að skapa öruggt umhverfi þar sem hver og einn getur vaxið í náð og skilningi á Guði og áformum hans með líf hans.