---
title:  Til íhugunar
date:  27/11/2020
---

„Kristur brást vonum þeirra um veraldlega upphefð. Í fjallræðunni leitaðist hann við að gera að engu afleiðingar falsmenntunar og færa áheyrendum sínum réttan skilning á ríki sínu og lyndiseinkunn. Þó réðst hann ekki beint að tálmyndum fólksins. Hann sá eymd heimsins sem syndin hafði orsakað en samt lýsti hann ekki fyrir fólkinu hinum andlega vesaldómi þess. Hann sýndi því það sem var óendanlega betra en nokkuð sem það hafði þekkt áður. Án þess að ráðast á hugmyndir fólksins um Guðs ríki sagði hann því frá skilyrðunum til inngöngu í það og lét það sjálft um að draga sínar ályktanir um eðli þess. Sannindin, sem hann kenndi fólkinu, eru engu síður mikilvæg okkur en mannfjöldanum sem fylgdi honum. Við þurfum engu síður að þekkja grundvallarreglur Guðs ríkis“ (ÞA, bls. 217).

**Til umræðu**

`Rithöfundurinn Robert Louis Stevenson fæddist í Edinburgh, Skotlandi, árið 1850. Hann segir frá því að eitt kvöldið þegar fóstra hans var að koma honum í rúmið laumaðist hann að glugganum og sá eitthvað sem heillaði hann. Luktarkarl einn gekk frá einni götu-gaslukt til annarrar. Með barnslegri aðdáun kallaði hann á fóstruna og sagði: „Sjáðu þennan mann! Hann er að stinga göt á myrkrið!“ Hvaða verkefni hefur Guð gefið þér að vinna til að veita ljósi og elsku til samfélagsins sem þú býrð í? Ef þú ert ekki viss bjóddu þá nokkrum safnaðarmeðlimum að setjast niður með þér og ræða hverju þið getið unnið að í sameiningu?`

`Ef söfnuðurinn á að vinna með Guði að því að ná til heimsins verðum við að taka til okkar orð Jesú og þjónustustarf. Sú staðreynd, að Guð varð hold, kom til okkar og bjó á meðal okkar, barðist, hló og grét með okkur, minnir okkur á að við erum kölluð til að annast þá sem umhverfis okkur eru. Hvernig gerir þú það? Hvernig gætir þú virkjað hina ungu í söfnuði þínum til að hjálpa til í því verki?`

`Hugleiddu þá ábyrgð sem hvílir á okkur, Sjöunda-dags aðventistum, að kenna öðrum þau dásamlegu sannindi sem okkur hafa verið gefin. Hvaða lykil-hlutverki gegnir söfnuðurinn við að kenna öðrum þessi sannindi? Hvernig getur söfnuðurinn jafnframt verið öruggur staður til að ræða við þá sem hafa alvarlegar spurningar varðandi þessi sannindi? Hvernig getur þú skapað aðstæður þar sem hægt er að ræða einlægar spurningar? 4. Ræðið um menningarlega fordóma sem ríkja í þjóðfélaginu. Hvernig getur söfnuðurinn hjálpað þér að yfirstíga þessa fordóma og fylgja fremur kenningum Biblíunnar?`