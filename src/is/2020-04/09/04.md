---
title:  Að lifa sem lærisveinar
date:  24/11/2020
---

Ef söfnuðinum er alvara að efla kristilega menntun er mikilvægt að við byrjum með Jesú. Jesús kallaði lærisveina og þjálfaði þá til að taka á sig ætlunarverk með því að ganga með honum. Jesús sá þeim fyrir tækifærum til að vera í tengslum við líf þeirra sem þeir áttu að annast um og elska. Daglega reyndi hann þá með hugsjón sinni um möguleika þessa heims ef fólk umgengist hvert annað sem bræður og systur.

`Lestu Lúk 4.18-23. Hvaða boðskap hefur Jesús til allra fylgjenda sinna?`

Í þrjú ár fylgdust lærisveinarnir með því hvernig Jesús, kennari þeirra, sýndi fram á hugsjónir ríkis síns í lífi sínu, hugsjónir sem hann boðaði í fyrstu ræðu sinni í samkunduhúsinu í Nasaret. Fyrirgefning, náð og kærleikur fylgdust að með einmanaleika, undirgefni og mótlæti. Það er ekki auðhlaupið að því að vera lærisveinn. Lærisveinn er ekki aðeins dagsverk, það er ævistarf.

„Skipun Krists til lærisveinanna nær til allra trúaðra. Henni er beint til allra þeirra sem á Krist trúa, allt til endiloka tímans… . Öllum sem meðtekið hafa himneskan innblástur, er trúað fyrir fagnaðarerindinu. Allir, sem meðtaka líf Krists, eru vígðir til starfa meðbræðrum sínum til frelsunar. Til þessa starfs var kirkjan stofnuð og allir sem gangast undir heilög heit hennar eru um leið skuldbundnir til samstarfs með Kristi“ (ÞA, bls. 613).

Sem lærisveinum Jesú í dag ber okkur að fullvissa okkur um að Jesús sé ávallt þungamiðja samfélags okkar og tilbeiðslu. Það er gott fyrir okkur að minnast þess að það var Jesús sem kom fram með hugmyndina um lærisveina. Rabbínar samtímans drógu að sér fylgjendur en Jesús kallaði menn og konur til fylgis við sig. Rabbínarnir gátu ekki gert sér í hugarlund að kall gæti verið það róttækt að mikilvægara væri að vera með Jesú en fylgja öllum boðum þeirra.

Sem lærisveinar Jesú eigum við ekki aðeins að bera virðingu fyrir öllum mönnum heldur einnig að sjá þeim fyrir stað þar sem allir geta vaxið og þroskast.

Þess vegna verður öll kristileg menntun og fela í sér tilfinningu fyrir því að okkur beri ekki aðeins að þéna til daglegs lífs heldur að gera það í okkar umhverfi sem Jesús hefur kallað okkur til að gera: Að feta í fótspor hans og sinna þeim sem eru hjálpar þurfi og deila með þeim gleðifregn fagnaðarerindisins.