---
title:  Videre studium
date:  15/01/2021
---

«’De skal gi ham navnet Immanuel ... Gud med oss.’ ‘Kunnskapen om Guds herlighet, som stråler i Kristi ansikt, skal lyse fram.’ Fra evighet av var Jesus Kristus ett med Faderen. Han var ‘Guds bilde’, bildet av hans storhet og majestet, ‘en utstråling av Guds herlighet’. Det var for å åpenbare denne herlighet at han kom til vår verden. Han kom til denne jord som var i syndens mørke, for å åpenbare lyset fra Guds kjærlighet – være ‘Gud med oss’. Derfor ble det profetert om ham: ‘De skal gi ham navnet Immanuel.’» – _Alfa og Omega_, bind 4, side 11 [DA 19].

«Det ville ha tjent Juda-riket best hvis Ahas hadde oppfattet dette som et budskap fra himmelen. Men han valgte å stole på fysisk makt og bad hedningene om hjelp. I sin fortvilelse sendte han dette bud til assyrerkongen Tiglat-Pileser: ‘Jeg er din tjener og din sønn. Kom og berg meg fra arameerkongen og Israels-kongen som har gått til strid mot meg.’ 2 Kong 16,7. I tillegg sendte han en kostbar gave fra sitt skattkammer og fra tempelet.» – _Alfa og Omega_, bind 3, side 156 [PK 329]

**Spørsmål til drøftelse**

`Er det rett å be Gud om et tegn når du skal ta en beslutning? Hvilke farer kan være forbundet med sånt?`

`Det er bra å få hjelp av andre, men hvor går grensen?`

`Den russiske forfatteren Leo Tolstoj skrev til en venn at «når en mann har innsett at døden er slutten på alt, finnes det heller ikke noe verre enn livet.» Hvordan er vissheten om at «Gud er med oss» svaret på en slik uttalelse?`

**Sammendrag**

Gud førte den troløse kong Ahas ut i omstendigheter der han måtte ta en vanskelig beslutning: Å tro eller ikke tro. Det er spørsmålet. Selv om Herren ga ham alle de tegn som fantasien kunne romme, nektet han å la Gud gi ham en grunn til å tro. I stedet valgte han kongen av Assyria som sin «venn».