---
title:  Når verden faller fra hverandre
date:  09/01/2021
---

### Bakgrunnsstoff
Jes 7,1–9, Jes 7,10–13, Jes 7,14

> <p>Minnevers</p>
> Vil dere ikke tro, kan dere ikke stå støtt. (Jes 7,9).

En sabbat kom Connie og Roy hjem etter gudstjenesten. En høne fløy febrilsk over tunet foran dem. Noe var galt. Fuglene skulle være trygt i innhengningen sin, men hadde kommet seg ut. En rask undersøkelse viste at en tragedie var underveis. Beethoven, naboens lille hund, hadde også rømt hjemmefra og var nede ved dammen med Daisy i munnen. Daisy var en fin høne med hvite halefjær. Connie fikk tak i Daisy, men det var for sent. Den kjære fuglen var uten hals og døde snart i Connies armer. Hun satte seg ned med den døde fuglen i armene og gråt.

En annen fugl var helt forstyrret. Den høye, hvite anda Waddlesworth så at Connie holdt Daisy og må ha antatt at hun hadde drept henne. Når Waddlesworth så Connie de neste ukene, angrep han henne og kløp henne med det kraftige nebbet. Noen ganger er det vanskelig å holde orden på venner og fiender.

Denne uken skal vi se på en konge som hadde dette problemet, og vi vil prøve å forstå hvorfor han tok de feilaktige valgene han gjorde.