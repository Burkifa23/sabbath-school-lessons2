---
title:  Gud er hos oss!
date:  14/01/2021
---

I likhet med navnene på Jesajas barn (Sjear-Jasjub, «en rest skal vende om», og Maher-shalal-hash-bas, som betyr «brått bytte, raskt rov»), har også navnet Immanuel en betydning. Bokstavelig talt er det «med oss Gud». Men den vanlige oversettelsen «Gud med oss» mangler noe viktig. Som med andre hebraiske navn av denne typen som mangler verb, må verbet «å være» tilføyes fordi det ikke brukes på hebraisk. Immanuel må altså oversettes «Gud er med oss» (se de samme ordene i Jes 8,10), akkurat som navnet «Jesus» (gresk kortform for hebraisk Josva) betyr «Herren er frelse», og verbet må igjen tilføyes (som Jesaja, som betyr «Herrens frelse»).

Men navnet «Immanuel» er ikke bare en abstrakt beskrivelse; det er en påstand om et løfte som blir oppfylt nå: «Gud er med oss!»

`Hva betyr løftet om at Gud er med oss?`

Det finnes ingen sterkere forsikring. Gud lover ikke at hans folk ikke skal møte motgang, men han lover å være med dem. Salmisten sier: «Om jeg enn skulle vandre i dødsskyggens dal, frykter jeg ikke for ondt. For du er med meg, din kjepp og din stav, de trøster meg» (Sal 23,4).

«Gud sier: ‘Går du gjennom vann, er jeg med deg, gjennom elver, skal de ikke flomme over deg. Går du gjennom ild, skal du ikke svi deg, og flammen skal ikke brenne deg’ (Jes 43,2).

Hvor var Gud da babylonerne kastet Daniels tre venner i ildovnen? Sammen med dem (Dan 3,23–25). Og hvor var Herren da Jakob kjempet til daggry? I Jakobs armer, så nær han kunne komme (1 Mos 32,24–30).

Selv når Herren ikke er fysisk til stede på jorden, gjennomlever han sitt folks opplevelser sammen med dem. Hvor var Herren da Stefanus ble steinet? Jesus sto ved Guds høyre hånd (Apg 7,55). Men da Jesus for opp til himmelen, «satte han seg ved Majestetens høyre hånd i det høye» (Hebr 1,3). Hvorfor sto han da Stefanus var i nød og holdt på å bli steinet til døde? Jesus hadde ikke til hensikt å ta det sittende!» sier Morris Venden. – Roy Gane: _God’s Faulty Heroes_ (1996), side 66.

`Vi kan ha et løfte om at «Gud er med oss», men hva hjelper det hvis vi likevel kommer ut for fryktelige prøvelser og lidelser? Hva hjelper det å vite at han er til stede? Begrunn svaret.`