---
title:  Identitetskrise
date:  26/12/2020
---

### Bakgrunnsstoff
Jes 1,1–9, Jes 1,10–17, Jes 1,18, Jes 1,19–31, Jes 5,1–7

> <p>Minnevers</p>
> Kom, la oss gjøre opp vår sak! sier Herren. Om syndene deres er som purpur, skal de bli hvite som snø, om de er røde som skarlagen, skal de bli hvite som ull (Jes 1,18).

Borte i glemselens land. Kjører du langs en smal landevei i Irland, med hekk på begge sider, kan veien være stengt av en flokk kyr på vei hjem. Ingen gjeter er med dem, men de finner veien til eierens låve. De vet hvor de hører hjemme.

Hvis en liten gutt kommer bort fra mor i en butikk og skriker: «Hvor er mamma?» vet han kanskje ikke hvor han er, eller hvor moren hans er, men midt i et hav av mødre gjenkjenner han moren sin.

I motsetning til de irske kyrne (og guttungen) glemte jødene at de tilhørte Herren og mistet dermed sin identitet som paktsfolk. «Barn har jeg fostret og oppdratt, men de har satt seg opp mot meg. En okse kjenner sin eier, et esel sin herres krybbe. Men Israel kjenner ikke, folket mitt forstår ikke» (Jes 1,2–3).

Denne uken skal vi se hva Gud gjør for å føre sitt folk hjem til seg selv.