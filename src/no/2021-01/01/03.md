---
title:  Råtne ritualer
date:  28/12/2020
---

`Les Jes 1,10. Hvorfor tror du han brukte bildet om Sodoma og Gomorra? Hva var poenget?`

`Les Jes 1,11–15. Hva sier Gud til folket? Hvorfor ville ikke Herren ha den tilbedelsen folket ga ham?`

Hendene som ofret og ble løftet opp i bønn, var «fulle av blod»: det vil si skyldig i vold og undertrykkelse av andre (Jes 1,15; Jes 58,3–4). Når de behandlet andre medlemmer av paktsfolket dårlig, viste de forakt for ham som verner om alle israelitter. Synd mot andre var synd mot Herren.

Gud hadde selv innstiftet offerritualene (3 Mos 1–16) og utpekt tempelet i Jerusalem som stedet for dem (1 Kong 8,10–11). Men ritualene skulle fungere innenfor paktsforholdet mellom Gud og hans folk. Det var Guds pakt med Israel som gjorde at han kunne bo blant dem i helligdommen. Så ritualer og bønner som ble utført der, var bare gyldige hvis de viste troskap mot ham og hans pakt. De som ofret uten å omvende seg fra urettferdige handlinger mot andre medlemmer av paktsfolket, utførte rituell løgn. Dermed var ofringene ikke bare ugyldige – de var synd! De rituelle handlingene sa at de var lojale, men atferden beviste at de hadde brutt pakten.

`Les Jes 1,16–17. Hva befaler Herren folket å gjøre? Hvordan rimer dette med Jesu ord i Matt 23,23–28? Hva kan disse tekstene og sammenhengen de er gitt i, si oss i dag?`