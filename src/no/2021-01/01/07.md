---
title:  Til ettertanke
date:  01/01/2021
---

Om Jes 1,4 skrev Ellen White: «Guds bekjennende folk hadde skilt seg fra Gud og mistet sin visdom og fordreid sin forstand. De kunne ikke se langt, for de hadde glemt at de ble renset fra sine gamle synder. De var rastløse og usikre i mørket og prøvde å utslette minnet om den friheten, tryggheten og lykken de hadde før. De kastet seg ut i all slags arrogant og dumdristig galskap, var i opposisjon til Guds forsyn og økte den skylden som allerede hvilte på dem. De lyttet til Satans anklager mot Guds karakter og fremstilte Gud som blottet for barmhjertighet og tilgivelse.» – _The SDA Bible Commentary_, bind 4, side 1137.

**Spørsmål til drøftelse**

`Hvordan kan dere ‘vaske dere’? Hva betyr uttrykket? (se Fil 2,12–13).`

`Hvordan tilpasset, utvidet og anvendte Jesus vingårdens kjærlighetssang? Matt 21,33–45; Mark 12,1–12; Luk 20,9–19. Hvilke lærdommer kan vi hente i historien ovenfor?`

`Hva er sammenhengen mellom den tilgivelsen Gud tilbyr og den forvandlingen han står for i vårt liv? Hva kommer først, forvandling og så tilgivelse, eller tilgivelse og deretter forvandling? Hvorfor er det viktig å vite hva som kommer først?`

`Sitatet ovenfor sier at folk stilte seg i opposisjon til «Guds forsyn». Hvordan skal det forstås?`

**Sammendrag**

Når Guds folk glemmer ham og tar velsignelsene hans for gitt, minner han dem om at de er ansvarlige overfor pakten med ham. Heldigvis påpeker han deres tilstand, advarer dem om de nedbrytende følgene av å gi avkall på hans beskyttelse og oppfordrer dem til å la ham få helbrede og rense dem.