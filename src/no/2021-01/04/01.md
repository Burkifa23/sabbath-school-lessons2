---
title:  Den tunge måten
date:  16/01/2021
---

### Bakgrunnsstoff
Jes 7,14–16, Jes 7,17–25, Jes 8,1–10, Jes 8,11–15, Jes 8,16–22

> <p>Minnevers</p>
> Så vil jeg vente på Herren, som skjuler ansiktet for Jakobs hus, og sette mitt håp til ham (Jes 8,17).

I en brennende bygning i Harlem i New York City satt en blind jente på vinduskarmen i 4. etasje. Brannmennene var fortvilet. De kunne ikke få stigebilen inn mellom bygningene, og de fikk henne ikke til å hoppe i et nett som hun ikke kunne se.

«Til slutt kom faren og ropte at det var et nett der og at hun skulle hoppe når han sa det. Jenta hoppet og var så avslappet at hun ikke brakk et bein eller forstrakk en muskel i det fire etasjers fallet. Fordi hun stolte helt på faren sin, gjorde hun det han sa var best da hun hørte det var ham.» – Redigert av Michael P. Green: _1500 Illustrations for Biblical Preaching_, side 135.

På samme måte ga Gud bevis for at han ønsket det beste for sine barn, men de avviste hans milde måte å si det på først. Dermed måtte han snakke med dem med et brøl og en flom i stedet.

Hva kan vi lære av deres feil?