---
title:  De utakknemliges mørke
date:  21/01/2021
---

`Les Jes 8,16–22. Hva handler det om? Hva har dette med kong Ahas å gjøre? Sammenfatt tankene.`

Ahas var opptatt av hedensk religion (2 Kong 16,3–4; 1 Krøn 5,10–15; 2 Krøn 28,2–4; 2 Krøn 28,23–25), som var sterkt knyttet til det okkulte (se 5 Mos 32,17; «de ofrer til onde ånder», 1 Kor 10,20). Ulike sider av moderne trolldom har påfallende paralleller i gamle ritualer i Det nære østen og går frem av gamle ikke-bibelske skrifter. Selv mye av dagens New Age er vår tids manifestasjon av de gamle okkulte skikkene.

Jesajas beskrivelse av fortvilelsen som følger av å bli avhengig av andre ånder enn Herren (Jes 8,21–22) passer godt på Ahas (se 2 Krøn 28,22–23). Jesaja viser til folk som blir rasende og forbanner kongen (Jes 8,21). Dette skulle advare Ahas om at siden han førte folket inn i det okkulte, ville de forbanne ham. Det ble faktisk gjort et unntak for Ahas’ begravelse da han døde på grunn av manglende respekt for ham: «De la ham ikke i Israels kongegraver» (2 Krøn 28,27).

`Hva sier disse tekstene om det okkulte? 3 Mos 20,27; 5 Mos 18,9–14.`

Troskap mot Gud forutsetter at vi tar avstand fra det okkulte. 1 Krøn 10,13–14 bruker dette prinsippet om kong Saul: «Slik døde Saul fordi han hadde vært troløs mot Herren og ikke holdt Herrens ord. Han hadde også rådspurt gjenferd, men ikke søkt råd hos Herren. Derfor lot Herren ham dø og lot kongedømmet gå over til David, Isais sønn.»

`Se på deg selv og det som påvirker deg. Hvordan utsettes du for prinsippene bak det okkulte og diverse spiritistiske manifestasjoner? Hva kan du gjøre for å minimere slik innflytelse på deg og din familie?`