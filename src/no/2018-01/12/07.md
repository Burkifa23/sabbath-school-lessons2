---
title:  Til ettertanke
date:   23/03/2018
---

Enok og Noah gjorde det til en vane å vandre med Gud i en tid da få var trofaste i all overfloden, materialismen og volden (1 Mos 5,24; 1 Mos 6,9). De forsto og tok imot Guds nåde. Slik var de gode forvaltere av ting og oppgaver som var betrodd dem.

Opp gjennom tidene har folk vandret med Gud slik Enok og Noah gjorde. Daniel og vennene hans «visste at de måtte ha en klar forstand og utvikle en kristelig karakter for å kunne være representanter for sann gudstro midt blant hedenskapets falske religionssystemer. Gud var deres lærer. De ba stadig, studerte samvittighetsfullt og holdt seg nær Den usynlige. De vandret med Gud likesom Enok.» – Alfa og Omega, bind 3, side 245–246 [PK 486].

«Vandre med Gud» er det forvaltere gjør, de lever med Gud hver dag. En klok forvalter gjør det til en vane å vandre med Gud når forfallet hersker i verden, for det er bare forbindelsen med Gud som kan holde oss fra å falle for tidens ondskap.

En trofast forvalter lever et liv i harmoni med Gud (Am 3,3). Vi må vandre i Kristus (Kol 2,6), vandre i et nytt liv (Rom 6,4), vandre i kjærlighet (Ef 5,2), vandre med visdom (Kol 4,5), vandre i sannhet (Sal 86,11), vandre i lyset (1 Joh 1,7), vandre med integritet (Ordsp 19,1), vandre i hans lov (2 Mos 16,4), vandre i gode gjerninger (Ef 2,10) og gå på den jevne sti (Ordsp 4,26).

**Spørsmål til drøftelse**

`Hva er ydmykhet? Forklar dens betydning i forvalterens liv (Matt 11,29; Ef 4,2; Fil 2,3; Jak 4,10). Hvorfor er ydmykhet viktig i vår vandring med Gud? (Mi 6,8).`

`Samtal om hvordan vi kan hjelpe dem som har kjørt seg fast i dårlige, selvødeleggende vaner. Hva kan dere som en lokal menighet gjøre for å hjelpe disse menneskene?`

`Hvilke andre gode vaner bør kristne forvaltere ha? Se f.eks. Tit 2,7; Sal 119,172; Matt 5,8.`

`Snakk om tid og tidens mysterier. Hvorfor går den så fort? Hvordan kan vi forstå hva tid er? Og fremfor alt: Hvorfor må vi være gode forvaltere av den relativt korte tiden vi har her i verden?`