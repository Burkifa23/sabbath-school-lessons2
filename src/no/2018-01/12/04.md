---
title:  'Vane: Bruk tiden klokt'
date:   20/03/2018
---

**«For vi er fra i går, vi vet ingen ting. Som en skygge er våre dager på jorden» (Job 8,9).**

Du kan stoppe klokken, men ikke tiden. Den venter ikke, den fortsetter å gå selv om vi står stille og gjør ingenting.

`Hva sier disse tekstene om tiden her i dette livet? Jak 4,14; Sal 90,10; Sal 90,12; Sal 39,4–5; Fork 3,6–8. Hva er hovedtanken om vår tid her?`

Med noe så begrenset og ufornybart som tiden, er det viktig at vi forvalter den godt.

Derfor bør vi utvikle vanen med å bruke tiden klokt. Vi bør fokusere på det som er viktig her i livet og i det neste. Vi må forvalte tiden ut fra hva Guds ord sier er viktig, for når den har gått, kan den ikke fornyes. Mister vi penger, kan vi få dem tilbake, kanskje mer enn det vi mistet. Slik er det ikke med tiden. Et tapt øyeblikk er tapt for alltid. Det er lettere å få et egg tilbake i skallet enn å hente tilbake et øyeblikk fra fortiden. Derfor er tiden en av de mest dyrebare råvarene Gud har gitt oss. Så det er viktig å legge seg til vanen med å få mest mulig ut av hvert øyeblikk vi har fått.

«Vår tid hører Gud til. Hvert øyeblikk er hans, og vi står under den mest høytidelige forpliktelse til å utnytte den til hans ære. Det finnes ikke noe talent han vil kreve oss til strengere regnskap for enn nettopp tiden.

Tidens verdi trosser alle beregninger og målinger. Kristus så på hvert øyeblikk som noe uvurderlig. Slik må også vi se det. Livet er for kort til at en kan leke med det, la det smuldre bort i bagateller. Vi har bare noen få dagers prøvetid til å forberede oss for evigheten. Det vil si: ikke et minutt å spille, ikke et sekund å vie til selvisk fornøyelse. Vi har ingen tid å ofre på et liv hengitt til synd.» – Ord som lever (2006), side 244, 245 [COL 342].

`«Pass derfor nøye på hvordan dere lever, ikke som ukloke mennesker, men som kloke, så dere bruker den dyrebare tiden godt, for dagene er onde» (Ef 5,15–16). Hvordan kan vi anvende dette på vår situasjon?`