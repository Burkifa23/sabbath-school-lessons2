---
title:  'Vane: Vente på Jesu gjenkomst'
date:   19/03/2018
---

`Les Luk 12,35–48. Hva sier denne lignelsen om hvordan vi skal forholde oss til Jesu gjenkomst? Hvorfor må alt det vi gjør, skje i lys av hans komme?`

Forvaltning bør praktiseres regelmessig i lys av Jesu gjenkomst. De utro forvalterne som gir seg ut for å være trofaste, vil bli avslørt av sine handlinger, for sanne, trofaste forvaltere utfører sitt ansvar mens de venter og arbeider akkurat som om mesteren var til stede. De lever for fremtiden og arbeider trofast dag for dag. «Men vi har vår borgerrett i himmelen, og derfra venter vi frelseren, Herren Jesus Kristus» (Fil 3,20).

Abraham «ventet på byen med de faste grunnvollene» (Hebr 11,10), og vi bør også se frem til Jesu gjenkomst (Hebr 10,25). De tenkte fremover, ventet, la plan og var klar til å møte Jesus på et øyeblikks varsel. Vi må også utvikle vanen med å rette blikket mot synsranden og vente på evangeliets høydepunkt (Tit 2,13). I stedet for bare å kaste et og annet blikk på profetiene, må vi kontinuerlig se, vente og handle og alltid ha evigheten i tanke, den som venter oss når Kristus kommer tilbake. Samtidig må vi unngå fantasifulle spekulasjoner om hendelser i endetiden. Løftet om Jesu gjenkomst gir retning til vårt liv, perspektiv over samtiden og hjelper oss å huske hva som er viktig her i livet. Vanen med å ha blikket rettet mot Jesu gjenkomst, gir mål og mening til forvalteren.

Korset har banet vei for vårt stevnemøte med frelseren. Vi ser etter veivisere som er åpenbart i Skriften og peker på Kristi komme i Faderens og englenes herlighet (Mark 8,38). «Vi har ikke det synlige for øye, men det usynlige. For det synlige tar slutt, det usynlige er evig» (2 Kor 4,18).

Ja, døden er en realitet og bør alltid hjelpe oss å innse hvor kort vår tid er. Men løftet om Jesu gjenkomst viser at også døden er midlertidig og forbigående. Derfor bør vi leve i lys av løftet om Kristi gjenkomst, for dette løftet må påvirke vår livsførsel som kristne forvaltere. La oss gjøre det til en vane alltid å leve i forventningen om Kristi gjenkomst.