---
title:  Forvalterens vaner
date:   17/03/2018
---

### Bakgrunnsstoff
Ef 5,15–17, Kol 3,23, Luk 12,35–48, Jak 4,14, Apg 3,21, 1 Kor 9,24–27

> <p>Minnevers</p>
> Hvordan holder den unge stien sin ren? Ved å ta vare på dine ord. Jeg søker deg av hele mitt hjerte, la meg ikke gå meg vill, bort fra dine bud! Jeg gjemmer ditt ord i hjertet så jeg ikke skal synde mot deg (Sal 119,9–11).

Dine vaner viser målet og retningen for livet ditt.

Forvaltere som utvikler gode vaner, er de mest trofaste. Daniel ba hver dag (Dan 6,10). Paulus hadde for vane å gå i synagogen (Apg 17,1–2). Han skriver også: «La dere ikke føre vill! Dårlig selskap ødelegger gode vaner» (1 Kor 15,33). Vi skal utvikle gode vaner så de kan erstatte de dårlige.

«Hver av oss blir det våre vaner gjør oss til, for tid og evighet. De som utvikler de rette vaner og er trofaste og pliktoppfyllende, skal være som skinnende lys og kaste lys over andres vei.» – Testimonies for the Church, bind 4, side 452.

Den veien som en vane skaper, er den raskeste veien til den belønningen du søker. En vane er en inngrodd beslutning. Du trenger ikke engang å tenke deg om, du bare gjør det. Vanen kan være god eller dårlig, alt etter hva det er du gjør. Denne uken ser vi på vaner som hjelper forvalteren å arbeide for Gud.