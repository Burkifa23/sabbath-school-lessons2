---
title:  Forholdet til Kristus
date:   21/01/2018
---

Enten vi er rik eller fattig, kan kjærlighet til verdslige ting binde sjelen til verden i stedet for til Kristus. Kanskje har vi ikke mye av jordisk verdi. Men et sterkt ønske om å eie materielle ting, kan bli en stor forbannelse. Hvis den ikke kommer under Herrens kontroll, fører den oss bort fra frelsen. Dette vet Satan, og derfor bruker han kjærligheten til det materielle for å fange så mange som mulig i sitt garn.

Hvordan kan vi unngå det?

`«La sinnet være vendt mot det som er der oppe, ikke mot det som er på jorden» (Kol 3,2). Hvordan gjør man det? (Se også Sal 119,11; Ef 6,18.)`

`Hvilke andre tekster taler om hva vi bør ha fokus på? (Se f.eks. Fil 4,8.)`

Det eneste botemidlet mot verdslighet er hengivenhet til Kristus (Sal 34,1) i alle livets opp- og nedturer. Moses «holdt Kristi vanære for en større rikdom enn skattene i Egypt» (Hebr 11,26). Kristus må ha førsteplassen hos oss. Kristus ønsker engasjement ut fra overbevisning, ikke som et minste onde. Vi må altså være opptatt av Kristus på grunn av hvem han er og hva han har gjort for oss, ikke på grunn av fordeler som troen og forholdet til ham kan gi oss her og nå.

Vårt liv må være skjult i Jesus, og hans planer må være våre planer. Ekte engasjement legger hånden på plogen uten at man «ser seg tilbake» (Luk 9,62). Med et slikt engasjement løfter Jesus oss til vårt fulle potensial. Når vi overgir oss til ham, bryter han verdens grep om vår sjel. Vi må være Kristus-sentrert, ikke ting-sentrert. Bare det vil fylle tomrommet i vårt liv.

`Tenk på en gang du fikk en gjenstand, noe du virkelig hadde ønsket deg. Hvor lenge varte gleden og tilfredsstillelsen før den forsvant, og du var tilbake på utgangspunktet?`