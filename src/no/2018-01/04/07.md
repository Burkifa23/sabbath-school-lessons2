---
title:  Til ettertanke
date:   26/01/2018
---

En forvalter lever etter prinsippene plikt og kjærlighet. «Husk at plikten har en tvillingsøster, kjærligheten. Sammen kan de utrette nesten hva det skal være, men hver for seg kan ingen av dem gjøre noe godt.» – Testimonies for the Church, bind 4, side 62. Plikt er kjærlighet i aksjon. Vi behøver bare å tenke på Kristi offer, så viser kjærligheten oss vår plikt.

Det motsatte er verdens prinsipper: hat og opprør. Opprør kan være hat i aksjon. Lucifer gjorde opprør mot Gud (Esek 28,16–17), og han gir seg ikke før han blir tilintetgjort. Han erstattet kjærlighetens makt med kjærlighet til makten. Israels religiøse ledere hatet Jesu makt og myndighet (Matt 22,29). Selv når de flyktet fra templet eller trakk seg unna hans gjennomtrengende blikk, omvendte de seg ikke.

**Spørsmål til drøftelse**

`Hva mer kan vi si om kjærlighet og plikt? Hva mener Ellen G. White når hun kaller dem tvillinger og sier at den ene uten den andre ikke «evner noe godt»? Hva er kjærlighet uten plikt, og hva er plikt uten kjærlighet? Hvorfor hører de sammen?`

`Minneverset for denne uken lyder: «Rikdom er til ingen nytte på vredens dag, men rettferd berger fra døden [...] Den som stoler på sin rikdom, faller, de rettferdige vokser fram som løvet» (Ordsp 11,4 og 28). Hvordan skal vi forstå det? Hva sier det om rikdommen, og hva sier det ikke?`

`Hvordan kunne Salomo spore av til de grader? Let etter tekster i Forkynnerens bok som viser hvor tomme og meningsløse verdslige ting er, også når vi har mye, som Salomo. Hva har vi lært om bønn denne uken, og om bibelstudium og et forhold til Kristus som kan holde oss åndelig på rett kjøl?`

`Hvordan kan folk som ikke har mange ting, likevel gå i den fellen Satan legger for dem?`

`Hva svarte dere på onsdagens siste spørsmål om ulike slags visdom?`