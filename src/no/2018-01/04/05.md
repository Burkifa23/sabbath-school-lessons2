---
title:  Det vise liv
date:   24/01/2018
---

En av de fineste historiene i Bibelen handler om da Salomo ba Gud først og fremst å gi ham «et lydhørt hjerte, så jeg kan styre ditt folk og skille mellom godt og ondt. For hvem kan ellers styre dette folket, så stort som det er?» (1 Kong 3,9).

`Hva sa Gud som kunne ha spart Salomo for den ødeleggelsen som tingene hans førte over ham? Hvorfor er dette så viktig for alle? 1 Kong 3,14; se også 1 Joh 5,3; 1 Pet 4,17.`

Salomo hadde mye visdom, men i bibelsk forstand er visdom bare god informasjon hvis man ikke lever etter den. Mange går tapt som har fått rikelig med informasjon om Gud og hans vilje. Men Salomo fulgte ikke Guds vilje. Dermed gikk han bort fra Herrens veier. Først senere i livet kom han til seg selv og skrev: «For Visdommen er bedre enn perler, av alle skatter er ingen som hun» (Ordsp 8,11).

Visdom er anvendt kunnskap og forstand. Kunnskap er fakta, forstand er innsikt, og visdom kommer når kunnskap og forstand anvendes i hverdagen. En vis forvalter trenger ikke bare kunnskap og forstand, men også den erfaringen som kommer av å omsette kunnskapen og forstanden i handling.

Salomos liv viser at selv de klokeste og mest forstandige kan bli revet med av materialismens tomhet hvis de ikke lever etter den kunnskapen de har fått.

`Sammenlign 1 Kor 3,19 og Ordsp 24,13–14. Hva er forskjellen mellom de to slags visdom som omtales her? Snakk sammen om det på sabbaten.`