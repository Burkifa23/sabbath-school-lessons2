---
title:  Lån og forbruk
date:   11/03/2018
---

Profetdisiplene og Elisja hentet ved nede ved Jordan-elven. «Men da en av dem felte sitt tre, falt øksen i vannet. Da ropte han høyt: ‘Å, min herre! Den var til og med lånt!’» (2 Kong 6,5). «Å låne» betyr å få tillatelse til å bruke noe som tilhører en annen. Tillatelsen innebærer både risiko og ansvar. Lånte penger er som den lånte øksa, bortsett fra at det kan få alvorligere konsekvenser dersom de misbrukes.

Vi låner penger for å bruke dem. Den økonomiske risikoen vi tar, forutsetter at vi kan betale tilbake og at fremtiden ikke byr på økonomiske overraskelser. Men vi kjenner ikke fremtiden (Fork 8,7), så det medfører alltid risiko å låne penger.

**Hva sier disse tekstene om gjeld?**

`Sal 37,21`

`Fork 5,5`

`5 Mos 28,44–45`

Vi kan låne penger for å bruke dem klokt, men fristelsen til å bruke det vi har, også av lånte penger, kan skape problemer. Når vi bruker lånte penger, kan vi komme til å leve over evne. Å låne og bruke er forbrukerkulturens fristelse. Når vi fristes, bør vi søke Guds hjelp (1 Kor 10,13), for et lån kan bli en forbannelse (5 Mos 28,43–45).

Ikke legg deg til uvanen med å låne penger. Har du allerede lån, så betal det ned så fort du kan. Vi må lære å bruke midlene klokt og ikke la oss bli et offer for verdens penger.

Men noen ganger må vi låne. Det må gjøres forsiktig og med tanke på å betale alt tilbake så fort vi kan.

`Hvilke åndelige farer utsetter gjeld oss for?`