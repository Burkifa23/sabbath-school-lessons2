---
title:  Gjeld – en daglig beslutning
date:   10/03/2018
---

### Bakgrunnsstoff
Sal 37,21, Matt 4,3–10, Matt 6,33, 5 Mos 28,12, Ordsp 13,11, Ordsp 21,5, 2 Kor 4,18

> <p>Minnevers</p>
> Gi alle det du skylder dem. Betal skatt til den som skal ha skatt, toll til den som skal ha toll, vis respekt for den som skal ha respekt, gi ære til den som skal ha ære. Ha ingen skyld til noen, annet enn det å elske hverandre! Den som elsker sin neste, har oppfylt loven (Rom 13,7–8).

Iblant kan man være heldig og finne en som er villig til å låne ut penger. Vedkommende gjør det kanskje med rene motiver, for å hjelpe deg ut av en knipe. Men som oftest får du ikke låne penger fordi folk er snille. De gir deg penger fordi de vil tjene mer penger (på din bekostning).

Vi bør gjøre alt vi kan for å unngå gjeld. Iblant, som når vi skal kjøpe hus eller bil, bygge kirke eller skaffe oss utdanning, må vi jo låne. Men det må gjøres så klokt som mulig, man bør planlegge å bli gjeldfri snarest mulig.

Likevel må vi ta oss i vare. Når Guds folk bruker penger de ikke har, åpner de for at «begjær og kjærlighet til jordiske skatter skal dominere deres sinn. Når disse egenskapene hersker, kommer frelsen og nåden i annen rekke.» – Early Writings, side 267.

Vi må bli dyktigere, utvikle våre evner så vi kan være disiplinert og gjøre alt for å unngå gjeld. Denne uken vil vi se hva Bibelen sier om temaet.