---
title:  Si nei til gjeld
date:   14/03/2018
---

`Les 5 Mos 28,12. Hva kan dette lære oss om å stifte for mye gjeld? Hva er prinsippet?`

Det er bare sunn fornuft å unngå gjeld mest mulig. Skriften ber oss også om ikke å kausjonere for andres gjeld (Ordsp 17,18; Ordsp 22,26). Gjeld låner fra fremtiden og forplikter oss til å imøtekomme dens krav når vi står økonomisk svakt. Dette er en søt drikk som kristne synes det er vanskelig å avvise og styre. Gjeld er ikke alltid umoralsk, men det styrker ikke vårt åndelige liv.

«Man må føre streng kontroll med pengebruken, ellers tar man opp stor gjeld. Lev ikke over evne. Sky gjeld som pesten.» – Counsels on Stewardship, side 272.

Gjeld kan gjøre oss til «slave under långiveren» (Ordsp 22,7). Vår verden er så gjennomsyret av gjeld at vi oppfatter det som normalt. Hele nasjoner lever på gjeld, så hvorfor skal ikke den enkelte også gjøre det? Dette er feil holdning.

«Inngå en høytidelig pakt med Gud om at du ved hans velsignelse skal betale din gjeld og ikke skylde andre noe om du så skal leve på grøt og brød. Når du skal sette mat på bordet, er det lett å bruke et par kroner på noe unødig. Ta vare på ørene, så vil kronene passe seg selv. Det blir snart store beløp av småtterier som brukes på ditt og datt. Fornekt iallfall selvet mens dere er nedsyltet i gjeld. [...] Dere må ikke gi opp eller bli motløse. Si nei til smaksløkene, tilfredsstill ikke appetitten, spar småpengene og betal gjeld. Betal den ned snarest mulig. Når du er en fri mann igjen og ikke skylder noen noe som helst, har du vunnet en stor seier.» – Counsels on Stewardship, side 257.

Gjeld er farlig for en kristen. Det kan skade vår åndelige erfaring og svekke evnen til å gi til Guds verk. Det berøver oss evnen til å hjelpe andre og stjeler muligheter for å få Guds velsignelser.

`Hvilke beslutninger kan du ta for å unngå unødig gjeld? Hva må du kanskje nekte deg for å leve gjeldfritt?`