---
title:  Til ettertanke
date:   02/03/2018
---

«Giverånden er himmelens ånd. Selvopptatthetens ånd er Satans ånd. Vi ser Kristi selvoppofrende kjærlighet på korset. Han ga alt han hadde, og så ga han seg selv for at mennesket skulle bli frelst. Kristi kors taler til det gode i alle dem som følger frelseren. Der illustreres giverprinsippet. Gi, gi. Kristenlivets sanne frukt er når dette praktiseres med velvilje og gode gjerninger. De verdsliges prinsipp er å få, få. Slik tror de at de skal bli lykkelige. Men når vi gjør dette for alt hva det er verdt, blir resultatet elendighet og død» – Advent Review and Sabbath Herald, 17. okt. 1882.

**Spørsmål til drøftelse**

`Hva er det ved selvopptattheten som er stikk i strid med Kristi ånd? Hva kan vi gjøre for å beskytte oss mot det som faller så naturlig for syndere?`

`«Enhver skal gi det han har bestemt seg for i sitt hjerte, ikke med ulyst eller av tvang. For Gud elsker en glad giver» (2 Kor 9,7). Det greske ordet for «glad» opptrer bare én gang i NT og av det får vi det engelske «hilarious» (lattervekkende). Hva burde vår holdning til å gi, være?`

`Lag en liste over alt du har fått i Kristus. Be om det du skriver ned. Hva bør listen si oss om hva vi bør gi som svar på det vi har fått? Og hva sier den om hvor små våre beste gaver kan virke mot det vi har mottatt, enda vi har gitt dem med de beste motiver?`

`Hvorfor vil selvopptatthet garantert gjøre deg ulykkelig?`

`Tenk på noen i menighetsfamilien som har et behov. Hvordan kan du hjelpe dem? Hva kan du gjøre, selv om det krever et stort offer?`