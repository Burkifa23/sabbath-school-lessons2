---
title:  Misjonsfortelling
date:   02/03/2018
---

#### Guds overraskelser

_Laura del Carmen Flores Dias (23), Mexico_

Da Laura var 10 år, trodde hun at hun skulle i selskap hos en venn. I stedet var det en smågruppe som studerte Bibelen. Hun likte seg så godt at hun fortsatte å komme. Senere gikk hun i Adventistkirken. Etter en møteserie ba hun om dåp, men ble møtt med utenomsnakk. Men til slutt ble hun døpt.

Etter videregående skole ville hun gå på et adventistuniversitet, men manglet penger. Hun sa til Gud: ”Lar du meg studere på et adventistuniversitet, skal jeg bli bibellærer. Ellers vil jeg arbeide nå og studere etter at jeg er gift.”

Hun ble opptatt på adventistuniversitetet. Økonomien var stram, men etter hvert fikk hun stipend og fullførte sin BA uten gjeld.

Gud hadde hjulpet henne, og hun ville bli bibellærer, men først måtte hun ha en MA-grad. Hun manglet fremdeles penger og trengte jobb for å betale studiene. Det fikk hun på adventistenes Navojoa University. ”Vi har jobb til deg, og du kan begynne når som helst,” skrev de.

Klassekameratene hjalp henne med reisepenger, og i dag gleder hun seg til å undervise i bibelkunnskap. Yndlingsverset hennes er Jak 1,12: ”Salig er det mennesket som holder ut i fristelser. For når han har stått sin prøve, skal han få livets seierskrans, som Gud har lovet dem som elsker ham.”

”Unge mennesker møter mange prøvelser,” sier hun. ”Men med Guds hjelp kan vi alltid vinne seier.” Hennes liv har vær fullt av overraskelser, og slik liker hun det. Hun råder andre som mangler penger til utdannelse til å stole på Gud. ”Han gir ikke bare det du trenger, men mer enn det når du stoler på ham,” sier hun.

En del av offeret 13. sabbat går til utbygging av adventistenes sykehus i Lauras hjemby Villahermosa. Takk for at dere gir.

_Frida Kahlo var en av Mexicos mest berømte kunstnere i det 20. århundre._

- Mexico har et variert klima, alt fra tropisk til ørken.
- Den høyeste toppen i Mexico er den 5636 m høye vulkanen Pico Orizaba, som er det tredje høyeste fjellet i Nord-Amerika.
- Chitzen Itza er en mayapyramide som besøkes av over 1 mill. mennesker i året.
- Mange innfødte døde av kopper og andre sykdommer som de spanske conquistadorene hadde med seg til Den nye verden, for de hadde ingen immunitet mot dem. Noen mener at befolkningstallet falt med 80-90 prosent mellom 1500 og 1600.