---
title:  Vårt beste offer
date:   27/02/2018
---

`Les Luk 7,37–47. Hva sier dette om riktig motivasjon for å ofre til Gud?`

Maria kom inn og så at Jesus lå ved bordet. Hun knuste alabastkrukken og salvet ham. Noen trodde at hun gjorde noe upassende, hun levde jo et syndig liv.

Men Maria var befridd for en demon (Luk 8,2). Hun ble overveldet av takknemlighet da Lasarus sto opp. Hennes salve var det mest verdifulle hun eide, og med den viste hun Jesus sin takknemlighet.

Denne historien viser hva som bør være drivkraften bak vårt offer: takknemlighet. For hva skal vi ellers gjøre med den uvurderlige gaven som Guds nåde er? Hans sjenerøsitet får oss til å gi, og når det ledsages av vår takknemlighet, er dette ingrediensene i meningsfulle offer, både tid, talenter, skatter og kropper.

`Les 2 Mos 34,26; 3 Mos 22,19–24 og 4 Mos 18,29. Sammenhengen er en annen enn i dag, men hvilket prinsipp kan disse tekstene lære oss hva det vil si å ofre?`

Våre offer kan virke små, men de er viktige i Guds øyne. Når vi gir ham det beste, viser vi at vi setter ham først i livet. Vi gir ikke for å bli favorisert. Vi gir det vi har av takknemlighet for det vi har fått i Kristus Jesus.

> <p></p>
> «Helhjertet hengivenhet og godhet som har sitt utspring i takknemlig kjærlighet, gir selv det minste frivillige offer en guddommelig duft som gjør gaven til noe av uvurderlig verdi. Men etter å ha gitt frelseren alt vi kan, om det er aldri så verdifullt, og vi ser vår takknemlighetsgjeld til Gud slik den egentlig er, vil alt det vi har ofret, fortone seg som utilstrekkelig og lite. Men englene tar disse ofrene, som for oss virker fattigslige, og legger dem frem som velduftende offer for tronen, og de blir godtatt.» – Testimonies for the Church, bind 3, side 397.