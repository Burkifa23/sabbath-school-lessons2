---
title:  Troskap
date:   05/02/2018
---

`«Ingen kan tjene to herrer. Han vil hate den ene og elske den andre, eller holde seg til den ene og forakte den andre. Dere kan ikke tjene både Gud og Mammon» (Matt 6,24). Hva sier teksten om hvor mye troskap mot Gud betyr?`

Vi vet at Guds navn betyr «nidkjær» (2 Mos 34,14). Dette burde tjene som en oppfordring til troskap. Troskap mot en «nidkjær» Gud er troskap i kjærlighet. I troens gode strid viser troskapen hvem vi er og oppmuntrer oss til å bli på vår post.

Vår troskap er viktig for Gud (1 Kong 8,61). Den er ikke en kontrakt som prøver å dekke alle eventualiteter, og heller ikke bare en liste med regler. Den er snarere et synlig uttrykk for tro og engasjement.

`Les 1 Krøn 28,9. Hva sier dette om betydningen av lojalitet?`

Der det er troskap, er sviket en mulighet. Lojalitet er som kjærlighet. Den må være frivillig, ellers er det ikke ekte troskap. I krig hender det at soldatene ved fronten tvinges til å bli og kjempe. Ellers blir de skutt. De gjør sin plikt, men ikke alltid av troskap. Men det er ikke slik lojalitet Gud ber om.

Job forutså ikke katastrofene som skulle ødelegge familien, hans eiendom og helsen. Han kunne ha gitt troen, kjærligheten og engasjementet på båten, men hans troskap mot Gud var en urokkelig moralsk beslutning. Han var ærlig og kviet seg ikke for å lovprise Gud offentlig, men sa de berømte ordene: «Om han dreper meg, vil jeg likevel sette min lit til ham» (Job 13,15, eng. overs.). Hans troskap i møtet med katastrofen viser en lojal forvalter på sitt beste.

`Still deg spørsmålet: Hvor tro er jeg mot Herren, som døde for meg? Hvordan kan troskapen bli mer synlig?`