---
title:  Kjennetegnene på en forvalter
date:   03/02/2018
---

### Bakgrunnsstoff
Hebr 11,8–12, Rom 4,13, Rom 4,18–21, Matt 6,24, Hebr 9,14, 1 Joh 5,2–3, Luk 16,10–12

> <p>Minnevers</p>
> Så skal dere se på oss som Kristi tjenere og forvaltere av Guds mysterier. Av forvaltere kreves det at de viser troskap (1 Kor 4,1–2).

Forvaltere har sitt varemerke, sine kjennetegn, akkurat som handelsverdenen opererer med merkenavn og symboler. Mange har blitt berømt ved å forvandle seg til en merkevare.

Kristne forvalteres varemerke er at de gjenspeiler Kristi kjærlighet, takket være sitt forhold til ham. Når vi lever og praktiserer Kristi egenskaper, vil vårt liv avsløre varemerket vårt. Det er også hans varemerke: vår identitet går i ett med hans (1 Kor 6,17).

Denne uken ser vi på trekk ved Guds forvaltere som utgjør deres merkenavn. Disse egenskapene inspirerer oss til å se frem til Jesu gjenkomst og utføre det arbeidet som er oss betrodd som trofaste forvaltere av hans sannhet. Hvert enkelt kjennetegn beskriver et dypere forhold vi kan ha til ham som kom for å finne og redde de fortapte. Jo mer vi studerer disse egenskapene, desto større del av vårt liv blir de. Guds vesen er kjærlighet, og i all sin dynamikk vil det bli vårt varemerke og påvirke alle sider av livet, nå og for alltid.