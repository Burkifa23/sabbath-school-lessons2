---
title:  Lydighet
date:   07/02/2018
---

«Abel var lydig og knelte ved alteret med lammet slik Gud hadde sagt. Men Kain var rasende og knelte ved alteret sitt med frukten. Begge kom med et offer, men bare en av dem hadde gjort som Gud sa. Det drepte lammet ble tatt imot, men markens grøde ble avvist. Begge to forstod hva ofringene skulle bety, men bare én gjorde som Herren hadde sagt (1 Mos 4,1–5).

Abel døde fordi Kain ikke ville godta Guds plan i lydighetens skole og bli frelst ved Jesu Kristi blod som sonofrene var et forbilde på. Kain ville ikke utøse blod som symbol på Kristi blod som skulle gis for verden.» – The SDA Bible Commentary, bind 6, side 1109.

Lydighet begynner i hodet. Med forstanden påtar man seg ansvaret for å gjøre det en høyere myndighet sier. Lydighet innebærer et forhold til en autoritetsfigur og vilje til å gjøre som vedkommende sier. Når det gjelder forholdet til Gud, er lydighet en frivillig handling som bygger på kjærlighet og former vår oppførsel etter moralske krav. Lydighet mot Gud må være så konkret som han vil, og ikke bare når vi tenker eller ønsker det selv. Kain er et godt eksempel på en som gjør som han selv vil i stedet for å gjøre som Gud sier.

`Les 1 Joh 5,2–3 og Rom 1,5; Rom 10,16–17. Hva sier dette om lydighetens betydning for oss, som blir frelst av tro uten lovgjerninger?`

Vi adlyder ikke for å bli frelst, vi adlyder fordi vi er frelst. Lydighet er moralsk tro uttrykt i praksis. Samuel sa til Saul: «Har Herren sin glede i brennoffer og slaktoffer like mye som i lydighet mot Herrens ord? Nei, å adlyde er bedre enn slaktoffer, å lytte er bedre enn fett av værer» (1 Sam 15,22).

`Hva mente Samuel med at «å adlyde er bedre enn slaktoffer»? Hva burde det si oss som kan hjelpe oss så vi ikke faller for det falske evangeliet om billig nåde?`