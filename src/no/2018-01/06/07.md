---
title:  Til ettertanke
date:   09/02/2018
---

Et annet kjennetegn på en god forvalter er ansvarlig opptreden.

«Satan har alltid prøvd å få oss til å tenke mindre på Jesus og mer på mennesker. Han vil frata dem deres personlige ansvar. Satan klarte det ikke da han fristet Guds Sønn, men det gikk bedre da han kom til syndige mennesker. Kristendommen ble fordervet.» – Early Writings, side 213.

Med Kristus som midtpunktet i vår eksistens er vi åpne for hans råd. Resultatet blir at vår tro, troskap, lydighet, rene samvittighet, pålitelighet og individuell ansvarlighet kommer til syne i vårt liv. Som forvaltere blir vi fullvoksne i Guds hånd (Sal 139,23–24).

Det personlige ansvar er et viktig bibelsk prinsipp. På jorden var Jesus personlig ansvarlig overfor Faderen (Joh 8,28). Vi er ansvarlige for hvert unyttig ord (Matt 12,36). «Av den som har fått mye, skal det ventes mye, og av den som mye er betrodd, skal det kreves desto mer» (Luk 12,48). Men den største trusselen mot det personlige ansvar er tendensen til å overlate ansvaret til andre. «Dere skal være oppmerksom på at det ikke er vår egen eiendom som vi er betrodd å investere. I så fall kunne vi kreve å få bestemme selv. Da kunne vi overlate ansvaret til andre, og la dem ta seg av forvalteroppgaven vår. Men dette lar seg ikke gjøre, for Herren har gjort oss til sine forvaltere, hver enkelt av oss.» – Testimonies for the Church, bind 7, side 177.

**Spørsmål til drøftelse**

`Se på de kjennetegnene på en forvalter som vi har studert denne uken: personlig ansvar, pålitelighet, lydighet, troskap, en ren samvittighet og trofasthet. Hva er sammenhengen mellom dem? Hvordan fører latskap på ett område til latskap på de andre? Eller hvordan kan fasthet på ett område føre til fasthet på de andre?`

`Tenk mer på hvordan evangeliets løfter kan hjelpe dem som sliter med en dårlig samvittighet. Hvilke løfter kan de gjøre krav på?`

`Vi tror ofte at «lojalitet» bestandig er godt. Men stemmer det? Hvordan kan man være lojal mot noen eller noe som ikke er bra? Hvorfor må begrepet «troskap» alltid forstås i en bestemt sammenheng for å se om denne lojaliteten er av det gode?`