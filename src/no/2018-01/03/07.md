---
title:  Til ettertanke
date:   19/01/2018
---

Den skulle de ta vare på og forvalte (1Mos 2,15). De skulle gjøre hagen beboelig. Den oppgaven kan ikke ha vært så vanskelig. Gud ga dem en ny rolle og underviste dem om ansvaret. Den nye familien ville finne lykke og mening i å stelle Edens hage.

Det hebraiske ordet for «råde» (1 Mos 1,26; 1 Mos 1,28) betyr «å bringe under kontroll.» Sammenhengen tatt i betraktning var dette ikke noen hard styreform, men et velvillig styre som tok seg av Guds skaperverk. Dette ansvaret har ikke opphørt. Adam og Eva skulle lære at Gud var eieren og at de var mellomledere eller forvaltere. Helt fra første stund var det Guds tanke at de skulle ha ansvarsfulle oppgaver, men ikke som eiere. De skulle vise Gud at de var trofaste forvaltere.

«Adam og Eva fikk Edens hage for å ta hånd om den. De skulle «dyrke og passe den». Og de trivdes med oppgaven. Hjerte, sinn og vilje handlet i fullkommen harmoni. De ble ikke trette av arbeidet. Timene gikk med til nyttige gjøremål og samfunn med hverandre. Det var en behagelig jobb. Gud og Kristus besøkte dem og pratet med dem. De hadde full frihet. [...] Gud eide hjemmet deres i Edens hage. De forvaltet det for ham.» – Manuscript Releases, bind 10, side 327.

**Spørsmål til drøftelse**

`Gud eier verden. Hva sier det om vårt ansvar for miljøet? Bør vi unngå den politiske fanatismen som nærmest tilber selve skaperverket? Hvilken holdning bør vi ha til miljøvern?`

`Hva vil det si at Gud er en «nidkjær» (eng.: sjalu) Gud? Det er ikke alltid lett å forstå, spesielt fordi vi oppfatter sjalusi som negativt, noe som vi bør unngå. Hvordan skal vi forstå dette når det gjelder Gud, uten den negative bagasjen som ofte følger med ordet?`

`Hvordan kan vi lære å skille mellom riktig bruk og glede over de fysiske tingene som Gud har skapt og misbruk av dem? Hvorfor er skillet viktig?`