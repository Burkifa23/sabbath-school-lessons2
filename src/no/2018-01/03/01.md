---
title:  Gud eller mammon?
date:   13/01/2018
---

### Bakgrunnsstoff
Sal 33,6–9, Matt 19,16–22, 1 Pet 1,18, Hebr 2,14–15, 2 Mos 9,14, Sal 50,10

> <p>Minnevers</p>
> Derfor har også Gud opphøyd ham til det høyeste og gitt ham navnet over alle navn. I Jesu navn skal derfor hvert kne bøye seg, i himmelen, på jorden og under jorden, og hver tunge skal bekjenne at Jesus Kristus er Herre, til Gud Faders ære! (Fil 2,9–11).

Gud kvier seg ikke for å si hva han mener om det å være besatt av penger og materielle ting. Kristi ord til den griske rikmannen som samlet og samlet enda Gud hadde velsignet ham, burde skremme noen hver: «’Uforstandige menneske! I natt kreves din sjel tilbake. Hvem skal så ha det du har samlet?’ Slik går det med den som samler skatter til seg selv og ikke er rik i Gud» (Luk 12,20–21).

Man kan ikke både tjene Gud og pengene. Det er enten eller, Gud eller mammon. Det er innbilning å tro at vi kan få begge deler. Lever vi et dobbeltliv, innhenter det oss før eller siden. Vi kan lure andre, men ikke Gud, og en dag skal vi stå til regnskap.

Vi må velge, og desto lenger vi nøler og kommer med unnskyldninger, desto strammere blir pengenes og griskhetens grep om sjelen. Troen krever at vi velger.

Og valget blir lettere hvis vi husker hvem Gud er, hva han har gjort for oss og hva vi skylder ham.