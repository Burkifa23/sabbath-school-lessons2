---
title:  Fyll låvene!
date:   01/01/2018
---

`Les Luk 12,15–21. Hva er budskapet? Kan prinsippet gjelde den som ikke er rik? Hvordan?`

Både rik og fattig kan miste det virkelig viktige av syne og bli opptatt av det som er flyktig og ikke verdt å ofre det evige liv for. Vi ville nok aldri bøye oss for en statue av gull eller sølv og tilbe den. Men vi kan likevel komme til å tilbe gull og sølv.

Denne lignelsen taler til dem som bor der livet mest går ut på å skaffe seg ting. Detaljhandlerne har gjort det til en kunstform av globale dimensjoner å få solgt sine varer. Strategien går ut på å få oss til å tro at vi ikke kan bli riktig glade før vi eier det de selger. Et selskap skapte et produkt, fikk oss til å tro at vi trengte det, og så solgte de det til oss. Og det virket! Ikke engang troende mennesker er immune.

`Les 5 Mos 8,10–14. Hvordan kan advarselen gjelde noen hver?`

`Hvilke eksempler har du på at opphoping av rikdom og materielle eiendeler økte en persons åndelighet, hengivenhet for Gud og lengsel etter det åndelige? Del svaret med gruppen din.`