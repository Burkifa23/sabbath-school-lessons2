---
title:  Materialismens forlokkelser
date:   02/01/2018
---

Reklamen har stor makt. Det brukes milliarder på å vise oss bilder av produkter. Med bilder av vakre mennesker. Vi ser annonsen og ser oss selv, ikke bare som eier av produktet, men som personene i annonsen.

Materialismen ville ikke være så effektiv hvis det ikke var for det sensuelle i reklamen. Dette er reklamens beste kort, men det er en gift for dem som kjemper mot materialismens farer.

`Les Matt 6,22–24. Hva står øyet for i kristen sammenheng? Hvordan skal vi reagere på de lure bildene som frister oss til å kjøpe det vi ikke trenger?`

Reklame som bruker sensualitet for å selge produkter, er et kraftig virkemiddel. Forhandlerne selger sine varer ved å skape spenning i menneskesinnet. Opplevelsen er ren fantasi, men det virker. Det kan virke mystisk og hensetter oss nesten i en annen tilværelse. Det blir en falsk religion, som gir verken kunnskap eller åndelig sannhet, men i øyeblikket er den så besnærende at vi gir etter for fristelsen. Vi vil ha produktet, ja, vi fortjener det, så hvorfor ikke kjøpe det? Gud alene vet hvor mye vi har brukt og vil bruke på ting annonsørene får oss til å tro at vi trenger.

`«Jeg sier dere: Lev et liv i Ånden! Da følger dere ikke begjæret i menneskets kjøtt og blod» (Gal 5,16). Når vi sier «kroppens begjær», tenker vi gjerne på det seksuelle, men hva annet kan det også være?`