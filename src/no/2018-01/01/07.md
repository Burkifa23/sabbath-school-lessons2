---
title:  Til ettertanke
date:   05/01/2018
---

«I dag får fienden sjeler på billigsalg. ‘Dere ble solgt uten betaling’, sier Skriften. Den ene selger sjelen for andres ros, en annen for penger, en for å tilfredsstille kroppen, en annen for tidsfordrivets skyld. Slike billigsalg er hverdagskost. Satan byr på dem som er kjøpt med Kristi blod og får dem billig, enda det er betalt en uendelig pris for å få satt dem fri.» – Testimonies for the Church, bind 5, side 133.

Satans mål er å kjøpe mennesker med materialismen, og overfladisk prakt appellerer til nesten alle. Materialismen kan ikke snakke, men den kan alle språk. Den kan kunsten å gi nytelse, den tilfredsstiller både rik og fattig og får dem til å si: «Jeg har alt jeg trenger her og nå. Hvorfor bekymre seg for noe annet?» Materialismen forviller oss. Den får folk til å satse på ting i stedet for Gud. Og motgiften? «Ikke ved makt og ikke ved kraft, men ved min Ånd, sier Herren over hærskarene» (Sak 4,6). Materialismen kan ikke stå imot Den hellige ånd når vi overlater oss til Gud og ved hans nåde sier nei til å la materialismen styre livet vårt.

**Spørsmål til drøftelse**

`Hvordan kan alle, også de fattige, bli revet med av noen av de farene vi har drøftet denne uken?`

`Noen sier: «Jeg er ikke ute etter penger. Penger betyr ikke noe for meg.» (De har ofte rikelig fra før.) Som regel er dette visvas. Hvorfor? Man skal ha orden på økonomien. Den spiller en rolle i vårt liv. Men hvordan kan vi få satt pengene og behovet for penger i et riktig bibelsk perspektiv?`

`«Dere skal ikke samle skatter på jorden, hvor møll og mark ødelegger, og hvor tyver bryter inn og stjeler. Men dere skal samle skatter i himmelen, der verken møll eller mark ødelegger og tyver ikke bryter inn og stjeler. For der skatten din er, vil også hjertet ditt være» (Matt 6,19–21). Les dette nøye. Slik kan man beskytte seg mot materialismens farer.`