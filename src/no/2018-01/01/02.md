---
title:  Denne verdens gud
date:   31/12/2017
---

Pengene er blitt denne verdens gud, og religionen kalles materialisme. En slik religion tilbyr sikkerhet her og nå, men ingen varig sikkerhet.

Materialisme definerer vi slik: ønsket om rikdom og eiendeler blir viktigere enn åndelige realiteter. Eiendelene kan ha verdi, men de må ikke eie oss: «Den som er glad i penger, blir aldri mett på penger. Den som elsker rikdom, får aldri vinning nok» (Fork 5,9). Dette er problemet med å ønske seg ting her i verden: man får aldri nok. Vi jobber mer og mer for mer og mer av det som ikke kan gjøre oss fornøyd. Virkelig en felle!

`Les 1 Joh 2,16–17. Hva sier teksten om det som faktisk betyr noe?`

`Les Luk 14,26–33. Hva sier Jesus er viktigst?`

Vi kan kanskje si det slik: Hvis penger, eller jaget etter penger, blir altoppslukende, bør man se hva det koster. «Hva gagner det et menneske om det vinner hele verden, men taper sin sjel?» (Mark 8,36).

«Da Kristus kom til jorden, var menneskeheten i ferd med å nå sitt lavmål. Selve samfunnets fundament var undergravd. Livet var blitt falskt og kunstig. [...] Overalt i verden var religionene i ferd med å miste taket på menneskenes sjel og sinn. Folk foraktet fabler og løgn og prøvde å drukne tanken og ty til vantro og materialisme. De så bort fra evigheten og levde for øyeblikket.» – Education, side 74, 75.

Folk som tiltrekkes av vantro og materialisme og lever bare for øyeblikket? Virker det kjent?

`Hvem liker vel ikke å eie ting? Spørsmålet er: Hvordan kan vi vite om det vi eier, også eier oss? Hvem bør eie oss, og hvordan kan vi forsikre oss om at han gjør det?`