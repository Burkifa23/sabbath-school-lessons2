---
title:  Materialismens påvirkning
date:   30/12/2017
---

### Bakgrunnsstoff
1 Joh 2,16–17, Luk 14,26–33, Luk 12,15–21, 5 Mos 8,10–14, 1 Tim 6,10, Joh 15,5, Gal 2,20

> <p>Minnevers</p>
> Innrett dere ikke etter den nåværende verden, men la dere forvandle ved at sinnet fornyes, så dere kan dømme om hva som er Guds vilje: det gode, det som er til glede for Gud, det fullkomne (Rom 12,2).

Guds ord sier: «Innrett dere ikke etter den nåværende verden» (Rom 12,2), men materialismen tiltrekker med ønsket om rikdom og det vi tror penger kan gi oss. Svært få er immune mot materialismen. Heller ikke vi.

Det er ikke galt å være rik eller arbeide seg frem så man kan forsørge seg selv og sine. Men når jakten på penger blir altoppslukende, har vi gått i djevelens felle og «innrettet oss etter den nåværende verden».

Verden lar oss tro at det gode liv kan fås for penger. Men pengene er en maske som Satan gjemmer seg bak for å få oss over på sin side. Materialismen er ett av Satans beste våpen mot oss. For de fleste av oss liker penger og det vi kan få for penger her og nå? Tilfredsstillelse her og nå lokker, men våre dypeste behov blir ikke tilfredsstilt.