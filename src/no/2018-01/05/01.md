---
title:  Forvaltere etter Edens hage
date:   27/01/2018
---

### Bakgrunnsstoff
Jes 22,14–18, 1 Kor 4,1–2, Kol 2,2–3, Ef 6,13–17, 2 Kor 5,10

> <p>Minnevers</p>
> Nei, Gud selv har prøvet oss og betrodd oss evangeliet. Derfor taler vi som vi gjør, ikke for å gjøre mennesker tilfreds, men Gud, han som prøver våre hjerter (1 Tess 2,4).

Adam og Evas første jobb var et forvalteroppdrag. De skulle ta seg av hagen og skaperverket. De eide ikke noe av det, men de skulle nyte det og herske over det (1 Mos 2,15). De var forvaltere av det Herren hadde betrodd dem.

Denne uken vil vi se nærmere på hva en forvalter er, men etter syndefallet, etter at våre første foreldre måtte forlate Edens hage. Vi er også forvaltere, men vi er forvaltere i et ganske annet miljø enn Adam og Eva.

Hva er forvaltning? Enkelte bibelske personer belyser det ut fra hvordan de levde. Andre tekster sier det tydeligere. Når vi blir Guds forvaltere, flyttes fokuset fra verden og dens materialisme over på skaperen og hans oppdrag. Gud gir oss et oppdrag, slik han også ga Adam og Eva et oppdrag. Siden syndefallet har forvaltningen endret natur, for i tillegg til ansvaret for den materielle verden skal vi også være gode forvaltere av åndelige sannheter.