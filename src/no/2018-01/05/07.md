---
title:  Til ettertanke
date:   02/02/2018
---

Det ordet som er oversatt «forvalter» i visse GT-tekster, kommer ikke fra ett enkelt ord, men fra uttrykket: asher al bayt: «den som er på eller over et hus». For eksempel kan 1 Mos 43,19 oversettes: «De gikk bort til bestyreren for Josefs hus og snakket med ham ved inngangen til huset». Hva er vel viktigere for en person enn hans hus hvis man forestiller seg at familien som bor i huset, er en del av selve huset? Derfor er en forvalter en person som betros noe veldig verdifullt som ikke er hans. Dette gjør ansvaret enda større enn det ville ha vært om forvalteren hadde ansvaret for sine egne eiendeler.

Den samme tanken fortsetter inn i NT. «NT tar GTs tanker og forbinder dem med det første århundres tanker, begreper og ord. Dette gjør Bibelens lære om forvaltningen større og rikere. De greske ordene som oftest brukes i forbindelse med forvaltning, er avledet fra oikos og oikia, «hus». Oikonomos er en som styrer i huset: forvalteren eller bestyreren. Oikonomia er det abstrakte substantivet, «husbestyrelse», og det har ofte en mye bredere betydning.» – Handbook of Seventh-day Adventist Theology (Hagerstown, Md., 2000), side 653.

**Spørsmål til drøftelse**

`Hva svarte Adam da Gud spurte hva han hadde gjort (han tok ikke ansvaret for å ha spist av den forbudte frukten)? 1 Mos 3,12. Det er interessant at noe av det første mennesket sier som en følge av synden, er et forsøk på å gi en annen skylden. Hva sier svaret om hvor villig han er til å ta personlig ansvar for sine handlinger? Hva burde det også si oss om hvor villige vi er? Hvordan kan vi unngå å klandre andre for våre feil?`

`Snakk litt mer om hva det vil si å være forvaltere for ting som ikke er materielle, men åndelige. Hvordan «forvalter» vi åndelige verdier?`

`Tenk på de tre englebudskapene i Åp 14,6–12. Hvilke viktige sannheter skal vi forvalte?`

`Hvorfor er det så viktig for oss å tro og stole på åndelige ting som vi ikke forstår fullt ut? På hvilke andre områder gjør vi det hele tiden?`