---
title:  De tre englebudskapene
date:   07/03/2018
---

Bare to ganger har Gud advart verden om en kommende katastrofe: En gang med Noah (1 Mos 6,13–18; Matt 24,37) og den andre med de tre englebudskapene (Åp 14,6–12). Budskapene trekker forhenget til side og avslører et unikt perspektiv på fremtidige verdensbegivenheter. Vår forståelse av budskapene har modnet over tid, men budskapet og oppdraget er fremdeles rettferdiggjørelse ved tro på Jesus, «den tredje engelens budskap i sannhet». – Evangelism, side 190. Med andre ord: kjernen i budskapet om sannheten for vår tid, det budskapet vi er blitt kalt til å forkynne for verden, er Jesus og hans store offer for oss.

`Les Åp 14,6–12. Hva er kjernen i disse budskapene? Hva sier de til verden? Hvilket ansvar har vi stilt overfor disse budskapene, og hvor passer forvaltningstanken inn?`

Det er vårt oppdrag å legge frem sannheten om de tre englebudskapene som forberedelse til Kristi gjenkomst. Folk må kunne ta en beslutning om evigheten. Forvaltningens rolle er et misjonspartnerskap med Gud (2 Kor 5,20; 2 Kor 6,1–4).

«Syvendedags-adventistene er i særlig grad satt i verden som voktere og lysbærere. De er betrodd den siste advarselen til en fortapt verden. Vidunderlig lys fra Guds ord skinner på dem. Et arbeid av største betydning er gitt dem, nemlig å forkynne den første, den annen og den tredje engels budskap. Ikke noen annen gjerning er så viktig. De må ikke la noe annet fylle sinnet.» – Testimonies for the Church, bind 9, side 19.

Hjulets felg er nær kontaktpunktet med bakken og representerer oppgaven til de tre englebudskapene. Deres oppgave er å beskytte mot teologisk avvik og peke på vårt ansvar under begivenhetene i den siste tid. Vi skal forvalte budskapet og forkynne det for verden.

`Når man tenker på begivenhetene i den siste tid, er det lett å bli opptatt av skjemaer og datoer. De er ikke uviktige, men hvordan kan vi sørge for at Jesus og hans offer for oss står i sentrum når vi forkynner budskapet for verden?`