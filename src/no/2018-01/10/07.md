---
title:  Til ettertanke
date:   09/03/2018
---

Iblant måtte vognhjulene få jernbeltet fikset fordi det ble strukket når metallet slo mot veien. Det måtte mange slag og mye hamring på jernbåndet til for å få ordnet det. Denne reparasjonen er et bilde på forvaltning som praktisk helliggjørelse. Det er å ha Kristi sinn når man forholder seg til smått og stort i livet, også når prosessen er vanskelig og gjør vondt. Enten det gjelder pengebruk, familieforhold eller jobb, for å ha nevnt noen ting, så skal alt håndteres etter Kristi vilje. Noen ganger kan vi bare lære denne leksen i motgang.

Det er ikke lett å tilbakestille jern. Det er heller ikke lett å fikse menneskesinnet. Peter hadde vært overalt med Jesus, men han hadde ikke regnet med at Jesus skulle si: «Jeg ba for deg at din tro ikke måtte svikte. Og når du en gang vender om, da styrk dine brødre!» (Luk 22,32). Det var først lenge etterpå, etter at han hadde fornektet Jesus, at Peters liv endret seg, men det krevde en vond og vanskelig opplevelse. Hans forvalterskap ble nullstilt. Peter ble omvendt igjen, og livet tok en ny retning, men ikke før han hadde opplevd noen harde slag.

**Spørsmål til drøftelse**

`Hva har praktisk helliggjørelse å gjøre med Jesu ord om å «fornekte seg selv og hver dag ta sitt kors opp» (Luk 9,23). Hva er korsfestet? (Gal 6,14). Hvordan illustrerer dette helliggjørelsens prosess? Hvordan kan praktisk helliggjørelse lære oss å tenke som Gud? (1 Kor 2,16).`

`Harde prøvelser kan lære oss viktige ting om kristenlivet hva det vil si å følge Herren. Hva har vært din erfaring med dette? Hva kan vi lære av hverandres opplevelser?`

`Tenk på andre sider ved vår tro, enten det er sabbaten, de dødes tilstand, skapelsen, Jesu annet komme osv. Hva bør disse trospunktene ha å si for vår livsførsel?`