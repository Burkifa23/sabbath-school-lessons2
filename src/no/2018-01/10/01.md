---
title:  Forvaltningens rolle
date:   03/03/2018
---

### Bakgrunnsstoff
Kol 1,16–18, Hebr 4,14–16, 3 Joh 3, 1 Mos 6,13–18, Åp 14,6–12, 1 Pet 1,15–16

> <p>Minnevers</p>
> For Gud kalte oss ikke til urenhet, men til et hellig liv (1 Tess 4,7).

Forvalteroppgaven er så dyp og bred at det er lett å gå seg vill i den store sammenhengen, bli opptatt av uvesentligheter og overveldet av omfanget. Det er enkelt, men også komplisert å være forvalter, og oppgaven kan lett misforstås. Men verken den kristne eller kirken kan eksistere eller fungere uten den. Å være kristen er å være en god forvalter.

> <p></p>
> «Det er verken en teori eller en filosofi, men et arbeidsprogram. Det er i sannhet livets lov for den kristne. [...] Det er nødvendig om vi skal forstå livet fullt ut, og avgjørende for en sann og levende religiøs opplevelse. Det handler ikke bare om fornuftens samtykke, det er en viljehandling og en definitiv og avgjørende transaksjon som favner hele livet.» – LeRoy E. Froom: Stewardship in Its Larger Aspects (Mountain View: Calif., 1929), side 5.

Hva er noen av hovedtrekkene hos en kristen forvalter? Denne uken vil vi se mer på forvalteroppgavens betydning for kristenlivet. Og vi skal gjøre det med et bilde: et vognhjul.