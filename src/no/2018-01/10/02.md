---
title:  Kristus som navet
date:   04/03/2018
---

Jesus er den sentrale aktøren i hele Bibelen (Joh 5,39), og vi må se oss selv i forhold til ham. Han betalte straffen for synd og er en «løsepenge for mange» (Mark 10,45). Jesus har all makt i himmel og på jord (Matt 28,18), og alt er i hans hender (Joh 13,3). Hans navn er større enn noe annet, og en dag skal hvert kne bøye seg for ham (Fil 2,9–11).

«Jesus er altets levende sentrum.» – Evangelism, side 186.

Kristus er forvalteroppdragets hjerte og vår kraftkilde. Takket være ham lever vi et liv som er verdt å leve og viser at han er midtpunktet i tilværelsen. Paulus opplevde mange prøvelser, men likevel levde han etter ett prinsipp, uansett hvor han var eller hva som skjedde: «Å leve er for meg Kristus, og å dø er en vinning» (Fil 1,21).

`Les Kol 1,16–18; Rom 8,21 og 2 Kor 5,17. Hva sies om Jesus som livets sentrum?`

Det er ikke sann forvaltning hvis Kristus ikke er navet i vårt liv (Gal 2,20). Han er midtpunktet for «vårt salige håp» (Tit 2,13), og «han er før alt, og i ham blir alt holdt sammen» (Kol 1,17). Slik hjulakselen er hjulets midtpunkt og bærer vekten av vognen, slik er Kristus midtpunktet i forvalterens liv. En solid aksel gir stabilitet, så hjulene kan rotere, og Jesus er det faste og stabile sentrum for vår eksistens (Hebr 13,8). Hans innflytelse bør påvirke alt vi tenker og gjør. Alle sider ved forvaltning kretser om og finner sitt sentrum i Kristus.

«For uten meg kan dere ingen ting gjøre» (Joh 15,5). Forvaltningens sentrum er ikke et hult tomrom, men den levende Kristi virkelighet, som former vårt sinn nå og for evig.

`Det er én ting å si at Jesus er sentrum i vårt liv, det er noe annet å leve slik. Hvordan kan du vite at Jesus lever i deg, slik han har lovet han vil hvis han får slippe til?Kristus som navet