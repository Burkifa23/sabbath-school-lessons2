---
title:  Misjonsfortelling
date:   09/03/2018
---

#### Hissig hund

_Shanelle Octave (22), Trinidad og Tobago_

Mange elever fra University of Southern Caribbean i Trinidad og Tobago selger bøker for å dekke skolepengene. Jeg ble med en gruppe på ti som dro til Canada.

Da jeg kom til Ponoka i Alberta, skulle jeg arbeide sammen med en person fra Romania som kunne lite engelsk. Vi tok hver vår side av gata en fredag da det regnet.

Etter noen timer så jeg hvor frustrert han var. ”Trenger du hjelp,” spurte jeg. Han ristet på hodet. Vi ba og fortsatte.

En stund senere slo en mann døra igjen foran rumeneren. Da jeg så hvor lei seg han ble, gikk jeg bort til ham og sa: ”La oss ta neste dør sammen.” Vi ba og fortsatte.

Jeg banket på og ble møtt med ilter bjeffing. Ikke godt. En kvinne åpnet døren og så surt på oss. Hunden fortsatte bjeffingen mens jeg tok frem helseboken Plants that Heal. Det slo meg at hun ikke fulgte med på grunn av hunden, så jeg sa: ”Hva er galt, Scruffy?” [navnet betyr pjuskete]. ”Hvordan kjenner du Scruffy?” sa hun. Jeg sa at jeg ikke kjente den.

Kvinnen ba oss inn og fortalte at det var navnet på den forrige hunden hennes. ”Han døde der dere sto,” sa hun. Jeg beklaget hennes tap, og hun ville vite hvorfor vi var ute i regnet, så jeg tok frem Veien til Kristus og fortalte om boken.

Da hun skulle til å spørre om prisen, kom mannen hennes. Jeg hilste: ”Jeg heter Shanelle, og du?” ”John,” sa han. ”Nei, gi deg!” sa jeg. ”Hvorfor det,” sa kvinnen. ”Det er det faren min heter,” sa jeg.

Kvinnen ga meg en klem og ville vite hvor jeg var fra. Da jeg sa Saint Lucia, gråt hun: ”Vi skal til Saint Lucia i ferien,” sa hun og ba meg fortelle om øya, mens hun fant frem pungen. ”Du må være en engel, er du ikke det?”

Jeg smilte og sa at jeg var bare Shanelle.

Kvinnen kjøpte begge bøkene og ba meg signere dem. Jeg tok med et bibelløfte også. Da vi gikk, var rumeneren forbløffet: ”Hvordan klarte du dette, Shanelle,” sa han. ”Hun skulle til å jage deg bort, men så kjøpte hun to bøker!”

Jeg ga ham pengene og sa: ”Det var Gud.”

Jeg var så glad for at vi banket på den døren. Målet for dagen var nådd. Jeg hadde kontaktet ett menneske for Jesus.

_Shanelle Octave studerer bokføring ved University of the Southern Carribean i Trinidad og Tobago. En del av offeret 13. sabbat går til kirkebygg ved universitetet. Takk for at dere støtter misjonen._

- Tre av verdens fem sterkeste sorter chilipepper kommer fra Trinidad: Trinidad Moruga Scorpion, Douglah og Trinidad Scorpion ”Butch T”.
- Legen Joseph Lennox Pawan oppdaget at vampyrflaggerrmus overførte rabies til mennesker.