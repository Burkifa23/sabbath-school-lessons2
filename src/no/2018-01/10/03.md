---
title:  Helligdomslæren
date:   05/03/2018
---

Man tenker som regel ikke på helligdommen i forbindelse med forvaltning. Likevel er det en sammenheng, for helligdommen er så viktig for vårt trossystem, og forvaltning er en del av troen. «En korrekt forståelse av Kristi verk i helligdommen i himmelen er grunnlaget for vår tro.» – Evangelism, side 221. Det er viktig å forstå forvaltningens rolle i lys av dette bibelske begrepet.

1 Kong 7,33 beskriver et vognhjul. Vi vil illustrere helligdomslæren som hjulnavet. Navet er festet til akselen og gir hjulet mer stabilitet når det går rundt. Etter å ha opplevd døden og oppstandelsen (2 Tim 1,10), er Kristus gjennom sin død grunnlaget for hans arbeid i helligdommen (Hebr 6,19 og 20) og gir vår tro stabilitet. Og det er fra helligdommen han gjør tjeneste på våre vegne her på jorden (se Hebr 8,1–2).

«Bibelsk adventisme står på prinsippet om sola Scriptura [Skriften alene] når den bygger sin lære med helligdomstjenesten som utgangspunkt.» – Fernando Canale: Secular Adventism? Exploring the Link Between Lifestyle and Salvation (Lima, Peru, 2013), side 104, 105.

`Hva sier disse tekstene om Jesu tjeneste i helligdommen? 1 Joh 2,1; Hebr 4,14–16, Åp 14,7.`

Helligdomslæren åpenbarer den store sannheten om å bli frelst og frikjøpt, som er kjernen i all teologi. I helligdommen ser vi ikke bare at Kristus døde for oss, men også hans tjeneste i helligdommen i himmelen. Og i Det aller helligste ser vi betydningen av Guds lov og at den endelige dom er virkelig. Sentralt i det hele er løftet om at vi er frikjøpt ved Jesu blod.

Forvaltningens rolle avspeiler et liv som er forankret i frelsens store sannhet, slik det er åpenbart i helligdomslæren. Jo bedre vi forstår hva Kristus har gjort for oss og hva han gjør i oss nå, desto nærmere kommer vi ham, hans tjeneste, hans misjon, hans lære og hans mål for dem som lever ut prinsippene om forvaltning i sitt liv.

`Les Hebr 4,14–16. Hvordan kan disse versene støtte oss i vår kamp mot synd og selvopptatthet? Hvordan finner vi kraft og håp i løftet?`