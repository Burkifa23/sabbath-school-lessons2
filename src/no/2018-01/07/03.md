---
title:  Troens liv
date:   12/02/2018
---

`Les 1 Mos 22,1–12. Hva sier dette om hvor ekte Abrahams tro var?`

Troslivet er ikke en engangsforeteelse. Tro er ikke noe vi gir sterkt uttrykk for én gang, for å vise at vi er kristne som lever av nåde og skjuler oss i Kristi blod.

Den religiøse verden er stadig forbløffet over Abrahams troshandling med Isak på Moria-fjellet (1 Mos 22). Likevel var ikke dette noe som Abraham bare tryllet frem når han trengte det. Det var hans trofasthet og lydighet i tidligere tider som gjorde det mulig. Hadde han ofte vært utro før dette, ville han ikke ha bestått prøven. Og et menneske som hadde en slik tro, må også ha levd slik siden også.

Poenget er at forvalterens tro ikke er noen engangsforeteelse. Over tid vil den enten vokse seg dypere og sterkere eller avta, alt etter hvordan troen utøves.

`Les Hebr 12,2. Hva er kilden til vår tro, og hvordan får vi tro?`

Vår eneste utvei som trofaste forvaltere er å ha «blikket festet på ham som er troens opphavsmann og fullender, Jesus. For å få den gleden han hadde i vente, holdt han ut på korset uten å bry seg om skammen, og nå har han satt seg på høyre side av Guds trone» (Hebr 12,2). Ordet «fullender» brukes ingen andre steder i NT, og kan også oversettes som «fullkommengjører». Det betyr at Jesus vil modne og fullende vår tro (Hebr 6,1–2). Så tro, troens liv, er dynamisk: den vokser, den modnes, og den øker.

`Hvordan har din tro vokst og modnet over tid? Eller har den det?`