---
title:  Ærlig mot Gud
date:   10/02/2018
---

### Bakgrunnsstoff
Luk 16,10, 3 Mos 27,30, 1 Mos 22,1–12, Hebr 12,2, Luk 11,42, Hebr 7,2–10, Neh 13

> <p>Minnevers</p>
> Men det i den gode jorden, det er de som hører ordet og tar vare på det i et fint og godt hjerte, så de er utholdende og bærer frukt (Luk 8,15).

Hva er et ærlig hjerte, og hvordan viser det seg?

Samtidskulturen ser ofte på ærlighet som en vag, relativistisk etikk. De fleste er uærlige iblant, men synes det er OK bare det ikke er for grovt. Og spesielle forhold kan unnskylde litt uærlighet, sies det.

Sannhet og ærlighet hører sammen. Men vi er ikke født med en hang til å være ærlig. Det er en lært moralsk dyd og kjernen i en forvalters personlighet.

Når vi praktiserer ærlighet, skjer det gode ting. Fer eksempel trenger man ikke være redd for å bli grepet i løgn som må dekkes over. Dette er en av grunnene til at ærlighet er verdifullt, spesielt når man kan fristes til å være uærlig.

Denne uken skal vi drøfte sammenhengen mellom ærlighet og tiende, og se hvorfor tiendebetaling er viktig for en forvalter.