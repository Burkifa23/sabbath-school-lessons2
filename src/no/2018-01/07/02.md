---
title:  Enkel ærlighet
date:   11/02/2018
---

De fleste misliker uærlighet. Spesielt hos andre. Hos oss selv er det ikke lett å se det, og når vi gjør det, finner vi på unnskyldninger: Å, det er da ikke så ille. Det er bare en småting, ikke så viktig. Vi kan lure oss selv det meste av tiden, men ikke Gud.

«Uærlighet finnes overalt hos oss. Derfor er det mange lunkne blant dem som bekjenner seg til sannheten. De har ingen forbindelse med Kristus og lurer seg selv.» – Testimonies for the Church, bind 4, side 310.

`Les Luk 16,10. Hva er prinsippet som burde få oss til å se betydningen av å være ærlig, også i det små?`

Gud vet hvor lett det er å være uærlig, spesielt med våre ting. Derfor har han gitt oss en motgift mot uærlighet og selvopptatthet, i hvert fall når det gjelder det materielle.

`Les 3 Mos 27,30 og Mal 3,8. Hva lærer du her, og hvordan kan dette få oss til å være ærlige?`

«Det er ikke tale om takknemlighet eller gavmildhet. Dette dreier seg ganske enkelt om ærlighet. Tienden tilhører Herren, og han ber oss om å gi tilbake det som hører ham til. [...] Hvis ærlighet er et grunnprinsipp i forretningslivet, må vi ikke da også erkjenne vår plikt overfor Gud – den plikten som ligger til grunn for alle andre plikter?» – Utdanning for livet, side 74 [Ed 138,139].

`Hvordan kan tiendebetaling hjelpe deg å huske hvem som egentlig eier alt du har? Hvorfor er det viktig at vi ikke glemmer dette?`