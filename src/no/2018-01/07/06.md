---
title:  Vekkelse, reformasjon og tiende
date:   15/02/2018
---

Hiskias lange regjeringstid regnes som høydepunktet i Juda-stammens historie. Ikke siden Davids og Salomos tid hadde Israel vært så rikt velsignet av Gud. 2 Krøn 29–31 er historien om Hiskias vekkelse og reformasjon: «Hiskia gjorde det som var rett i Herrens øyne» (2 Krøn 29,2). «Det ble igjen orden på tjenesten i Herrens hus» (2 Krøn 29,35). Påsken ble holdt (2 Krøn 30,5). «Gleden var stor i Jerusalem» (2 Krøn 30,26). Hedenske bilder, altere og offerhauger ble ødelagt (2 Krøn 31,1). Det var vekkelse og reformasjon og resulterte i en overflod av tiende og gaver (2 Krøn 31,4; 5 og 12).

`Nehemja har et annet eksempel på vekkelse, reformasjon og tiendebetaling. Les Neh 9,2–3. Hva innebar vekkelsen? Les Neh 13. Hva kom judeerne med (Neh 13,12) etter at Nehemja hadde reformert «Guds hus» (Neh 13,4)?`

«Vekkelse og reformasjon er ikke det samme. Under vekkelsen fornyes det åndelige liv, sinnets og hjertets krefter vekkes til live fra åndelig død. Reformasjon er en opprydding, man får nye tanker og ideer, vaner og rutiner.» – Christian Service, side 42.

Sammenhengen mellom vekkelse, reformasjon og tiendebetaling er automatisk. Uten tienden er vekkelse og reformasjon lunken, om man kan kalle det vekkelse. Altfor ofte står vi uvirksomme på sidelinjen når vi burde være aktivt engasjert på Herrens side. Vekkelse og reformasjon forlanger engasjement, og tienden er en del av engasjementet. Hvis vi holder tilbake ting fra Gud når han ber om dem, kan vi ikke forvente at han skal svare når vi ber.

Vekkelse og reformasjon finner sted i menigheten, ikke utenfor den (Sal 85,7). Vi må be til Gud om vekkelse (Sal 80,20) og gjøre «de gjerninger du gjorde før» (Åp 2,5). Det må bli en reformasjon når det gjelder det vi beholder og det vi gir tilbake til Gud.

Det er ikke handlingen som betyr noe, men sinnets og følelsenes beslutning som viser vårt engasjement. Resultatet vil bli større tro, skjerpet åndelig syn og fornyet ærlighet.