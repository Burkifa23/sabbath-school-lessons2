---
title:  Selvbeherskelse
date:   11/01/2018
---

**Les tekstene nedenfor. Hvordan kan både rike og fattige unngå farene ved griskhet, begjær og kjærlighet til penger og materielle ting?**

`Apg 24,24–26`

`Gal 5,22–25`

`2 Pet 1,5–9`

Tekstene sier mye om hvordan vi bør leve. Men se det som går igjen: selvbeherskelse. Denne egenskapen kan være spesielt vanskelig når det gjelder grådighet, begjær og ønsket om å eie ting. Bare selvbeherskelse (i tanke og handling) kan verne oss mot de farene vi har beskrevet.

Vi kan bare utøve denne kontrollen når vi overgir oss til Herren og hans makt. Ingen kan vinne seier på egen hånd. Vi trenger Den hellige ånds overnaturlige inngrep i vårt liv hvis vi skal få seier over bedragene. «Dere har ikke møtt noen overmenneskelig fristelse. Og Gud er trofast, han vil ikke la dere bli fristet over evne. Nei, når dere blir fristet, vil han vise en utvei, slik at dere kan holde ut» (1 Kor 10,13).

`Les 2 Pet 1,5–9 enda en gang. Hva er den veien Peter peker på? Hva er trinnene, og hvordan kan vi følge dem når vi kjemper mot griskhet og begjær?`