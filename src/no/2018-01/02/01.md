---
title:  Jeg ser, jeg ønsker, jeg tar
date:   06/01/2018
---

### Bakgrunnsstoff
2 Kor 8,1–7, Matt 13,3–7, Matt 13,22, 1 Mos 3,1–6, Jes 56,11, Matt 26,14–16, 2 Pet 1,5–9

> <p>Minnevers</p>
> Det som ble sådd blant tornebusker, det er den som hører ordet, men dette livets bekymring og rikdommens bedrag kveler ordet, så det ikke bærer frukt (Matt 13,22).

Kjærligheten til penger og materielle ting kan komme fra ulike hold. Ellen G. White beskriver djevelens knep for å lokke oss med materialismen: «Gå og gjør dem som har jord og penger, beruset av livets bekymringer. Tegn verden i et mest mulig tiltalende lys, slik at de samler seg skatter her og fyller hodet med jordiske ting. Vi må gjøre vårt ytterste for at ikke de som arbeider i Guds sak, skal skaffe seg midler de kan bruke mot oss. Hold pengene hos oss. Jo mer de får, desto mer vil de skade vårt rike ved å ta fra våre undersåtter. La dem bli mer opptatt av penger enn å bygge Kristi rike og utbre de sannhetene vi hater, så trenger vi ikke frykte deres innflytelse. For vi vet at ethvert egoistisk, griskt menneske kommer under vår makt og blir skilt fra Guds folk før eller siden.» – Counsels on Stewardship, side 154, 155.

Knepet virker. La oss se på disse farene og hva Guds ord sier, så vi kan unngå denne åndelige fellen.