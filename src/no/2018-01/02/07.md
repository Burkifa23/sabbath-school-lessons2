---
title:  Til ettertanke
date:   12/01/2018
---

Menneskets høyeste mål er å være glad og fornøyd. Men tilfredsstillelse bygget på materialisme, fører ikke til målet. Innerst inne vet vi at det er slik, men vi jager fremdeles etter ting: Jeg ser, jeg ønsker, jeg tar. Hva er enklere? Vi er som andre, vi fristes av materialismen. Men stadig flere ting gir ikke lykke eller tilfredshet. Nei, det skaper problemer. Da den rike unge mannen forlot Jesus, var han så skuffet fordi han ikke fikk høre det han ville. «Materialistiske verdier er forbundet med en gjennomgripende undergraving av folks ve og vel, fra manglende lykke og liten tilfredshet med livet til depresjon og angst, til fysiske problemer som hodepine og personlighetsforstyrrelser, narsissisme og asosial oppførsel.» – Tim Kasser: The High Price of Materialism (Cambridge, Mass., 2002), side 22.

Materialistiske kristne drikker med andre ord stolt av velstandens brønn, men er åndelig dehydrert. Men man blir ikke tørst av å drikke det vannet Kristus gir (Joh 4,14).

**Spørsmål til drøftelse**

`Hva betyr velstandsevangeliet. Hvilke tekster bruker man for å markedsføre det? Og hvilke bibelske eksempler motbeviser denne vranglæren?`

`Da hans første barn var noen få år, sa en mann: «Jeg har lært to viktige bibelske sannheter av dette barnet. For det første at vi er født syndere. For det andre at vi er født griske.» Hvem kan fortelle historier om hvordan selv barn avslører hvor naturlig griske vi mennesker er? Hva sier dette om behovet for Guds nåde?`

`«Hvis vi leter etter kilden til våre problemer, burde vi ikke teste folk for narkotika, vi burde teste dem for dumhet, uvitenhet, griskhet og maktbegjær.» Hva er det ved griskhet som er så skadelig, ikke bare for de griske selv, men for omgivelsene? Nevn eksempler på at griskhet har ført til stor skade for alle involverte?`