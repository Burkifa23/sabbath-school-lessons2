---
title:  Misjonsfortelling
date:   12/01/2018
---

#### Jeans

_Kermyt Torres Castellano (39), Puerto Rico_

Far forlot menigheten fordi kjæresten ble kritisert for å gå i jeans i kirka. Han ble politimann, en stor muskelbunt som sloss, røykte og drakk. Han lærte guttene sine at man må være sterk for å overleve.

Ti år senere gikk foreldrene mine fra hverandre. Far måtte få fjernet tre meter av tarmen. Så sviktet åndedrettet. På 45 sekunder så han hele livet passere revy. Han så sine synder og alle gangene han hadde avvist Jesus. Han ble redd for fremtiden, men så kjente han to store hender som nådde ham ovenfra. En stemme sa: ”Frykt ikke, du er i min hånd.” Da fikk han pusten tilbake.

Etter sykehusoppholdet gikk far tilbake til kirken. Men han var urolig for guttene sine. ”Du reddet meg, hva med guttene mine?” sa han.

Jeg var 27 år og lastebilsjåfør. Jeg røykte, drakk og tok kokain og heroin. Broren min var djevletilbeder med sorte klær, sorte lepper og fingernegler, 32 piercinger i ansiktet og sov med svarte vegger og tak mens han hørte på tungrock.

Far tilbød oss bibelstudier, men vi takket nei. Det frustrerte ham, men da han leste Jes 49,25, endret han taktikk. Der står det: ”Jeg vil stride mot dem som strider mot deg, og barna dine vil jeg frelse.” Far overlot guttene sine til Gud.

Jeg kjente ikke Gud, og jeg visste ikke at far ba for meg. Men kort tid etter ble jeg med vennene mine på maratonfest, fra en klubb til den neste, slik vi pleide.

Da jeg kom hjem på mandag, hatet jeg livsstilen min, og klokken 11 ba jeg: ”Herre, gjør noe, for jeg kommer til å dø på gata i Puerto Rico eller bli smittet av en jente.”

Jeg vet ikke hva Jesus gjorde, men neste morgen var alt annerledes. Jeg hadde ikke lyst på tobakk, alkohol og narko. Jeg ville bare tjene Jesus. Ti år senere er jeg 39 år og pastor i Puerto Rico. Jeg har en fantastisk adventistkone og fem barn. Broren min tjener Gud i menigheten i Boston, og for fem år siden døpte jeg min mor.

For lenge siden pleide far og jeg å spøke med at vi skulle gå på nattklubb og drikke sammen når jeg ble stor. Nå går vi i kirken sammen. Hvis Jesus kan gjøre dette for meg, kan han gjøre det for hvem som helst.

_Kermyt har vært pastor i sju år og holder på med sin MA i teologi ved Antillean Adventist University. En del av offeret 13. sabbat går til et innflytelsessenter._

- Arroz con Gajdules (ris og erter) er nasjonalretten i Puerto Rico.
- Det er blå brostein i gatene.
- Landet har ingen rovdyr, så de importerte manguster fra India til å holde reptilene på sukkerplantasjene i sjakk.
- Man viser respekt for sin samtalepartner ved å stå tett inntil og kysse dem på kinnet.
- Verdens største reptil har tilhold i Puerto Rico – lærskilpadden.