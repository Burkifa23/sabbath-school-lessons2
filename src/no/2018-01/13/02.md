---
title:  Forvaltning og gudsfrykt
date:   25/03/2018
---

Gudsfrykt er et stort emne. Guds folk lever et hellig liv (Tit 1,1), de blir som Kristus med en hengivenhet og handlinger som gleder ham (Sal 4,3; Tit 2,12). Gudsfrykt er bevis på sann religion og får løftet om evig liv. Ingen filosofi, rikdom, berømmelse, makt eller «fin» herkomst lover det.

`Les 2 Tim 3,1–9. Hvilken advarsel er direkte knyttet til en trofast forvalters liv?`

Jobs bok beskriver en plaget og ulykkelig manns sinn og handlinger. Den viser hvordan et gudfryktig liv åpenbares, også gjennom lidelse. Den åpenbarer også hvor inderlig Satan hater denne livsstilen. Selv Gud sa at det ikke fantes noen som Job hva tro og livsstil angikk (Job 2,3).

«Det bodde en mann i landet Us. Job var navnet hans. Han var en from og rettskaffen mann som fryktet Gud og unngikk alt ondt» (Job 1,1). Her har vi en mann hvis tro ikke bare var ord og religiøse ritualer, selv om dette hørte med til hans liv (Job 1,5). Hans gudsfrykt kunne ses av et gudfryktig liv, også under grusomme prøvelser. Gudsfrykt er ikke fullkommenhet, men vi er et speil for det fullkomne der vi befinner oss.

`Les Esek 14,14. Hva sier teksten om disse mennenes vesen? Hva hadde de som også vi bør ha?`

Forvaltning er et uttrykk for et gudfryktig liv. Trofaste forvaltere virker ikke bare gudfryktige. De er gudfryktige, og gudsfrykten ses av det de foretar seg med det som Gud har betrodd dem. Deres tro ses ikke bare av det de gjør, men også av det de ikke gjør.

