---
title:  Misjonsfortelling
date:   30/03/2018
---

#### Trettende Sabbat

_Junior (28) og Stephanie Roberts (27) driver et cateringselskap i Kingston, hovedstaden i Jamaica. De traff hverandre mens de arbeidet i et kjøtt- og alkoholselskap i Jamaica. Han var kokk og spesialist på reker, hummer og annen sjømat, mens Stephanie var nestleder i vin- og spritavdelingen._

For tre år siden ble Junior med i en bibelgruppe og ville ha med Stephanie også, men hun ble ikke med før et år senere. Finner man dette i Bibelen? tenkte hun. En dag skjønte hun at hun måtte velge. Det var ikke vanskelig. Hun elsket vin, men vin er ikke viktigere enn frelse.

De ble gift i september 2015 og døpt måneden etter. De mistet mange kunder. De beste kundene vil ha fin sjømat og alkohol. Rett etter dåpen bestilte en kunde et bryllup til 7700 dollar. Med sjømat og mottakelse 2. januar. En sabbat. De måtte si nei.

Et par måneder eksisterte de på nesten ingenting. Så skjedde noe overraskende. Slekt og venner kom med mat uten at de hadde bedt om det. De sultet aldri. Ja, de hadde nok til å gi til andre!

Selskapet går bedre nå. Nå har de fått de kundene de vil ha, og inntjeningen er mer stabil. De har flere kontorselskaper og små middager enn store selskaper. De arbeider søndag til torsdag og setter ned tempoet på fredag så de får en fin overgang til sabbaten.

De føler at de har fått et mer helhetlig liv, og oppfordrer adventister til å være åpne om sin tro. Junior har nettopp oppdaget at to av klassekameratene fra den videregående skolen var adventister. De sa aldri hvorfor de gikk hjem tidlig på fredager. Junior synes at folk skal si fra oftere. Da hadde han ikke måttet vente ti år på å høre om sabbaten.

Man skal aldri skamme seg over sin tro. La oss gi rundhåndet til offeret i dag, 13. sabbat, så flere i Den interamerikanske divisjon kan få høre om Jesu snare komme.

**Fremtidige prosjekter**

- Den nordamerikanske divisjon 2. kvartal 2018.
- New Life Center ved Holbrook SDA Indian School i Arizona, USA.
- Mamawi Atosketan Native School i Alberta, Canada
- Ebeye Mission School, Marshall Islands, USA.