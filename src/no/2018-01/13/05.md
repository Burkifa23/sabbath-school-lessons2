---
title:  Vår innflytelse
date:   28/03/2018
---

**«En gang var dere selv mørke, men nå – i Herren – er dere lys» (Ef 5,8). Paulus beskriver hjertets forvandling som det andre ser: Når vi «vandrer i lyset» (1 Joh 1,7; Jes 30,21), vil vårt daglige forvalterskap være et lys i en mørk verden.**

Jesus sa: «Jeg er verdens lys» (Joh 8,12). Vi gjenspeiler Guds lys når vi viser stabilitet i vår omgang med andre.

`Hvordan stilles vår forvaltning til skue slik at det ærer Gud? Hvordan påvirker våre handlinger andre? Matt 5,16; Tit 2,7; 1 Pet 2,11–12.`

Forvaltning handler om å ta seg av det som tilhører Gud, men mer enn det. Vår forvaltning er synlig for familien, samfunnet, verden og universet (1 Kor 4,9). Og vår forvaltning i arbeidslivet viser også hva rikets prinsipper betyr for vårt liv. Slik påvirker vi andre. Vi åpenbarer Kristus med en godhet og moral som skaperen vedkjenner seg.

Vår arbeidsmoral må være i tråd med våre verdier. Kristen forvaltning viser seg på arbeidsplassen. «Han lar din rettferd stige opp som lyset, din rett som høylys dag» (Sal 37,6). Forvaltere skal ikke sette sin innflytelse «i kjelleren eller under et kar» (Luk 11,33) i sitt yrke, men «på en holder, så den lyser for alle i huset» (Matt 5,14). Når du lever slik hjemme og på jobben, vil du øve en innflytelse på dem som omgir deg.

«Alt i naturen har sitt arbeid å gjøre og sutrer ikke over sin posisjon. I åndelige ting har hver mann og kvinne sin egen sfære og oppgave. Den avkastningen som Gud forventer, vil stå i forhold til den kapital man er tilmålt av Kristi gave. [...] Nå er det din tid og privilegium til [...] å vise en fast karakter som vil gi deg moralsk verdi. Kristus har rett på din tjeneste. Overgi deg til ham av hele ditt hjerte.» – This Day With God, side 243.

`Hva sier din arbeidsmoral til dem du arbeider sammen med eller som ser deg i hjemmet? Hva slags budskap sender du dem om din tro?`