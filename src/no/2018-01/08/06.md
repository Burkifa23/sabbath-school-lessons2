---
title:  Tiende og frelse ved tro
date:   22/02/2018
---

`Les Rom 3,19–24. Hvilken viktig sannhet finner vi her? Hvorfor må dette alltid være grunnleggende for vår tro?`

Summen av Bibelens budskap er at ingen av oss fortjener frelsen (Rom 3,23). Hadde vi fortjent den, ville den være etter fortjeneste, og det strider mot Skriften.

`Les Rom 4,1–5. Hva sier dette om nåde i motsetning til fortjeneste?`

Frelsen er en gave (Ef 2,8–9) til alle som ikke fortjener den. Frelse skyldes Kristi fortjeneste. Hans fullkomne offer krediteres vår konto. Når vi gir tiende, får vi ingen kreditt hos Gud av den grunn. Tienden har jo vært Guds hele tiden, så hva skal vi ha for å gi den til ham?

Tiendebetaling frelser ikke, verken det eller andre gode gjerninger som vi er skapt for å gjøre som kristne. «For vi er hans verk, skapt i Kristus Jesus til gode gjerninger, som Gud på forhånd har lagt ferdige for at vi skulle vandre i dem» (Ef 2,10).

Men når vi betaler tienden, viser vi om vi er ydmyke og føyelige eller egenrådige når det gjelder det Gud har bedt oss om. Hvis vi elsker Gud, gjør vi som han sier. Tienden er et ytre uttrykk for at vi innser at vi bare er forvaltere og skylder Gud alt. Sabbaten er en ukentlig påminnelse om Gud som skaper og frelser, og tiendebetaling kan fungere på lignende vis: Det minner oss om at vi ikke er vår egen herre og at livet og frelsen er Guds gaver. Resultatet er at vi kan forstå dette og leve troens liv i erkjennelse av at tiendebetaling er et konkret uttrykk for denne troen.

`Hva sier Luk 21,1–4 om hva det vil si å leve ved tro?`