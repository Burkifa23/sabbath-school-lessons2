---
title:  Formålet med tienden
date:   20/02/2018
---

Paulus skriver: «Du skal ikke sette muleband på en okse som tresker, og: Arbeideren er verd sin lønn» (1 Tim 5,18). Han siterer om oksen (5 Mos 25,4) og Jesus om arbeideren (Luk 10,7). Ordene om oksen ser ut som et ordspråk, og betyr at det er rimelig at oksen spiser korn mens den arbeider. Og det andre ordtaket betyr det samme: at engasjerte arbeidere som forkynner evangeliet, bør ha lønn for det.

Gud skaper og opererer med orden. Han har laget solsystemer, økosystemer, fordøyelsessystemer, nervesystemer og mange andre. Tiendesystemet ble brukt av levittene (4 Mos 18,26) til å sørge for tabernaklet og til å forsørge dem selv. Et moderne motstykke ville være de som bruker sitt liv til å forkynne evangeliet. Guds bruker tiendesystemet til å forsørge predikantene, og slik har det vært brukt gjennom frelseshistorien. Å støtte slike arbeidere med tiende, er grunnleggende for Guds sak.

`Hva mener Paulus, og hva blir konsekvensen av at «Herren [har] bestemt at de som forkynner evangeliet, skal leve av evangeliet» (1 Kor 9,14)? Hva lærer 2 Kor 11,7–10 om behovet for å støtte dem som utbrer evangeliet?`

Da Paulus skrev: «Andre menigheter har jeg nærmest plyndret; jeg fikk lønn av dem for å kunne gjøre tjeneste hos dere» (2 Kor 11,8), talte han ironisk om å få lønn av en fattig makedonsk menighet mens han arbeidet i en rik menighet i Korint. Hans poeng var at de som forkynner evangeliet, fortjener betaling.

Tienden skal brukes til ett bestemt formål, og slik må det alltid være. «Tienden skal brukes til én ting. Den er ikke noen fattigkasse. Den skal brukes til å forsørge dem som bærer Guds budskap til verden, og den bør ikke brukes til andre formål.» – Counsels on Stewardship, side 103.

`Les 3 Mos 27,30. Hva har dette prinsippet med oss i dag å gjøre?`