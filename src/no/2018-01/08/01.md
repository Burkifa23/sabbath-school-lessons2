---
title:  Tiendens effekt
date:   17/02/2018
---

### Bakgrunnsstoff
Mark 16,15, 1 Pet 3,8–9, 1 Kor 9,14, Rom 3,19–24

> <p>Minnevers</p>
> Vet dere ikke at de som gjør tjeneste i tempelet, lever av tempelets inntekter, og at de som tjener ved alteret, får sin del av det som ofres på alteret? På samme måte har Herren bestemt at de som forkynner evangeliet, skal leve av evangeliet (1 Kor 9,13–14).

Sist uke så vi at tiendebetaling er et viktig uttrykk for tro. Det kan vise hvor mye hold det er i vår bekjennelse. «Ransak dere selv om dere er i troen. Prøv dere selv! Eller merker dere ikke at Jesus Kristus er i dere? Består dere kanskje ikke prøven? Jeg håper dere vil skjønne at vi holder mål» (2 Kor 13,5).

Bibelens første omtale av tiende er da Abraham ga tiende til Melkisedek (1 Mos 14,18–20; Hebr 7,4). Levittene tok også tiende for sine tjenester i templet (2 Krøn 31,4–10). I dag brukes tienden til evangeliets tjeneste. Rett forstått blir det et mål for vårt gudsforhold.

Tiendens virkning, bruk, betydning og fordeling skal tjene vår åndelige vekst. Den skal støtte opp om Guds verk og gi evangeliets forkynnelse et økonomisk grunnlag. Dette er Guds plan, og den er blitt kalt det første skrittet som en trofast forvalter tar.

Denne uken skal vi se mer på tienden: bruken av den, hva den betyr for andre, og hva den betyr for vårt åndelige liv.

