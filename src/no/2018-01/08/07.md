---
title:  Til ettertanke
date:   23/02/2018
---

Det er lett å glemme at hvert åndedrett, hvert hjerteslag, hvert øyeblikk av vår eksistens kommer fra Herren. I Apg 17 taler Paulus til atenerne om den sanne Gud, som ikke bare er skaperen («Gud, han som skapte verden og alt som er i den» [Apg 17,24]), men også opprettholderen («for det er i ham vi lever, beveger oss og er til» [Apg 17,28]). Atenerne kjente ikke den sanne Gud. Det gjør vi kristne, og denne erkjennelsen må være viktig for oss. Gud har stor rett på oss, og derfor må vi leve i tråd med dette:

«Slik er det også med Guds rett på oss. Han legger sine skatter i menneskehender, men krever at en tiendedel trofast skal settes til side for hans arbeid. Han sier at denne delen skal legges i hans skattkammer. Den skal gis tilbake til ham som hans egen. Den er hellig og skal brukes til hellige formål, til å forsørge dem som bærer frelsens budskap til alle deler av verden. Han forbeholder seg denne delen, slik at det alltid kan strømme midler inn til hans forrådskammer så sannhetens lys kan skinne til både nær og fjern. Når vi er tro og retter oss etter dette kravet, erkjenner vi at alt hører Gud til.» – Testimonies for the Church, bind 6, side 386.

**Spørsmål til drøftelse**

`«Tiden går raskt mot evigheten. Behold ikke noe som tilhører Gud. Nekt ham ikke det som nok kan koste oss noe å gi bort, men som ødelegger oss om vi beholder det for oss selv. Han ber om et udelt hjerte. La ham få det. Det er hans. Han har både skapt og gjenløst deg. Han ber om dine åndsevner. La ham få dem. De er hans. Han ber om dine penger. La ham få dem. De er hans.» – Alfa og Omega, bind 6, side 387–388 [AA 566]. Hva menes med: «Behold ikke noe som tilhører Gud [...] kan koste oss noe å gi bort, men som ødelegger oss om vi beholder det for oss selv.» Hva berøver vi oss selv når vi ikke betaler tiende?`

`Er det en god idé å gjøre som man vil med tienden, og sende den til hvilken som helst sak man mener er verdig, og ikke til «forrådskammeret»? Hva ville skje med kirken? Hvorfor ville dette føre til en forferdelig splittelse blant oss?`

`Jesus roser enken for at hun gir til templet til tross for all den korrupsjonen som han visste om der (Luk 21). Hva burde dette si til dem som føler at de kan sende tienden andre steder fordi de tviler på den måten den blir brukt på?`