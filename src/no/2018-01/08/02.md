---
title:  Vi finansierer oppdraget sammen
date:   18/02/2018
---

Jesus sier «forkynn evangeliet» (Mark 16,15) og «gjør alle folkeslag til disipler» og «lær dem å holde alt» (Matt 28,19–20). Derfor vil Gud at vi skal engasjere oss i verdens viktigste arbeid: føre mennesker til Jesus. Det er forvalternes ansvar å finansiere dette oppdraget med midler Gud har betrodd dem. Deltakelse gir oss et større engasjement for å fortelle andre om Kristus. Enhver disippel, forvalter og arbeider skal gi hele tienden til dette hellige arbeidet. Vi må be for enhet og trofasthet i å finansiere misjonsoppdraget, akkurat som vellykket misjon styrker vårt trosfellesskap.

`Hva er Guds økonomiske plan for å gjennomføre dette oppdraget? Hva betyr «hele tienden»? (Mal 3,10). Hva betyr «så det finnes mat i mitt hus»? (Mal 3,10).`

Folk har betalt tiende siden Abrahams og Jakobs tid (1 Mos 14,20; 1 Mos 28,22) og trolig lenger. Tienden er en del av et system som finansierer Guds kirke. Det er den største inntektskilden og den mest rettferdige metoden å utføre oppdraget på.

I vår tid gir de fleste kristne relativt lite til Guds sak. Hvis hver kristen ga en ærlig tiende, ville resultatet bli «nesten utrolig, helt forbausende, nesten ufattelig» – Christian Smith og Michael O. Emerson: Passing the Plate (New York, 2008), side 27.

I alle tidsaldre har Gud hatt noen som var villige til å støtte hans misjon. Alle har et ansvar for å forstå og samarbeide om å finansiere denne globale oppgaven. Vi har ikke råd til å la dette skje uorganisert eller tilfeldig. Utfordringen er langt større enn da folket og levittene på Nehemjas tid sa: «Vi skal ikke svikte vår Guds hus» (Neh 10,39) og mer avskrekkende enn det som 1800-tallets kristne sto overfor. I dag må medlemmer og pastorer stå sammen om det økonomiske ansvaret på en måte som oppfyller globale målsetninger og finansierer arbeidet.

`Tenk på vårt enorme misjonsarbeid i verden (se Åp 14,6–7). Hvordan skal hver av oss kunne forstå sitt ansvar for å finansiere dette arbeidet?`