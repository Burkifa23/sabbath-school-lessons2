---
title:  Guds velsignelser
date:   19/02/2018
---

Gud har lovet en stor velsignelse til trofaste tiendebetalere (Mal 3,10). Men Guds velsignelse er ikke endimensjonal. Vi har et for snevert syn på hans velsignelser hvis vi understreker opphoping av materielle eiendeler som en velsignelse på bekostning av alt annet.

I Malaki blir velsignelsen beskrevet som både åndelig og materiell. Guds velsignelse er frelse, lykke, ro i sinnet, og at han alltid gjør det som er best for oss. Og når han velsigner oss, må vi dele velsignelsene med dem som ikke er så heldige. Vi er blitt velsignet for å velsigne andre. Gjennom oss kan Gud nå ut til andre med sine gode gaver.

`Les 1 Pet 3,8–9. Hva sier Peter om sammenhengen mellom å være velsignet og å være en velsignelse for andre?`

Tienden gir en dobbelt velsignelse. Vi blir velsignet, og vi blir en velsignelse for andre. Vi kan gi av det vi har fått. Guds velsigner oss innad og andre utad. «Gi, så skal dere få. [...] For i det målet dere selv måler med, skal det også måles opp til dere» (Luk 6,38).

`Les Apg 20,35. Hvordan gjelder dette tienden?`

Tiendens største velsignelse er tillit til Gud (Jer 17,7). Tiendesystemet bygget på et prinsipp som er like evig som Guds lov. Tiendesystemet var til velsignelse for jødene, ellers ville ikke Gud ha forordnet det. Det vil også bli en velsignelse for dem som følger det i endetiden. Vår himmelske Far skapte ikke planen om systematisk velgjørenhet for å berike seg selv, men som en stor velsignelse for mennesket. Han så at denne godgjørenheten var akkurat hva mennesket trengte.» – Testimonies for the Church, bind 3, side 404, 405.

`Tenk på de ganger Gud har velsignet deg gjen`