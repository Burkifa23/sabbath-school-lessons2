---
title:  ការផ្សះផ្សាមិត្តភាពដែលបាក់បែក
date:  28/10/2020
---

គ្រប់ទាំងមិត្តភាពទាំងអស់តែងតែប្រឈមនឹងការបែកបាក់គ្នា។ យើងបានក្លាយទៅជាអ្នកដែល មិនស្គាល់គ្នា។ បុគ្គលដែលយើងធ្លាប់តែជឿទុកចិត្តប្រែក្លាយទៅជាអ្នកដែលយើងពុំអាចជឿទុកចិត្ត។ ប៉ុន្តែ មិត្តភាពដែលបែកបាក់អាចព្យាបាលបាន។ នៅពេលដែលរឿងនេះកើតឡើង វាគឺជាបាដិហារ្យដ៏គួរ អោយអស្ចារ្យបំផុត។ ម៉្យាងទៀត យើងអាចហៅការព្យាបាលមិត្តភាពដែលបែកបាក់នេះថាជាការផ្សះផ្សា ផងដែរ។ ការផ្សះផ្សាគឺជាការនាំមនុស្សអោយមានសេចក្តីសុខសាន្តជាមួយគ្នាឡើងវិញ។ បទពិសោធន៍ របស់មនុស្សតិចតួចណាស់ដែលបានទទួលភាពផ្អែមល្ហែមដូចជាការផ្សះផ្សានេះ។

`សូមអានកូរិនថូសទី2 5៖16-21។ ដូចដែលយើងឃើញនៅក្នុងខទាំងនេះ តើការផ្សះផ្សា មិត្តភាពដែលបែកបាក់គឺជាផ្នែកមួយនៃការសម្រេចចិត្តរបស់ព្រះយេស៊ូវដែលបានចាប់កំណើតជាមនុស្ស យ៉ាងដូចម្តេច? តើកិច្ចការនៃការផ្សះផ្សានេះជាចំណែកមួយនៃព័ន្ធកិច្ចរបស់ព្រះយេស៊ូដែលជាគ្រូដ៏ចំណាន របស់យើងយ៉ាងដូចម្តេច?`

យើងមានអារម្មណ៍សប្បាយរីករាយ នៅពេលដែលមិត្តភាពដែលបាក់បែករបស់យើងត្រូវបាន ផ្សះផ្សា។ តើយើងគួរតែមានអារម្មណ៍សប្បាយរីករាយខ្លាំងប៉ុនណាទៅ នៅពេលដែលព្រះយេស៊ូវនាំយើង ត្រឡប់ទៅឯព្រះវិញ? ក្នុងខគម្ពីរកូរិនថូសទី2 5៖16-21 លោកប៉ុលបានបង្ហាញថា ព្រះវរបិតាបានដឹកនាំដោយផ្ទាល់ក្នុងការផ្សះផ្សាមិត្តភាពដែលបែកបាក់របស់យើងជាមួយនឹងទ្រង់។ ព្រះយេស៊ូវបានធ្វើអោយកិច្ចការនេះសម្រេចទៅបានតាមរយៈ «សេចក្តីសុគតនៅលើឈើឆ្កាង» របស់ទ្រង់ (កូរិនថូស ទី2 5៖18 បកប្រែថ្មីពី NIrV)។ «ព្រះទ្រង់គង់ក្នុងព្រះគ្រីស្ទ កំពុងផ្សះផ្សាលោកីយ៍នឹងព្រះអង្គទ្រង់» (កូរិនថូសទី2 5៖19)។

យើងត្រូវតែរៀនពីព្រះយេស៊ូវអំពីរបៀបធ្វើអោយសេចក្តីសុខសាន្តជាមួយនឹងអ្នកដទៃ។ នៅពេលដែលព្រះយេស៊ូវចាប់កំណើតជាមនុស្សលោក ទ្រង់បានផ្សះផ្សាចិត្ត និងមិត្តភាពដែលបាក់បែក។ ព្រះក៏បានត្រាស់ហៅយើងអោយចូលរួមក្នុងផ្នែកនៃកិច្ចការដដែលនេះផងដែរ។ ព្រះវរបិតាបាននាំយើង ត្រឡប់ទៅឯទ្រង់វិញ តាមរយៈព្រះរាជបុត្រាយរបស់ទ្រង់។ «ហើយប្រទានឲ្យយើងមានមុខងារសម្រុះ សម្រួលមនុស្សម្នាឲ្យជានានឹងព្រះអង្គវិញដែរ» (កូរិនថូសទី2 5៖18 គខប)។

ខគម្ពីរកូឡូស 1៖15-20 ក៏បានចែងអំពីព័ន្ធកិច្ចរបស់ព្រះយេស៊ូវកាលដែលទ្រង់នៅជាមនុស្ស លោកផងដែរ។ ខគម្ពីរកូឡូស 1៖15-17 បានចែងអំពីព័ន្ធកិច្ចរបស់ព្រះយេស៊ូវក្នុងការបង្កើតផែនដី។ ខគម្ពីរកូឡូស 1៖18-20 បានចែងអំពីព័ន្ធកិច្ចរបស់ព្រះយេស៊ូវនៅក្នុងការរំដោះយើងចេញពីអំពើបាប។ ព្រះយេស៊ូវគឺជាព្រះអង្គដែលបានបង្កើតយើង និងសង្គ្រោះយើង។ ព្រះអាចផ្សះផ្សារបស់ទាំងអស់អោយ ជានាជាមួយនឹងទ្រង់វិញតាមរយៈរឿងទាំង2នេះ។

ព័ន្ធកិច្ចនៃការព្យាបាលរបស់ព្រះអស្ចារ្យណាស់។ រឿងនេះចាប់ផ្តើមឡើងនៅឯស្ថានសួគ៌ និង ផែនដី។ ព្រះបានត្រាស់ហៅយើងអោយចុះចូលនឹងទ្រង់នៅក្នុង «មុខងារសម្រុះសម្រួលមនុស្សម្នាឲ្យជានានឹងព្រះអង្គវិញដែរ» (កូរិនថូសទី2 5៖18 គខប)។ នេះប្រហែលអ្វីដែលព្រះយេស៊ូវចង់មានន័យ នៅពេលដែលទ្រង់បានអធិស្ឋានថា «ទូលបង្គំបានចាត់គេឲ្យទៅក្នុងលោកីយ៍ ដូចជាទ្រង់ចាត់ទូលបង្គំ ឲ្យមកក្នុងលោកីយ៍ដែរ» (យ៉ូហាន 17៖18)។

តើយើងអាចជួយអ្នកដទៃនៅក្នុងជីវិតរបស់យើងអោយជានាជាមួយនឹងគ្នាទៅវិញទៅមកបានដោយ របៀបណា?