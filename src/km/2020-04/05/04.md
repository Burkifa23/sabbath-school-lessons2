---
title:  ការរៀនអំពីព្រះយេស៊ូវ
date:  27/10/2020
---

`សូមអានខគម្ពីរភីលីព 2៖1-4 និងភីលីព 4៖2, 3។ តើចិត្តរបស់លោកប៉ុលគិតពីអ្វីខ្លះ នៅពេលដែលគាត់សរសេរសំបុត្ររបស់គាត់ទៅកាន់ពួកជំនុំភីលីព?`

ខគម្ពីរភីលីព 2៖1-11 គឺជាសារដ៏សំខាន់បំផុតនៅក្នុងព្រះគម្ពីរទាំងមូល។ ខទាំងនេះពិពណ៌នា អំពីព្រះយេស៊ូវ។ លោកប៉ុលបានបង្ហាញប្រាប់ថា ព្រះយេស៊ូវមានព្រះជន្មរស់ជានិច្ច។ ព្រះយេស៊ូវគឺជាព្រះ។ ព្រះយេស៊ូវបានយាងមកផែនដីនេះមែន។ ទ្រង់បានចាប់កំណើតជាមនុស្សលោក។ ទ្រង់បានសុគតនៅ លើឈើឆ្កាង។ លោកប៉ុលបានមានប្រសាសន៍អំពីដំណើរដ៏វែងឆ្ងាយ និងលំបាកដែលព្រះយេស៊ូវបានធ្វើ តាំងពីស្ថានសួគ៌រហូតមកដល់ភ្នំុកាល់វ៉ារី (ភីលីព 2៖5-8)។ លោកប៉ុលក៏បានបង្ហាញប្រាប់យើងផងដែរ អំពីការប្រកាសរបស់ព្រះវរបិតាដែលគ្រប់គ្នានៅលើស្ថានសួគ៌ និងផែនដីគួរតែថ្វាយបង្គំព្រះយេស៊ូវ (ភីលីព 2៖9-11)។ យើងបានរៀនសេចក្តីពិតនៃព្រះគម្ពីរល្អៗជាច្រើននៅក្នុងខទាំងនេះ។

`តើលោកប៉ុលផ្តើមសរសេរខគម្ពីរភីលីព 2៖5-11 យ៉ាងដូចម្តេច? ឥឡូវនេះ សូមអានខគម្ពីរ ភីលីព 2៖6-11។ លោកប៉ុលបានមានប្រសាសន៍អំពីចំណុចផ្សេងៗគ្នាដែលព្រះយេស៊ូវបានធ្វើកាលដែលទ្រង់នៅមានព្រះជន្មរស់នៅលើផែនដីនេះនៅឡើយ។ តើផ្នែកនៃជីវិតរបស់ព្រះយេស៊ូវអ្វីខ្លះ ដែល លោកអ្នកគិតថា លោកប៉ុលចង់អោយអ្នកជឿបង្ហាញនៅក្នុងជីវិតផ្ទាល់របស់ពួកគេ?`

ពួកជំនុំភីលីពតែងតែឈ្លោះប្រកែកគ្នា។ ម្ល៉ោះហើយ លោកប៉ុលសង្ឃឹមថា ពួកគេនឹងបែរមករៀនអំពីព្រះជន្មរបស់ព្រះយេស៊ូវនៅលើផែនដីវិញ។ លោកប៉ុលបានមានប្រសាសន៍ថា «ទ្រង់បានលះបង់ ព្រះអង្គទ្រង់ មកយករូបភាពជាបាវបំរើវិញ ព្រមទាំងប្រសូតមកមានរូបជាមនុស្សផង» (ភីលីព 2៖7)។ ព្រះយេស៊ូវបានដកចេញនូវសេចក្តីអំនួតទាំងអស់ចេញពីចិត្តរបស់ទ្រង់។ ទ្រង់បានទទួលយកការសុគតនៅលើឈើឆ្កាងជំនួសអោយយើងរាល់គ្នា ពីព្រោះទ្រង់ស្រឡាញ់យើងជាខ្លាំង។ តើយើងគួរតែដកចេញនូវសេចក្តីអំនួតទាំងអស់ចេញពីចិត្តរបស់យើង និងបម្រើគ្នាទៅវិញទៅមកដោយសេចក្តីស្រឡាញ់កម្រិត ណាដែរ?

ព្រះយេស៊ូវដែលជាគ្រូដ៏ចំណានមានមេរៀនជាច្រើនសម្រាប់យើង។ យើងអាចរៀនពីសេចក្តីអធិប្បាយរបស់ទ្រង់ និងការអស្ចារ្យរបស់ទ្រង់បាន។ សេចក្តីស្រឡាញ់របស់ទ្រង់បានបង្ហាញយើងអំពី របៀបសប្បុរសទៅកាន់អ្នកដទៃ។ ព្រះយេស៊ូវបានលះចោលសិរីល្អដែលទ្រង់មាននៅឯស្ថានសួគ៌ ដើម្បី អោយទ្រង់អាចប្រសូតនៅក្នុងស្នូកសត្វ។ នេះគឺជាមេរៀនដ៏មានអំណាាចមួយសម្រាប់យើង។

មនុស្សជាច្រើនអួតអំពីកិច្ចការដែលពួកគេបានធ្វើ។ ប៉ុន្តែ យើងបានរៀនមេរៀនផ្សេងមួយទៀត ចេញពីស្នូកសត្វនៅឯភូមិបេថ្លេហិមវិញ។ ផែនការរបស់ព្រះសម្រាប់ការបង្រៀន និងការសង្គ្រោះដល់បាប ជនពុំមានពាក់ព័ន្ធជាមួយនឹងការអួតអាងនោះទេ។ ផ្ទុយទៅវិញ យើងត្រូវតែដកចេញនូវសេចក្តីអំនួតទាំង អស់ចេញពីចិត្តរបស់យើងវិញ។ បន្ទាប់មក យើងត្រូវតែក្លាយជាអ្នកបម្រើដល់អ្នកដទៃ។

តើលោកអ្នកកំពុងតែមានបញ្ហាជាមួយអ្នកណាម្នាក់មែនទេ? តើយ៉ាងណាទៅវិញ ប្រសិនបើលោក អ្នកដកចេញនូវសេចក្តីអំនួតទាំងអស់របស់លោកអ្នកវិញនោះ? តើលោកអ្នកគិតថា រឿងនេះនឹងផ្តល់អោយ លោកអ្នកនូវឱកាសដ៏មានអំណាចមួយ ដើម្បីបង្ហាញអំពីព្រះយេស៊ូវទៅកាន់បុគ្គលម្នាក់នេះយ៉ាងដូចម្តេច?