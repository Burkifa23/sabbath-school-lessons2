---
title:  ការសិក្សាបន្ថែម
date:  30/10/2020
---

សូមអាន Ellen G. White, “The Teacher Sent From God,” pages 73-83, in Education។

«ព្រះយេស៊ូវគឺជាគ្រូដែលព្រះបានចាត់អោយមកផែនដីនេះ។ ព្រះយេស៊ូវគឺជាស្នូលនៃការអប់រំ ទាំងអស់។ ព្រះយេស៊ូវបានមានបន្ទូលប្រាប់យើងនូវរឿងរ៉ាវអំពីទ្រង់ជិត2000ឆ្នាំមកហើយ។ ពាក្យទាំង នេះដែលស្តីអំពីការអប់រំជាសេចក្តីពិតនៅសព្វថ្ងៃនេះក៏ដូចជា នៅពេលដែលព្រះយេស៊ូបានមានបន្ទូលនូវ ពាក្យទាំងនេះតាំងពីដំបូងផងដែរថា៖

«‘អញជាដើម ហើយជាចុង ជាព្រះដ៏រស់នៅ’» (វិវរណៈ 1៖17, 18)។

«‘អញជាអាលផា និងអូមេកា គឺជាដើម ហើយជាចុង’» (វិវរណៈ 21៖6)។

«ព្រះយេស៊ូវបានប្រទានដល់យើងនូវឱកាសដ៏អស្ចារ្យ ដើម្បីរៀនពីទ្រង់»។ ដូច្នេះ តើការដែល ព្យាយាមទទួលការអប់រំក្រៅពីទ្រង់អាចងាយប្រឈមនឹងការអាក្រក់អ្វីខ្លះ? តើយើងអាចមានប្រាជ្ញាបាន ទេ នៅពេលដែលយើងងាកចេញពីព្រះយេស៊ូវដែលទ្រង់ផ្ទាល់ជាប្រភពនៃប្រាជ្ញានោះ? តើយើងអាចមាន សេចក្តីពិតបានទេ នៅពេលដែលយើងងាកចេញពីព្រះយេស៊ូវដែលជាទ្រង់ផ្ទាល់ប្រភពនៃសេចក្តីពិតនោះ? តើយើងអាចស្វែងរកចំណេះដឹង ឬពន្លឺបានទេ នៅពេលដែលយើងងាកចេញពីព្រះយេស៊ូវដែលទ្រង់ផ្ទាល់ ជាប្រភពនៃពន្លឺនោះ? តើយើងអាចងាកចេញពីព្រះយេស៊ូវដែលជាអណ្តូងទឹកដ៏រស់ ហើយបរិភោគក្អមបែកបាក់ដែលមិនអាចទប់ទឹកបានដែរឬ?

«ខ្ញុំចង់ជួយលោកអ្នកអោយត្រៀមខ្លួនជាស្រេចសម្រាប់កិច្ចការដែលព្រះបង្គាប់អោយយើងធ្វើ។ ដូច្នេះ ខ្ញុំនឹងបង្ហាញលោកអ្នកអំពីព្រះបន្ទូល ជីវិត និងផែនការនៃការបង្រៀនរបស់ព្រះយេស៊ូវដែលជាបរម គ្រូលើអស់ទាំងគ្រូ។ ខ្ញុំសូមអោយលោកអ្នករៀនពីទ្រង់។ ទ្រង់គឺជាគំរូដ៏ល្អបំផុតរបស់យើង។ សូមមើល ទៅទ្រង់។ សូមគិតអំពីទ្រង់។ សូមបន្តធ្វើរឿងនេះរហូតដល់ព្រះវិញ្ញាណរបស់បរមគ្រូដ៏បរិសុទ្ធអាចគ្រប់ គ្រងលើចិត្ត និងជីវិតរបស់លោកអ្នក»។

« ហើយយើងរាល់គ្នាទាំងអស់ ដែលកំពុងតែរំពឹងមើលសិរីល្អព្រះអម្ចាស់ ទាំងមុខទទេ ដូចជា ឆ្លុះមើលទ្រង់ក្នុងកញ្ចក់ យើងកំពុងតែផ្លាស់ប្រែទៅ ឲ្យដូចជារូបឆ្លុះនោះឯង ពីសិរីល្អទៅដល់សិរីល្អ គឺដោយ សារព្រះអម្ចាស់ដ៏ជាព្រះវិញ្ញាណ» (កូរិនថូសទី2 3៖18)។ «នេះគឺជាអាថ៌កំបាំង ដើម្បីអោយមានអំណាច ក្នុងការផ្លាស់ប្តូរជីវិតនៃសិស្សរបស់លោកអ្នកអោយកាន់តែប្រសើរឡើង»។ ដកស្រង់ពី Education, page 282, adapted។

**សំណួរពិភាក្សា**

`1. សេចក្តីពិតនៃព្រះគម្ពីរអំពីការដែលព្រះយេស៊ូវក្លាយមកជាមនុស្សមានសារៈសំខាន់សម្រាប់អោយគ្រូ និងសិស្សយកចិត្តទុកដាក់សិក្សា។ តើពួកគេអាចរៀនពីគោលជំនឿអ្វីខ្លះចេញពីរឿងនេះ? តើការបង្រៀន នេះអាចផ្លាស់ប្តូរគោលជំនឿ និងទង្វើរបស់ពួកគេដោយរបៀបណា?`

`2. ឪពុកម្តាយ និងគ្រូគ្រីស្ទានត្រូវតែបង្ហាញអំពីសេចក្តីស្រឡាញ់របស់ព្រះ។ សេចក្តីស្រឡាញ់នេះត្រូវបានបង្ហាញតាមរយៈការយាងមកប្រសូតជាទារករបស់ព្រះយេស៊ូវ។ ពេលខ្លះ យើងបានខកខានក្នុងការ បង្ហាញអំពីសេចក្តីស្រឡាញ់នេះ។ តើយើងគួរតែធ្វើអ្វីខ្លះ នៅពេលដែលយើងខកខានពុំបានធ្វើរឿងនេះ?`

`3. សូមពិភាក្សាអំពីសំណួរចុងក្រោយនៃការសិក្សាថ្ងៃព្រហស្បតិ៍ នៅក្នុងថ្នាក់។ ព្រះយេស៊ូវបានប្រសូត គង់នៅ និងសុគតជំនួសយើង។ តើសេចក្តីពិតនៃព្រះគម្ពីរទាំងនេះបង្រៀនយើងអ្វីខ្លះ អំពីសេចក្តីស្រឡាញ់ ដែលមាននៅក្នុងព្រះទ័យរបស់ព្រះ? តើការបង្រៀនទាំងនេះបង្ហាញយើងថា ព្រះជាអ្នកណាយ៉ាងដូចម្តេច? តើហេតុអ្វីបានជាការបង្រៀនទាំងនេះអាចកំសាន្តចិត្តយើងបាននៅក្នុងគ្រាលំបាក និងការសាកល្បងនៃ សេចក្តីជំនឿ?`