---
title:  រឿងខ្លី
date:  30/10/2020
---

#### ការស្វែងរកសេរីភាពនៅឯរ៉ូវាន់ដា

ខ្ញុំមិនដឹងថា ហេតុអ្វីបានជាខ្ញុំស្ម័គ្រចិត្តអធិប្បាយនៅក្នុងកម្មវិធីផ្សាយដំណឹងល្អនៃការចូលរួម របស់សមាជិកទាំងអស់ (TMI) នៅឯប្រទេសរ៉ូវាន់ដា ខែឧសភា ឆ្នាំ2016។ ក្រៅពីខ្ញុំមានតែយុវជនទេ ដែលបានស្ម័គ្រចិត្តអធិប្បាយ នៅពេលដែលអ្នកសម្របសម្រួលលោក ដន មេកឃី (Duane Mckey) បានអញ្ជើញពួកជំនុំអាត់វេនទីស្ទរបស់យើងនៅក្នុងទីក្រុងប៉ារីសអោយចូលរួមក្នុងកម្មវិធី។ ខ្ញុំមានសភាព ទ្រុឌទ្រោមបន្ទាប់ពីធ្លាក់ខ្លួនឈឺជាយូរមក ហើយកូនប្រុសរបស់ខ្ញុំដែលមានអាយុ23ឆ្នាំក៏បានធ្វើអត្តឃាត ខ្លួនឯងដែរ។ ប៉ុន្តែ ខ្ញុំបានចុះឈ្មោះ ហើយត្រូវបានស្នើសុំភ្លាមៗអោយធ្វើជាអ្នកមេការខុសត្រូវលើយុវជន មិនមែនជាអ្នកអធិប្បាយនោះទេ។គ្រប់យ៉ាងបានផ្លាស់ប្តូរបន្ទាប់ពីពួកយើងបានទៅដល់ទីក្រុងនីយ៉ាន់ស្សា ប្រទេសរ៉ូវាន់ដា។ យើងបានជួបជាមួយនឹងគ្រូគង្វាលតំបន់ ហើយគាត់បានស្នើសុំអោយខ្ញុំអធិប្បាយ។ ខ្ញុំបានរត់ទៅបន្ទប់សណ្ឋាគាររបស់ខ្ញុំ ហើយលុតជង្គង់ចុះ។ ខ្ញុំបានអធិស្ឋានថា «ឱព្រះអម្ចាស់អើយ ទូល-

បង្គំមិនដែលអធិប្បាយសោះពីមុនមក ប៉ុន្តែ ដោយសារតែទ្រង់បានមានបន្ទូលថា វាមិនមែនដោយ កម្លាំង ឬដោយអំណាចនោះទេ ប៉ុន្តែដោយវិញ្ញាណរបស់ទ្រង់វិញ ដូច្នេះ សូមព្រះអង្គមានបន្ទូលជំនួសទូលបង្គំ ផង»។

ការចងចាំពីកុមារភាពបានធ្វើអោយគំនិតខ្ញុំបានផុសនៅក្នុងចិត្តខ្ញុំ នៅពេលខ្ញុំនិយាយអំពីអំណាច នៃដំណឹងល្អនៅក្នុងការចាប់ផ្តើមនៃការផ្សាយដំណឹងល្អល្ងាចថ្ងៃទី1។ ពលរដ្ឋរ៉ូវាន់ដាបានទទួលរងនូវការ រំលោភសេពសន្ថវៈ និងអំពើហិង្សាគួរអោយរន្ធត់នៅក្នុងកំឡុងឆ្នាំ1990ក្នុងរបបប្រល័យពូជសាសន៍។ ខ្ញុំបាន ឆ្លងកាត់ការសាកល្បងស្រដៀងគ្នានេះ ហើយនិយាយចេញពីចិត្តរបស់ខ្ញុំ។ រាល់ពេលដែលខ្ញុំធ្វើការអំពាវនាវ មានមនុស្សជាច្រើនបានឆេះឆួលឡើង ជាពិសេសស្ត្រីដែលត្រូវបានគេរំលោភ។ មនុស្សជាច្រើនបានឡើងមក ខាងមុខអាសនា។ ពេលដែលខ្ញុំនិយាយកាន់តែច្រើនឡើង ខ្ញុំកាន់តែបានជាសះស្បើយ។ ទោះបីខ្ញុំបានថ្វាយ ចិត្តរបស់ខ្ញុំដល់ព្រះយេស៊ូវជាច្រើនឆ្នាំកន្លងមកក្តី ខ្ញុំដឹងថា ខ្ញុំនៅតែមានស្នាមនៅក្នុងចិត្ត។ ខ្ញុំដឹងថាព្រះ ពុំបាន ដកយកខ្ញុំចេញពីម្ដាយរបស់ខ្ញុំតាំងតែកុមារភាពនោះទេ ប៉ុន្តែ ខ្ញុំនៅតែបន្ទោសដល់ទ្រង់។ ឪពុកចុងរបស់ ខ្ញុំបានរំលោភខ្ញុំ។ ខ្ញុំបានប្រាប់ម្តាយរបស់ខ្ញុំ នៅពេលដែលខ្ញុំមានអាយុ13ឆ្នាំ។ គាត់បាននាំខ្ញុំទៅជួបគ្រូពេទ្យ ជំនាញខាងឯរោគស្ត្រី ហើយបានបញ្ជូនខ្ញុំទៅរស់នៅជាមួយបងប្អូនជីដូនមួយម្នាក់។ មិនយូរប៉ុន្មាន គាត់បាន មកលេងខ្ញុំនៅថ្ងៃសុក្រមួយ ហើយខ្ញុំមិនបានឃើញគាត់ម្តងទៀតឡើយ ដោយសារតែឪពុកចុងរបស់ខ្ញុំបាន សម្លាប់គាត់ទៅហើយ។ ឪពុកចុងរបស់ខ្ញុំបានជាប់នៅក្នុងគុកតែពីរឆ្នាំប៉ុណ្ណោះ ដោយសារតែគាត់ជាមន្រ្តី យោធាជាន់ខ្ពស់។ ខ្ញុំបានរស់នៅក្នុងមណ្ឌលកុមារកំព្រាចាប់ពីអាយុ13ឆ្នាំរហូតដល់អាយុ19ឆ្នាំ។ ឪពុក ពិតរបស់ខ្ញុំនៅរស់នៅឡើយទេ ប៉ុន្តែ គាត់ពុំបានអើពើជាមួយខ្ញុំសោះ។ ខ្ញុំមានអារម្មណ៍ឯកោជាខ្លាំង។

ខ្ញុំបានរកឃើញឱសថព្យាបាលនៅក្នុងព្រះគម្ពីរ។ ខ្ញុំបានអានខគម្ពីរទាំងនេះដែលចែងថា «ទ្រង់ជា ព្រះដ៏មានឥទ្ធិឫទ្ធិ ដើម្បីជួយសង្គ្រោះ ទ្រង់នឹងមានសេចក្តីរីករាយអរសប្បាយចំពោះឯង . . . . អ្នកណាដែល ពាល់ឯងរាល់គ្នា នោះគឺពាល់ដល់ប្រស្រីព្រះនេត្រនៃទ្រង់ហើយ . . . . ព្រះយេហូវ៉ាទ្រង់បានលេចមកឲ្យខ្ញុំឃើញកាលពីដើម ដោយព្រះបន្ទូលថា ‘អើ អញបានស្រឡាញ់ឯង ដោយសេចក្តីស្រឡាញ់ដ៏ស្ថិតស្ថេរ នៅអស់កល្ប’» (សេផានា 3៖17, សាការី 2៖8, យេរេមា 31៖3)។ ប៉ុន្តែ ខ្ញុំពុំបានស្រឡាញ់ខ្លួនឯង នោះទេ។ ទោះបីជាអ្នកដទៃសរសើរថា ខ្ញុំស្អាតក៏ដោយ តែខ្ញុំមានអាម្មណ៍ថា ខ្លួនមិនស្អាតសោះពីខាងក្នុង។

នៅប្រទេសរ៉ូវាន់ដា ភាពអវិជ្ជមានបានរសាត់បាត់ទៅ ខណៈដែលខ្ញុំនិយាយចេញមក។ ខ្ញុំដឹងថា នេះមិន មែនជាខ្ញុំដែលកំពុងតែអធិប្បាយនោះទេ។ ខ្ញុំបានរកឃើញសេរីភាពហើយ ទទួលយកការប្រកាសអំពីសេចក្តីស្រឡាញ់របស់ព្រះគ្រីស្ទថា ខ្ញុំជាស្នា ព្រះហស្តដ៏អស្ចារ្យ។ មនុស្សសរុបចំនួន390នាក់បានទទួលបុណ្យជ្រមុជ ទឹកនៅឯព្រះវិហារសេវេនដេយអាត់វេនទីស្ទស៊ីយេគឺរ៉ា។ សព្វថ្ងៃនេះ ខ្ញុំមាន អាយុ66ឆ្នាំ ហើយបានត្រឡប់ទៅឯប្រទេសរ៉ូវាន់ដាជាច្រើនដង។ មិត្តភក្តិ រ៉ូវាន់ដារបស់ខ្ញុំគឺជាគ្រួសាររបស់ខ្ញុំ ហើយពួកគេបានហៅខ្ញុំថា «ម៉ាម៉ា»។ ខ្ញុំ កំពុងធ្វើការឥឡូវនេះមនុស្សជាច្រើននឹងក្លាយជាមនុស្សថ្មីនៅក្នុងព្រះគ្រីស្ទ។

ខ្ញុំធំឡើងនៅក្នុងទីក្រុងស៊ីប ដែលជាប្រទេសដែលកាន់សាសនាគ្រីស្ទ។ ប៉ុន្តែ គ្រួសារខ្ញុំ គ្រាន់តែជាគ្រីស្ទសាសនិកប៉ុណ្ណោះ។

ពេលដែលខ្ញុំអាយុបាន 12ឆ្នាំ ខ្ញុំបានធ្លាក់ខ្លួនឈឺ ហើយគ្មានវេជ្ជបណ្ឌិតណាដែលអាចជួយ ខ្ញុំអោយធូរស្រាលបានឡើយ។ ដូច្នេះ ខ្ញុំបានចាប់ផ្តើមស្វែងរកព្រះ។ ខ្ញុំបានចូលទៅឯព្រះវិហារផ្សេងៗ គ្នា ដោយមានសេចក្តីសង្ឃឹមថានឹងបានជា។ ខ្ញុំបានក្រាបចុះនៅចំពោះរូបសំណាក ហើយអុជធូប ដោយ គិតថាការធ្វើបែបនេះ អាចបញ្ចុះបញ្ចូលព្រះអោយជួយដល់ខ្ញុំបាន។ ប៉ុន្តែ វាមិនបានការទាល់តែសោះ។

ជាច្រើនឆ្នាំក្រោយមក នៅពេលដែលខ្ញុំមានអាយុ 30ឆ្នាំ ខ្ញុំបានរកឃើញខិត្តប័ណ្ណមួយនៅក្រោមទ្វាររបស់ខ្ញុំដែលផ្សព្វផ្សាយពីការបង្រៀន អំពីបូរាណវិទ្យា និងរឿងរ៉ាវជាច្រើននៅតាមសាលសា-ធារណៈ។ ប្រធានបទប្រចាំយប់ត្រូវបានសរសេរនៅក្នុងនោះ។ ទោះបីខ្ញុំមិនបានដឹងអំពីវានៅពេលនោះ ក៏ដោយ ដែលការផ្សាយដំណឹងល្អត្រូវបានរៀបចំឡើងដោយព្រះវិហារសេវេនដេយអាត់វេនទីស្ទ។

ខ្ញុំមិនចាប់អារម្មណ៍ទេ។ ប៉ុន្តែ មានប្រធានបទមួយ ដែលនៅចំកណ្តាលនៃបញ្ជីប្រធានបទនានាបានទាក់ទាញចំណាប់អារម្មណ៍ខ្ញុំនោះគឺ៖ «អ្នកដែលប្រឆាំងនឹងព្រះគ្រីស្ទ ហើយនិងលេខ 666»។ ខ្ញុំបាន សម្រេចចិត្តចូលរួមស្តាប់ពីប្រធានបទមួយនោះ។

បទបង្ហាញដ៏រស់រវើកបានធ្វើអោយខ្ញុំចាប់អារម្មណ៍ ហើយខ្ញុំបានសម្រេចថានឹងចូលរួមនៅក្នុង កម្មវិធីផ្សាយដំណឹងល្អដែលនៅសល់។ នៅថ្ងៃបញ្ចប់ អ្នករៀបចំកម្មវិធីបានអញ្ជើញអ្នកចូលរួមទាំងអស់ អោយមកថ្វាយបង្គំនៅឯព្រះវិហារសេវេនដេយអាត់វេនទីស្ទ។

ខ្ញុំបានចាប់ផ្តើមចូលរួមថ្វាយបង្គំជាប្រចាំ ហើយនៅទីបំផុតក៏បានយល់ច្បាស់លើគោលជំនឿ អាត់វេនទីស្ទ។ ប៉ុន្តែ ខ្ញុំមានការស្ទាក់ស្ទើរអំពីការធ្វើពិធីជ្រមុជទឹក។ នីកូស៊ី (Nicosia) គឺជាទីក្រុងតូច មួយគួរសម ហើយសង្គមក៏មានភាពស្និទ្ធស្នាលគ្នាផងដែរ ម្ល៉ោះហើយ ខ្ញុំឆ្ងល់ថា តើមិត្តភក្តិ និងក្រុមគ្រួសារ របស់ខ្ញុំនឹងមានប្រតិកម្មយ៉ាងណា ប្រសិនបើពួកគេបានរកឃើញថាខ្ញុំបានបោះបង់ចោលកុមារភាពរបស់ ខ្ញុំ ដើម្បីក្លាយជាអ្នកសេវេនដេយអាត់វេនទីស្ទ។

អស់រយៈពេល 10 ឆ្នាំហើយ ដែលខ្ញុំបានពិចារណាថា តើវាជាការចាំបាច់ឬ ដែលត្រូវធ្វើបុណ្យ ជ្រមុជទឹក។ តើវាអាចធ្វើអោយខ្ញុំក្លាយមកជាមនុស្សដែលកាន់តែប្រសើរឬ? តើខ្ញុំត្រៀមខ្លួនក្នុងការកាន់ និងរស់នៅតាមរបៀបព្រះវិហារនេះហើយឬនៅ?

លោកគ្រូគង្វាលបានព្យាយាមអត់ធ្មត់។ យូរៗ ទៅយើងបានក្លាយមកជាមិត្តល្អ។ បន្ទាប់ពីការ លើកទឹកចិត្តមួយចំនួនដ៏សុភាពរាបសា ខ្ញុំក៏បានធ្វើបុណ្យជ្រមុជទឹក។ ខ្ញុំមិនដែលសោកស្តាយដែលបាន សម្រេចចិត្តធ្វើយ៉ាងដូច្នោះទេ។

ជាច្រើនឆ្នាំបានកន្លងមក ចាប់តាំងពីថ្ងៃដ៏ស្រស់បំព្រងមួយនោះ។ សព្វថ្ងៃ ខ្ញុំអាយុ 55ឆ្នាំ ហើយនៅតែសកម្មនៅក្នុងគ្រួសារនៃព្រះវិហារដ៏តូចរបស់ យើង។ ខ្ញុំបង្រៀនថ្នាក់សប្បាតហ៍ស្គូល និងធ្វើការជាមួយលោកគ្រូគង្វាល ដែលទើបតែផ្លាស់មកថ្មីក្នុងការបង្កើតគេហទំព័រមួយ ដើម្បីផ្សាយដំណឹង ល្អដល់ប្រជាជនស៊ីប។