---
title:  ព្រះយេស៊ូវជាគ្រូដ៏ចំណាន
date:  24/10/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 1៖1-4; យ៉ូហាន 1៖14, 18។

> <p>ខចងចាំ</p>
> «ដ្បិតគឺជាព្រះ ដែលមានព្រះបន្ទូលបង្គាប់ ឲ្យមានពន្លឺភ្លឺចេញពីសេចក្តីងងឹត ទ្រង់បានបំភ្លឺមក ក្នុងចិត្តយើងខ្ញុំ ឲ្យយើងខ្ញុំមានរស្មីពន្លឺនៃដំណើរស្គាល់សិរីល្អរបស់ព្រះ ដែលនៅព្រះភក្ត្រនៃព្រះយេស៊ូវ គ្រីស្ទ» (កូរិនថូសទី2 4៖6)។

គ្រូគង្វាលប៊ីលី ក្រាហាំ (Billy Graham) បាននិយាយអំពីរឿងអំពីគ្រាដែលគាត់ចុះសួរសុខទុក្ខ ទាហានមួយចំនួននៅឯមន្ទីរពេទ្យមួយ។ ឧត្តមសេនីយ៍ក៏នៅទីនោះផងដែរ។ ទាហានវ័យក្មេងម្នាក់ «មានរបួស ធ្ងន់ធ្ងរជាខ្លាំង។ រាងកាយរបស់កាត់ដាច់រហែកនៅលើគ្រែដែក»។ គ្រូពេទ្យបានប្រាប់លោកក្រាហាំអំពី ទាហានម្នាក់នោះ។ គ្រូពេទ្យបាននិយាយតិចៗ ដើម្បីកំុអោយទាហានម្នាក់នោះឮអំពីអ្វីដែលគាត់កំពុងតែ និយាយ។ គ្រូពេទ្យបានប្រាប់លោកគ្រូក្រាហាំថា «ខ្ញុំខ្លាចតែទាហានម្នាក់នេះពុំអាចដើរបានទៀតទេ»។ បន្ទាប់ មក ទាហានម្នាក់នោះបានសូមរឿងមួយដល់ឧត្តមសេនីយ៍។ ទាហានបានប្រាប់ឧត្តមសេនីយ៍ថា៖ «លោកនាយ ខ្ញុំបានច្បាំង ដើម្បីលោកនាយ។ ប៉ុន្តែ ខ្ញុំពុំដែលបានឃើញមុខលោកនាយសោះ។ តើខ្ញុំអាចមើលមុខលោកនាយបានដែរឬទេ? ដូច្នេះ ឧត្តមសេនីយ៍បានលុតជង្គង់ចុះ និងឱនពីក្រោមគ្រែដែកនោះ។ បន្ទាប់មក គាត់ បាននិយាយមុខទល់នឹងមុខជាមួយនឹងទាហានម្នាក់នោះ។ ខណៈដែលលោកគ្រូក្រាហាំកំពុងតែមើលនោះ ទឹកភ្នែកបានស្រក់ពីទាហានម្នាក់នោះទៅលើថ្ពាល់របស់ឧត្តមសេនីយ៍»។

ទាហានម្នាក់នោះគឺជារូបស័ព្ទតំណាងអោយមនុស្សលោក នៅពេលដែលព្រះយាងមកប្រសូត។ មនុស្សលោកមានរបួសដាច់រហែកខាងព្រលឹងវិញ្ញាណ។ពួកគេត្រូវការសម្លឹងទៅឯព្រះភ័ក្ត្ររបស់ព្រះដូចជា ទាហានម្នាក់នេះដែរ។ ព្រះបានចាត់ព្រះយេស៊ូវដែលជាព្រះរាជបុត្រអោយមកឯភពផែនដីនេះ។ ព្រះយេស៊ូវ គឺជាគ្រូដ៏ចំណានម្នាក់។ ព័ន្ធកិច្ចរបស់ព្រះយេស៊ូវគឺចង់បង្ហាញមនុស្សលោកអំពីព្រះភ័ក្ត្ររបស់ព្រះ។ ចាប់តាំង ពីពេលនោះមក យើងបានទទួលព្រះពរនៃការមើលឃើញ «សិរីល្អរបស់ព្រះ . . . . ដែលនៅព្រះភ័ក្ត្រនៃព្រះយេស៊ូវគ្រីស្ទ» (កូរិនថូសទី2 4៖6)។ ខណៈពេលដែលយើងសម្លឹងមើលគ្រូដ៏ចំណានរៀបចំផ្លូវមកកាន់ផែនដី តើយើងរៀនអ្វីខ្លះ ចេញពីទ្រង់?