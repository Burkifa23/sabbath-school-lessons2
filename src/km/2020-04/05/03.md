---
title:  ការបង្ហាញអំពីព្រះវរបិតា វគ្គ2
date:  26/10/2020
---

ក្នុងព្រះគម្ពីរយ៉ូហាន 1៖1-18 លោកយ៉ូហានបានមានប្រសាសន៍ថា ព្រះយេស៊ូវគឺជា «ព្រះ បន្ទូល» ដ៏នៅអស់កល្បជានិច្ច។ តើលោកយ៉ូហានចង់មានន័យយ៉ាងដូចម្តេច? ជីវិតរបស់ព្រះយេស៊ូវគ្មានដែនកំណត់នោះទេ។ ព្រះយេស៊ូវមានព្រះជន្មរស់ជារៀងរហូត។ ព្រះយេស៊ូវបានធ្វើគ្រប់យ៉ាងអោយក្លាយ ជាល្អប្រសើរ (យ៉ូហាន 1៖2, 3)។ ទ្រង់គឺជា «ពន្លឺនៃមនុស្សលោក» (យ៉ូហាន 1៖4)។ ព្រះយេស៊ូវគឺ ជា «ពន្លឺដែលបំភ្លឺដល់មនុស្សទាំងអស់» (យ៉ូហាន 1៖9)។

`តើការដែលព្រះយេស៊ូវក្លាយមកជាមនុស្សមានន័យយ៉ាងណាទៅសម្រាប់យើង? តើលោកយ៉ូហានបានផ្តល់ចម្លើយអ្វីដល់យើងនៅក្នុងខគម្ពីរយ៉ូហាន 1៖14, 18? តើព្រះយេស៊ូវបាននាំពន្លឺអ្វី មកកាន់លោកីយ៍នេះ? តើអ្វីខ្លះ ដែលសំខាន់បំផុតអំពីព្រះយេស៊ូវដែលអាចអោយទ្រង់ធ្វើកិច្ចការនេះបាន?`

«ព្រះយេស៊ូវគឺជាពន្លឺ។ ទ្រង់បានយាងមកឯលោកីយ៍នេះ នៅពេលដែលសេចក្តីអាក្រក់នៅលើ លោកីយ៍នេះកាន់តែអាក្រក់ហួសល្បត់ . . . .»។

«មនុស្សលោកមានសេចក្តីសង្ឃឹមតែមួយគត់ . . . . ចំណេះដឹងរបស់ព្រះត្រូវតែផ្តល់អោយ មនុស្សលោកដែលបានធ្លាក់នៅក្នុងអំពើបាបវិញ»។

«ព្រះយេស៊ូវបានយាងមកផែនដីនេះ ដើម្បីនាំចំណេះដឹងនេះមកកាន់មនុស្ស។ ព្រះយេស៊ូវ បានយាងមក ដើម្បីលុបបំបាត់ការបង្រៀនខុសឆ្គងដែលបង្ហាញមនុស្សលោកអំពីរូបភាពមិនត្រឹមត្រូវអំពី ព្រះ»។ ការបង្រៀនខុសឆ្គងនេះត្រូវបានបង្រៀនដោយពួកអ្នកដែលនិយាយថា ពួកគេដឹងថា ព្រះជាអ្នក ណា។ ព្រះយេស៊ូវបានយាងមកបង្ហាញអត្ថន័យនៃក្រឹត្យវិន័យរបស់ព្រះ។ ព្រះយេស៊ូវបានយាងមកបង្ហាញ យើងតាមរយៈអត្តចរិតរបស់ទ្រង់ដ៏ល្អប្រពៃនៃជីវិតដ៏បរិសុទ្ធរបស់ព្រះ»។ ដកស្រង់ពី Ellen G. White, Education, pages 74-76, adapted។

គ្រប់យ៉ាងដែលព្រះយេស៊ូវបានធ្វើនៅក្នុងព្រះជន្មមួយនេះគឺ «បង្ហាញអំពីព្រះ ដើម្បីអោយមនុស្ស លោកអាចក្លាយមកដូចជាព្រះនៅក្នុងចិត្តរបស់ពួកគេ»។ ដកស្រង់ពី Education, page 82, adapted។

`ព្រះយេស៊ូវអង្គទ្រង់ផ្ទាល់បានមានបន្ទូលថា «អ្នកណាដែលឃើញខ្ញុំ នោះក៏បានឃើញព្រះវរបិតា ដែរ» (យ៉ូហាន 14៖9)។ តើមានរឿងអ្វីកើតឡើង នៅពេលដែលព្រះយេស៊ូវមានបន្ទូលដូច្នេះនៅក្នុងខគម្ពីរយ៉ូហាន 14៖1-14? តើទ្រង់កំពុងតែមានបន្ទូលទៅកាន់អ្នកណា? តើហេតុអ្វីបានជាទ្រង់មាន បន្ទូលនូវពាក្យពេចន៍ទាំងនេះ?`

យើងងាយនឹងគិតថា ប្រសាសន៍របស់លោកភីលីពល្ងង់ខ្លៅជាទីបំផុត (យ៉ូហាន 14៖8)។ លោកភីលីពបានចំណាយអស់រយៈពេលជាច្រើនឆ្នាំធ្វើជាមិត្តយ៉ាងជិតស្និទ្ធជាមួយនឹងព្រះយេស៊ូវ។ ប៉ុន្តែ លោកភីលីពពុំបានយល់អំពីផ្នែកដ៏សំខាន់បំផុតនៃមូលហេតុដែលព្រះយេស៊ូវយាងចុះមកផែនដីនេះ ដើម្បី បង្ហាញអំពីសេចក្តីស្រឡាញ់របស់ព្រះវរបិតានោះទេ។ គ្រូនៅសព្វថ្ងៃនេះប្រហែលជាអាចមានស្មារតីស្វាហាប់ឡើងវិញ នៅពេលដែលពួកគេនឹកចាំថា សិស្សរបស់ព្រះយេស៊ូវបានបង្ហាញថា គេពុំបានរៀនមេរៀនរបស់ព្រះយេស៊ូវបានល្អនោះទេ។ នោះប្រហែលជាមូលហេតុដែលនាំអោយលោកយ៉ូហានកត់ត្រា អំពីសម្តីរបស់លោកភីលីពហើយមើលទៅ។ រឿងនេះពុំមែនសម្រាប់អោយយើងគិតអវិជ្ជមានពីគាត់នោះ ទេ តែអោយយើងមានឱកាសក្នុងការក្រឡេកមើលអ្វីដែលមាននៅក្នុងចិត្តរបស់យើងវិញ។ តើយើងបានដើរជាមួយនឹងព្រះយេស៊ូវយូរប៉ុនណាហើយ? តើយើងបានយល់អំពីព្រះយេស៊ូវប្រសើរជាងលោកភីលីព ដែរឬទេ?