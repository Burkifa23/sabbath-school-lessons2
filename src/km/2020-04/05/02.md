---
title:  ការបង្ហាញអំពីព្រះវរបិតា វគ្គ1
date:  25/10/2020
---

`សូមអានខគម្ពីរហេព្រើរ 1៖1-4។ តើចំណុចសំខាន់អ្វីខ្លះ ដែលលោកប៉ុលបានប្រាប់យើង អំពីព្រះយេស៊ូវនៅក្នុងខទាំងនេះ?`

អ្នកសរសេរព្រះគម្ពីរសញ្ញាថ្មីតែងតែពិពណ៌នាអំពីគោលគំនិតសំខាន់ដដែលនេះថា៖ ព្រះយេស៊ូវ បានយាងមកផែនដីនេះ ដើម្បីបង្ហាញយើងអំពីព្រះវរបិតា។ កាលពីមុន ព្រះបានបង្ហាញអង្គទ្រង់តាមផ្នែក ទៅកាន់ពួកហោរាដ៏ពិសេសរបស់ទ្រង់។ យើងអាចឃើញទិដ្ឋភាពរបស់ព្រះ នៅក្នុងព្រះយេស៊ូវ។

ព្រះយេស៊ូវក៏ជា «ព្រះបុត្រានេះជារស្មីនៃសិរីរុងរឿងរបស់ព្រះជាម្ចាស់ និងមានលក្ខណៈដូចព្រះអង្គបេះបិទ» (ហេព្រើរ 1៖3)។ ពាក្យថា «លក្ខណៈដូចបេះបិទ» មានប្រភពចេញមកពីពាក្យថា «ខារេកទើរ (Character)»។ ខារេកទើរ (ចរិតលក្ខណៈ) គឺជាលទ្ធផលនៃក្រមួនដែលត្រូវបានបោះត្រា។ ខារេកទើរក៏មានន័យថា មុខរបស់បុគ្គលម្នាក់ដែលត្រូវបានបោះត្រានៅលើកាក់ផងដែរ។ ដូច្នេះ ពាក្យនេះ ជួយយើងអោយមើលឃើញថា ព្រះយេស៊ូវ «ព្រះបុត្រានេះជារស្មីនៃសិរីរុងរឿងរបស់ព្រះជាម្ចាស់ និង មានលក្ខណៈដូចព្រះអង្គបេះបិទ» (ហេព្រើរ 1៖3)។ លោកអ្នកត្រូវតែរៀននូវអ្វីដែលព្រះយេស៊ូវដែលជាគ្រូដ៏ចំណានមានបន្ទូលអំពីព្រះព្រះវរបិតា ប្រសិនបើយើងចង់ដឹងអំពីទ្រង់។ យើងត្រូវតែសង្កេតមើល បរមគ្រូផងដែរ នោះយើងនឹងឃើញព្រះវរបិតានៅក្នុងព្រះរាជបុត្រា។

សូមប្រៀបធៀបខគម្ពីរហេព្រើរ 1៖1-4 ជាមួយនឹងខគម្ពីរកូរិនថូសទី2 4៖1-6។ តើព្រះ-

`យេស៊ូវជាអ្នកណានៅក្នុងខគម្ពីរកូរិនថូសទី2 4៖1-6? តើយើងអាចរៀនអ្វីខ្លះ ពីទ្រង់?`

លោកប៉ុល និងអ្នករួមការងាររបស់គាត់បានព្យាយាមបង្ហាញទៅមនុស្សទាំងឡាយអំពីព្រះវរបិតា ដូចជាព្រះយេស៊ូវបានធ្វើដែរ។ ព្រះយេស៊ូវគឺជា «ជារូបអង្គព្រះ» (កូរិនថូសទី2 4៖4)។ ព្រះយេស៊ូវបាន នាំចំណេះ ដឹងអំពីព្រះដែលជាព្រះវរបិតាមកកាន់យើង។ នៅពេលដែលព្រះបង្កើតផែនដី ទ្រង់បានប្រើ ពន្លឺ ដើម្បីដកសេចក្តីងងឹតចេញ។ ទន្ទឹមគ្នានេះ ព្រះបានប្រទានព្រះយេស៊ូវដែលជារាជបុត្រារបស់ទ្រង់អោយយាងមកបញ្ចប់គោលគំនិត និងទស្សនៈខុសឆ្គងអំពីទ្រង់។ ព្រះក៏បានចាត់ព្រះយេស៊ូវអោយមក ដើម្បីបង្ហាញយើងនូវសេចក្តីពិតអំពីព្រះផងដែរ។ សេចក្តីពិតនោះមាននៅក្នុង «ព្រះភក្ត្រនៃព្រះយេស៊ូវ គ្រីស្ទ» (កូរិនថូសទី2 4៖6) ដែលយើងអាចមើលឃើញរូបភាពដ៏ល្អបំផុតរបស់ព្រះ។

`ព្រះយេស៊ូវបានបង្ហាញយើងអំពីព្រះវរបិតា។ ព្រះបានសូមអោយយើង «ត្រាប់តាមព្រះ ដូចជា កូនស្ងួនភ្ងា» និងបង្ហាញដល់អ្នកដទៃថា ទ្រង់ជាអ្នកណាផងដែរ (អេភេសូរ 5៖1)។ តើការដែលត្រាប់តាម ព្រះមានន័យយ៉ាងដូចម្តេច? តើយើងអាចរៀនពីព្រះយេស៊ូវអំពីរបៀបត្រាប់តាមនេះបានយ៉ាងដូចម្តេច?`