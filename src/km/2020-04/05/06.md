---
title:  សិស្សដំបូងរបស់ព្រះយេស៊ូវ
date:  29/10/2020
---

ថ្ងៃមួយ ពួកបុរសដែលជាអ្នកគង្វាលសាមញ្ញកំពុងតែមើលថែរក្សាចៀមនៅខាងក្រៅក្រុងតូច មួយ។ នៅថ្ងៃបន្ទាប់ ពួកអ្នកគង្វាលចៀមបានជួបនឹងពួកទេវតាដោយការភ្ញាក់ផ្អើល។ ពួកទេវតាបានប្រាប់ ពួកគេអំពីដំណឹងល្អដែលនឹងផ្លាស់ប្តូរប្រវត្តិសាស្ត្រនៅលើភពផែនដីនេះជារៀងរហូត។ ចិត្តរបស់ពួកអ្នក គង្វាលឆេះឆួលជាខ្លាំង។ ភ្លាមនោះ ពួកគេបានចេញទៅរកទារកដែលពួកទេវតាបានប្រាប់ដល់ពួកគេ។

`សូមអានខគម្ពីរលូកា 2៖8-20។ សូមបង្កើតទិដ្ឋភាពមួយនៅក្នុងចិត្តគំនិតថា លោកអ្នកផ្ទាល់ កំពុងតែឈរជាមួយនឹងអ្នកគង្វាលចៀមនៅក្នុងខទាំងនេះ។ លោកអ្នកកំពុងតែក្រឡេកមើលទៅក្នុងស្នូក សត្វ។ តើលោកអ្នកបានឃើញអ្វីខ្លះ នៅក្នុងស្នូកសត្វនោះ?`

យើងត្រូវតែកោតសរសើរដល់សិស្សដំបូងរបស់ព្រះយេស៊ូវដែលជាគ្រូដ៏ចំណាន។ តើសិស្ស ដំបូងរបស់ទ្រង់ជាអ្នកណា? ពួកគេគឺជាលោកយ៉ូសែប នាងម៉ារី និងអ្នកគង្វាលចៀម ហើយជាការពិតណាស់ទ្រង់ពុំបានប្រសូតនៅក្នុងរាជវាំងនោះទេ។ កន្លែងដែលទ្រង់ប្រសូតពុំបានបង្ហាញយើងនូវសេចក្តី ពិតអំពីទារកនេះឡើយ។ ព្រះអង្គទ្រង់ផ្ទាល់គឺជាព្រះ។ ដោយយកកំណើតជាទារក ទ្រង់បានក្លាយជាកូនមនុស្សគង់នៅជាមួយនឹងមនុស្សលោក។ ប៉ុន្តែ ព្រះបានបើកភ្នែកមនុស្សលោកអោយស្គាល់ថា ព្រះយេស៊ូវជាអ្នកណាតាមរយៈជំនួយជាសុបិននិមិត្ត ការបើកសំដែង និងពួកទេវតា។ បន្ទាប់មក អ្នកគង្វាល ចៀមបាន ប្រកាសប្រាប់អ្នកដទៃអំពីដំណឹងល្អនេះថា «ដ្បិតនៅថ្ងៃនេះ មានព្រះអង្គសង្គ្រោះ1អង្គ ប្រសូត ដល់អ្នករាល់គ្នានៅក្រុងហ្លួងដាវីឌ គឺជាព្រះគ្រីស្ទដ៏ជាព្រះអម្ចាស់» (លូកា 2៖11, សូមប្រៀបធៀបខគម្ពីរ លូកា 2៖17 ផងដែរ)។

`សូមអានខគម្ពីរម៉ាថាយ 2៖1-12។ តើពួកអ្នកប្រាជ្ញបានធ្វើអ្វីខ្លះ នៅពេលដែលពួកគេដឹងដំណឹងល្អអំពីការប្រសូតរបស់ព្រះយេស៊ូវនោះ? តើស្តេចហេរ៉ូឌបានធ្វើអ្វីខ្លះ?`

មនុស្សបានថ្វាយបង្គំដល់ព្រះយេស៊ូវ មុនពេលដែលទ្រង់ធ្វើការអស្ចារ្យណាមួយ ឬចែកចាយ សេចក្តីអធិប្បាយដំបូងរបស់ទ្រង់។ តើហេតុអ្វី? នោះគឺដោយសារតែទ្រង់ជាព្រះ។ ពួកអ្នកប្រាជ្ញបានថ្វាយ បង្គំដល់ព្រះយេស៊ូវ។ យើងត្រូវតែចូលរួមនៅក្នុងការថ្វាយបង្គំជាមួយនឹងពួកគេ ប្រសិនបើយើងចង់យល់ អំពីការបង្រៀនរបស់ព្រះយេស៊ូវអោយបានពេញលេញនៅក្រោយមកទៀត។ យើងកោតសរសើរ ព្រះ-

យេស៊ូវ ពីព្រោះទ្រង់គឺជាគ្រូដ៏ចំណាន។ ប៉ុន្តែ ទ្រង់មិនត្រឹមតែជាគ្រូដែលមានប្រាជ្ញាប៉ុណ្ណោះទេ។ ទ្រង់គឺ ជាព្រះ។ ទ្រង់បានយាងមកគង់នៅជាមួយនឹងមនុស្សលោកក្នុងភាពជាព្រះ។ ការអប់រំរបស់គ្រីស្ទានចាប់ ផ្តើមឡើងដោយការថ្វាយបង្គំព្រះយេស៊ូវរបស់យើង។

យើងត្រូវតែថ្វាយបង្គំដល់ព្រះយេស៊ូវដែលប្រសូតមកធ្វើជាស្តេចជាមួយនឹងពួកអ្នកប្រាជ្ញ ពួក អ្នកគង្វាលចៀម និងពួកទេវតា។ នៅក្នុងព្រះយេស៊ូវ យើងនឹងបានឃើញសេចក្តីពិតអំពីព្រះទ្រង់ផ្ទាល់ថា៖ ទ្រង់បានស្រឡាញ់យើង និងចង់សង្គ្រោះយើង។

សូមគិតអំពីការដែលព្រះយេស៊ូវបានប្រសូតមកជាទារកជួយយើងអោយយល់អំពីសេចក្តី ស្រឡាញ់របស់ព្រះ។ ព្រះយេស៊ូវគឺជាព្រះអង្គដែលបានបង្កើតរបស់សព្វសារពើ៖ ហ្វូងផ្កាយ និងភពទាំង អម្បាលម៉ាន។ យើងពុំអាចយល់អំពីអំណាចរបស់ទ្រង់ពេញលេញនោះទេ។ ព្រះអង្គដដែលនេះបានយាងចុះមកផែនដីនេះ និងសុគតជំនួសបាបរបស់យើង។ តើហេតុអ្វីបានជាដំណឹងនេះអស្ចារ្យម្លេ៉ះ?