---
title:  កិច្ចការ និងជីវិតខាងឯវិញ្ញាណ
date:  09/12/2020
---

«បើសិនជាយើងរស់ដោយនូវព្រះវិញ្ញាណ នោះត្រូវដើរដោយព្រះវិញ្ញាណដែរ» (កាឡាទី 5៖ 25)។ កិច្ចការរបស់មនុស្ស និងជីវិតខាងឯវិញ្ញាណពុំអាចញែកចេញពីគ្នាបានឡើយ។ សាសនាគ្រីស្ទ ពុំមែនជាសំលៀកបំពាក់ដែលអាចយកមកស្លៀកពាក់ ឬដោះចេញតាមចិត្តនោះទេ។ ផ្ទុយទៅវិញ សាសនា គ្រីស្ទធ្វើអោយលោកអ្នកក្លាយទៅជាមនុស្សថ្មីម្នាក់ទាំងស្រុង។ មនុស្សថ្មីម្នាក់នេះបង្ហាញខ្លួនគេនៅក្នុងផ្នែក គ្រប់យ៉ាងនៃជីវិតរួមទាំងកិច្ចការ។

`សូមអានអំពីអំណោយទានដែលលោកប៉ុលបានមានប្រសាសន៍នៅក្នុងខគម្ពីរកាឡាទី 5៖22-26។ តើលោកអ្នកមានអំណោយទានអ្វីខ្លះ នៅក្នុងអំណោយទានទាំងនេះ? តើលោកអ្នកប្រើអំណោយ ទានទាំងនោះនៅក្នុងកិច្ចការរបស់លោកអ្នកយ៉ាងដូចម្តេច?`

សៀវភៅដែលមានចំណងជើងថា The Expository Dictionary of New Testament Words បានសរសេរថា មនុស្ស «ខាងឯវិញ្ញាណ» គឺជា «អ្នកដែលបង្ហាញផលផ្លែនៃព្រះវិញ្ញាណនៅក្នុងជីវិតរបស់ គេ»-Adapted។ ដូច្នេះ នៅពេលដែលយើងភ្ជាប់ទំនាក់ទំនងជាមួយនឹងព្រះ នោះយើងនឹងបង្ហាញថា យើងគឺជាអ្នកជឿក្នុងគ្រប់ទាំងផ្នែកនៃជីវិតរបស់យើង។ មិត្តភក្តិជិតស្និទ្ធរបស់គាត់បានអង្គុយជិតមនុស្ស ដែលហៀបនឹងស្លាប់នៅក្នុងមន្ទីរពេទ្យផ្លូរីដា (Florida Hospital)។ គិលានុបដ្ឋាយិកាបានដើរចេញចូល បន្ទប់នោះ។ ពួកគេបានផ្គត់ផ្គង់តម្រូវការរបស់បុរសដែលហៀបនឹងស្លាប់នោះ។ មិត្តភក្តិជិតស្និទ្ធរបស់គាត់បានសួរនាំទីកន្លែងដែលគិលានុបដ្ឋាយិកាបានរៀន និងទទួលការបណ្តុះបណ្តាល។ គិលានុបដ្ឋាយិកា ជាច្រើនបានឆ្លើយថា ពួកគេទទួលការអប់រំនៅឯមហាវិទ្យាល័យមន្ទីរពេទ្យផ្លូរីដា។

ការថែទាំដែលគិលានុបដ្ឋាយិកាបានផ្តល់អោយបុរសដែលហៀបនឹងស្លាប់នោះបានពាល់ចិត្ត នៃមិត្តភក្តិជិតស្និទ្ធរបស់គាត់។ ក្រោយមក មិត្តភក្តិជិតស្និទ្ធនេោះបានមកលេងមហាវិទ្យាល័យមន្ទីរពេទ្យផ្លូរីដា ដើម្បីសួរនាំព័ត៌មានបន្ថែម។ តើហេតុអ្វី? នោះគឺដោយសារតែគាត់បានប្រាប់អ្នកដទៃថា គិលានុ-

បដ្ឋាយិកាបានទទួលការបណ្តុះបណ្តាលនៅឯសាលារៀនដែលផ្តល់ការយកចិត្តទុកដាក់ប្រកបដោយក្តីស្រឡាញ់ចំពោះមិត្តភក្តិដែលហៀបនឹងស្លាប់របស់គាត់ជាងគិលានុបដ្ឋាយិកាដទៃទៀតដែលបានបណ្តុះ បណ្តាលនៅកន្លែងផ្សេងទៀត។ នោះគឺដោយសារតែមិត្តភក្តិជិតស្និទ្ធរបស់គាត់បានឃើញថា គិលានុ-

បដ្ឋាយិកាដែលចេញមកពីមហាវិទ្យាល័យមន្ទីរពេទ្យផ្លូរីដាមានលក្ខណៈខុសពីគិលានុបដ្ឋាយិកាដទៃទៀត។ ពួកគេមានសន្តានចិត្តល្អជាងចំពោះមិត្តភក្តិដែលហៀបនឹងស្លាប់របស់គាត់ជាងគិលានុបដ្ឋាយិកាណាៗ ទាំងអស់។

មិត្តភក្តិជិតស្និទ្ធនោះបានផ្តល់អំណោយជាទឹកប្រាក់ចំនួន100000ដុល្លារដល់មហាវិទ្យាល័យ ដើម្បីអោយមានគិលានុបដ្ឋាយិកាជាច្រើនទៀតអាចទទួលបានការអប់រំតាមរបៀបដែលគាត់បានសង្កេត ឃើញថា គិលានុបដ្ឋាយិកាទាំងនេះបានថែទាំមិត្តភក្តិរបស់គាត់។ មែនហើយ ភាពខាងឯវិញ្ញាណគឺជាផ្លូវ នៃជីវិត។

តើលោកអ្នកបង្ហាញជីវិតខាងឯវិញ្ញាណផ្ទាល់របស់លោកអ្នកតាមរយៈកិច្ចការដែលលោកអ្នក ធ្វើពីមួយថ្ងៃទៅមួយថ្ងៃយ៉ាងដូចម្តេច? តើលោកអ្នកគិតថា អ្នកដទៃគិតអំពីលោកអ្នកយ៉ាងណា ដោយសារ តែកិច្ចការនោះ? (ពីព្រោះ នៅទីបញ្ចប់ អ្នកដទៃនឹងសង្កេតមើលយើង ហើយពួកគេនឹងគិតអំពីអ្វីមួយជា ពុំខាន)។