---
title:  កិច្ចការ និងការលូតលាស់
date:  07/12/2020
---

កិច្ចការគឺជាអ្វីដែលយើងធ្វើនៅក្នុងជីវិត។ មនុស្សដែលធ្វើកិច្ចការនៅលើតុការងារជៀសមិនផុតពីការប្រើរាងកាយរបស់ពួកគេ ដើម្បីធ្វើកិច្ចការខ្លះនោះឡើយ។ សូម្បីតែចុចគ្រាប់ច្នុចកុំព្យូទ័រក៏ដោយ។

**ខជាច្រើនខាងក្រោមប្រើពាក្យថា «ដៃ» ជារូបស័ព្ទតំណាងអោយកិច្ចការ។ តើខទាំងនេះបាន បង្រៀនយើងអ្វីខ្លះ អំពីកិច្ចការ?**

`ចោទិយកថា 16៖15`

`សាស្តា 9៖10`

`សុភាសិត 21៖25`

`យេរេមា 1៖16`

ព្រះបានប្រទានកិច្ចការដល់យើង ដើម្បីអោយជីវិតរបស់យើងទទួលបានសេចក្តីអំណរ និង មានខ្លឹមសារ (សូមអានខគម្ពីរសុភាសិត 10៖4; សុភាសិត 12៖14)។ មនុស្សគ្រប់គ្នាមានជំនាញ ក្នុងការធ្វើអ្វីមួយដែលមានន័យនៅក្នុងជីវិត។ យើងពុំបានស្វែងរកអត្ថន័យនៅក្នុងជីវិតដោយគ្រាន់តែ គិតអំពីអ្វីមួយនោះទេ។ យើងអាចមានមោទនភាពនៅក្នុងជីវិតបាន លុះត្រាតែយើងធ្វើកិច្ចការនោះ។

កិច្ចការគឺជាព្រះពររបស់ព្រះដល់យើង (សូមអានខគម្ពីរទំនុកដំកើង 90៖17)។ កិច្ចការជួយ អោយជីវិតរបស់យើងមានខ្លឹមសារ។ ទន្ទឹមនឹងនេះ ផែនការរបស់ព្រះគឺជាកិច្ចការរបស់យើងក្នុងការអោយ ពរដល់អ្នកដទៃ។ លោកប៉ុលបានសរសេរថា យើងចាំបាច់ត្រូវតែធ្វើកិច្ចការ។ យើងត្រូវធ្វើអ្វីមួយដែលមានប្រយោជន៍ជាមួយនឹងដៃរបស់យើង។ ពេលនោះ យើងនឹងមានអ្វីមួយក្នុងការចែកចាយជាមួយនឹងអ្នកដទៃ។ ជាការពិតណាស់ លោកប៉ុលបានរស់នៅតាមក្បួនច្បាប់ដ៏សំខាន់មួយនេះ។

«អ្នករាល់គ្នាដឹង ហើយថា ដៃខ្ញុំនេះបានផ្គត់ផ្គង់គ្រប់របស់ ដែលខ្ញុំត្រូវការព្រមទាំងពួកអ្នកដែល នៅជាមួយផង ខ្ញុំបានបង្ហាញអ្នករាល់គ្នាដោយគ្រប់ការទាំងអស់ថា គួរឲ្យខំធ្វើការដូច្នោះ ដើម្បីឲ្យបានជួយដល់ពួកអ្នកខ្សោយ ហើយនិងនឹកចាំពីព្រះបន្ទូលនៃព្រះអម្ចាស់យេស៊ូវ ដែលទ្រង់មានព្រះបន្ទូលថា ដែលឲ្យ នោះបានពរជាជាងទទួល» (កិច្ចការ 20៖34, 35)។

សេចក្តីអធិស្ឋានដ៏សាមញ្ញមួយរបស់ហោរានេហេមាគួរតែជាសេចក្តីអធិស្ឋានរបស់យើងរាល់គ្នា ដែលបានចែងថា «ឥឡូវនេះឱព្រះអង្គអើយ សូមចំរើនកម្លាំងដៃទូលបង្គំវិញ» (នេហេមា 6៖9)។

`តើលោកអ្នកមានអារម្មណ៍យ៉ាងណាចំពោះកិច្ចការរបស់លោកអ្នក? តើកិច្ចការរបស់លោកអ្នក ក្លាយទៅជាព្រះពរទៅកាន់អ្នកដទៃបានយ៉ាងដូចម្តេច?`