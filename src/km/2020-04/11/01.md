---
title:  គ្រីស្ទានកិច្ច
date:  05/12/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
សាស្តា 3៖12, 13; ចោទិយកថា 16៖15; និក្ខមនំ 25៖10-30៖38; កាឡាទី 5៖22-26។

> <p>ខចងចាំ</p>
> « បានជាបងប្អូនស្ងួនភ្ងាអើយ ចូរកាន់យ៉ាងខ្ជាប់ខ្ជួន ដោយឥតរង្គើ ទាំងធ្វើការព្រះអម្ចាស់ឲ្យ បរិបូរជាដរាបចុះ ដោយដឹងថា ការដែលអ្នករាល់គ្នាខំប្រឹងធ្វើក្នុងព្រះអម្ចាស់ នោះមិនមែនឥតប្រយោជន៍ ទេ» (កូរិនថូសទី1 15៖58)។

ព្រះបានបង្កើតកិច្ចការ។ ព្រះបានប្រទានកិច្ចការនៃការថែរក្សាសួនអេដែននៅលើផែនដីដ៏ល្អឥត ខ្ចោះមុនពេលមានបាប (លោកុប្បត្តិ 2៖15)។ កិច្ចការរបស់លោកអ័ដាម និងនាងអេវ៉ាបានធ្វើអោយពួក គេមានអំណរ។ កិច្ចការបានផ្តល់សេចក្តីរីករាយក្នុងការធ្វើអោយភាពស្រស់ស្អាតរស់រវើកឡើងនៅក្នុងលំនៅ នៃសួនរបស់ពួកគេ។ ដូច្នេះ យើងបានឃើញថា មនុស្សលោកមានកិច្ចការត្រូវធ្វើ សូម្បីតែនៅក្នុងជីវិត ដ៏ល្អឥតខ្ចោះដែលគ្មានបាប សេចក្តីឈឺចាប់ និងសេចក្តីស្លាប់ក៏ដោយ។

ឥឡូវនេះ យើងបានរស់នៅក្នុងសម័យកាលមួយរវាងសួនអេដែន និងជីវិតនៃសេចក្តីសន្យាជាមួយព្រះនៅឯស្ថានសួគ៌។ ក្នុងអំឡុងពេលនេះ ព្រះចង់អោយយើងសម្លឹងឃើញកិច្ចការដូចជាអំណោយទានមួយរបស់ទ្រង់ចំពោះយើង។ ជនជាតិយូដានៅក្នុងសម័យព្រះគម្ពីរបានបង្រៀនកូននីមួយៗអំពីរបៀប ធ្វើកិច្ចការដ៏ពិសេសមួយ។ ឪពុកដែលមិនបង្រៀនកូនរបស់គាត់អំពីរបៀបធ្វើកិច្ចការដ៏ពិសេស នោះកូនគាត់អាចនឹងក្លាយទៅជាឧក្រិដ្ឋជន។ ព្រះយេស៊ូវដែលជាព្រះរាជបុត្រានៃព្រះបានចំណាយពេលធ្វើការជាជាងឈើនៅក្នុងភូមិណាសារ៉ែតអស់រយៈពេលជាច្រើនឆ្នាំ (ម៉ាកុស 6៖3)។ កិច្ចការនេះគឺជាផ្នែកមួយនៃការលត់ដំខ្លួនដែលបានជួយព្រះយេស៊ូវអោយត្រៀុមខ្លួនជាស្រេចសម្រាប់ព័ន្ធកិច្ចដែលព្រះគ្រោងទុកសម្រាប់ ទ្រង់នាពេលអនាគត។

លោកប៉ុលបានប្រកបការងារធ្វើតង់ជាមួយអ័គីឡា និងព្រីស៊ីលអស់រយៈពេលមួយឆ្នាំកន្លះ។ លោកប៉ុលបានបង្រៀនសាសន៍យូដានៅថ្ងៃសប្បាតហ៍ (កិច្ចការ 18៖1-4; ថែស្សាឡូនីចទី2 3៖8-12)។ របរធ្វើតង់របស់លោកប៉ុលស្រដៀងគ្នាទៅនឹងការអធិប្បាយរបស់គាត់ដែលជាព័ន្ធកិច្ចរបស់ព្រះផងដែរ។ សប្តាហ៍នេះ យើងនឹងក្រឡេកមើលផែនការរបស់ព្រះសម្រាប់កិច្ចការនៅក្នុងជីវិតរបស់យើង និងផ្នែកនៃកិច្ចការនោះនៅក្នុងការអប់រំគ្រីស្ទានផងដែរ។