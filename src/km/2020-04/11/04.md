---
title:  ការធ្វើកិច្ចការដ៏ល្អឥតខ្ចោះ
date:  08/12/2020
---

`សូមអានខគម្ពីរនិក្ខមនំ 25៖10-30៖38។ តើព្រះយកព្រះទ័យទុកដាក់កម្រិតណាចំពោះ ទីកន្លែងថ្វាយបង្គំដែលទ្រង់បានបង្គាប់អោយលោកម៉ូសេសាងសង់? តើចម្លើយនេះបង្ហាញប្រាប់យើងថា ទ្រង់ជាអ្នកណា?`

ព្រះបានបង្គាប់អោយលោកម៉ូសេអោយដំឡើងតង់សម្រាប់ទ្រង់។ ប្រសិនបើលោកម៉ូសេនិយាយ ថា «គ្មានបញ្ហាអ្វីទេ ព្រះអម្ចាស់ ដ្បិតទូលបង្គំបានដំឡើងតង់ចាប់តាំងពីទូលបង្គំភៀសខ្លួនចេញពីស្រុកអេសុីព្ទ មកម្លេ៉ះ . . . . សូមព្រះអង្គទុកពេលអោយទូលបង្គំមួយភ្លែតទូលបង្គំនឹងដំឡើងវាអោយរួច» មនុស្សណាក៏អាចតំឡើងតង់បានដែរនៅក្នុងសម័យលោកម៉ូសេ។ ការដំឡើងតង់គឺជារឿងដ៏ងាយស្រួលបំផុតសម្រាប់គាត់។ គាត់អាចធ្វើវាដោយបិទភ្នែកដោយមិនចាំបាច់ផ្ចង់អារម្មណ៍ក៏បាន។ ផ្ទុយទៅវិញ អ្វីដែលលោកម៉ូសេគិតស្មាន មិនដល់នោះគឺថា ព្រះបានប្រទាន «បញ្ជីពិស្តារ» ស្តីអំពីរបៀបដំឡើងតង់ គ្រឿងសង្ហារឹមដែលត្រូវមាននៅក្នុងតង់ និងសំលៀកបំពាក់សម្រាប់សម្តេចសង្ឃ។ ព្រះបានប្រទានសេចក្តីណែនាំលោកម៉ូសេជិត150 សម្រាប់អំពីរបៀបដំឡើង និងធ្វើអ្វីៗគ្រប់យ៉ាង។ គ្រាន់តែតុធម្មតាមួយ លោកម៉ូសេត្រូវតែធ្វើរឿង7យ៉ាង (និក្ខមនំ 25៖23-30)។

ព្រះបានបង្ហាញចំណាប់អារម្មណ៍ចំពោះរឿងតូចតាចនៅក្នុងសេចក្តីបង្គាប់របស់ទ្រង់ដល់ម៉ូសេអំពី របៀបដំឡើងតង់របស់ទ្រង់។ រឿងនេះបង្ហាញថា ព្រះចង់អោយយើងធ្វើកិច្ចការដ៏ល្អឥតខ្ចោះ។ ទ្រង់ចង់អោយ យើងធ្វើអ្វីៗគ្រប់យ៉ាងល្អបំផុតតាមដែលយើងអាចធ្វើទៅបាន។ លោកម៉ូសេបានប្រើមាសសុទ្ធ ឈើ ប្រាក់ និង សំលៀកបំពាក់ដ៏ល្អបំផុត។ កិច្ចការក្នុងការដំឡើងតង់ក៏ត្រូវតែល្អឥតខ្ចោះផងដែរ។ សារនេះបានបង្ហាញយ៉ាង ច្បាស់ថា៖ ព្រះពុំទទួលយកកិច្ចការឆិនឆៃ ឬធ្វើអោយរួចពីដៃនោះឡើយ។

ព្រះគឺជាបុគ្គលម្នាក់ដែលធ្វើអោយកិច្ចការនៅក្នុងតង់របស់ទ្រង់បានចាប់ផ្តើមឡើង។ ទ្រង់ក៏បានប្រទានមនុស្សអោយធ្វើកិច្ចការដំឡើងតង់ និងធ្វើអ្វីៗគ្រប់យ៉ាងដល់លោកម៉ូសេផងដែរ។ យើងបានអាននៅ ក្នុងខគម្ពីរនិក្ខមនំ 31៖1-6 និងនិក្ខមនំ 35៖30-36៖1 ដែលចែងថា ព្រះអង្គទ្រង់ផ្ទាល់បានប្រទាន ជំនាញតាមដែលត្រូវការដល់មនុស្ស។ ទ្រង់ចាក់ព្រះវិញ្ញាណរបស់ទ្រង់មកលើបុរសមើលការខុសត្រូវ2នាក់។ បន្ទាប់មក ពួកគេមានពេញដោយប្រាជ្ញា និងចំណេះដឹងជាប្រយោជន៍ក្នុងការធ្វើកិច្ចការតាមសេចក្តីបង្គាប់ របស់ទ្រង់ (និក្ខមនំ 36៖1)។ ព្រះក៏ប្រទានអោយបុរសទាំង2នាក់នេះ «ចេះបង្រៀនដល់គេ» ផងដែរ (និក្ខមនំ35៖34)។ ពួកគេបានបង្រៀនចំណេះដឹងរបស់ពួកគេដល់អ្នកដទៃនៅក្នុងសាសន៍អុីស្រាអែល។ តាមរបៀបនេះ សហគមន៍អុីស្រាអែលនឹងស្នងចំណេះដឹងរបស់ពួកគេ។ ព្រះក៏ប្រទានអំណោយទាន និង ជំនាញដល់មនុស្សដទៃ នៅក្នុងសហគមន៍អុីស្រាអែលដែលត្រូវធ្វើកិច្ចការជាមួយបុរសទាំង2នាក់នេះផងដែរ (និក្ខមនំ 36៖2)។

ដូច្នេះ តើរឿងនេះបង្រៀនយើងអំពីអ្វី? រឿងនេះបង្រៀនយើងថា ភាពជាបាបជនរបស់យើងពុំមែនជាលេសដោះសាមិនអោយយើងធ្វើកិច្ចការល្អបាននោះឡើយ។ ព្រះរំពឹងអោយយើងព្យាយាមអស់ពីសមត្ថភាពរបស់យើងជានិច្ច។ ទ្រង់ចង់អោយយើងយកជំនាញ ពេលវេលា និងការអប់រំរបស់យើងប្រើ ក្នុងផ្លូវល្អសម្រាប់កិច្ចការរបស់ព្រះ។