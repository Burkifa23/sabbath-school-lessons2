---
title:  ផ្នែកជាច្រើននៃកិច្ចការ
date:  06/12/2020
---

«យើងដឹងហើយ ថាគ្មានអ្វីសំរាប់គេ ដែលវិសេសជាងមានចិត្តរីករាយ ហើយរកបានសេចក្តីល្អដល់ខ្លួន អស់វេលាដែលមានជីវិតរស់នៅនោះទេ ហើយការដែលគ្រប់មនុស្សបានស៊ីហើយផឹក ព្រមទាំង រីករាយដោយផលល្អ ដែលកើតពីអស់ទាំងការនឿយហត់របស់ខ្លួន នោះហើយជាអំណោយទាននៃព្រះទេ» (សាស្តា 3៖12, 13)។

ពាក្យថា កិច្ចការអាចមានអត្ថន័យជាច្រើន។ យើងធ្វើការដោយសារតែយើងត្រូវការរកម្ហូបចំណី ដាក់នៅលើតុអាហាររបស់យើង។ យើងធ្វើការដោយសារតែយើងត្រូវការចំណាយលើអ្វីៗ។ យើងធ្វើការ ដើម្បីអោយយើងអាចសន្សំថវិកាបន្តិចបន្តួចសម្រាប់ផ្គត់ផ្គង់នៅក្នុងគ្រាលំបាកខាងមុខ។ ជាទូទៅ ការបាត់បង់ការងារអាក្រក់ជាងការដែលយើងត្រូវខំប្រឹងធ្វើការងារតូចតាចមួយទៅទៀត។

ការងារផ្តល់តម្លៃអោយមនុស្ស។ តើលោកអ្នកជានិច្ចកាលតែងតែឆ្លើយនឹងសំណួរនេះយ៉ាងដូចម្តេច «តើអ្នកធ្វើការអ្វី?» ឬថា «តើអ្នកជាអ្វីដែរ?» យើងប្រាប់អ្នកដទៃអំពីការងាររបស់យើង។ មនុស្ស ភាគច្រើនបានបន្តធ្វើការ បន្ទាប់ពីចូលនិវត្តន៍រួច។ ពេលខ្លះ ពួកគេធ្វើការក្រៅម៉ោង។ ពេលខ្លះទៀត ពួកគេ បានបម្រើការជាអ្នកស្ម័គ្រចិត្ត។ ការងារជាហេតុផលដែលនាំអោយយើងក្រោកឡើងជារៀងរាល់ព្រឹក។ ការផ្តល់ការងារដល់ក្មេងជំទង់ណាម្នាក់ក៏អាចនឹងធ្វើអោយគេជៀសផុតពីបញ្ហាផងដែរ។

`សូមអានខគម្ពីរលោកុប្បត្តិ 3៖19។ តើមានរឿងអ្វីកើតឡើងនៅក្នុងខនេះ? តើហេតុអ្វី? តើចម្លើយប្រាប់យើងអ្វីខ្លះ អំពីហេតុផលផ្សេងទៀតដែលព្រះបានប្រទានកិច្ចការដល់មនុស្ស?`

ភ្លាមៗនោះ កិច្ចការដែលព្រះបានប្រទានដល់មនុស្សមុនការធ្លាក់ចុះក្នុងអំពើបាបត្រូវបានផ្លាស់ ប្តូរបន្ទាប់ពីមានបាប។ ខគម្ពីរលោកុប្បត្តិ 3៖19 បានបង្ហាញប្រាប់យើងអំពីហេតុផលផ្សេងទៀតសម្រាប់ កិច្ចការ។ សម្រាប់មនុស្សដទៃទៀត កិច្ចការអាចយកបានជីវិតរបស់ពួកគេទាំងមូល។ ពួកគេមានអារម្មណ៍ សោកសៅ នៅពេលដែលពួកគេពុំបានធ្វើកិច្ចការ។ ពួកគេពុំបានដឹងអំពីអ្វីដែលធ្វើ ឬទៅខាងណានោះ ឡើយ។ ម្ល៉ោះហើយ នៅពេលដែលពួកគេចូលនិវត្តន៍ ពួកគេអាចនឹងបាក់ទឹកចិត្ត។ ពេលខ្លះ ពួកគេអាច ឆាប់នឹងស្លាប់ផងដែរ។

ពួកគ្រីស្ទានត្រូវតែរៀនអំពីរបៀបធ្វើការតាមផ្លូវរបស់ព្រះ។ កិច្ចការមិនត្រឹមតែជាតម្រូវការក្នុង ការទទួលបានប្រាក់ខែប៉ុណ្ណោះទេ។ ហើយមនុស្សក៏មិនគ្រាន់តែជាបុគ្គលិកការងារនោះដែរ។ យើងត្រូវ មានគោលគំនិតត្រឹមត្រូវមួយចំពោះកិច្ចការ។ កិច្ចការគឺជារបៀបបម្រើព្រះ និងអ្នកដទៃ។ កិច្ចការគឺជាផ្នែក មួយនៃមិត្តភាពរបស់យើងជាមួយនឹងព្រះ។ ផ្នែកនៃការងារជាគ្រូបង្រៀននោះគឺជាការជួយសិស្សអោយ រកឃើញកិច្ចការនៅក្នុងជីវិតដោយប្រើជំនាញដែលព្រះបានប្រទានដល់ពួកគេ។

`តើលោកអ្នកធ្វើកិច្ចការអ្វីដែរ? តើលោកអ្នកកំពុងតែធ្វើអ្វីជាមួយនឹងជីវិតរបស់លោកអ្នក? តើលោកអ្នកអាចថ្វាយសិរីល្អដល់ព្រះតាមរយៈកិច្ចការនោះដោយរបៀបណា?`