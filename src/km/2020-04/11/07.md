---
title:  ការសិក្សាបន្ថែម
date:  11/12/2020
---

បទគម្ពីរលោកុប្បត្តិ 3, សាស្តា 2៖18-23, អេភេសូរ 6៖5-8 និងអាន Ellen G. White, “The Temptation and Fall,” pages 52-62; in Patriarchs and Prophets។

តើកិច្ចការជាបណ្តាសា ឬមួយជាព្រះពរ? តើព្រះប្រទានកិច្ចការដល់យើងទុកជាផ្នែកមួយ នៃបណ្តាាសាក្នុងអំពើបាបឬ? (សូមអានខគម្ពីរលោកុប្បត្តិ 3៖17)។ ប្រសិនបើយើងអានកណ្ឌគម្ពីរលោកុប្បត្តិអោយបានសុីជម្រៅ នោះយើងនឹងឃើញថា ដីបានត្រូវបណ្តាាសាតែមិនមែនជាកិច្ចការនោះទេ។ អ្នកស្រីអែល្លិន ជីវ៉ៃត៍បានមានប្រសាសន៍ថា ព្រះបានប្រទានកិច្ចការដល់យើងទុកជាព្រះពរ៖ «បន្ទាប់ ពីការធ្លាក់ចុះក្នុងអំពើបាប ជីវិតរបស់មនុស្សនឹងត្រូវបានបំពេញដោយការងារលំបាក និងអ្វីៗដែលគាត់ ត្រូវតែធ្វើ។ ព្រះបានប្រទានកិច្ចការនេះដល់មនុស្សពីព្រោះទ្រង់ស្រឡាញ់យើង។ មនុស្សលោកត្រូវការកិច្ចការនេះដោយសារតែអ្វីដែលអំពើបាបបានធ្វើមកលើយើង។ ដូច្នេះ កិច្ចការលំបាកអាចជួយមនុស្ស អោយគ្រប់គ្រងលើការស្រេកឃ្លានរបស់គេ រូបកាយរបស់គេ និងអ្វីៗដែលគេចង់បាន។ កិច្ចការជួយមនុស្ស អោយអភិវឌ្ឍទម្លាប់នៃការគ្រប់គ្រងលើខ្លួនឯង។ កិច្ចការគឺជាផ្នែកមួយនៃផែនការដ៏ធំរបស់ព្រះសម្រាប់ ការសង្គ្រោះមនុស្សចេញពីសេចក្តីវិនាស និងការខូចខាតដែលបណ្តាលឡើងដោយអំពើបាប»។ ដកស្រង់ ពី Partiarchs and Prophets, page 60, adapted។

យើងអាចធ្វើអោយកិច្ចការក្លាយជាបណ្តាសាបាន។ ជាការពិតណាស់ កិច្ចការអាចធ្វើអោយយើងមានអារម្មណ៍ដូចជាបណ្តាសា នៅពេលណាដែលយើងធ្វើកិច្ចការលើសកម្រិត ឬកិច្ចការទាំងនោះគួរអោយធុញធ្រាន់ពេក។ កិច្ចការក៏អាចក្លាយទៅជាបណ្តាសាបានដែរ នៅពេលណាដែលយើងចាត់ទុកកិច្ចការរបស់យើងសំខាន់ជាងអ្វីៗទាំងអស់ដែលយើងគួរតែធ្វើ។ តើលោកអ្នកគិតយ៉ាងដូចម្តេចនៅត្រង់នេះ? មិនថា កិច្ចការរបស់យើងនៅក្នុងជីវិតនោះជាអ្វីនោះទេ យើងគួរតែគិតអំពីកិច្ចការរបស់យើងតាមផ្លូវដ៏ត្រឹមត្រូវមួយ។ ម្ល៉ោះហើយ ការអប់រំគ្រីស្ទានត្រូវតែជួយមនុស្សអោយរៀនអំពីសារៈសំខាន់នៃកិច្ចការ។ ទន្ទឹមគ្នានេះ យើងមិនត្រូវបង្កើតព្រះក្លែងក្លាយណាមួយចេញពីកិច្ចការនេះជាដាច់ខាត។

**សំណួរពិភាក្សា**

`1. សូមអានខគម្ពីរសាស្តា 2៖18-24។ តើហេតុអ្វីបានជាស្តេចសាឡូម៉ូនមានបន្ទូលថា កិច្ចការគឺជា ព្រះពរផង និងជាបណ្តាសាផង? តើយើងអាចគិតវិជ្ជមានអំពីកិច្ចការរបស់យើងបានយ៉ាងដូជម្តេច? តើខទាំងនេះបង្រៀនយើងយ៉ាងដូចម្តេច?`

`2. តើយើងអាចបង្រៀនគ្រួសាររបស់យើងថា កិច្ចការគឺជារឿងល្អដោយរបៀបណា?`

`3. តើការធ្វើកិច្ចការល្អឥតខ្ចោះ និងការធ្វើកិច្ចការលើសកម្រិតខុសគ្នាយ៉ាងដូចម្តេច? តើយើងអាច ជៀសវាងពីការធ្លាក់ចូលទៅក្នុងអន្ទាក់នៃការធ្វើកិច្ចការលើសកម្រិតបានរបៀបណា? (សាស្តា 2៖23)`

`4. លោកប៉ុលបានមានប្រសាសន៍ថា «កាលយើងខ្ញុំនៅជាមួយនឹងអ្នករាល់គ្នា នោះក៏បានផ្តាំថា បើអ្នកណាមិនចង់ធ្វើការ មិនត្រូវទាំងឲ្យអ្នកនោះបរិភោគផង» (ថែស្សាឡូនីចទី2 3៖10)។ ជាការពិតណាស់ ក្បួនច្បាប់ដ៏សំខាន់នេះគឺជាដំបូន្មានដ៏ល្អមួយ។ តើលោកអ្នកអាចគិតឃើញនូវឧទាហរណ៍ណាខ្លះដែល មិនត្រឹមជាមួយនឹងក្បួនច្បាប់នេះដែរឬទេ? តើហេតុអ្វីបានជាយើងត្រូវប្រាកដថានឹងមិនធ្វើអោយក្បួនច្បាប់នេះក្លាយជាក្បួនច្បាប់មួយដែលពុំមានករណីលើកលែងនោះឡើយ?`