---
title:  រឿងខ្លី
date:  11/12/2020
---

#### សេចក្តីសង្ឃឹមនៅក្នុងការិយាល័យវេជ្ជបណ្ឌិត

ស៊េរីនៃការផ្លាស់ប្តូរជីវិតសំខាន់ៗជាបញ្ហាដល់នាង ហេឡេន អាយបូរ៉ា (Helene Iborra) នៅ ទីក្រុងប៉ារីសប្រទេសបារាំង។ នាងបានបាត់បង់ម្តាយរបស់នាង បន្ទាប់ពីចិញ្ចឹមកូនពីរនាក់មក។ ដោយ មានបំណងចង់ធ្វើអ្វីថ្មីនៅក្នុងជីវិតរបស់នាង នាងបានធ្វើការនៅហាងទំនើបមួយ។ ប៉ុន្តែ បន្ទាប់មកនាង មានបញ្ហាជើងដែលចាំបាច់ត្រូវការការវះកាត់។ បន្ទាប់ពីការវះកាត់រួចមក នាងត្រូវទៅជួបវេជ្ជបណ្ឌិតជា ប្រចាំ ដើម្បីតាមដានអាការៈជើងរបស់នាង។

ក្នុងអំឡុងពេលនៃការណាត់ជួបទាំងនោះ នាងបានឃើញសៀវភៅតូចមួយក្បាលដាក់នៅលើ តុក្នុងបន្ទប់រង់ចាំរបស់វេជ្ជបណ្ឌិត។ សៀវភៅនោះមានចំណងជើងថា ក្តីសង្ឃឹមដ៏អស្ចារ្យ ហាក់ដូចជាចង់ អន្ទងចិត្តនាងអោយអាន។ ហេឡេនបានគិតថា នេះហើយគឺជាអ្វីដែលខ្ញុំត្រូវការ។

ពេលត្រឡប់ទៅផ្ទះវិញ ហេឡេនបានអានសៀវភៅ ក្តីសង្ឃឹមដ៏អស្ចារ្យ ពីទំព័រមួយទៅទំព័រ មួយនៅថ្ងៃនោះ។ នាងមានការអស្ចារ្យជាមួយនឹងរឿងដែលស្តីអំពីគ្រាចុងក្រោយនៃផែនដី និងការយាង មកជាលើកទីពីរនៃព្រះយេស៊ូវ។ នាងបានសម្រេចចិត្តថា រឿងនេះពុំមែនជាការចៃដន្យដែលនាងបានប្រទះ ឃើញសៀវភៅមួយក្បាលនេះនៅក្នុងការិយាល័យវេជ្ជបណ្ឌិតនោះទេ។ នាងបានឃើញកំណត់ត្រាមួយនៅ ក្នុង ក្តីសង្ឃឹមដ៏អស្ចារ្យ ដោយសរសេរថា នេះគឺជាការដកស្រង់ចេញពីសៀវភៅធំមួយដែលជាសៀវភៅ មហាវិវាទ និងណែនាំនាងអោយអានភាគទាំងមូលនៃសៀវភៅនោះ។ នាងបានចូលអនឡាញ ហើយ ទិញសៀវភៅ មហាវិវាទ ដែលជាសំណេររបស់អ្នកស្រីអែល្លិន ជីវ៉ៃត៍។ នាងបានឃើញពាក្យថា «ព្រះវិហារ សេវេនដេយអាត់វេនទីស្ទ» នៅក្នុងសៀវភៅនេះផងដែរ ។ នាងមិនធ្លាប់ដែលឮពីនិកាយមួយនេះឡើយ។ ប៉ុន្តែ បន្ទាប់មកនាងបាននឹកចាំថា នាងមានជីដូនម្នាក់ដែលបានក្លាយជាអាត់វេនទីស្ទនៅក្នុងវ័យចំណាស់ របស់គាត់។ ពួកគេមិនដែលបានជួបគ្នាទេ។ នាង និងគាត់ពុំដែលបានជួបគ្នាទាល់តែសោះ។ ហេឡេនបានសម្រេចចិត្តអានព្រះគម្ពីរបន្ទាប់ពីសៀវភៅទាំងនោះ។ បន្ទាប់ពីអានសៀវភៅនេះរួច នាងគិតថា ខ្ញុំត្រូវតែអានព្រះគម្ពីរឥឡូវនេះ។ នាងមានចំងល់ជាច្រើនអំពីជីវិតរបស់នាង ប៉ុន្តែ នាងមានអារម្មណ៍ថា ចំណេះ ដឹងរបស់នាងមានកម្រិត។ បន្ទាប់មក នាងបានចាំថា ជីដូនរបស់នាងបានក្លាយជាអាត់វេនទីស្ទ បន្ទាប់ពីការសិក្សាព្រះគម្ពីរជាមួយនឹងគ្រូគង្វាលអាត់វេនទីស្ទរួចមក។ ដូច្នេះ នាងត្រូវការស្វែងរកគ្រូគង្វាល អាត់វេនទីស្ទម្នាក់អោយជួយ។

នាងបានអនឡាញ ហើយរកឃើញព្រះវិហារអាត់វេនទីស្ទមួយ រួចចាប់ផ្តើមសិក្សាព្រះគម្ពីរ2 ដងក្នុង1សប្តាហ៍ជាមួយនឹងគ្រូគង្វាល។ ជាច្រើនខែក្រោយមក នាងបានរៀនអំពីថ្ងៃទី7ជាថ្ងៃសប្បាតហ៍ និងបានធ្វើបុណ្យជ្រមុជទឹកផងដែរ។ នាង និងប្តីរបស់នាងបានធ្វើបុណ្យជ្រមុជទឹកទាំងពីរនាក់។ ហេឡេន ពុំបានដឹងថា អ្នកណាជាអ្នកដាក់សៀវភៅ ក្តីសង្ឃឹមដ៏អស្ចារ្យ នៅក្នុងការិយាល័យវេជ្ជបណ្ឌិតនៅ ទូទាំងទីក្រុងប៉ារីសនោះទេ ប៉ុន្តែ នាងដឹងថា សៀវភៅនេះពុំមែនជារបស់វេជ្ជបណ្ឌិតនោះឡើយ ដោយសារ តែគាត់ពុំមែនជាអាត់វេនទីស្ទ។ សព្វថ្ងៃនេះ នាងដាក់សៀវភៅនៃ ក្តីសង្ឃឹមដ៏អស្ចារ្យ នៅក្នុងការិយាល័យ វេជ្ជបណ្ឌិតទូទាំងទីក្រុប៉ារីស។ ហេឡេនបាននិយាយថា «ខ្ញុំមានសេចក្តីអំណរជាខ្លាំងដែល ខ្ញុំប្រទះឃើញ នឹងសៀវភៅនោះ។ ខ្ញុំជឿជាក់ថា រឿងនេះពុំមែនជារឿងចៃដន្យនោះទេ។ ភាពជឿជាក់របស់ខ្ញុំ បានកើនឡើង ហើយខ្ញុំនៅមានជាច្រើន ទៀតដែល ត្រូវរៀនពីការសិក្សា ព្រះគម្ពីរ និងសំេណររបស់អ្នកស្រីអែល្លិន ជីវ៉ៃត៍។ ព្រះមានផែនការសម្រាប់ខ្ញុំ។ ហើយខ្ញុំក៏ស្រឡាញ់ពួកជំនុំរបស់ខ្ញុំផងដែរ»។