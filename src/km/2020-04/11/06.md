---
title:  ការថែរក្សារបស់ដែលព្រះប្រទានអោយយើង
date:  10/12/2020
---

«ការអ្វីដែលដៃឯងអាចធ្វើបាន នោះចូរធ្វើដោយអស់ពីកម្លាំងចុះ» (សាស្តា 9៖10)។ ខនេះគឺជាសេចក្តីប្រៀនប្រដៅរបស់ស្តេចសាឡូម៉ូនសម្រាប់របៀបថែរក្សារបស់ដែលព្រះបានប្រទានអោយយើងក្នុងគ្រប់ទាំងផ្នែកនៃជីវិតរបស់យើង។

តើគ្រីស្ទានកិច្ចគឺជាអ្វី? គ្រីស្ទានកិច្ចគឺជាកិច្ចដែលត្រូវថែរក្សារាល់អំណោយទានដែលព្រះបាន ប្រទានអោយយើង។ ការថែរក្សានេះគឺការធ្វើជាអ្នកគ្រប់គ្រងដ៏ល្អលើអំណោយទានទាំងនេះ។ មនុស្សជា ច្រើនបានគិតថា គ្រីស្ទានកិច្ចគឺជាការចាត់ចែងថវិការបស់យើង។ ប៉ុន្តែ គ្រីស្ទានកិច្ចមានអត្ថន័យលើសជាង ទៅទៀត។ ម្ល៉ោះហើយ យើងពុំត្រូវកំណត់ការយល់ដឹងរបស់យើងអំពីគ្រីស្ទានកិច្ចត្រឹមតែជាថវិកានោះទេ។

តើអំណោយទាន របស់របរ និងព្រះពរអ្វីខ្លះ ដែលព្រះបានប្រទានអោយយើងក្នុងការធ្វើកិច្ចការរបស់ទ្រង់នៅក្នុងពួកជំនុំ? លោកពេត្រុសបានមានប្រសាសន៍ថា ព្រះបានប្រទានអំណោយទានដល់យើងរាល់គ្នា។ លោកពេត្រុសបានហៅពួកគ្រីស្ទានទាំងនេះជាមួយនឹងអំណោយទានរបស់ពួកគេថាជា «ពួក សង្ឃបរិសុទ្ធ» (ពេត្រុសទី1 2៖5)។ គ្រីស្ទានកិច្ចគឺជាទំនួលខុសត្រូវចំពោះព្រះសម្រាប់របៀបដែលពួកគេថែរក្សា និងប្រើរាល់អំណោយទានរបស់ព្រះដែលមានដូចជា ថវិកា ពេលវេលា កម្លាំង ទេពកោសល្យ និងអ្វីៗផ្សេងទៀត។

`សូមអានខគម្ពីរសាស្តា 9៖10 និងកូរិនថូសទី1 10៖31។ តើខទាំងនេះបង្ហាញសារអ្វីដល់យើងអំពីរបៀបដែលយើងគួរតែធ្វើកិច្ចការ? តើយើងគួរបង្រៀនអ្នកដទៃអោយធ្វើកិច្ចការទាំងនេះបានដែរយ៉ាងដូចម្តេច?`

បញ្ហាដ៏ធំបំផុតមួយនៅសព្វថ្ងៃនេះគឺថា យើងបានបែងចែកផ្នែកផ្សេងៗនៃជីវិតចេញពីគ្នា។ យើង បានបែងចែកជីវិតការងារចេញពីជីវិតគ្រួសារ។ យើងក៏បានបែងចែកជីវិតខាងឯវិញ្ញាណ និងពេលទំនេរ របស់យើងចេញពីអ្វីៗផ្សេងទៀតផងដែរ។ ជាការពិតណាស់ ការបែងចែករវាងផ្នែកផ្សេងៗនៃជីវិតរបស់

យើងគឺជារឿងដ៏ចាំបាច់។ ឧទាហរណ៍ថា៖ ការយកការងារពីកន្លែងធ្វើការមកធ្វើនៅផ្ទះពុំមែនជារឿងល្អនោះ ទេ ព្រោះការងារនោះនឹងរំខានមិនអោយលោកអ្នកបានចំណាយពេលជាមួយនឹងគ្រួសាររបស់លោកអ្នក។ ហើយការកំសាន្តនៅពេលវេលាទំនេររបស់យើងក៏មិនគួរទាញយកការចំណាយពេលជាមួយព្រះរបស់ យើងនោះដែរ។

ប៉ុន្តែ យើងត្រូវតែចងចាំថា ជីវិតខាងឯវិញ្ញាណរបស់យើងត្រូវតែក្លាយទៅជាផ្នែកមួយនៃផ្នែក ទាំងអស់នៃជីវិតរបស់យើង។ គ្រីស្ទានកិច្ចនឹងបានរីកដុះដាលឡើងចេញពីការប្រកប និងកិច្ចការរបស់ គាត់ជាមួយនឹងព្រះ។ កិច្ចការគឺរបៀបមួយដែលយើងអាចស្គាល់ព្រះបានកាន់តែប្រសើរឡើង និងនៅជាប់ ជាមួយទ្រង់។ ដូច្នេះ ការបែងចែកជីវិតខាងឯសាសនាចេញពីផ្នែកផ្សេងៗនៃជីវិតរបស់យើងគឺជារឿងមិនត្រឹម ត្រូវនោះឡើយ។ វាប្រៀបបាននឹងការកំណត់អោយព្រះត្រឹមតែមួយថ្ងៃ មួយម៉ោង ឬគ្រាន់តែជាផ្នែកបន្ទាប់បន្សំមួយនៃជីវិតរបស់យើងប៉ុណ្ណោះ។ ពេលនោះ យើងនឹងងាកចេញពីព្រះតាមរយៈផ្នែកផ្សេងៗទៀតនៃជីវិតរបស់យើង។

`តើលោកអ្នកបែងចែកជីវិតខាងឯវិញ្ញាណចេញពីផ្នែកផ្សេងៗទៀតនៃជីវិតរបស់លោកអ្នកដែរឬទេ? ប្រសិនបើលោកអ្នកបានធ្វើដូច្នោះ តើអ្នកអាចធ្វើអោយមានភាពខាងឯវិញ្ញាណនៅគ្រប់ទាំងផ្នែកនៃ ជីវិតបានយ៉ាងដូចម្តេចទៅ?`