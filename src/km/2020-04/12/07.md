---
title:  ការសិក្សាបន្ថែម
date:  18/12/2020
---

សូមអាន Ellen G. White, “The Sabbath,” pages 281-289, in The Desire of Ages។

«ព្រះបានប្រទានរបស់ជាច្រើនដល់រាស្ត្ររបស់ទ្រង់ ដើម្បីញែកពួកគេចេញពីមនុស្សដែលនៅជុំវិញពួកគេ។ ថ្ងៃសប្បាតហ៍បានបង្ហាញអំពីការញែកនេះលើសជាងអ្វីទាំងអស់។ ព្រះចង់អោយសាសន៍ យូដាញែកថ្ងៃសប្បាតហ៍ចេញជាបរិសុទ្ធ ដើម្បីបង្ហាញមនុស្សគ្រប់គ្នាថា ពួកគេបានថ្វាយបង្គំព្រះ។ ថ្ងៃ សប្បាតហ៍បានបង្ហាញថា សាសន៍យូដាមិនថ្វាយបង្គំព្រះក្លែងក្លាយនោះទេ។ ថ្ងៃសប្បាតហ៍ក៏បានបង្ហាញ អំពីទំនាក់ទំនងរវាងសាសន៍យូដាជាមួយនឹងព្រះផងដែរ។ ប៉ុន្តែ មនុស្សក៏ត្រូវតែបរិសុទ្ធផងដែរ ដើម្បីញែក ថ្ងៃសប្បាតហ៍ចេញជាបរិសុទ្ធបាន។ ពួកគេត្រូវតែទទួលអំណោយទាននៃសេចក្តីមេត្តាករុណារបស់ព្រះយេស៊ូវ និងជីវិតដ៏បរិសុទ្ធរបស់ទ្រង់ដោយសេចក្តីជំនឿ។ ព្រះបានមានបន្ទូលប្រាប់សាសន៍អុីស្រាអែលថា៖ «ចូរឲ្យនឹកចាំពីថ្ងៃឈប់សំរាក ដើម្បីញែកថ្ងៃនោះចេញជាបរិសុទ្ធ» (និក្ខមនំ 20៖8)។ ព្រះអម្ចាស់ក៏បានមានបន្ទូលផងដែរថា «យើងចាត់ទុកអ្នករាល់គ្នាជាមនុស្សដ៏វិសុទ្ធ» (និក្ខមនំ 22៖31, គខប)។ ការរស់នៅក្នុងជីវិតដ៏បរិសុទ្ធគឺជាវិធីសាស្ត្រតែមួយគត់ដែលសាសន៍យូដាអាចញែកថ្ងៃសប្បាតហ៍ចេញ ជាបរិសុទ្ធ។ បន្ទាប់មក ពួកគេនឹងអាចបង្ហាញថា ពួកគេគឺជាអ្នកថ្វាយបង្គំព្រះ»។ ដកស្រង់ពី The Desire of Ages, page 283, adapted។

«បន្ទាប់មក ថ្ងៃសប្បាតហ៍គឺជាសញ្ញានៃអំណាចរបស់ព្រះក្នុងការញែកយើងចេញជាបរិសុទ្ធ. . . . ព្រះប្រទានថ្ងៃសប្បាតហ៍ដល់មនុស្សគ្រប់គ្នាដែលបានក្លាយមកជារាស្ត្រអុីស្រាអែលរបស់ទ្រង។ យើង បានក្លាយមកជាផ្នែកមួយនៃរាស្ត្ររបស់ព្រះដោយសារសេចក្តីជំនឿលើព្រះយេស៊ូវគ្រីស្ទ»។ ដកស្រង់ពី The Desire of Ages, pages 288, 289, adapted។

**សំណួរពិភាក្សា**

`1. សេវេនដេយអាត់វេនទីស្ទតែងតែចំណាយពេលខ្វល់ខ្វាយជាខ្លាំងអំពីអ្វីដែលពួកគេអាចធ្វើបាន និងពុំអាចធ្វើបានក្នុងថ្ងៃសប្បាតហ៍។ សូមលោកអ្នកផ្តើមជាមួយនឹងសំណុំសំណួរដែលជួយអោយអ្នករក្សាថ្ងៃសប្បាតហ៍បានគិតអំពីគោលគំនិតដែលយើងបានសិក្សានៅក្នុងសប្តាហ៍នេះ។ (ចូរចងចាំថា គោល គំនិតទាំងនេះប្រាប់ថា ថ្ងៃបរិសុទ្ធគឺជាពេលវេលាមួយសម្រាប់ការអប់រំ)។ នេះគឺជាឧទាហរណ៍នៃសំណួរ មួយដែលចោទសួរថា៖ «តើខ្ញុំគួរតែធ្វើអ្វីខ្លះនៅថ្ងៃសប្បាតហ៍ ដែលជួយអោយខ្ញុំបានរៀនបន្ថែមអំពីសេចក្តី ស្រឡាញ់របស់ព្រះ?» ។`

`2. សូមពិចារណាបន្ថែមទៀតអំពីសម្រង់មតិដកស្រង់ពីអ្នកស្រីអែល្លិន ជីវ៉ៃត៍នៅក្នុងការសិក្សានៅសព្វថ្ងៃនេះ។ សម្រង់មតិទាំងនេះបានបង្ហាញថា ការរក្សាថ្ងៃសប្បាតហ៍ពុំមែនគ្រាន់តែសំដៅទៅលើក្បួនច្បាប់ នេោះទេ។ ដូច្នេះ តើ «ការដែលក្លាយមកជាផ្នែកមួយនៃរាស្ត្ររបស់ព្រះដោយសេចក្តីជំនឿលើព្រះយេស៊ូវ គ្រីស្ទ» មានន័យយ៉ាងដូចម្តេចទៅវិញ? តើការដែលញែកចេញជា «បរិសុទ្ធ» មានន័យយ៉ាងដូចម្តេច? តើរឿងនេះមានអ្វីពាក់ព័ន្ធជាមួយនឹងថ្ងៃសប្បាតហ៍ដែរនោះ?`

`3. តើលោកអ្នកអាចធ្វើអោយបទពិសោធន៍នៃថ្ងៃសប្បាតហ៍របស់លោកអ្នកកាន់តែល្អប្រសើរឡើងដោយ វិធីណាខ្លះ? សូមគិតអំពីកិច្ចការ3យ៉ាងដែលលោកអ្នកចង់រៀន ដើម្បីញែកថ្ងៃសប្បាតហ៍ចេញជាបរិសុទ្ធ ក្នុងរយៈពេល12ខែទៀត។`