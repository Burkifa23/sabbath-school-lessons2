---
title:  ពេលវេលាសម្រាប់សហគមន៍
date:  17/12/2020
---

ព្រះយេស៊ូវបានបង្ហាញសិស្សរបស់ទ្រង់ថា ការថ្វាយបង្គំនៅក្នុងសាលាប្រជុំនៅថ្ងៃបរិសុទ្ធគឺជារឿងដ៏សំខាន់។ សាលាប្រជុំគឺជាកន្លែងថ្វាយបង្គំរបស់សាសន៍យូដា។ បន្ទាប់ពីព្រះយេស៊ូវបានមាន ព្រះជន្មរស់ពីស្លាប់ឡើងវិញ សិស្សរបស់ទ្រង់បានបន្តថ្វាយបង្គំនៅក្នុងសាលាប្រជុំនៅថ្ងៃសប្បាតហ៍។ សាលាប្រជុំបានក្លាយទៅជាកន្លែងដ៏សំខាន់បំផុតសម្រាប់សិស្សរបស់ព្រះយេស៊ូវក្នុងការប្រកាសប្រាប់អំពីព្រះជន្មរស់ឡើងវិញរបស់ព្រះ។ ថ្ងៃសប្បាតហ៍បានផ្តល់ឱកាសដ៏ល្អឥតខ្ចោះដល់សិស្សរបស់ព្រះយេស៊ូវ ក្នុងការចូលមករៀនជំុគ្នា។ ព្រះយេស៊ូវគឺជាព្រះមែស្សុីនៃជនជាតិហេព្រើរ។ ព្រះមែស្សុីត្រូវបានបង្ហាញនៅក្នុងគម្ពីរសញ្ញាចាស់។ គម្ពីរសញ្ញាចាស់ត្រូវបានអាននៅក្នុងសាលាប្រជុំជារៀងរាល់ថ្ងៃសប្បាតហ៍។ តើមានកន្លែងណាទៀតសម្រាប់អោយពួកអ្នកជឿចែកចាយអំពីព្រះយេស៊ូវអោយល្អប្រសើរជាងសាលាប្រជុំនេះទៅទៀតនោះ? (សូមអានខគម្ពីរកិច្ចការ 13៖16, 26)។

`សូមក្រឡេកមើលខទាំងនេះ៖ កិច្ចការ 13៖14-45; កិច្ចការ 16៖13, 14; កិច្ចការ 17៖1-5 និងកិច្ចការ 18៖4។`

លោកប៉ុល និងសិស្សដទៃទៀតរបស់ព្រះយេស៊ូវនៅក្នុងខទាំងនេះបានចែករំលែកទីបន្ទាល់ផ្ទាល់ខ្លួនរបស់ពួកគេអំពីព្រះយេស៊ូវ។ លោកប៉ុលបានមានប្រសាសន៍អំពីប្រវត្តិសាស្ត្ររបស់សាសន៍អុី-

ស្រាអែល ដោយផ្តើមជាមួយនឹង «ព្រះវរបិតារបស់យើង» (កិច្ចការ 13៖17) នៅក្នុងស្រុកអេសុីព្ទ។ បន្ទាប់មក លោកប៉ុលបានមានប្រសាសន៍អំពីប្រវត្តិសាស្ត្ររបស់សាសន៍អុីស្រាអែលចាប់ពីគ្រាដែលពួក គេរស់នៅក្នុងទឹកដីសន្យារហូតដល់គ្រាជំនុំជម្រះ។ លោកប៉ុលក៏បានមានប្រសាសន៍អំពីពូជពង្សស្តេច និង ស្តេចដាវីឌផងដែរ។ ចាប់ពីនោះមក លោកប៉ុលបានមានប្រសាសន៍អំពីព្រះយេស៊ូវ។

លោកប៉ុល គ្រូបង្រៀន និងមេដឹកនាំដទៃទៀតបានបង្ហាញអំពីរបៀបដែលព្រះគម្ពីរគាំទ្របទពិសោធន៍ផ្ទាល់ខ្លួន និងការយល់ឃើញរបស់ពួកគេអំពីព្រះ។ មនុស្សទាំងនេះបានចែករំលែកដំណឹង។ បន្ទាប់មក ពួកគេបានពិភាក្សា និងវែកញែកអំពីដំណឹងនោះ។ ដូច្នេះ ពួកគេបានចែករំលែកបទពិសោធន៍ ផ្ទាល់ខ្លួនរបស់ពួកគេ ចែកចាយព្រះគម្ពីរ អធិប្បាយ និងបង្រៀនដល់អ្នកដទៃ។ នេះគឺជាការរូមផ្តុំមួយដ៏មាន អំណាចជាទីបំផុត។ ព្រះគម្ពីរក៏បានចែងផងដែរថា ពួកមេដឹកនាំសាសនាបានច្រណែននឹងសិស្សរបស់ ព្រះយេស៊ូវ និងអំណាចរបស់ពួកគេ។

ព្រះវិហារសេវេនដេយអាត់វេនទីស្ទក៏មានប្រវត្តិនៃការចែកចាយដ៏ខ្លាំងក្លាអំពីព្រះយេស៊ូវតាមរបៀបដែលលោកប៉ុល និងសិស្សរបស់ព្រះយេស៊ូវដទៃទៀតបានធ្វើយ៉ាងដូច្នោះដែរ។ យើងបានចែក រំលែកទីបន្ទាល់ផ្ទាល់ខ្លួនរបស់យើងអំពីព្រះយេស៊ូវ។ យើងបានបង្រៀន អធិប្បាយ និងផ្សព្វផ្សាយសេចក្តី ពិតនៃព្រះគម្ពីរ។ រឿងនេះបានកើតឡើងនៅក្នុងថ្នាក់សប្បាតហ៍ស្គូល ក្នុងអំឡុងពេលអធិប្បាយ និងការ ជួបជុំផ្សេងៗទៀតនៅក្នុងថ្ងៃសប្បាតហ៍។ នេះគឺជាផ្នែកទាំងអស់នៃផែនការអប់រំនៃពួកជំនុំរបស់យើង។ ការថ្វាយបង្គំព្រះរបស់យើងគឺជាពេលវេលាសម្រាប់ការរៀនបន្ថែមអំពីទ្រង់។ នេះគឺជាផ្នែកមួយដ៏សំខាន់ បំផុតនៃបទពិសោធន៍ថ្ងៃសប្បាតហ៍របស់យើង។