---
title:  ពេលវេលារៀនអំពីអាទិភាព
date:  15/12/2020
---

សាសន៍អុីស្រាអែលមានបទពិសោធន៍ជាច្រើនជាមួយនឹងព្រះ។ របៀបដែលពួកគេរក្សាថ្ងៃ បរិសុទ្ធបានបង្ហាញអំពីអ្វីដែលមាននៅក្នុងចិត្តរបស់ពួកគេ។ នៅពេលដែលសាសន៍អុីស្រាអែលពុំបានគោរពថ្ងៃសប្បាតហ៍ នោះពួកគេបានបង្ហាញព្រះថា ទ្រង់មិនសំខាន់នៅក្នុងជីវិតរបស់ពួកគេឡើយ (យេរេមា 17៖19-27) នៅពេលដែលសាសន៍អុីស្រាអែលគោរពថ្ងៃបរិសុទ្ធ នោះបង្ហាញថា ជីវិតរបស់ពួកគេពិត ជាសុចរិតចំពោះព្រះ។

`សូមអានខគម្ពីរអេសាយ 58៖1-4។ តើព្រះកំពុងតែមានបនុ្ទូលអំពីអ្វី ទៅកាន់រាស្ត្ររបស់ទ្រង់ នៅក្នុងខទាំងនេះដែលសំខាន់សម្រាប់យើងនៅសព្វថ្ងៃនេះ?`

ពួកសាសន៍អុីស្រាអែលបានសម្តែងហាក់ដូចជាពួកគេកំពុងតែដើរតាមព្រះ។ ពួកគេបានថ្វាយ បង្គំទ្រង់។ ពួកគេបានតមអត់អស់មួយរយៈពេលខ្លីសម្រាប់គោលបំណងខាងឯសាសនា។ ប៉ុន្តែ របៀប ដែលពួកគេរស់នៅបានបង្ហាញថា ពួកគេគ្រាន់តែសម្តែងធ្វើជាសិស្សរបស់ព្រះប៉ុណ្ណោះ។ ដ្បិតពួកគេគ្មានសេចក្តីប្រាថ្នាពិតនៅក្នុងចិត្តរបស់ពួកគេក្នុងការប្រព្រឹត្តតាមក្រឹត្យវិន័យរបស់ព្រះនោះទេ។ ក្នុងជំពូក58 ហោរាអេសាយបានបង្ហាញបន្ថែមអំពីអ្វីដែលព្រះរំពឹងទុកចេញពីរាស្ត្ររបស់ទ្រង់។

រឿងនេះមិនទាន់បង្ហាញអស់នោះទេ។ សូមអានខគម្ពីរអេសាយ 58៖13, 14។ តើព្រះបាន មានបន្ទូលអ្វីខ្លះ អំពីថ្ងៃសប្បាតហ៍នៅចុងជំពូកនេះ? ហោរាអេសាយបានដាស់តឿនសាសន៍អុីស្រាអែលថា៖ ឯងមិនត្រូវ «ធ្វើតាមអំពើចិត្តនៅថ្ងៃបរិសុទ្ធរបស់អញ» នោះឡើយ។ យើងអាចនិយាយបានថា ថ្ងៃបរិសុទ្ធ ពុំមែនជាពេលសម្តែងធ្វើជាថ្វាយបង្គំព្រះនោះទេ។ ថ្ងៃសប្បាតហ៍ក៏ពុំមែនជាពេលពិចារណាអំពីគំនិត និងជីវិតរស់នៅរបស់លោកអ្នកដែលមិនបានគោរពដល់ព្រះនោះដែរ។ ថ្ងៃសប្បាតហ៍ត្រូវតែជាថ្ងៃដែលពេញដោយអំណរ និងបរិសុទ្ធ។ ខទាំងប៉ុន្មានដែលនៅសល់ក្នុងបទគម្ពីរអេសាយ 58បានបង្ហាញថា ថ្ងៃសប្បា-តហ៍ គឺស្តីអំពីសេចក្តីអំណរដែលយើងមាននៅក្នុងការរៀនសូត្រអំពីព្រះ និងផែនការរបស់ទ្រង់សម្រាប់ យើង។ បន្ទាប់មក យើងត្រូវតែអនុញ្ញាតអោយព្រះគង់នៅក្នុងយើង។ យើងត្រូវតែបង្ហាញសេចក្តីស្រឡាញ់ របស់ទ្រង់ដល់អ្នកដទៃ។ ដូច្នេះ យើងត្រូវតែធ្វើលើសពីការដែលគ្រាន់តែថ្វាយបង្គំព្រះដោយការធ្វើកិច្ចការ ដែលត្រឹមត្រូវ។ យើងត្រូវតែអនុញ្ញាតអោយព្រះផ្លាស់ប្តូរចិត្តរបស់យើង។ ពេលនោះ យើងនឹងអាចញែកថ្ងៃ សប្បាតហ៍ចេញជាបរិសុទ្ធ។ ការរៀនសូត្រត្រូវតែផ្លាស់ប្តូរជីវិតរបស់យើង។ ថ្ងៃសប្បាតហ៍គឺជាពេលវេលា សម្រាប់ការរៀនសូត្រ និងរស់នៅតាមសេចក្តីពិតនៃព្រះគម្ពីរដែលសំខាន់លើសជាងអ្វីៗទាំងអស់។

`តើថ្ងៃសប្បាតហ៍បានផ្តល់សេចក្តីអំណរដល់លោកអ្នកដែរឬទេ? ប្រសិនបើលោកអ្នកពុំមាន សេចក្តីអំណរនោះទេ តើលោកអ្នកអាចធ្វើអ្វីបានខ្លះ ដើម្បីផ្លាស់ប្តូរ? តើលោកអ្នកបានរៀន «គោរព» ថ្ងៃ សប្បាតហ៍ហើយឬនៅ? សូមពិភាក្សាអំពីអត្ថន័យនៃការគោរពថ្ងៃសប្បាតហ៍ជាមួយនឹងសិស្សនៅក្នុងថ្នាក់ សប្បាតហ៍ស្គូលរបស់លោកអ្នក។`