---
title:  ថ្ងៃសប្បាតហ៍គឺស្តីអំពីសេចក្តីស្រឡាញ់របស់ព្រះ
date:  12/12/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 1-2; និក្ខមនំ 16៖14-29; អេសាយ 58៖1-14; ម៉ាថាយ 12៖1-13; កិច្ចការ 13៖14-45។

> <p>ខចងចាំ</p>
> «រួចទ្រង់មានព្រះបន្ទូលទៅពួកផារិស៊ីថា ថ្ងៃឈប់សំរាកបានតាំងសំរាប់ឲ្យមនុស្ស មិនមែនជាមនុស្សសំរាប់ថ្ងៃឈប់សំរាកទេ ដូច្នេះ កូនមនុស្សជាម្ចាស់នៃថ្ងៃឈប់សំរាកដែរ (ម៉ាកុស 2៖27, 28)។

ចូឌី (Jodie) គ្រាន់តែជាសេវេនដេយអាត់វេនទីស្ទម្នាក់នៅឯមហាវិទ្យាល័យរបស់នាង។ នាងបាន ជ្រើសរើសអាក់ខានមិនទៅចូលរួមពិធីជប់លៀងមួយចំនួន ដោយសារតែការជប់លៀងទាំងនោះចំថ្ងៃសៅរ៍។ ជម្រើសរបស់ចូឌីមិនទៅចូលរួមពិធីទាំងនោះបានធ្វើអោយគ្រប់គ្នាស្គាល់អំពីសេចក្តីជំនឿរបស់នាងអំពីថ្ងៃបរិសុទ្ធ។

ថ្ងៃមួយ គែល (Gayle) ដែលជាមិត្តភក្តិរបស់នាងបានប្រាប់ចូឌីថា ប្តីរបស់នាងនឹងចេញពីក្រុង រយៈពេល6អាទិត្យ។ ហ្គែលបានសួរថា «តើអ្នកចង់មកសំរាកលេងជារៀងរាល់ថ្ងៃសុក្រជាមួយខ្ញុំដែរឬទេ?»។ គែលដឹងថាចូឌីពុំមានអ្វីធ្វើក្នុងថ្ងៃសុក្រ6សប្តាហ៍នោះទេ ដូច្នេះនាងសម្រេចចិត្តថា នឹងមកសំរាកលេងជាមួយ នឹងនាង។

ចូឌី និងគែលបានបរិភោគអាហារជាមួយគ្នា និងចែករំលែកបទពិសោធន៍ជាគ្រីស្ទានរបស់ពួកគេជារៀងរាល់ថ្ងៃសុក្របាន4សប្តាហ៍។ នៅសប្តាហ៍ទី5 គែលបានប្រាប់ចូឌីថា នាងបានចូលទៅទិញរបស់របរនៅ ក្នុងក្រុងនៅថ្ងៃសុក្រ។ «ខ្ញុំ (ចូឌី) បានមើលនាឡិការបស់ខ្ញុំ ហើយលាន់មាត់ថា ‘អុញនុះ ជិតចូលថ្ងៃសប្បាតហ៍បាត់’ រំពេចនោះ ខ្ញុំបាននឹកដល់កាលដែលខ្ញុំទទួលបទពិសោធន៍ថ្មីនៃគ្រីស្ទានជារៀងរាល់ថ្ងៃសុក្រក្នុង4សប្តាហ៍កន្លង មក។ ខ្ញុំបានរៀនមេរៀនជាច្រើនអំពីព្រះ។ សេចក្តីជំនឿរបស់ខ្ញុំបានរីកចម្រើនឡើងផងដែរ។ ទាំងអស់នេះគឺ ដោយសារតែថ្ងៃសប្បាតហ៍»។

នេះគឹជារឿងដ៏គួរអោយចាប់អារម្មណ៍មួយ។ រឿងនេះបានបង្ហាញអំពីរបៀបដែលយើងអាចគិតអំពីថ្ងៃបរិសុទ្ធ។ ថ្ងៃសប្បាតហ៍មិនគ្រាន់តែជាថ្ងៃឈប់សម្រាកនោះទេ។ ថ្ងៃសប្បាតហ៍ក៏ជាវិធីនៃការបង្រៀនអ្នកដទៃបន្ថែមអំពីព្រះ និងសេចក្តីស្រឡាញ់របស់ទ្រង់ផងដែរ។