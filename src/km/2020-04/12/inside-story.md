---
title:  រឿងខ្លី
date:  18/12/2020
---

#### រត់ចេញពីឪពុកនៅក្រុងប៉ារីស

ខ្ញុំកើតក្នុងគ្រួសារដែលមិនមែនជាគ្រីស្ទាននៅប្រទេសអាល់ហ្សេរី ប៉ុន្តែ ខ្ញុំមិនបានរស់នៅតាម ជំនឿរបស់ខ្ញុំដែលខ្ញុំគួរតែធ្វើនោះឡើយ។ ឪពុកម្តាយរបស់ខ្ញុំបានចាកចេញពីខ្ញុំជាមួយជីដូនរបស់ខ្ញុំផ្លាស់ មកនៅប្រទេសបារាំងវិញ នៅពេលខ្ញុំមានអាយុ3ឆ្នាំ។ នៅពេលដែលខ្ញុំមានអាយុ18ឆ្នាំ ឪពុករបស់ខ្ញុំ បាននាំខ្ញុំទៅក្រុងប៉ារីសដែរ ដើម្បីមើលថែប្រពន្ធចុង និងកូនៗរបស់គាត់។

ពេលវេលាដែលខ្ញុំនៅជាមួយនឹងពួកគេប្រៀបបានទៅនឹងនរកអុីចឹង។ ឪពុកខ្ញុំគឺជាមនុស្សដែល តឹងរឹុង។ គាត់មិនត្រឹមតែប្រើខ្ញុំអោយសំអាតផ្ទះ និងមើលថែកូនៗរបស់គាត់ប៉ុណ្ណោះទេ តែគាត់ប្រើខ្ញុំ ដូចជាខ្ញុំប្រពន្ធគាត់អុីចឹង។ គាត់បានវាយខ្ញុំ នៅពេលដែលខ្ញុំជំទាស់មិនព្រមធ្វើតាមគាត់។ ជាច្រើនឆ្នាំ កន្លងផុតទៅ ខ្ញុំបានព្យាយាមសម្លាប់ខ្លួន។

ឪពុករបស់ខ្ញុំបានបិទមិនអោយខ្ញុំចាកចេញពីផ្ទះជាដាច់ខាត លើកលែងតែជូនកូនៗរបស់គាត់ ទៅសាលារៀនតែប៉ុណ្ណោះ។ ថ្ងៃមួយ ខណៈពេលដែលខ្ញុំនាំក្មេងៗទៅឯសាលារៀន ខ្ញុំបានជួបនឹងបុរស វ័យក្មេងម្នាក់ដែលជាអ្នកជិតខាងនៅជាប់ផ្ទះដែលមានចិត្តអាណិតអាសូរខ្ញុំជាខ្លាំង។ ដោយឃើញស្នាម ជាំនៅលើមុខរបស់ខ្ញុំ គាត់បានអោយក្រដាសតូចមួយសន្លឹកដែលមានលេខទូរស័ព្ទម្តាយរបស់គាត់នៅ ក្នុងនោះ។ ប៉ុន្តែ ខ្ញុំពុំបានទូរស័ព្ទទៅសុំជំនួយនោះទេ។ ផ្ទុយទៅវិញ ខ្ញុំបានចំណាយពេលជាច្រើនមើលទៅឯបង្អួច ដើម្បីរត់ចេញ។ បុរសវ័យក្មេងម្នាក់នោះបានឃើញខ្ញុំ រួចប្រាប់ម្តាយរបស់គាត់ថា «តើម៉ាក់បានឃើញក្មេងស្រីដែលមើលមកឯបង្អួចដែរឬទេ? នាងនឹងក្លាយជាប្រពន្ធរបស់ខ្ញុំនៅថ្ងៃណាមួយជាមិនខាន»។ ខ្ញុំពុំបានឮការសន្ទនានោះទេ ប៉ុន្តែ ខ្ញុំអាចដឹងបានថា បុរសវ័យក្មេងម្នាក់នោះចង់រៀបការជាមួយខ្ញុំ។ ខ្ញុំ បានបំភ្លេចគំនិតនោះចេញ។ ខ្ញុំពុំអាចរៀបការជាមួយអ្នកណាម្នាក់ក្រៅពីអ្នករួមជំនឿរបស់ខ្ញុំនោះទេ។ ជីវិតរបស់ខ្ញុំបានឈានទៅដល់ចំណុចមួយដែលខ្ញុំមិនអាចឈប់យំបានឡើយ។ ឪពុកបានចូលមកក្នុងបន្ទប់របស់ខ្ញុំជារៀងរាល់យប់។ ខ្ញុំមិនចង់រស់ទៀតទេ។ យប់មួយ ខ្ញុំបានមើលទៅមេឃដ៏ខ្មៅងងឹតក្រៅ បង្អួច ហើយបើកចិត្តរបស់ខ្ញុំចំពោះព្រះ។ ខ្ញុំដឹងប្រាកដថា ព្រះគង់នៅលើមេឃ។ ខ្ញុំចាំបានថា ជីដូនរបស់ ខ្ញុំប្រាប់ខ្ញុំអំពីព្រះមួយអង្គ។ ខ្ញុំបានប្រាប់ខ្លួនឯងថា «ខ្ញុំនឹងរៀបការជាមួយនឹងបុរសវ័យក្មេងម្នាក់នោះ។ ខ្ញុំនឹងមានផ្ទះ ហើយនិងមានកូន»។ នៅថ្ងៃបន្ទាប់ ឪពុករបស់ខ្ញុំបានវាយដំខ្ញុំម្តងទៀត រួចចេញពីផ្ទះទៅ។ ប្រពន្ធរបស់គាត់បានជេរប្រមាថខ្ញុំ រួចទៅធ្វើកិច្ចការបាត់ទៅ។ ក្មេងៗនៅឯសាលារៀន។ ខ្ញុំបានទូរស័ព្ទទៅបុរសវ័យក្មេងម្នាក់នោះ។ ខ្ញុំបាននិយាយថា «ខ្ញុំចង់ទៅជាអ្នកដែរ»។ គាត់បានតបថា «ខ្ញុំនឹងទៅទទួល អ្នកក្នុងរយៈពេល1ម៉ោងទៀត»។ ខ្ញុំបានរៀបចំអីវ៉ាន់របស់ខ្ញុំ។ ខ្ញុំបានស្គាល់ជូលីន (Juleen) ដែលជាឈ្មោះ របស់គាត់ ហើយគាត់ជាសេវេនដេយអាត់វេនទីស្ទម្នាក់មកពីប្រទេសឥណ្ឌាខាងលិច។ សុីម៉ន់ (Simone) ដែលជាម្តាយរបស់គាត់បានរៀបចំអោយខ្ញុំទៅស្នាក់នៅជាមួយនឹងអាត់វេនទីស្ទមួយគ្រួសារនៅឯកន្លែង ដែលឪពុករបស់ខ្ញុំពុំអាចរកខ្ញុំឃើញនៅក្្នុងក្រុងប៉ារីស។ គ្រួសារនោះក៏ជាអ្នកអាល់ហ្សេរីផងដែរ។

នោះគឺជារបៀបដែលខ្ញុំបានជួបព្រះយេស៊ូវ។ សព្វថ្ងៃនេះ ជូលីន និងខ្ញុំមានកូន និងមានផ្ទះ ផ្ទាល់ខ្លួនរបស់យើង។ យើងបានថ្វាយបង្គំជារៀងរាល់ថ្ងៃសប្បាតហ៍នៅ ក្នុងព្រះវិហារ។ ទីបំផុត ឪពុក របស់ខ្ញុំបានរកឃើញខ្ញុំ គាត់បានយំសូម ការអភ័យទោសពីខ្ញុំ។ ខ្ញុំបានលើកលែងទោសអោយគាត់។ ឪពុករបស់ ខ្ញុំបានស្លាប់តាំងតែពីពេលនោះមក ហើយគ្រួសាររបស់ខ្ញុំមិនព្រមទទួល ស្គាល់ខ្ញុំដោយសារតែខ្ញុំក្លាយមកជាគ្រីស្ទាន។ តែមិនថ្វីនោះទេ ព្រះវិហារ គឺជាគ្រួសារថ្មីរបស់ខ្ញុំ។