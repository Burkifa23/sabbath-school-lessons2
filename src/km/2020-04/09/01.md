---
title:  ពួកជំនុំ និងការអប់រំ
date:  21/11/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា 10៖30-37; ម៉ាថាយ 5៖14-16; លូកា 4៖18-23; យេរេមា 29៖13; ថែស្សាឡូនីចទី1 2៖6-8។

> <p>ខចងចាំ</p>
> «ហើយទោះបើយើងខ្ញុំមានអំណាច និងនៅជាបន្ទុកលើអ្នករាល់គ្នា ទុកដូចជាសាវ័កនៃព្រះគ្រីស្ទ ក៏ដោយ គង់តែយើងខ្ញុំមិនរកឲ្យមនុស្សគោរពប្រតិបត្តិដល់យើងខ្ញុំឡើយ ទោះអ្នករាល់គ្នា ឬអ្នកណាទៀត ក្តី យើងខ្ញុំបាននៅកណ្តាលអ្នករាល់គ្នា ដោយស្លូតបូតវិញ ប្រៀបដូចជាម្តាយថ្នមកូន ដែលកំពុងនៅបៅ គឺយ៉ាងនោះហើយ ដែលយើងខ្ញុំបានស្រឡាញ់ដល់អ្នករាល់គ្នា ដល់ម៉្លេះបានជាយើងខ្ញុំចូលចិត្តចែកដំណឹង ល្អពីព្រះ មកអ្នករាល់គ្នា មិនត្រឹមតែប៉ុណ្ណោះ ក៏ចូលចិត្តចែកទាំងជីវិតយើងខ្ញុំផង ដោយព្រោះ អ្នករាល់គ្នាបានត្រឡប់ជាស្ងួនភ្ងាដល់យើងខ្ញុំ» (ថែស្សាឡូនីចទី1 2៖6-8)។

ព្រះគម្ពីរបានបង្ហាញយើងអំពីមនុស្សដែលប្រាថ្នាចង់ស្គាល់ព្រះដោយអស់ពីចិត្តរបស់ពួកគេ។ ពួកគេចង់យល់អំពីផែនការរបស់ទ្រង់សម្រាប់ជីវិតរបស់ពួកគេ។ ព្រះគម្ពីរក៏បានបង្ហាញយើងម្តងហើយម្តង ទៀតថា ព្រះវិហារគឺជាកន្លែងដែលមនុស្សអាចពិភាក្សាអំពីប្រធានបទសំខាន់ៗបាន។ ព្រះវិហារក៏ជាកន្លែង ដែលមនុស្សអាចលូតលាស់ខាងឯចំណេះដឹងរបស់ព្រះ និងផែនការរបស់ទ្រង់សម្រាប់ជីវិតរបស់ពួកគេ។

ពេលខ្លះ យើងខ្លាចក្នុងការសួរសំណួរ។ ប៉ុន្តែ យើងពុំគួរមានអារម្មណ៍បែបនេះនោះទេ។ ព្រះគម្ពីរ បានបង្ហាញយើងថា មនុស្សបានសួរសំណួរ ដើម្បីអោយបានយល់អំពីព្រះកាន់តែប្រសើរឡើង។ ព្រះយេស៊ូវ បានប្រើរឿងជាច្រើនក្នុងការបង្រៀនសេចក្តីពិតនៃព្រះគម្ពីរដល់សិស្សរបស់ទ្រង់។

ព្រះវិហារគឺជាកន្លែងរៀនរបស់យើង។ ដូច្នេះ ព្រះវិហារត្រូវតែជាកន្លែងមួយដែលការសន្ទនាដ៏ពិតអាចកើតឡើងបាន។ យើងត្រូវតែធ្វើអោយព្រះវិហារក្លាយជាកន្លែងមួយដ៏មានសុវត្ថិភាពសម្រាប់អោយ មនុស្សគ្រប់គ្នាបានលូតលាស់ និងយល់អំពីព្រះ ព្រមទាំងផែនការរបស់ទ្រង់សម្រាប់ជីវិតរបស់យើងផង ដែរ។