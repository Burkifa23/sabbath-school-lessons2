---
title:  ការអប់រំគ្រីស្ទាន
date:  22/11/2020
---

រ៉ាប៊ី (លោកគ្រូ) បានសួរសិស្សរបស់គាត់ថា «តើអ្នកអាចប្រាប់បានទេថា យប់បញ្ចប់នៅពេល ណា ហើយថ្ងៃចាប់ផ្តើមរះនៅពេលណាដែរ?

សិស្សមួយចំនួនបានលើកដៃឆ្លើយសំណួរ។ សិស្សម្នាក់បានសួរថា «រ៉ាប៊ី តើមិនមែននៅពេល ដែលមានពន្លឺគ្រប់គ្រាន់ជួយរ៉ាប៊ីអោយមើលឃើញថា ដើមល្វាពុំមែនជាដើមអូលីវទេឬអី?

រ៉ាប៊ីបានឆ្លើយថា «ទេ មិនមែនទេ»។ សិស្សម្នាក់ទៀតបានលើកដៃសួរទៀតថា៖ «រ៉ាប៊ី តើ មិនមែន នៅពេលដែលមានពន្លឺគ្រប់គ្រាន់ជួយរ៉ាប៊ីអោយមើលឃើញថា ចៀមពុំមែនជាពពែទេឬអី? »។

រ៉ាប៊ីបានស្តាប់ចម្លើយខុសៗគ្នាជាច្រើន។ បន្ទាប់មក គាត់បានប្រកាសថា «អ្នកទាំងអស់គ្នាដឹង ថា យប់បានបញ្ចប់ ហើយថ្ងៃចាប់ផ្តើមរះ នៅពេលដែលអ្នកទាំងអស់គ្នាអាចមើលឃើញមនុស្សចម្លែកដែលពុំធ្លាប់ឃើញពីមុនមកថា ជាបងប្អូនប្រុសស្រីរបស់អ្នកទាំងអស់គ្នា។ បើមិនដូច្នោះទេ វានៅតែជា យប់បើទោះបីជាថ្ងៃភ្លឺប៉ុនណាក៏ដោយ»។

`សូមអានរឿងដែលព្រះយេស៊ូវបានមានបន្ទូលប្រាប់នៅក្នុងខគម្ពីរលូកា 10៖30-37។ តើ ព្រះយេស៊ូវកំពុងតែព្យាយាមបង្រៀនអ្វី តាមរយៈរឿងនេះ? តើមេរៀននេះបង្ហាញប្រាប់យើងអ្វីខ្លះ អំពី អ្វីដែលត្រូវតែជាផ្នែកមួយនៃការអប់រំគ្រីស្ទាន?`

ព្រះបានប្រទានសេចក្តីពិតនៃព្រះគម្ពីរជាច្រើនដល់យើងដែលជាសេវេនដេយអាត់វេនទីស្ទ។ ទ្រង់បានបង្ហាញយើងអំពីសេចក្តីពិតនៃព្រះគម្ពីរអំពីហេតុការណ៍នៅពេលយើងស្លាប់ ថ្ងៃបរិសុទ្ធ ឆ្នាំ1844 ព័ន្ធកិច្ចរបស់ព្រះជាចៅក្រម និងសង្គ្រាមលោករវាងសេចក្តីល្អ និងសេចក្តីអាក្រក់។ សាសនាគ្រីស្ទភាគ ច្រើន ពុំបានយល់អំពីការបង្រៀនទាំងនេះទេ។ សេចក្តីពិតទាំងនេះ មានសារៈសំខាន់ជាទីបំផុត។ ប៉ុន្តែ តើសេចក្តីពិតទាំងនេះមានប្រយោជន៍អ្វី ប្រសិនបើយើងពុំមានសេចក្តីសប្បុរសចំពោះអ្នកដទៃនោះ? ឬ ប្រសិនបើយើងស្អប់ខ្ពើមអ្នកដទៃនោះ? ឬប្រសិនបើយើងអនុញ្ញាតអោយអារម្មណ៍របស់យើងធ្វើអោយយើងសម្តែងចេញដូចជាយើងប្រសើរជាងមនុស្សដទៃមួយចំនួនទៀតនោះ?

ការអប់រំគ្រីស្ទានត្រូវតែធ្វើអោយយើងក្លាយទៅជាមនុស្សកាន់តែប្រសើរឡើង។ យើងត្រូវតែ ក្រឡេកមើលអ្នកដទៃតាមរបៀបដែលព្រះយេស៊ូវទតមើលពួកគេ។ ព្រះយេស៊ូវបានសុគតជំនួសអំពើបាប របស់យើង។ ទ្រង់បានរំដោះយើងដោយសារលោហិតរបស់ទ្រង់។ ប្រសិនបើយើងក្រឡេកមើលឈើឆ្កាង វិញនោះ យើងនឹងមើលឃើញតម្លៃ និងប្រយោជន៍នៃមនុស្សលោកគ្រប់គ្នា។ ពេលនោះ យើងនឹងស្រឡាញ់ ពួកគេដូចជាព្រះទ្រង់បានស្រឡាញ់ពួកគេដូច្នោះដែរ។ ការអប់រំគ្រីស្ទានត្រូវតែរាប់បញ្ចូលទាំងការបង្រៀន នេះ។ បើមិនដូច្នោះទេ ឈ្មោះថា «គ្រីស្ទាន» គឺជាសេចក្តីឥតប្រយោជន៍ទទេវិញ។

`តើមានមនុស្សនៅក្នុងប្រទេសលោកអ្នកដែលមនុស្សគ្រប់គ្នាមិនចូលចិត្តដែរឬទេ? តើហេតុអ្វី បានជាក្នុងនាមជាគ្រីស្ទាន លោកអ្នកចាំបាច់ត្រូវបង្ហាញសេចក្តីស្រឡាញ់ដល់មនុស្សដូចគ្នា?`