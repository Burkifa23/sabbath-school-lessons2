---
title:  ការរស់នៅក្នុងនាមជាសិស្សរបស់ព្រះយេស៊ូវ
date:  24/11/2020
---

យើងចាំបាច់ត្រូវចាប់ផ្តើមឡើងជាមួយនឹងព្រះយេស៊ូវ ប្រសិនបើពួកជំនុំចង់អោយការអប់រំ គ្រីស្ទានទទួលបានជោគជ័យ។ ព្រះយេស៊ូវបានត្រាស់ហៅមនុស្សអោយដើរតាមទ្រង់។ ព្រះយេស៊ូវបាន បង្ហាត់បង្រៀនពួកគេអោយធ្វើកិច្ចការសម្រាប់ព្រះ។ ព្រះយេស៊ូវបានប្រទានឱកាសដល់ពួកគេអោយជួយ អ្នកដទៃ។ ព្រះយេស៊ូវបានបង្ហាញសិស្សរបស់ទ្រង់អំពីរបៀបស្រឡាញ់អ្នកដទៃ និងថែរក្សាពួកគេផងដែរ។ ព្រះយេស៊ូវបានបង្ហាញពួកគេជាប្រចាំអំពីរបៀបដែលជីវិតនឹងបានល្អប្រសើរចំពោះមនុស្សគ្រប់គ្នា នៅពេល ដែលយើងស្រឡាញ់គ្នាទៅវិញទៅមកដូចជាបងប្អូនប្រុសស្រីដូច្នោះដែរ។

`សូមអានអ្វីដែលព្រះយេស៊ូវបានមានបន្ទូលនៅក្នុងខគម្ពីរលូកា 4៖18-23។ តើអ្វីដែលជាសាររបស់ព្រះយេស៊ូវមកកាន់យើងក្នុងនាមជាសិស្សរបស់ទ្រង់?`

អស់រយៈពេលជាច្រើនឆ្នាំដែលសិស្សរបស់ព្រះយេស៊ូវបានសង្កេតមើលព្រះយេស៊ូវដែលជាគ្រូ របស់ពួកគេ។ ព្រះយេស៊ូវបានបង្ហាញសិស្សរបស់ទ្រង់អំពីរបៀបរស់នៅតាមក្បួនច្បាប់នៃនគររបស់ទ្រង់។ ព្រះយេស៊ូវបានប្រកាសក្បួនច្បាប់ទាំងនេះនៅក្នុងសេចក្តីអធិប្បាយជាលើកដំបូងរបស់ទ្រង់ក្នុងសាលាជំនុំនៅឯណាសារ៉ែត។ សាលាប្រជុំគឺជាកន្លែងថ្វាយបង្គំរបស់សាសន៍យូដា។ ព្រះយេស៊ូវបានបង្ហាញសិស្សរបស់ទ្រង់ថា ពួកគេត្រូវលើកលែងទោសជានិច្ច។ ពួកគេត្រូវតែបង្ហាញសេចក្តីសន្តោសប្រណី និង សេចក្តីស្រឡាញ់។ ការធ្វើជាសិស្សរបស់ព្រះយេស៊ូវពុំមែនជារឿងងាយស្រួលរហូតនោះទេ។ យើងត្រូវ តែញែកខ្លួនចេញពីរបស់នៅលើផែនដីនេះ។ ជានិច្ចកាល យើងតែងតែមានអារម្មណ៍ឯកោ។ ពេលខ្លះ ជីវិតត្រូវតែជួបនឹងរឿងប្រឈមនឹងរឿងលំបាក។ ព្រះយេស៊ូវបានបង្រៀនសិស្សរបស់ទ្រង់ដទៃទៀតអំពី មេរៀនដ៏សំខាន់ទាក់ទងនឹងការដើរតាមទ្រង់។ យើងជាសិស្សអស់មួយជីវិត ពុំមែនត្រឹមតែមួយថ្ងៃនោះ ទេ។

«សេចក្តីបង្គាប់របស់ព្រះយេស៊ូវសម្រាប់សិស្សរបស់ទ្រង់ . . . . រាប់បញ្ចូលទាំងអ្នកជឿរហូតដល់គ្រាចុងក្រោយ . . . . ព្រះបានប្រទានដំណឹងល្អដល់មនុស្សគ្រប់គ្នាដែលដើរតាមទ្រង់។ យើងត្រូវតែ ចែកចាយដំណឹងល្អនេះ។ ព្រះបានប្រទានភារកិច្ចដល់មនុស្សគ្រប់គ្នាដែលទទួលអំណោយនៃជីវិតរបស់ ទ្រង់។ ព្រះបានសូមអោយពួកគេសង្គ្រោះមនុស្សលោកដទៃទៀត។ ព្រះបានបង្កើតពួកជំនុំអោយធ្វើកិច្ចការ នេះ។ កាលណាយើងចូលរួមជាមួយនឹងពួកជំនុំ ព្រះរំពឹងថា នឹងក្លាយទៅជាអ្នករួមការងារជាមួយនឹងព្រះ- យេស៊ូវ»។ ដកស្រង់ពី Ellen G. White, The Desire of Ages, page 822, adapted។

ក្នុងនាមជាសិស្សរបស់ព្រះយេស៊ូវសព្វថ្ងៃនេះ យើងចាំបាច់ត្រូវប្រាកដថា ព្រះយេស៊ូវគឺជាស្នូល នៃការប្រកប និងការថ្វាយបង្គំរបស់យើងជានិច្ច។ វាជាការល្អក្នុងការនឹកចាំថា ព្រះយេស៊ូវបានបង្កើតការ ដើរតាមទ្រង់របស់យើង។ ជាការពិតណាស់ រ៉ាប៊ី (លោកគ្រូ) នៅសម័យនោះមានអ្នកដើរតាមស្រាប់។ រីឯ ព្រះយេស៊ូវទ្រង់បានបង្កើតមនុស្សប្រុសស្រីអោយដើរតាមទ្រង់វិញ។ ពួករ៉ាប៊ីពុំដែលជឿថា ការនៅជាប់នឹងព្រះយេស៊ូវសំខាន់ជាងក្បួនច្បាប់ទាំងអស់របស់ពួកគេនោះឡើយ។ ប៉ុន្តែ នោះគឺជាអ្វីដែលព្រះចង់បង្ហាញដល់ពួកគេ។

ក្នុងនាមជាសិស្សរបស់ព្រះយេស៊ូវ យើងអោយតម្លៃមនុស្សគ្រប់គ្នា។ យើងធ្វើកិច្ចការរួមគ្នាក្នុង ការធ្វើអោយព្រះវិហារក្លាយទៅជាកន្លែងមួយដែលមនុស្សគ្រប់គ្នាអាចលូតលាស់បាន។ ការអប់រំគ្រីស្ទាន ត្រូវតែរួមបញ្ចូលគោលគំនិតនេះផងដែរ។ យើងដើរតាមស្នាមព្រះបាទរបស់ព្រះយេស៊ូវតាមរយៈការជួយ ដល់មនុស្សដែលត្រូវការជំនួយ ព្រមទាំងចែកចាយដំណឹងល្អដល់មនុស្សទាំងអស់ផងដែរ។