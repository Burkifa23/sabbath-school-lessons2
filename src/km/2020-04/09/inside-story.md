---
title:  រឿងខ្លី
date:  27/11/2020
---

#### វិបត្តិនៃការចុះស្តារនៅក្នុងប្រទេសបារាំង

អេលីសាបិត ប៊ីបា (Elisabeth Birba) ត្រូវបានបពា្ឈប់ដោយគ្មានការបកស្រាយ ត្រឹមតែបាន មួយសប្តាហ៍ប៉ុណ្ណោះក្នុងការចុះស្តារ [ជើងត] នៅឯមន្ទីរពេទ្យសម្រាប់រយៈពេល8 សប្តាហ៍ក្នុងប្រទេស បារាំង។ នាងបានអន់ចិត្តជាខ្លាំង។ នាងត្រូវការចុះស្តារនេះ ដើម្បីអោយនាងប្រឡងជាប់ឆ្នាំទី2។ ប្រសិន បើនាងធ្លាក់ នាងនឹងត្រូវបាត់បង់អាហារូបករណ៍សម្រាប់ថ្លៃម្ហូបអាហារ និងថ្លៃផ្ទះ។ គ្រួសាររបស់នាងរស់ នៅក្នុងឥណ្ឌាខាងលិចដាច់ស្រយាលពីនាងជាខ្លាំង។

អេលីសាបេតបានផ្តួលចុះនៅលើដីទាំងទ្រហោយំ។ ខណៈពេលដែលនាងកំពុងតែយំ ដូចជាមាន អ្វីម៉្យាងជំរុញនាងអោយទូរស័ព្ទទៅមិត្តភក្តិរបស់នាង។ នាងមានអារម្មណ៍ថា ព្រះកំពុងតែមានបន្ទូលប្រាប់ នាង3ដងអោយទូរស័ព្ទទៅមិត្តភក្តិរបស់នាង។ ទីបំផុតនាងបានសម្រេចចិត្តទូរស័ព្ទទៅ។ នាងបាននិយាយ ថា «ខ្ញុំបានបាត់បង់ការចុះស្តាររបស់ខ្ញុំ»។ មិត្តភក្តិរបស់នាងមានការភ្ញាក់ផ្អើលជាខ្លាំង។ មិត្តនាងបានសួរ ថា «តើអ្នកជឿលើព្រះដែរឬទេ?»។ នៅពេលដែលអេលីសាបិតប្រាប់ថា នាងជឿ មិត្តភក្តិរបស់នាងបាន អោយលេខទូរស័ព្ទមន្ទីរពេទ្យមួយដល់នាង។ មិត្តនាងបាននិយាយទៀតថា «ទូរស័ព្ទទៅលេខនេះទៅ ប្រសិនបើអ្នកជឿលើព្រះ»។ អេលីសាបិតដឹងថាវាជារឿងដ៏ពិបាកក្នុងការទទួលបានការចុះស្តារជាលើក ទី2នៅក្នុងរយៈពេលខ្លីបែបនេះ។ នាងមិនដឹងថា ត្រូវធ្វើយ៉ាងណានោះទេ។ ពេលនោះ នាងបាននឹកចាំ អំពីលេខទូរស័ព្ទបន្ទាន់មួយ។ មុនពេលដែលនាងចាកចេញពីប្រទេសបារាំង នាងបានទទួលលេខទូរស័ព្ទ មួយពីស្ត្រីសេវេនដេយអាត់វេនទីស្ទម្នាក់នៅក្នុងប្រទេសឥណ្ឌាខាងលិច។ ស្ត្រីម្នាក់នោះបាននិយាយថា «ប្រសិនបើអ្នកមានបញ្ហានៅក្នុងប្រទេសបារាំង ចូរទូរស័ព្ទទៅវីវាន (Vivian) បងស្រីខ្ញុំចុះ»។

អេលីសាបិតបានទទួលយកលេខបន្ទាន់នោះទុកដោយភាពគួរសម។ ប៉ុន្តែ ឥឡូវនេះ នាងមាន ភាពតានតឹងជាខ្លាំង ទើបនាងទូរស័ព្ទទៅប្រាប់វីវានអំពីការចុះស្តារនោះ។ វីវានបាននិយាយថា«មានតែព្រះទេ ដែលអាចជួយអ្នកបាន។ អ្វីដែលយើងអាចធ្វើបាននៅពេលនេះគឺអធិស្ឋានតែប៉ុណ្ណោះ»។ នាងបានសួរអេលី-

សាបិតថា នាងមានព្រះគម្ពីរដែរឬទេ។ នាងមានព្រះគម្ពីរមួយក្បាល ប៉ុន្តែព្រះគម្ពីរនោះប្រឡាក់ទៅដោយ ធូលីដី។ វីវានបាននិយាយទៀតថា «អ្នកត្រូវទន្ទេញបទគម្ពីរទំនុកដំកើង 91 អោយចាំ ហើយចាត់ទុកបទគម្ពីរនេះជារបស់អ្នក។ នៅពេលណាដែលអ្នកសូត្របទគម្ពីរនេះ ចូរនឹកចាំថា បទគម្ពីរនេះទាក់ទងនឹង បញ្ហារបស់អ្នក»។ អេលីសាបិតបានជូតទឹកភ្នែកចេញ ខណៈនាងអានបទគម្ពីរទំនុកដំកើង 91។ ទឹកភ្នែក របស់នាងបន្សល់ស្នាមនៅលើទំព័រព្រះគម្ពីរ។ បន្ទាប់មក នាងបានទូរស័ព្ទទៅមន្ទីរពេទ្យ ដើម្បីសាកសួរអំពី ការចុះស្តារជាលើកចុងក្រោយ។ ស្ត្រីម្នាក់បានប្រាប់នាងថា «3ថ្ងៃទៀត យើងនឹងប្រាប់អ្នកអំពីការសម្រេច ចិត្តរបស់យើង»។

នាងបានអធិស្ឋាន និងតមអត់អស់រយៈពេល3ថ្ងៃ។ នាងបានទួញយំ។ នាងបានទន្ទេញបទ គម្ពីរទំនុកដំកើង 91។ នៅថ្ងៃទី3 ស្ត្រីម្នាក់នោះបានទទួលយកអេលីសាបេតអោយចុះស្តារ។ នាងបាន និយាយថា «អ្នកសំណាងមែនទែន មេមិនចង់ទទួលយកអ្នកទេ ប៉ុន្តែគាត់បានផ្លាស់ប្តូរគំនិតរបស់គាត់មក យកអ្នកវិញនៅនាទីចុងក្រោយបង្អស់»។ អារម្មណ៍រំជួលបានកើតមាននៅក្នុងចិត្តអេលីសាបិត។ យប់នោះ នាងគេងមិនលក់ទាល់តែសោះ។ នាងដឹងថា ព្រះបានប្រទានការចុះស្តារដល់នាង។ នាងបានទូរស័ព្ទទៅ វីវាននៅម៉ោង4ព្រឹក។ វីវានបានសួរថា «តើមានរឿងអីខុសប្រក្រតីឬ?»។ អេលីសាបិតបាននិយាយថា «គ្មានអ្វីទេ កុំព្រួយអី ខ្ញុំគ្រាន់តែសូមអោយជូនខ្ញុំទៅព្រះវិហារអាត់វេនទីស្ទ តែប៉ុណ្ណោះ»។ អេលីសាបិតបានទៅធ្វើពិធីបុណ្យជ្រមុជទឹក ហើយបាន ទទួលបរិញ្ញាបត្រជាន់ខ្ពស់នៅក្នុងប្រទេសបារាំង។ អេលីសាបិតដែលមាន អាយុ27បាននិយាយថា «ប្រសិនបើខ្ញុំមិនបានថ្វាយចិត្តដល់ព្រះនៅថ្ងៃ ដែលខ្ញុំបានទូរស័ព្ទទៅលេខបន្ទាន់នោះទេ ការអប់រំរបស់ខ្ញុំប្រាកដជាចប់ ជាមិនខាន។ ព្រះអាចធ្វើអ្វីៗគ្រប់យ៉ាង។ ខ្ញុំបានទទួលជោគជ័យដោយសារ ព្រះយេស៊ូវ»។