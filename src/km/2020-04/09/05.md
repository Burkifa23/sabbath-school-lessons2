---
title:  ការស្វែងរកសេចក្តីពិតនៃព្រះគម្ពីរ
date:  25/11/2020
---

អ្នកវិទ្យាសាស្ត្រអាល់បឺតអែងស្តែង (Albert Einstein) បានសរសេរថា៖ «រឿងសំខាន់នោះគឺមិនត្រូវឈប់សួរសំណួរនោះទេ។ យើងត្រូវតែមានសេចក្តីប៉ងប្រាថ្នាចង់ដឹងចង់រៀនពីអ្វីដែលថ្មីជានិច្ច។ ពេលនោះ យើងនឹងមានអារម្មណ៍ភ្ញាក់ផ្អើល និងរំភើប នៅពេលដែលយើងពិចារណាអំពីជីវិតមួយនេះ ជីវិតបន្ទាប់ពីជីវិតមួយនេះ និងអ្វីដែលជាការពិត។ យើងគួរតែព្យាយាមយល់ពីអាថ៌កំបាំងនេះបន្តិចម្តងៗ ជារៀងរាល់គ្នា។ សូមកុំអោយបាត់បង់សេចក្តីប៉ងប្រាថ្នាចង់ដឹងចង់រៀនពីអ្វីដែលថ្មីនោះឡើយ។ សេចក្តី ប៉ងប្រាថ្នានោះគឺជាអ្វីដែលបរិសុទ្ធ»។

ជីវិតពោរពេញទៅដោយអាថ៌កំបាំង។ វិទ្យាសាស្ត្រសម័យថ្មីបានបង្ហាញយើងថា ជីរិតគឺជាការ ភ្ញាក់ផ្អើល និងអស្ចារ្យជាងអ្វីដែលយើងធ្លាប់គិតទៅទៀត។ ហើយប្រសិនបើរឿងនោះជាការពិតសម្រាប់ ធម្មជាតិទៅហើយ តើវាពិតសម្រាប់ផ្នែកខាងឯវិញ្ញាណយ៉ាងណាទៅ?

`សូមអានខគម្ពីរយេរេមា 29៖13; ម៉ាថាយ 7៖7; កិច្ចការ 17៖26, 27; ទំនុកដំកើង 25៖5; យ៉ូហាន 16៖13 និងយ៉ូហាន 17៖17។ តើខទាំងនេះបានបង្រៀនអ្វីខ្លះ អំពីការស្វែងរក សេចក្តីពិត និងចម្លើយ?`

ព្រះគម្ពីរមានពេញទៅដោយរឿងទាក់ទងនឹងប្រភេទមនុស្សដែលមានលក្ខណៈដូចជាពួកយើង។ ពួកគេក៏មានសំណួរ សេចក្តីភ័យខ្លាច និងសេចក្តីអំណរផងដែរ។ ពួកគេក៏បានស្វែងរកសេចក្តីពិតផងដែរ។ ពួកគេចង់ឆ្លើយទៅកាន់សំណួរនៃជីវិតដ៏ពិបាកៗបំផុត។

«ទ្រង់បានបង្កើតរបស់សព្វសារពើឲ្យល្អតាមរដូវកាល ទ្រង់ក៏ធ្វើឲ្យចិត្តគេសង្ឃឹមដល់អស់កល្ប ទៅមុខ យ៉ាងនោះមនុស្សនឹងរកយល់មិនបាន ពីកិច្ចការដែលព្រះបានធ្វើ តាំងពីដើមដរាបដល់ចុងនោះ ឡើយ» (សាស្តា 3៖11)។ តើស្តេចសាឡូម៉ូនកំពុងតែមានបន្ទូលអំពីអ្វី នៅក្នុងខនេះ? មនុស្សខ្លះបាន ប្រែពាក្យ «អូឡាម (Olam)» ដែលជាភាសាហេព្រើរទៅជាពាក្យថា «ដរាប (forever)»។ ប៉ុន្តែ មនុស្ស ដទៃទៀតបានប្រែថា «មានការជ្រាបដឹងអំពីអតីតកាល និងអនាគតកាល»។ ដូច្នេះ ខនេះបានបង្ហាញ យើងថា ព្រះបានដាក់សេចក្តីប៉ងប្រាថ្នាមួយសម្រាប់ជីវិតដែលគ្មានទីបញ្ចប់នៅក្នុងចិត្តគំនិតរបស់យើង។ ព្រះបានដាក់សេចក្តីប៉ងប្រាថ្នានោះនៅក្នុងចិត្តរបស់យើង ដើម្បីគិតអំពី «សំណួរធំៗ» ទាក់ទងទៅនឹងជីរិត ក្នុងសភាពជាមនុស្សលោក។

ជាការពិតណាស់ ព្រះគម្ពីរមានផ្នែកដ៏ធំមួយនៅក្នុងចម្លើយឆ្លើយតបនឹងសំណួរទាំងនេះ។ តើ យើងជាអ្នកណា? តើហេតុអ្វីបានជាយើងនៅទីនេះ? តើយើងគួរតែរស់នៅដោយរបៀបណា? តើមានអ្វី កើតឡើង បន្ទាប់ពីយើងស្លាប់ទៅ? តើហេតុអ្វីបានជាមានសេចក្តីអាក្រក់ និងការឈឺចាប់នៅលើផែនដី នេះ? មនុស្សបានសួរសំណួរទាំងនេះតាំងតែពួកគេបានចាប់ផ្តើមកត់ត្រាប្រវត្តិសាស្ត្រនៃផែនដីនេះមកម៉្លេះ។ ការដែលជួយមនុស្សអោយយល់អំពីចម្លើយឆ្លើយតបទៅនឹងសំណួរទាំងនេះមួយចំនួនក៏ជាព្រះពរមួយដែរ។ការអប់រំគ្រីស្ទានបានបង្ហាញសំណួរទាំងនេះដល់មនុស្សតាមរយៈព្រះគម្ពីរដែលជាព្រះបន្ទូល របស់ព្រះ។

`តើហេតុអ្វីបានជាព្រះគម្ពីរសំខាន់ម្លេ៉ះ ក្នុងការឆ្លើយតបទៅនឹងសំណួររបស់យើងអំពីជីវិតនេះ?`