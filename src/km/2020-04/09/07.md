---
title:  ការសិក្សាបន្ថែម
date:  27/11/2020
---

«ក្នុងសេចក្តីអធិប្បាយនៅលើភ្នំ ព្រះយេស៊ូវចង់ដោះស្រាយបញ្ហាទាំងអស់ដែល បណ្តាល មកពីការបង្រៀនក្លែងក្លាយក្នុងសេចក្តីអធិប្បាយរបស់ទ្រង់នៅលើភ្នំ។ ព្រះយេស៊ូវចង់ផ្តល់ការយល់ដឹងដ៏ត្រឹមត្រូវមួយដល់បណ្តាជនទាក់ទងនឹងនគររបស់ទ្រង់ និងអត្តសញ្ញាណរបស់ទ្រង់។ ប៉ុន្តែ ព្រះយេស៊ូវពុំ បានធ្វើកិច្ចការនេះដោយការបង្កើតការចោទប្រកាន់ទៅលើគោលជំនឿខុសឆ្គងរបស់បណ្តាជននោះទេ។ ព្រះយេស៊ូវបានឃើញសេចក្តីឈឺចាប់ដែលបានបណ្តាលមកពីអំពើបាប។ ប៉ុន្តែ ទ្រង់ពុំបានបង្ហាញបណ្តាជន ថា ពួកគេអាក្រក់នោះទេ។ ព្រះយេស៊ូវបានបង្រៀនពួកគេអំពីសេចក្តីដែលប្រសើរជាង អ្វីដែលពួកគេបាន ដឹងទៅទៀត។ ព្រះយេស៊ូវពុំបានប្រឆាំងជាមួយពួកគេនោះទេ ឬឈ្លោះប្រកែកទាស់ នឹងគោលគំនិតរបស់ ពួកគេអំពីនគររបស់ព្រះនោះដែរ។ ព្រះយេស៊ូវបានអនុញ្ញាតអោយពួកគេសម្រេចចិត្តដោយខ្លួនគេផ្ទាល់ អំពីក្បួនច្បាប់របស់ទ្រង់ និងអ្វីដែលក្បួនច្បាប់ទាំងនេះបានបង្ហាញដល់ពួកគេអំពីនគររបស់ព្រះ។ សេចក្តី ពិតនៃព្រះគម្ពីរដែលព្រះយេស៊ូវបានបង្រៀនក៏សំខាន់នៅសព្វថ្ងៃនេះ ដូចដែលសេចក្តីពិតទាំងនោះសំខាន់ កាលពីមុនដូច្នោះដែរ។ យើងក៏ត្រូវការរៀនអំពីក្បួនច្បាប់មូលដ្ឋានសម្រាប់នគររបស់ព្រះផងដែរ»។ ដក ស្រង់ពី Ellen G. White, The Desire of Ages, page 299, adapted។

**សំណួរពិភាក្សា**

`1. លោករ៉ូបឺត លូវីស ស្ទីវ៉ែនសុន (Robert Robert Stevenson) ដែលជាអ្នកនិពន្ធកើតនៅក្នុងរដ្ឋអ៊ី-ឌីនបឺច (Edinburgh) ប្រទេសស្កុតឡែនក្នុងអំឡុងឆ្នាំ1850។ លោកស្ទីវ៉ែនសុនបាននិយាយរឿងរបស់ គាត់កាលនៅពីក្មេងអំពីអ្វីដែលបានកើតឡើង ខណៈពេលដែលគិលានុបដ្ឋាយិការបស់គាត់ហៀបនឹងចូលគេង។ លោកស្ទីវ៉ែនសុនបានសសៀរចេញពីនាង រួចដើរតម្រង់ទៅមាត់បង្អួច។ គាត់បានក្រឡេកមើល ទៅឃើញបុរសម្នាក់ដែលមានចង្កៀងនៅក្នុងដៃ។ បុរសម្នាក់នោះកំពុងអុជមួយហើយមួយទៀត។ ដោយ សេចក្តីរីករាយក្នុងភាពជាកុមារភាព លោកស្ទីវ៉ែនបានដាស់គិលានុបដ្ឋាយិការបស់គាត់អោយមកនៅមាត់ បង្អួចដែរ។ លោកបាននិយាយថា៖ «មើលបុរសម្នាក់នោះ! គាត់កំពុងតែបំភ្លឺនៅក្នុងទីងងឹតនោះ។ តើព្រះ ជាម្ចាស់បានប្រទានចំណែកអ្វីខ្លះដល់លោកអ្នកក្នុងការផ្តល់ពន្លឺដល់សហគមន៍របស់លោកអ្នក? ប្រសិន បើលោកអ្នកមិនច្បាស់ទេ សូមអញ្ជើញសមាជិកក្រុមជំនុំជាច្រើនអោយមកអង្គុយជាមួយនឹងលោកអ្នក។ សូមនិយាយអំពីអ្វីដែលលោកអ្នកអាចធ្វើជាមួយគ្នាបាន ដើម្បី «បំភ្លឺនៅក្នុងទីងងឹត» ។`

`2. សូមក្រឡេកមើលព្រះជន្មផ្ទាល់របស់ព្រះយេស៊ូវនៅលើផែនដីនេះ៖ ទ្រង់គឺជាព្រះដែលបានយាងមក គង់នៅជាមួយនឹងយើង។ ទ្រង់បានគង់នៅលើផែនដីរបស់យើង។ ទ្រង់បានទទួលការឈឺចាប់ ទ្រង់បាន សើច និងព្រះកន្សែងជាមួយនឹងយើង។ រឿងនេះជួយយើងអោយនឹកចាំថា ព្រះបានសូមអោយយើងយក ចិត្តទុកដាក់ចំពោះមនុស្សនៅជុំវិញយើង។ តើលោកអ្នកអាចធ្វើរឿងនេះបានយ៉ាងដូចម្តេច? សូមចងចាំ ថា ព្រះវិហារគឺជាកន្លែងដែលយើងធ្វើកិច្ចការរួមគ្នាជាមួយនឹងព្រះក្នុងការចែកចាយសេចក្តីស្រឡាញ់របស់ ទ្រង់ដល់អ្នកដទៃ។ តើលោកអ្នកអាចធ្វើកិច្ចការរួមគ្នាជាមួយនឹងមនុស្សជំនាន់ក្រោយនៅក្នុងពួកជំនុំរបស់ លោកអ្នក ដើម្បីជួយអោយលោកអ្នកសម្រេចរឿងនេះបានយ៉ាងដូចម្តេចទៅ?`

`3. ក្នុងនាមជាសេវេនដេយអាត់វេនទីស្ទ យើងត្រូវតែបង្រៀនសេចក្តីពិតរបស់ព្រះដល់អ្នកដទៃ។ តើ ព្រះវិហារតំបន់អាចបង្រៀនសេចក្តីពិតទាំងនេះដល់អ្នកដទៃនៅក្នុងសហគមន៍ដោយរបៀបណាខ្លះ? ទន្ទឹមនឹងនេះ តើយើងអាចធ្វើអោយព្រះវិហារក្លាយទៅជាកន្លែងដ៏មានសុវត្ថិភាពដែលមនុស្សអាចពិភាក្សា អំពីសំណួរពិបាកៗដែលពួកគេមានទាក់ទងនឹងជីវិតនេះដោយរបៀបណា?`