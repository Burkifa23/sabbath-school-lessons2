---
title:  ដូចជារូបអង្គទ្រង់
date:  15/11/2020
---

`សូមអានខគម្ពីរលោកុប្បត្តិ 1៖26, 27 និងលោកុប្បត្តិ 5៖1, 3។ តើខទាំងនេះបានបង្រៀន យើងអ្វីខ្លះ អំពីរបៀបដែលព្រះបានបង្កើតយើងកាលពីដើមឡើយ? តើមានរឿងអ្វីកើតឡើងចំពោះមនុស្ស លោក បន្ទាប់ពីអំពើបាប?`

អ្នកប្រាជ្ញខាងឯព្រះគម្ពីរបានចាប់អារម្មណ៍លើពាក្យ «ដូចរូបអង្គទ្រង់» (លោកុប្បត្តិ 1៖27) ជាច្រើនរយឆ្នាំមកហើយ។ តើការដែលបង្កើតអោយដូចជា «រូបអង្គទ្រង់» មានន័យដូចម្តេចទៅ? តើពាក្យ នេះមានន័យថា ព្រះទ្រង់បានទតមើលកញ្ចក់ ហើយបង្កើតមនុស្សលោកអោយដូចជាអង្គទ្រង់ត្រឹមតែសំបកខាងក្រៅឬ? ឬមួយពាក្យនេះបង្ហាញយើងថា ព្រះ និងមនុស្សលោកមានវិញ្ញាណ និងចិត្តគំនិតដែល ស្រដៀងគ្នាជាច្រើន? ព្រះគម្ពីរពុំបានផ្តល់ការបកស្រាយយ៉ាងច្បាស់អំពីពាក្យថា «ដូចជារូបអង្គទ្រង់» នោះឡើយ។ រឿងនេះពុំបានបពា្ឈប់មិនអោយអ្នកប្រាជ្ញខាងឯព្រះគម្ពីរស្វែងរកការបកស្រាយជាច្រើនដែលអាចទទួលយកបាននោះទេ។ ប៉ុន្តែ យើងអាចមើលឃើញរឿងមួយដែលបានដកស្រង់ពីព្រះគម្ពីរមក។ បន្ទាប់ពីអំពើបាប «ភាពដូចគ្នា» បានផ្លាស់ប្តូរទៅ។ នោះគឺជាមូលហេតុដែលនាំអោយអ្នកស្រីអែល្លិន ជីវ៉ៃត៍សរសេរថា ផែនការរបស់ព្រះសម្រាប់ការអប់រំគឺជាការបង្កើតមនុស្សលោកអោយដូចជារូបអង្គទ្រង់ ម្តងទៀត (សូមអាន Education, pages 14-16)។

តើការអប់រំអាចធ្វើអោយរឿងនេះកើតឡើងយ៉ាងដូចម្តេចទៅ?

ជាដំបូង យើងត្រូវនឹកចាំថា ព្រះបានបង្កើតយើងអោយមានអារម្មណ៍ជិតស្និទ្ធនឹងទ្រង់តាមរបៀប ដែលកូនៗមានអារម្មណ៍ជិតស្និទ្ធនឹងឪពុកម្តាយរបស់ពួកគេដូច្នោះដែរ។ ព្រះបានបង្កើតយើងអោយដូច ជារូបអង្គទ្រង់។ ទន្ទឹមនឹងនេះ ឪពុកម្តាយនៃមនុស្សលោកមានកូនដែលមើលទៅដូចជាពួកគេផងដែរ (លោកុប្បត្តិ 5៖1)។ ព្រះចង់ចិញ្ចឹមបីបាច់យើងជាកូនរបស់ទ្រង់។ យើងជាកម្មសិទ្ធិនៃគ្រួសាររបស់ទ្រង់។ ម្ល៉ោះហើយ «ភាពដូចគ្នា» ក៏ជារូបស័ព្ទមួយដែរ។ ពាក្យនេះជួយយើងអោយមើលឃើញថា ព្រះចង់អោយ យើងក្លាយមកតែមួយជាមួយនឹងទ្រង់។ យើងអាចធ្វើដូច្នោះបាន លុះត្រាតែយើងសម្របតាមជាមួយនឹង ទ្រង់។ ការក្លាយមកតែមួយនេះគឺជាអ្វីដែលនឹងកើតឡើងនៅក្នុងការអប់រំដែលចាប់ផ្តើមឡើងរវាងឪពុក ម្តាយ និងកូនៗ។ ក្រោយមក ការអប់រំនេះនឹងកើតឡើងនៅឯសាលារៀន នៅពេលដែលគ្រូទទួលយកការងារអប់រំកូនៗរបស់យើង។ ព្រះបានបង្កើតយើង «អោយដូចជារូបអង្គទ្រង់» ដើម្បីអោយទ្រង់អាច បង្រៀនយើង ហើយយើងក៏អាចរៀនពីទ្រង់ផងដែរ។ ពេលនោះ «ភាពដូចគ្នា» របស់ទ្រង់នឹងបើកសំដែង ឡើងនៅក្នុងការគិតរបស់យើង។

`រឿងដែលស្តីអំពីព្រះអង្គសង្គ្រោះគឺជារឿងនៃការអប់រំ។ រឿងនេះចាប់ផ្តើមឡើងដោយទ្រង់បាន បង្កើតយើងឡើងរហូតដល់ពេលដែលទ្រង់យាងមកប្រសូតជាទារកនៅលើផែនដីនេះ។ បន្ទាប់មក រឿង នេះបានបន្តចេញពីព្រះជន្មរបស់ទ្រង់នៅលើផែនដីរហូតដល់ទ្រង់បង្កើតរបស់គ្រប់យ៉ាងជាថ្មីឡើងវិញ។ ព្រះជាគ្រូ រីឯស្ថានសួគ៌ជាសាលារៀនដែលយើងនឹងមិនចាកចេញទៀតឡើយ (សូមអាន Ellen G. White, Education, page 301)។ តើហេតុអ្វីបានជាគោលគំនិតនេះគួរជួយអោយយើងធ្វើអ្វីគ្រប់យ៉ាងដែលយើងអាចធ្វើទៅបានក្នុងនាមជាគ្រីស្ទានក្នុងការផ្តល់ការអប់រំដ៏ល្អបំផុតនៅឯផ្ទះ ព្រះវិហារ សាលារៀន និងនៅឯមហាវិទ្យាល័យ?`