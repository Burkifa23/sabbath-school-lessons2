---
title:  ការសិក្សាបន្ថែម
date:  20/11/2020
---

ព្រះយេស៊ូវបានសូមអោយសិស្សរបស់ទ្រង់ចែកចាយដំណឹងល្អ។ រឿងនោះបានផ្តើម កិច្ចការដ៏អស្ចារ្យនៅលើផែនដីទាំងមូល។ បន្ទាប់មក សិស្សរបស់ព្រះយេស៊ូវបានចេញទៅបង្កើតសិស្ស សម្រាប់ព្រះយេស៊ូវនៅគ្រប់ទាំងទីកន្លែង។ ពួកគេបានបង្រៀនពួកសិស្សពីគ្រប់ទាំងសេចក្តីដែលព្រះ-

យេស៊ូវបានបង្រៀនដល់ពួកគេ។ ពួកគេបានធ្វើបុណ្យជ្រមុជទឹកអោយសិស្សថ្មីៗទាំងនេះ។ អ្នកមានជំនឿថ្មីៗមកពីប្រទេសផ្សេងៗគ្នា។ ពួកគេនិយាយភាសាខុសៗគ្នា។ ខណៈពេលដែលពួួកគេងើបពីទឹក ឡើងវិញ ពួកគេបានចាប់ផ្តើមការអប់រំរបស់ពួកគេជាគ្រីស្ទាន។ រឿងនេះគ្មានអ្វីគួរអោយភ្ញាក់ផ្អើល។ អ្នកមានជំនឿថ្មីៗទាំងនេះមានរឿងជាច្រើនដែលត្រូវរៀន។

គ្រីស្ទានតែងតែរៀនជានិច្ច។ រឿងនេះពុំមែនដោយសារតែពួកគេចូលចិត្តរៀន ឬចង់បានចំណេះ ដឹងបន្ថែមទៀតនោះទេ។ ទេ ពួកគេចង់បានលើសពីនេះទៅទៀត។ លោកអ្នកក៏ឃើញដែរថា ជីវិត និងសេចក្តីជំនឿរបស់គ្រីស្ទានបានបំពេញគ្រប់ទាំងផ្នែកនៃជីវិតប្រចាំថ្ងៃ។ មានរឿងជាច្រើនដែលត្រូវរៀន។ ដោយព្រោះហេតុនេះ ព្រះគម្ពីរសញ្ញាថ្មីមានពេញដោយដំណឹងល្អអំពីព្រះយេស៊ូវ និងការបង្រៀន ថា ពួកគ្រីស្ទានត្រូវការរៀនបន្ថែម។ ខគម្ពីរកូរិនថូសទី1 2៖2 ជាឧទាហរណ៍មួយនៃការប្រកាសអំពីដំណឹង ល្អ។ ការបង្រៀនបានចាប់ផ្តើមនៅក្នុងបទគម្ពីរកូរិនថូសទី1 4 និងបន្តទៅមុខទៀតនៅក្នុងសំបុត្រដែល នៅសេសសល់។ តើគ្រីស្ទានត្រូវតែរៀនអ្វីខ្លះ?

ពួកគេត្រូវតែរៀនអំពីកិច្ចការ ការសំរាក ឥរិយាបថល្អ របៀបចុះចូលជាមួយនឹងមនុស្ស ពួកជំនុំ និងការថ្វាយបង្គំ ការគ្រប់គ្រងថវិកា ការមើលថែរក្សាអ្នកក្រីក្រ ការធ្វើជាពលរដ្ឋដ៏ល្អ ការណែនាំ គ្រួសារ អាពាហ៍ពិពាហ៍ ការចិញ្ចឹមកូន អាហារ និងរបៀបចំអិនអាហារ សំលៀកបំពាក់ វ័យចាស់ជរា និងរបៀប ត្រៀមខ្លួនជាស្រេចសម្រាប់ទីបញ្ចប់នៃជីវិត និងសម្រាប់ការយាងមករបស់ព្រះយេស៊ូវ។ ការដែលក្លាយ មកជាគ្រីស្ទានមានន័យថា ការរៀនអំពីរឿងទាំងនេះ និងអ្វីៗផ្សេងទៀត។ វាពុំមែនជារឿងធម្មតានោះទេ ដែលយើងអាចយល់ពីរឿងទាំងនេះដោយខ្លួនឯងបាន។ យើងចាំបាច់ត្រូវតែរៀនអំពីរឿងទាំងនេះ។

**សំណួរពិភាក្សា**

`1. តើការអប់រំគ្រីស្ទានមានសារៈសំខាន់យ៉ាងដូចម្តច ចំពោះកិច្ចការដែលយើងធ្វើតាមរយៈការចែកចាយ ដំណឹងល្អជាមួយនឹងអ្នកដទៃ?`

`2. តើអ្នកស្រីអែល្លិន ជីវ៉ៃត៍ចង់មានន័យយ៉ាងណា នៅពេលដែលអ្នកស្រីសរសេរថា «ស្ថានសួគ៌គឺជា សាលារៀន» នោះ(Education, page 301)?`

`3. សូមអានខគម្ពីរកូរិនថូសទី1 2៖1-16 ម្តងទៀត។ សូមក្រឡេកមើលចំណុចដែលលោកប៉ុលបាន បង្ហាញប្រាប់យើងអំពីអ្វីដែលព្រះបានបង្ហាញដល់យើងដោយមានជំនួយពីព្រះវិញ្ញាណរបស់ទ្រង់។ សូម គិតអំពីប្រសាសន៍របស់លោកប៉ុលដែលថា ពួកមេដឹកនាំ និងប្រាជ្ញាលោកីយ៍នឹងត្រូវបញ្ចប់ទៅ។ លោក ប៉ុលបានមានប្រសាសន៍អំពីរឿងនេះជាយូរណាស់មកហើយ។ តើប្រសាសន៍របស់គាត់ត្រឹមត្រូវប៉ុនណា ដែរនៅសព្វថ្ងៃនេះ? តើនឹងមានអ្វីកើតឡើងចំពោះ «ប្រាជ្ញា» លោកីយ៍របស់យើងមួយចំនួន?`