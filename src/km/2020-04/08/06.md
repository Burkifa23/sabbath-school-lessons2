---
title:  ការអប់រំនៅក្នុងពួកជំនុំដំបូង
date:  19/11/2020
---

យើងឃើញក្បួនច្បាប់សំខាន់ៗបំផុតអំពីការបង្រៀននៅក្នុងជីវិតរបស់ព្រះយេស៊ូវ។ ព្រះយេស៊ូវ ដែលជាគ្រូដ៏ចំណានបានត្រៀមជាស្រេចក្នុងការចាកចេញពីសិស្សរបស់ទ្រង់។ ពួកគេបាននៅជាមួយទ្រង់ អស់រយៈពេល3ឆ្នាំកន្លះ។ នោះក៏ជាចំនួនឆ្នាំដែលជិតស្មើនឹងពេលវេលាដែលយើងរៀននៅមធ្យមសិក្សា ឬមហាវិទ្យាល័យដូច្នោះដែរ។ នៅចុងបញ្ចប់នៃឆ្នាំសិក្សានោះ និស្សិតត្រូវបានគេរំពឹងថា នឹងត្រៀម ខ្លួនជាស្រេចក្នុងការចាត់ចែងលើជីវិតដោយខ្លួនឯង។

ប៉ុន្តែ ព្រះយេស៊ូវបានជ្រាបអំពីរឿងនេះច្បាស់ជាងអ្នកណាទាំងអស់។ ម៉្លោះហើយ ទ្រង់បាន ប្រទានដល់សិស្សរបស់ទ្រង់នូវអ្វីដែលយើងហៅថា «ការអប់រំបន្ត» សព្វថ្ងៃេនះ។ ចំពោះសិស្សរបស់ ព្រះយេស៊ូវ។ ការអប់រំបន្តនេះនឹងក្លាយទៅជាការបង្រៀនបន្ថែមមកពីព្រះវិញ្ញាណបរិសុទ្ធ។ ព្រះគម្ពីរក៏ បានហៅព្រះវិញ្ញាណថា ជាអង្គដែលកំសាន្តចិត្តយើង និងជាអង្គជំនួយផងដែរ។ អង្គជំនួយចេញមកពីភាសាក្រេកដែលហៅថា «ប៉ារ៉ាខ្លេតូស (parakletos)»។ ព្រះបានប្រទានព្រះវិញ្ញាណដល់សិស្សរបស់ ព្រះយេស៊ូវទុកជាអំណោយ។ អំណោយនេះនឹងមិនអាចដកហូតពីពួកគេបានឡើយ ក្រោយពីបានប្រគល់ អោយដល់ពួកគេហើយ (យ៉ូហាន 14៖16, 17)។ ព្រះវិញ្ញាណក៏ត្រូវបានហៅថា ជាព្រះវិញ្ញាណនៃ សេចក្តីពិតផងដែរ។ ជាការពិតណាស់ គេពុំបានហៅព្រះវិញ្ញាណបរិសុទ្ធថា ជាគ្រូ ឬអ្នកអប់រំនោះទេ។ ប៉ុន្តែ កិច្ចការដែលព្រះវិញ្ញាណបរិសុទ្ធគឺដើម្បីបង្រៀន។ ទ្រង់បានជួយយើងអោយស្វែងរកឃើញសេចក្តី ពិត។

`សូមអានខគម្ពីរកូរិនថូសទី1 2៖1-16។ តើលោកប៉ុលកំពុងតែមានប្រសាសន៍អំពីអ្វី នៅក្នុង ខទាំងនេះ? តើហេតុអ្វីបានជាសេចក្តីនោះសំខាន់សម្រាប់ការអប់រំ?`

លោកប៉ុលបានផ្តើមឡើងដោយការបង្ហាញប្រាប់ពួកជំនុំកូរិនថូសថា គាត់មានប្រសាសន៍អំពី ព្រះយេស៊ូវ និងការសុគតនៅលើឈើឆ្កាងរបស់ទ្រង់តែប៉ុណ្ណោះ (កូរិនថូសទី1 2៖2) នៅពេលដែលគាត់បានមកដល់ក្រុងកូរិនថូសជាលើកដំបូង។ លោកប៉ុលពុំបានបង្ហាញពាក្យឆ្លាតវៃនៃប្រាជ្ញាដល់អ្នក ក្រុងកូរិនថូសនោះទេ។ គាត់បានអធិប្បាយអំពីដំណឹងល្អតែប៉ុណ្ណោះ។ ប៉ុន្តែ នោះពុំមែនជាសេចក្តីបញ្ចប់ នៃការសិក្សារបស់ពួកគេនោះឡើយ (កូរិនថូសទី1 2៖6)។ បន្ទាប់ពីពួកគ្រីស្ទានថ្មីៗទាំងនេះបានរៀនមេរៀនរបស់លោកប៉ុលរួចហើយ នោះគាត់នឹងត្រឡប់មកបង្រៀនពួកគេអំពីប្រាជ្ញាបន្ថែមទៀត (កូរិនថូស ទី1 2៖7; កូរិនថូសទី1 2៖10)។ ព្រះវិញ្ញាណរបស់ព្រះនឹងចូលរួមជាមួយនឹងវិញ្ញាណរបស់អ្នករៀន។ បន្ទាប់មក ទ្រង់នឹងជួយដល់ការសិក្សារបស់ពួកគេ។

តើការសិក្សានោះស៊ីជម្រៅដល់កម្រិតណាដែរ? តើមនុស្សដែលបាននាំដោយព្រះវិញ្ញាណអាច រៀនបានច្រើនប៉ុនណាដែរ? លោកប៉ុលបានបង្ហាញយើងនូវចម្លើយនៅជំពូកចុងក្រោយរបស់គាត់ដែលគាត់បញ្ចប់ដោយសម្រង់មតិចេញពីខគម្ពីរអេសាយ 40៖13 ដែលចែងថា៖ «តើអ្នកណាស្គាល់គំនិតនៃព្រះអម្ចាស់ តើអ្នកណានឹងបង្រៀនទ្រង់បាន តែយើងរាល់គ្នាមានគំនិតជារបស់ផងព្រះគ្រីស្ទវិញ» (កូរិន-

ថូសទី1 2៖16)។ លោកប៉ុលបានបង្ហាញយើងថា គ្រីស្ទានដែលប្រកបដោយព្រះវិញ្ញាណអាចចូលរួម ជាមួយនឹងគំនិតរបស់ព្រះ។ បន្ទាប់មក ពួកគេអាចទទួលបានកម្រិតនៃការសិក្សា និងយល់ដឹងតាមដែល ព្រះចង់ប្រទានដល់ពួកគេ ដើម្បីអោយពួកគេបានសង្គ្រោះ (កូរិនថូសទី1 2៖10-13)។