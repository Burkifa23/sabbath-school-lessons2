---
title:  ព្រះយេស៊ូវដែលជាគ្រូ
date:  16/11/2020
---

ព្រះគម្ពីរបានប្រើពាក្យជាច្រើន ដើម្បីបង្ហាញយើងថា ព្រះយេស៊ូវជាអ្នកណា។ ព្រះយេស៊ូវគឺជាព្រះរាជបុត្រានៃព្រះ។ ទ្រង់គឺជាអ្នកជ្រើសតាំងរបស់ព្រះ។ ទ្រង់គឺជាកូនមនុស្ស។ ទ្រង់គឺជាព្រះអង្គ សង្គ្រោះ។ ទ្រង់គឺជាព្រះអង្គដែលអាចលើកលែងទោសអោយយើងបាន។ ទ្រង់គឺជាព្រះអម្ចាស់ ហើយ ក៏ជាកូនចៀមរបស់ព្រះផងដែរ។ ប៉ុន្តែ តើព្រះយេស៊ូវជាអ្នកណាទៅវិញចំពោះមនុស្សដែលជិតស្និទ្ធនឹងទ្រង់ជាទីបំផុត? មនុស្សទាំងនេះបានដើរតាមព្រះយេស៊ូវក្នុងអំឡុងពេលព័ន្ធកិច្ចជាសាធារណៈរបស់ទ្រង់ សម្រាប់ព្រះនៅលើផែនដី ក្នុងស្រុកយូដា និងស្រុកកាលីឡេ។ ចំពោះពួកគេ ព្រះយេស៊ូវគឺជាគ្រូ។ ពួកគេ បានហៅទ្រង់ថា «លោកគ្រូ» ឬ «រ៉ាប៊ី»។ ឈ្មោះទាំង2នេះមានន័យថា «គ្រូ» ដូចគ្នា។

ព័ន្ធកិច្ចរបស់ព្រះយេស៊ូវក្នុងនាមជាព្រះអង្គសង្គ្រោះគឺដូចគ្នាទៅនឹងកិច្ចការនៃការបង្រៀន។ លើសពីនេះទៅទៀត ហោរាអេសាយបានប្រាប់យើងថា ព្រះយេស៊ូវនឹងបំពេញព័ន្ធកិច្ចនេះ នៅពេល ដែលទ្រង់យាងមកកាន់ផែនដីនេះ។

`សូមអានខគម្ពីរអេសាយ 11៖1-9។ តើខទាំងនេះបង្ហាញយើងអំពីព័ន្ធកិច្ចរបស់ព្រះក្នុងនាម ជាគ្រូយ៉ាងដូចម្តេច?`

បទគម្ពីរអេសាយបានបង្ហាញយើងអំពីសេចក្តីសន្យាដ៏គួរអោយភ្ញាក់ផ្អើលជាទីបំផុតអំពីព្រះ-

មែស្សីុ។ ព្រះមែស្សុីគឺជាព្រះអង្គដែលព្រះបានជ្រើសរើសអោយរំដោះយើងចេញពីបាប។ ខ1-3បានបង្ហាញ អំពីការយាងមករបស់ព្រះមែស្សុីក្នុងនាមជាគ្រូ។ ទ្រង់គឺជាបុគ្គលម្នាក់ដែលនាំមកនូវចំណេះដឹង ប្រាជ្ញា និងការយល់ដឹង។ ទ្រង់បានផ្តល់ដំបូន្មានល្អៗ។ ខទាំងនេះបានបញ្ចប់ដោយសេចក្តីសន្យាដ៏គួរអោយភ្ញាក់ផ្អើលមួយនេះថា «គ្រប់ទាំងអស់នឹងស្គាល់ព្រះយេហូវ៉ា នៅពេញពាសលើផែនដី ដូចជាទឹកនៅពេញ ពាសក្នុងសមុទ្រដែរ» (អេសាយ 11៖9)។ ប្រហែលជាការបង្រៀនចេញពីព្រះគម្ពីរទាំងនេះឯងដែលបណ្តាលអោយអ្នកស្រីអែល្លិន ជីវ៉ៃត៍មានប្រសាសន៍ថា កិច្ចការនៃការអប់រំ និងផែនការរបស់ព្រះក្នុងការ សង្គ្រោះយើងគឺជាព័ន្ធកិច្ចតែមួយ។

សូមអានខគម្ពីរយ៉ូហាន 3៖1-3។ លោកនីកូដេមបានហៅព្រះយេស៊ូវថា «រ៉ាប៊ី»។ លោក នីកូដេមក៏បាននិយាយថា អំណោយទាននៃការបង្រៀនរបស់ព្រះយេស៊ូវមានប្រភពចេញមកពីព្រះ ដោយ សារតែការអស្ចារ្យដែលព្រះយេស៊ូវទ្រង់បានធ្វើ។ ព្រះយេស៊ូវបានទទួលយកពាក្យរបស់លោកនីកូដេមដែលថា ការបង្រៀនរបស់ទ្រង់គឺជាសេចក្តីពិត។ ព្រះយេស៊ូវបានមានបន្ទូលប្រាប់លោកនីកូដេមថា គាត់ ត្រូវតែកើតជាថ្មីជាមុនសិន ដើម្បីអោយបានយល់ ឬបានចូលទៅក្នុងនគររបស់ព្រះ។ មនុស្សដែលព្រះ-យេស៊ូវបានបង្រៀនបានយល់ថា អំណោយទានរបស់ព្រះមានប្រភពចេញមកពីព្រះ។ សព្វថ្ងៃនេះក៏ដូច គ្នាដែរ។ សិស្សត្រូវបានបង្រៀនដោយពួកអ្នកដែលមានអំណោយទានខាងឯការបង្រៀន។ សិស្សបាន មើលឃើញថា អំណោយទាននេះមានប្រភពចេញមកពីព្រះ។

`សារដ៏ពិសេសរបស់ហោរាអេសាយបានសន្យាថា នៅគ្រាអនាគត ចំណេះដឹងរបស់ព្រះនឹងសាយភាយនៅពាសពេញលើផែនដីទាំងមូល។ តើយើងមានផ្នែកអ្វីខ្លះ ក្នុងការជួយអោយពាក្យពេចន៍ របស់ហោរាអេសាយក្លាយមកជាការពិតបាន?`