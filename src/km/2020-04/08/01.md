---
title:  ការអប់រំ និងផែនការរបស់ព្រះក្នុងការសង្គ្រោះបាបជន
date:  14/11/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 1៖26, 27; អេសាយ 11៖1-9; ធីម៉ូថេ ទី2 3៖14-17; ពង្សាវតារក្សត្រទី1 4៖29-34។

> <p>ខចងចាំ</p>
> «គ្រប់ទាំងបទគម្ពីរ គឺជាព្រះទ្រង់បានបញ្ចេញព្រះវិញ្ញាណបណ្តាលឲ្យតែងទេ ក៏មានប្រយោជន៍ សំរាប់ការបង្រៀន ការរំឭកឲ្យដឹងខ្លួន ការប្រដៅដំរង់ និងការបង្ហាត់ខាងឯសេចក្តីសុចរិត» (ធីម៉ូថេទី2 3៖16)។

ព្រះគម្ពីរបានរៀបរាប់រឿងយ៉ាងវែងអំពីព្រះ និងរាស្ត្ររបស់ទ្រង់។ ពេលខ្លះ យើងឃើញរឿងនៃ សេចក្តីស្រឡាញ់ដែលពុំដូចទៅនឹងអ្វីដែលយើងបានរំពឹង។ ពេលខ្លះទៀត យើងឃើញរឿងអំពីឪពុក និង កូនទំនើងរបស់គាត់។ ជាដំបូង កូនៗបានធ្វើអ្វីដែលខុសឆ្គង។ ប៉ុន្តែ ក្រោយមក ពួកគេបានត្រឡប់មកឯឪពុករបស់ពួកគេវិញ។

សប្តាហ៍នេះ យើងកំពុងតែក្រឡេកមើលរឿងនៅក្នុងព្រះគម្ពីរតាមរបៀបថ្មីមួយ។ យើងនឹងមើល ឃើញថា ព្រះគម្ពីរគឺជារឿងដែលស្តីអំពីគ្រូ និងសិស្សរបស់គាត់។ សិស្សនៅតែប្រលងធ្លាក់ការសាកល្បង របស់គាត់។ ប៉ុន្តែ គ្រូនៅតែមានភាពអត់ធ្មត់។ ទ្រង់បានពន្យល់មេរៀនសម្រាប់សិស្សម្តងហើយម្តងទៀតរហូតដល់ពួកគេចាប់បាន។

រឿងនៅក្នុងព្រះគម្ពីរដែលចែងអំពីព្រះ និងរាស្ត្ររបស់ទ្រង់បានបញ្ចប់យ៉ាងល្អ។ នោះគឺដោយសារ តែព្រះគុណរបស់ព្រះ។ មនុស្សជាច្រើនពុំបានយល់អំពីចំណែកដែលមនុស្សលោកមាននៅក្នុងរឿងនេះនោះ ទេ។ ពួកគេគិតថា ព្រះចង់អោយមនុស្សលោកធ្វើកិច្ចការជាច្រើន ដើម្បីអោយបានសង្គ្រោះ។ ប៉ុន្តែ នោះពុំមែនជាអ្វីដែលរឿងនៅក្នុងព្រះគម្ពីរចង់បង្ហាញនោះឡើយ។ ព្រះគម្ពីរគឺជាការត្រាស់ហៅរបស់ព្រះទៅកាន់ បាបជន ដើម្បីអោយបានស្គាល់ទ្រង់ ហើយអំពីផែនការរបស់ទ្រង់ក្នុងការរំដោះពួកគេចេញពីបាប។ យើង ពុំអាចយកអ្វីមកទិញព្រះគុណបាននោះទេ។ ប៉ុន្តែ យើងអាចរៀនអំពីព្រះគុណ។ តើរឿងនេះពុំមែនជាអ្វីដែលការអប់រំគ្រីស្ទានគួរតែបង្រៀនដល់យើងទេឬអី?