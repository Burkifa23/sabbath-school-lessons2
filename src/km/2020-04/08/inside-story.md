---
title:  រឿងខ្លី
date:  20/11/2020
---

#### រស់ឡើងវិញនៅក្នុងប្រទេសឥណ្ឌូនេស៊ី

និស្សិតបេសកជនពីរនាក់បានសួរសុខទុក្ខលោកសាន់បេ ជីដែលជាអ្នកមើលការខុសត្រូវពួកគេ ដោយសេចក្តីរំភើបរីករាយ នៅពេលដែលគាត់បានទៅដល់ភូមិព្រៃរបស់ពួកគេនៅលើកោះប៉ាពួ (Papua) ប្រទេសឥណ្ឌូនេស៊ី។

សាន់តូស (Santos) ដែលជានិស្សិតបេសកជន អាយុ22ឆ្នាំមកពីសាកលវិទ្យាល័យសេវេន-

ដេយអាត់វេនទីស្ទ យូនីវឺស៊ីតាស ខ្លាបាត (Univerisitas Klabat) នៅលើកោះ សូឡាវេស៊ី (Sulawesi) ដែលនៅសែនឆ្ងាយបាននិយាយថា «លោកគ្រូ ពួកយើងមានរឿងល្អមួយមកប្រាប់ដល់លោកគ្រូ។ ពួកយើងបានអធិស្ឋានអោយក្មេងស្រីអាយុ8ឆ្នាំម្នាក់ដែលបានស្លាប់ហើយ រួចនាងបានរស់ឡើងវិញ»។ លោកគ្រូសាន់បេដែលជាអ្នកបម្រើការជាប្រធាននៃចលនាបេសកជន1000នាក់នៅភាគខាងត្បូងបានជិះ យន្តហោះតូចមួយមក រួចដើរ1យប់2ថ្ងៃ ទើបទៅដល់ភូមិប៉ាពួក្នុងស្រុកសាមារ (Samir) ។ គាត់ចុះមក បង្វឹកនិស្សិតបេសកជននៅពាក់កណ្តាលឆ្នាំនៃការបម្រើបេសកកម្មក្នុងរយៈពេលមួយឆ្នាំរបស់ពួកគេ ប៉ុន្តែ ជាដំបូង គាត់ចង់ស្តាប់អំពីក្មេងស្រីនោះ។ និស្សិតបេសកជនបានរ៉ាយរ៉ាប់អំពីរឿងដ៏គួរអោយភ័យខ្លាចមួយ បានកើតឡើងកាលពីពីរបីថ្ងៃមុននេះ។ ពេលត្រឡប់មកពីការសួរសុខទុក្ខនៅតាមផ្ទះរួចមក ពួកគេបាន ឃើញអ្នកភូមិយំ និងសូត្រធម៌នៅក្នុងបន្ទប់នៃខ្ទមមួយរបស់មេភូមិ។ អ្នកភូមិកំពុងកាន់ទុក្ខចំពោះណាអូមី ដែលជាកូនស្រីរបស់មេភូមិ នាងបានស្លាប់កាលពី2ម៉ោងមុន ហើយកំពុងតែដេកនៅលើរនាបខ្ទម។ គ្រូ អាបធ្មប់ម្នាក់កំពុងតែដឹកនាំអ្នកភូមិសូត្រធម៌។

និស្សិតបេសកជនទាំង2បានចាប់ផ្តើមយំ។ ពួកគេចង់អោយអ្នកភូមិងាកចេញពីព្រះនៃដើមឈើ និងសត្វរបស់ពួកគេដែលគ្មានជីវិត ហើយបែរមកជឿទុកចិត្តលើព្រះនៃឋានសួគ៌វិញ។ សាន់តូស និងមិត្ត របស់គាត់បានអង្គុយនៅជិតនាងណាអូមី។ សាន់តូសបានលើកនាងថ្នមៗ ហើយដាក់ដៃព័ទ្ធជុំវិញនាង។ គាត់ បានអធិស្ឋានថា «ឱព្រះអង្គអើយ សូមបង្ហាញការអស្ចារ្យដល់អ្នកភូមិទាំងនេះផង។ ពួកយើងបានបង្រៀន ព្រះគម្ពីរដល់ពួកគេ ហើយពួកគេក៏បានស្តាប់ការបង្រៀនរបស់ពួកយើងដែរ។ សូមទ្រង់បង្ហាញពួកគេអោយ ឃើញថា ទ្រង់មានអំណាចលើសជាងដើមឈើ និងសត្វទៅទៀតផង»។ បេសកជនទាំង2បានអធិស្ឋានអស់ រយៈពេល2ម៉ោងដោយឱបសពរបស់នាងណាអូមីទាំងយំ។ ពួកគេបានច្រៀងចម្រៀងនៃដំណឹងល្អមួយដែល មានចំណងជើងថា «ដោយព្រោះទ្រង់រស់»។ អ្នកភូមិបានរំជួលចិត្តដោយឃើញទឹកភ្នែក ការអធិស្ឋាន និង ឮចម្រៀង។ រំពេចនោះ ស្រាប់តែនាងណាអូមីបានភ្ញាក់ឡើង។ នាងបានងាកទៅរកម្ដាយដែលពេញដោយ ភាពស្រឡាំងកាំង។ នាងនិយាយថា «ម៉ាក់ខ្ញុំឃ្លានណាស់ម៉ាក់» ។ ឪពុករបស់នាងដែលជាមេភូមិបាន ភ្ញាក់ផ្អើលយ៉ាងខ្លាំង។ គាត់បានឃើញអ្វីមួយដែលមានអំណាចអស្ចារ្យជាងដើមឈើ និងសត្វទៅទៀត។

មេភូមិបានប្រមែប្រមូលអ្នកភូមិសម្រាប់ថ្នាក់ព្រះគម្ពីរ នៅពេលដែលលោកគ្រូសាន់បេបានមក ដល់។ អ្នកភូមិដែលពេញវ័យទាំងអស់57 នាក់បានថ្វាយចិត្តរបស់ពួកគេដល់ព្រះយេស៊ូវ។ សព្វថ្ងៃនេះ លោកសាន់បេគឺជានាយកនៃថ្នាក់សិក្ខាសាលា និងមហាវិទ្យាល័យអាត់- វេនទីស្ទប៉ាគីស្ថានបាននិយាយថា «វាជាបាដិហារ្យដ៏អស្ចារ្យមួយ។ មនុស្ស ខ្លះអាចនឹងគិតថា ការរស់ឡើងវិញបានកើតឡើងកាលពីរពាន់ឆ្នាំមុនតែ ប៉ុណ្ណោះ ប៉ុន្តែ ការអស្ចារ្យនៅតែកើតឡើងសព្វថ្ងៃនេះ នៅពេលដែលយើង ជឿទុកចិត្តទាំងស្រុងទៅលើព្រះ»។