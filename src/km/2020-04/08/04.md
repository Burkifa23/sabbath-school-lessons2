---
title:  លោកម៉ូសេ និងសារដ៏ពិសេសរបស់ព្រះ
date:  17/11/2020
---

`សូមអានខគម្ពីរធីម៉ូថេទី2 3៖14-17។ តើខទាំងនេះបង្រៀនយើងអ្វីខ្លះ អំពីមូលហេតុដែលព្រះគម្ពីរមានសារៈសំខាន់ក្នុងការអប់រំគ្រីស្ទាន?`

គម្ពីរក្រឹត្យវិន័យ (Torah) គឺជាឈ្មោះកណ្ឌគម្ពីរទាំង5នៃព្រះគម្ពីរសញ្ញាចាស់។ ពាក្យថា «To-

rah» តែងតែសរសេរថា «គម្ពីរក្រឹត្យវិន័យ»។ នោះគឺដោយសារតែមានក្បួនច្បាប់ជាច្រើននៅកណ្ឌទាំងនេះ។ ប៉ុន្តែ អត្ថន័យពិតនៃគម្ពីរក្រឹត្យវិន័យមានន័យថា «ការបង្រៀន»។ នៅពេលដែលមនុស្សគិតអំពី «ក្រឹត្យវិន័យ» ពួកគេសំដៅទៅលើ «ក្បួនច្បាប់» ដែលពួកគេត្រូវតែធ្វើតាម ដើម្បីអោយបានគាប់ព្រះហឫ- ទ័យព្រះ។ ប៉ុន្តែ «ក្រឹត្យវិន័យ» ពុំមានអត្ថន័យយ៉ាងដូច្នោះឡើយ។ ក្រឹត្យវិន័យគឺជាការបង្រៀនយើងអំពី របៀបធ្វើតាមសេចក្តីសញ្ញាជាមួយនឹងព្រះ។

2ផ្នែកបន្ទាប់ទៀតនៃព្រះគម្ពីរហេព្រើរគឺជាកណ្ឌគម្ពីររបស់ពួកហោរា។ កណ្ឌគម្ពីររបស់ពួកហោរាបានបង្ហាញអំពីកម្រិតល្អប៉ុនណានៃរាស្ត្ររបស់ព្រះដែលបានដឹងដំណឹងថា ទ្រង់បានបង្រៀនពួក គេ និងកម្រិតល្អប៉ុនណាដែលពួកគេរស់នៅតាមការបង្រៀននេះ។ ផ្នែកចុងក្រោយនៃព្រះគម្ពីរសញ្ញាចាស់ ត្រូវបានគេហៅថា «សំណេរផ្សេងៗ» នៅក្នុងភាសាហេព្រើរ។ សំណេរទាំងនេះមានពេញទៅដោយ ឧទាហរណ៍ដែលបង្ហាញអំពីបទពិសោធន៍គ្រូ និងសិស្សរបស់ពួកគេ។ គ្រូ និងសិស្សមួយចំនួនគឺអ្នកដែល ទទួលបានជោគជ័យ។ រីឯខ្លះទៀតពុំសូវទទួលបានជោគជ័យប៉ុន្មាននោះទេ។ គំរូរបស់មនុស្សដែលទទួល បានជោគជ័យនៅក្នុងការរៀនមេរៀនរបស់ពួកគេនោះមានដូចជា ព្រះនាងអេសធើរ នាងរស់ លោកដានី-

យ៉ែល និងលោកយ៉ូប។ មនុស្សខ្លះដែលអាក់ខានពុំបានរៀនមេរៀនរបស់ពួកគេគឺជាមិត្តភកិ្តទាំង4របស់ លោកយ៉ូប។ កណ្ឌគម្ពីរទំនុកដំកើងគឺជាសៀវភៅចម្រៀង។ ទោះជាយ៉ាងនោះក្តី វាគួរតែមានយ៉ាងហោច ណាស់ទំនុកដំកើង3បទដែលបង្រៀនមេរៀនដល់យើងមានដូចជា បទទំនុកដំកើង1 បទទំនុកដំកើង 37 និងបទទំនុកដំកើង 73។

ក្នុងព្រះគម្ពីរសញ្ញាថ្មី យើងមានដំណឹងល្អដូចជា កណ្ឌគម្ពីរម៉ាថាយ ម៉ាកុស លូកា និងយ៉ូហាន។ ដំណឹងល្អផ្តល់មេរៀនជាច្រើនដល់យើងដែលបង្រៀនយើងអំពីសេចក្តីពិតខាងឯវិញ្ញាណ។ ឧទាហរណ៍ រឿងប្រៀបធៀបរបស់ព្រះយេស៊ូវជាដើម។ សំបុត្ររបស់លោកប៉ុលជាច្រើនបានផ្តើមឡើងដោយការ ប្រកាសយ៉ាងខ្លាំងក្លាអំពីដំណឹងល្អ។ ប៉ុន្តែ សំបុត្រទាំងនេះបានបញ្ចប់ដោយមេរៀនអំពីជីវិតប្រចាំថ្ងៃសម្រាប់ គ្រីស្ទានទៅវិញ។ កណ្ឌគម្ពីរវិវរណៈពោរពេញដោយការបង្រៀននៃព្រះគម្ពីរ។ យើងឃើញឧទាហរណ៍នេះនៅក្នុងខគម្ពីរវិវរណៈ 5៖1-5។ ក្នុងខទាំងនេះ យើងឃើញសៀវភៅបិទត្រាទុកដែលមានតែកូនចៀម ប៉ុណ្ណោះដែលអាចបើកសៀវភៅនោះបាន។ កូនចៀមគឺជាព្រះយេស៊ូវដែលជាគ្រូដ៏ចំណានរបស់យើង។ សៀវភៅដែលបិទត្រាទុកបានបង្ហាញអំពីអនាគតនៃពួកជំនុំរបស់ព្រះយេស៊ូវ។ ចំណេះដឹងនៅក្នុងកណ្ឌ គម្ពីរនេះនឹងជួយដល់ពួកគ្រីស្ទានដែលកំពុងតែរស់នៅក្នុងគ្រាចុងក្រោយ។

ពុំមែនគ្រប់ទាំងការបង្រៀនទាំងអស់ក្នុងគម្ពីរក្រឹត្យវិន័យសុទ្ធតែអាចយកមកប្រើនៅក្នុងសម័យ យើងបាននោះទេ។ សូមក្រឡេកមើលខគម្ពីរចោទិយកថា 17៖14-20 ជាឧទាហរណ៍។ ខទាំងនេះ បានចែងអំពីការជ្រើសរើសស្តេចមួយអង្គ។ ជាការពិតណាស់ សព្វថ្ងៃនេះ យើងមិនជ្រើសរើសស្តេចអោយ បម្រើនៅក្នុងពួកជំនុំរបស់យើងទៀតឡើយ។ ដូច្នេះ តើយើងសម្រេចបានថា ការបង្រៀនណាខ្លះនៅក្នុង ព្រះគម្ពីរដែលយើងគួរតែយកមកប្រើសម្រាប់សម័យយើងនេះ?