---
title:  ពួកបុរស និងស្ត្រីដែលមានប្រាជ្ញា
date:  18/11/2020
---

សព្វថ្ងៃនេះ យើងបានយល់ច្បាស់អំពីអត្ថន័យនៃពាក្យថា សាលារៀន ការសិក្សា និងការអប់រំ។ ប៉ុន្តែ ពាក្យទាំងនេះពុំបានប្រើនៅក្នុងព្រះគម្ពីរជាញឹកញាប់នោះទេ។ ពាក្យមួយដែលត្រូវបានភាគច្រើន នៅក្នុងព្រះគម្ពីរគឺពាក្យថា «ប្រាជ្ញា»។ ព្រះគម្ពីរសញ្ញាចាស់បានចែងអំពីពួកបុរស និងស្ត្រីដែលមានប្រាជ្ញា (សាំយូអែលទី2 14៖2; សុភាសិត16៖23)។

`សូមអានពង្សាវតារក្សត្រទី1 4៖29-34។ តើខទាំងនេះបង្រៀនយើងអ្វីខ្លះ អំពីសារៈសំខាន់ នៃប្រាជ្ញា?`

ព្រះគម្ពីរបានបង្ហាញប្រាប់យើងថា ស្តេចសាឡូម៉ូនគឺជាស្តេចដែលមានប្រាជ្ញាបំផុត។ ទ្រង់បាន សរសេរអំពីជីវិតនៃសត្វ និងរុក្ខជាតិនៅក្នុងព្រះគម្ពីរ។ ទ្រង់ក៏បានសរសេរសុភាសិតជាច្រើនផងដែរ។ សុភាសិតគឺជាការបង្រៀនប្រកបដោយប្រាជ្ញា។ ទ្រង់គឺជាស្តេចដែលបានទទួលការអប់រំ (ពង្សាវតារក្សត្រទី1 4៖29-34)។ ទ្រង់បានសរសេរផ្នែកនៃកណ្ឌគម្ពីរសុភាសិត និងកណ្ឌគម្ពីរសាស្តាជាច្រើន។ កណ្ឌគម្ពីរ ទាំងនេះមានពេញទៅដោយការបង្រៀនប្រកបដោយប្រាជ្ញារបស់ទ្រង់ និងអ្នកដទៃទៀតនៅក្នុងសម័យព្រះគម្ពីរ (សូមអានខគម្ពីរសុភាសិត 1៖1; សុភាសិត 25៖1; សុភាសិត 30៖1 និងសុភាសិត 31៖ 1)។

ព្រះគម្ពីរបានបង្ហាញប្រាប់យើងថា ប្រាជ្ញាគឺអ្វីមួយដែលយើងបានរៀនពីឪពុកម្តាយ និងគ្រូ ជា និច្ចកាលនៅពេលដែលយើងនៅក្មេងវ័យ (សាស្តា 12៖1)។ ប៉ុន្តែ បុគ្គលម្នាក់នឹងរៀនអំពីប្រាជ្ញាពេញមួយជីវិតរបស់គេ។ ប្រាជ្ញាក៏រួមបញ្ចូលទាំងមេរៀនសម្រាប់ជីវិតប្រចាំថ្ងៃផងដែរ។ ខគម្ពីរសុភាសិត 6៖ 6- 8 ជាឧទាហរណ៍ផងដែរ។ ខទាងនេះបានបង្ហាញយើងថា យើងមានអ្វីជាច្រើនដែលរៀនពីស្រមោច។ ស្រមោចប្រមូលស្បៀងទុកនៅរដូវក្តៅ ដើម្បីអោយពួកវាមានអាហារគ្រប់គ្រាន់សម្រាប់រដូវរងា។

ប្រាជ្ញាមិនត្រឹមតែជាដំបូន្មានអំពីជីវិតប្រចាំថ្ងៃនោះទេ។ ប្រាជ្ញាក៏មានផ្នែកខាងឯវិញ្ញាណផង ដែរ។ ប្រាជ្ញាបានចាប់ផ្តើមឡើងដោយសេចក្តីជំនឿនៅក្នុងព្រះ។ ប្រាជ្ញាធ្វើតាមក្បួនច្បាប់សំខាន់ៗ (សុភាសិត 1៖7)។ ប្រាជ្ញាជួយយើងអោយមានទំនួលខុសត្រូវនៅក្នុងជីវិត។ ប្រាជ្ញាជួយយើងអោយក្លាយជាព្រះពរ ដល់អ្នកដទៃផងដែរ។ ប្រាជ្ញាពុំបានឆ្លើយរាល់សំណួរដែលយើងមាននោះទេ។ ប៉ុន្តែ ប្រាជ្ញាជួយយើងអោយ មានសេចក្តីរីករាយជាមួយនឹងអ្វីដែលយើងបានដឹង។ ទន្ទឹមនឹងនេះ ប្រាជ្ញាធ្វើអោយយើងបន្តស្វែងរកអ្វី ដែលយើងពុំទាន់បានដឹង។ បន្ទាប់មក យើងនឹងបានស្គាល់ព្រះកាន់តែប្រសើរឡើង ព្រមទាំងជឿទុកចិត្ត លើសេចក្តីស្រឡាញ់របស់ទ្រង់ផងដែរ។ ខគម្ពីរយេរេមា 18៖18 បានបង្ហាញប្រាប់យើងថា កិច្ចការរបស់ គ្រូដែលប្រកបដោយប្រាជ្ញាមានសារៈសំខាន់នៅក្នុងព្រះនេត្ររបស់ព្រះ។ កិច្ចការជាគ្រូស្មើនឹងកិច្ចការនៃមេដឹកនាំសាសនា និងហោរាម្នាក់ដូច្នោះដែរ។ ពួកគ្រូ មេដឹកនាំសាសនា និងហោរាត្រូវបង្ហាញសារមកពីព្រះដល់រាស្ត្ររបស់ទ្រង់។ ពួកគេអាចធ្វើដូច្នោះបានតាមរយៈការបង្រៀនក្រឹត្យវិន័យ ការផ្តល់ដំបូន្មាន និងសារមកពីព្រះ។

`តើយើងអាចទទួលបានប្រាជ្ញាដោយរបៀបណា? តើយើងអាចផ្ទេរប្រាជ្ញាទៅអោយអ្នកជំនាន់ ក្រោយយ៉ាងដូចម្តេច? តើហេតុអ្វីបានជាកិច្ចការនេះសំខាន់ម្លេ៉ះ?`