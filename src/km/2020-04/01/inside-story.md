---
title:  រឿងខ្លី
date:  02/10/2020
---

#### ការជួយដល់សង្ឃដែលមានទុក្ខ

សង្ឃជនជាតិរ៉ូមានីម្នាក់ដែលមានទុក្ខព្រួយបានមកឯខ្ញុំ។ គាត់បានសួរខ្ញុំថា «តើអ្នកអាចបញ្ចុះ បញ្ចូលសមាជិកគណៈកម្មការរបស់អ្នកថា ខ្ញុំមានការងារល្អ និងកំរិតនៃការអប់រំខ្ពស់ ដើម្បីអោយខ្ញុំអាច ចាប់ផ្តើមការសិក្សាថ្នាក់បណ្ឌិតរបស់ខ្ញុំបានដែរឬទេ?»។

សង្ឃម្នាក់នេះបានចុះឈ្មោះសិក្សាផ្នែកទេវវិទ្យានៅឯសាកលវិទ្យាល័យ ស្រ្តាស្បឺក (Strasbourg) នៅឯប្រទេសបារាំង ប៉ុន្តែ គណៈកម្មការគ្រប់គ្រងផ្នែកបណ្ឌិតបានសំរេចថា គាត់ត្រូវតែធ្វើការ សិក្សាថ្នាក់បរិញ្ញាបត្រម្តងទៀតក្នុងរយៈពេលមួយឆ្នាំជាមួយសិន។ ខ្ញុំគឺជានិស្សិតថ្នាក់បណ្ឌិតឆ្នាំទី2ហើយ នៅពេលដែលគាត់ និងខ្ញុំបានក្លាយជាមិត្តនឹងគ្នា បន្ទាប់ពីយើងដឹងថា យើងទាំងពីរនាក់មកពីប្រទេស រ៉ូមានី។

ខ្ញុំបានសួរសង្ឃម្នាក់នោះដោយទឹកមុខរីករាយថា «តើអ្នកជឿព្រះដែរឬទេ?»។ គាត់ភ្ញាក់ផ្អើលជា ខ្លាំង រួចនិយាយឡើងថា «ខ្ញុំជឿព្រះពិតមែន»។ ខ្ញុំបាននិយាយទៀតថា «តើអ្នកជឿលើអំណាចនៃសេចក្តី អធិស្ឋានដែរឬទេ?»។ សង្ឃម្នាក់នេះបានឆ្លើយឡើងថា «ខ្ញុំជឿថា ព្រះអាចធ្វើការអស្ចារ្យទាំងអស់បាន»។ ខ្ញុំបាននិយាយទៀតថា «ខ្ញុំមិនមែននិយាយអំពីពិធីសាសនា ឬបុណ្យនៃសាសនាដទៃទៀតនោះទេ ខ្ញុំចង់ និយាយថា ព្រះអាចឆ្លើយតបនឹងសេចក្តីអធិស្ឋានរបស់យើងបាន ប្រសិនបើយើងអធិស្ឋានផ្ទាល់ទៅឯទ្រង់»។

ជាច្រើនថ្ងៃក្រោយមក ខ្ញុំបានអញ្ជើញសង្ឃម្នាក់នេះអោយអធិស្ឋានជាមួយនឹងខ្ញុំ។ ខ្ញុំបាននិយាយ ថា «មុនពេលដែលខ្ញុំទៅជួបសាស្ត្រាចារ្យ យើងគួរតែអធិស្ឋានអំពីបញ្ហានេះជាមុនសិន»។ គាត់បានយល់ ព្រមអធិស្ឋានជាមួយនឹងខ្ញុំ។ ខ្ញុំបានសំរេចចិត្តថា នឹងមិនព្យាយាមបញ្ចុះបញ្ចូលសាស្រ្តាចារ្យអោយផ្លាស់ ប្តូរច្បាប់សម្រាប់សង្ឃម្នាក់នេះទេ ប៉ុន្តែ ផ្ទុយទៅវិញ ដើម្បីបង្ហាញពួកគេថាប្រព័ន្ធអប់រំរបស់រ៉ូម៉ានីត្រូវបាន បំពេញតាមស្តង់ដារនៃប្រទេសបារាំង។ ខ្ញុំបានជួបជាមួយនឹងសាស្ត្រាចារ្យ7នាក់ដែលជាគណៈកម្មការ។ ពួកគាត់ម្នាក់ៗបានសន្យាថា នឹងលើកករណីនេះម្តងទៀតនៅក្នុងការប្រជុំគណៈកម្មការលើកក្រោយ។

សាស្ត្រាចារ្យបានបញ្ចប់ដោយការធ្វើការសាកល្បងចំណេះដឹងរបស់សង្ឃម្នាក់នេះតាមរយៈបទសម្ភាស ដ៏ពិសេសមួយ ហើយបានទទួលយកគាត់ចូលនៅក្នុងកម្មវិធីសិក្សាផ្នែកបណ្ឌិត។ ពួកយើងបានថ្លែង អំណរគុណដល់ព្រះសម្រាប់ការអស្ចារ្យមួយនេះ។

ចំណងមិត្តភាពរបស់យើងកាន់តែជិតស្និទ្ធឡើងនៅក្នុងរយៈពេល2ឆ្នាំទៅមុខទៀត។ សង្ឃម្នាក់នេះតែងតែចូលមកឯផ្ទះរបស់ខ្ញុំ ដើម្បីនិយាយលេង បរិភោគអាហារ និងថ្វាយបង្គំជាមួយគ្រួសារ របស់ខ្ញុំ។ ប៉ុន្តែ នៅក្នុងឆ្នាំទី3 សង្ឃម្នាក់នេះបានប្រកាសថា គាត់នឹងចាកចេញពីកម្មវិធីសិក្សាមួយនេះ។ គាត់បាននិយាយថា «ខ្ញុំទទួលបានការងារថ្មីហើយ ខ្ញុំត្រូវបានតែងតាំងជារដ្ឋលេខាធិការរូម៉ានីគ្រប់គ្រងលើ កិច្ចការសាសនា»។ គាត់បានក្លាយជាមន្ត្រីសាសនាកំពូលរបស់រដ្ឋាភិបាលរ៉ូម៉ានី។

លោកអ្នកមិនដែលដឹងថា សម្តី និងសកម្មភាពរបស់លោកអ្នកមានឥទ្ធិពលដល់កម្រិតណានោះ ទេ។ នៅពេលដែលឮថា សង្ឃម្នាក់នោះបានចូលកាន់កិច្ចការនេះ សេវេនដេយអាត់វេនទីស្ទខ្លះនៅក្នុង ប្រទេសរ៉ូម៉ានីបានភិតភ័យចំពោះការគាបសង្កត់ខាងឯសេរីភាពសាសនាជាខ្លាំង ជាពិសេសការគាបសង្កត់ នេះនឹងដាក់លើពួកជំនុំនៃនិកាយសាសនាតូចៗដូចជាព្រះវិហារសេវេនដេយអាត់វេនទីស្ទជាដើម។ ប៉ុន្តែ គ្មានការបង្ក្រាបណាមួយបានកើតឡើងនោះទេ។ ផ្ទុយទៅវិញ សង្ឃម្នាក់នោះធ្វើអោយមន្ត្រីរដ្ឋាភិបាល មានភាពយុត្តិធម៌ និងយកចិត្តទុកដាក់ចំពោះអ្នកដែលមានជំនឿសាសនាទាំងអស់។

បន្ទាប់ពីគាត់បានចូលធ្វើការនោះ ខ្ញុំបាននិយាយលេងសើចថា នឹងទៅ ថតរូបលេងនៅឯការិយាល័យរបស់គាត់ ។ ខ្ញុំបាននិយាយថា “ខ្ញុំចង់ បង្ហាញកូនៗរបស់ខ្ញុំថា ខ្ញុំបានស្គាល់បុគ្គលម្នាក់ដ៏ល្បីល្បាញ” ។ គាត់ សើច ហើយតបមកវិញថា «អ្នកអាចមកលេងខ្ញុំគ្រប់ពេល»។ យើងទាំង ពីរនៅតែជាមិត្តនឹងគ្នារហូតមកដល់សព្វថ្ងៃ។