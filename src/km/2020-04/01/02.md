---
title:  សាលាដំបូង
date:  27/09/2020
---

ជាទូទៅយើងពុំបានសម្លឹងឃើញសួនអេដែនថាជាថ្នាក់រៀនមួយទេ មែនទេ? ប៉ុន្តែ តើមាន កន្លែងណាផ្សេងទៀតដែលប្រសើរជាងសាសាដំបូងមួយនេះនោះ? ព្រះបានបំពេញសួនអេដែនជាមួយ នឹងស្មាព្រះហស្តដ៏ស្រស់ស្អាតដែលទ្រង់បានបង្កើត។ តើលោកអ្នកគិតថា លោកអ័ដាម និងនាងអេវ៉ាបាន រៀនអ្វីខ្លះ មកពីព្រះនៅក្នុងថ្នាក់ដំបូងនោះ? វាពិតជាពិបាក ដើម្បីអោយយើងបង្កើតនូវទិដ្ឋភាពមួយនៅ ក្នុងគំនិតរបស់យើងអំពីរឿងនោះ។

`សូមអានខគម្ពីរលោកុប្បត្តិ 2៖7-23។ តើលោកអ្នកបានឃើញអ្វីខ្លះ នៅក្នុងខទាំងនេះ អំពីគោលបំណងដែលព្រះបង្កើតលោកអ័ដាមមក? តើព្រះបានដាក់លោកអ័ដាមនៅឯណា? តើព្រះបាន ប្រទានភារកិច្ចអ្វីខ្លះ អោយលោកអ័ដាមធ្វើ?`

ព្រះបានបង្កើតមនុស្សប្រុស និងមនុស្សស្រី។ ពួកគេត្រូវបានបង្កើតអោយដូចជារូបអង្គទ្រង់។ បន្ទាប់មក ព្រះទ្រង់បានប្រទានលំនៅ និងភារកិច្ចដល់លោកអ័ដាម និងនាងអេវ៉ា។ ផ្នែកនៃរឿងនេះបានបង្ហាញយើងអំពីគំរូនៃវិធីសាស្ត្រដ៏ល្អបំផុតសម្រាប់គ្រូ និងសិស្ស ដើម្បីធ្វើកិច្ចការជាមួយគ្នា។ ព្រះគឺជាគ្រូ ដ៏ល្អឥតខ្ចោះ។ លោកអ័ដាមគឺជាសិស្សរបស់ព្រះ។ ព្រះទ្រង់បានជ្រាបពីជំនាញរបស់លោកអ័ដាម ពីព្រោះ ទ្រង់ជាអ្នកបង្កើតលោកអ័ដាម។ ព្រះអាចបង្រៀនលោកអ័ដាមដោយជ្រាបថា លោកអ័ដាមនឹងអាចលូត លាស់ខាងឯប្រាជ្ញា។ បន្ទាប់មក លោកអ័ដាមអាចក្លាយទៅជាមនុស្សម្នាក់ដែលព្រះបានគ្រោងទុកសម្រាប់ គាត់។

ព្រះបានប្រទានភារកិច្ចដល់លោកអ័ដាម។ ប៉ុន្តែ ព្រះពុំបានប្រទានត្រឹមតែភារកិច្ចប៉ុណ្ណោះនោះទេ។ ព្រះក៏ចង់អោយលោកអ័ដាមសប្បាយរីករាយផងដែរ។ ប្រហែលជាភាពសប្បាយរីករាយនេះគឺជាមូលហេតុដែលព្រះបានប្រទានភារកិច្ចដល់លោកអ័ដាម។ តើលោកអ្នកមិនសប្បាយចិត្តទេឬអី នៅ ពេលដែលអ្នកណាម្នាក់អោយកិច្ចការដល់លោកអ្នកធ្វើ ហើយលោកអ្នកបានធ្វើកិច្ចការនោះបានយ៉ាងល្អ ប្រសើរ? ព្រះបានជ្រាបពីចិត្តរបស់លោកអ័ដាម។ ព្រះក៏បានជ្រាបអំពីអ្វីដែលលោកអ័ដាមត្រូវការ ដើម្បី អោយមានសេចក្តីរីករាយផងដែរ។ ម៉្លោះហើយ ព្រះបានមានបន្ទូលប្រាប់លោកអ័ដាមអោយថែរក្សាសួន អេដែន (លោកុប្បត្តិ 2៖15)។ តើលោកអ័ដាមបានធ្វើកិច្ចការអ្វីពិតប្រាកដ? យើងបានដឹងត្រឹមតែជីវិត នៃអំពើបាប និងសេចក្តីស្លាប់របស់គាត់តែប៉ុណ្ណោះ។ ដូច្នេះ វាពិតជាពិបាក ដើម្បីអោយយើងបង្កើតទិដ្ឋភាព មួយនៃភារកិច្ចរបស់លោកអ័ដាមនៅក្នុងគំនិតរបស់យើង។ អ្វីក៏ដោយដែលលោកអ័ដាមបានធ្វើ សុទ្ធតែ បានបង្រៀនដល់គាត់នូវមេរៀនសំខាន់ៗជាច្រើន។

ក្នុងខគម្ពីរលោកុប្បត្តិ 2៖19-23 ព្រះបានបង្កើតសព្វសត្វសម្រាប់លោកអ័ដាម។ សត្វទាំង នេះគឺជាមិត្តភក្តិរបស់លោកអ័ដាម។ ព្រះក៏បានបង្កើតនាងអេវ៉ាអោយធ្វើជាជំនួយការដល់លោកអ័ដាមផងដែរ។ ព្រះបានជ្រាបថា លោកអ័ដាមត្រូវការចំណងមិត្តភាព និងជំនួយពីអ្នកណាម្នាក់ដែលមានសិទ្ធិ ស្មើគាត់ និងមានសន្តានដូចជាគាត់។ ម្ល៉ោះហើយ ព្រះបានបង្កើតស្រ្តីឡើង។ ព្រះក៏បានជ្រាបថា មនុស្ស លោកត្រូវតែនៅជិតនឹងទ្រង់។ ម្ល៉ោះហើយ ព្រះបានបង្កើតសួនអេដែនទុកជាលំនៅដល់មនុស្សលោក។ អំណោយទាំងនេះបានបង្ហាញអំពីសេចក្តីស្រឡាញ់របស់ព្រះសម្រាប់មនុស្សលោក និងគោលបំណង ដែលទ្រង់បានបង្កើតយើង។ ដូចដែលយើងបាននិយាយរួចមកហើយថា វាជាការលំបាក ដើម្បីអោយយើង បង្កើតនូវទិដ្ឋភាពមួយនៃសួនអេដែន និងភាពដ៏ស្រស់ត្រកាលរបស់សួននេះ នៅក្នុងគំនិតរបស់យើង។ ប៉ុន្តែ តើការព្យាយាមស្រមៃអំពីទិដ្ឋភាពនៃសួនអេដែនជារឿងគួរអោយអស់សំណើចមែនទេ?

ជាការពិតណាស់ យើងទាំងអស់គ្នាបានឃ្លាតចេញពីសម្រស់នៃសួរអេដែន។ ប៉ុន្តែ យើងអាច រៀនមេរៀនទាំងឡាយចេញពីធម្មជាតិ។ តើយើងរៀនបានមេរៀនអ្វីខ្លះ ចេញពីធម្មជាតិ?