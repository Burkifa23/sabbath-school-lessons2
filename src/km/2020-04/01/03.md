---
title:  ភ្ញៀវដែលគេមិនស្វាគមន៍
date:  28/09/2020
---

តើផែនការរបស់ព្រះសម្រាប់ថ្នាក់រៀនដំបូងគឺជាអ្វី? យើងអាចឃើញផែនការរបស់ព្រះ នៅពេល ដែលយើងក្រឡេកមើលទៅឯសួនអេដែន។ ព្រះបានដាក់សេចក្តីស្រឡាញ់ និងការយកព្រះទ័យទុកដាក់ជាអនេកទៅក្នុងការបង្កើតសួនអេដែនអោយក្លាយជាកន្លែងដ៏ល្អបំផុតមួយសម្រាប់ការសិក្សា។ ព្រះបានដាក់ភាពស្រស់ត្រកាលនៅជុំវិញលោកអ័ដាម និងនាងអេវ៉ា។ របស់សព្វសារពើបានផ្តល់ឱកាសអោយលោក អ័ដាម និងនាងអេវ៉ា ដើម្បីរៀនបន្ថែមអំពីជីវិត និងស្វែងយល់អំពីព្រះ។

ប៉ុន្តែ ក្រោយមក មានអ្វីមួយដែលខុសប្រក្រតីបានកើតឡើង។ ភ្ញៀវដែលគេមិនស្វាគមន៍បានបង្ហាញខ្លួននៅក្នុងសួនអេដែន។ ភ្ញៀវដែលគេមិនស្វាគមន៍នោះគឺជាសត្វពស់។ សាតាំងបានប្រើសត្វពស់ ដើម្បីធ្វើអោយលោកអ័ដាម និងនាងអេវ៉ាប្រព្រឹត្តអំពីបាប។ ក្នុងបទគម្ពីរលោកុប្បត្តិ 3 យើងបានដឹងថា សត្វពស់គឺជា «សត្វចេះឧបាយកលលើសជាងអស់ទាំងសត្វព្រៃ ដែលព្រះយេហូវ៉ាដ៏ជាព្រះទ្រង់បានបង្កើត» (លោកុប្បត្តិ 3៖1)។ ក្នុងបទគម្ពីរលោកុប្បត្តិ1 និង2 ពាក្យថា «ចេះឧបាយកលលើសជាងអស់ទាំងសត្វ ព្រៃ» មានលក្ខណៈខុសគ្នាពីពាក្យមុនៗដែលព្រះគម្ពីរបានប្រើ។ ព្រះគម្ពីរបានប្រើពាក្យថា «ល្អប្រពៃ» (លោកុប្បត្តិ 1៖31) «ឥតមានសេចក្តីអៀនខ្មាស» (លោកុប្បត្តិ 2៖25) និង «ពិចពិលរមឹលមើល» (លោកុ-

ប្បត្តិ 2៖9)។ ពាក្យទាំងនេះបង្ហាញយើងអំពីស្នាមព្រះហស្តល្អៗជាច្រើនដែលព្រះបានបង្កើត។ ប៉ុន្តែ ក្នុង លោកុប្បត្តិ 3 យើងបានឃើញការផ្លាស់ប្តូរនៃភាសា ខណៈពេលដែលសត្វពស់បានលេចចេញមក។ វា គឺជាសត្វ «ដែលមានឧបាយកលលើសជាងអស់ទាំងសត្វព្រៃ»។ ពាក្យទាំងនេះក៏អាចសរសេរបានថា «មាន កលល្បិចជាងគេ ក្នុងចំណោមសត្វព្រៃទាំងអស់» (លោកុប្បត្តិ 3៖1, គខប)។ រឿងនេះបង្ហាញយើងថា សត្វពស់គឺជាសត្វដែលពេញដោយឧបាយកល និងគួរអោយស្អប់ខ្ពើម។

រីឯព្រះទ្រង់មានលក្ខណៈខុសគ្នាទាំងស្រុងពីសត្វពស់។ ព្រះមានគោលបំណងយ៉ាងច្បាស់អំពី អ្វីដែលទ្រង់ចង់អោយលោកអ័ដាម និងនាងអេវ៉ាធ្វើ។ ខគម្ពីរលោកុប្បត្តិ 2៖16, 17 បានបង្ហាញយើង អំពីសេចក្តីបង្គាប់របស់ព្រះដល់លោកអ័ដាម និងនាងអេវ៉ា។ ព្រះបានមានបន្ទូលប្រាប់ពួកគេថា ពួកគេមិន ត្រូវបរិភោគផ្លែឈើដែលព្រះបានហាមឃាត់នោះឡើយ។

សេចក្តីបង្គាប់របស់ព្រះបានបង្ហាញយើងនូវចំណុចដ៏សំខាន់មួយអំពីរឿងនេះ។ ព្រះបានផ្តល់ សេរីភាពដល់លោកអ័ដាម និងនាងអេវ៉ាក្នុងការជ្រើសរើសសេចក្តីល្អ និងសេចក្តីអាក្រក់។ សេរីភាពក្នុងការជ្រើសរើសរបស់យើងត្រូវបានគេហៅថាជាឆន្ទៈក្នុងការជ្រើសរើសផងដែរ។ យើងអាចមើលឃើញថា ព្រះបានផ្តល់សេរីភាពដល់មនុស្សលោកក្នុងការជ្រើសរើសរវាងសេចក្តីសុចរិតនិងសេចក្តីទុច្ចរិតផងដែរ។

`សូមអានអំពីសម្តីដែលសត្វពស់បាននិយាយទៅឯនាងអេវ៉ានៅក្នុងខគម្ពីរលោកុប្បត្តិ 3៖1-6។ តើនាងអេវ៉ាបានគិតយ៉ាងដូចម្តេច អំពីដើមឈើដែលព្រះបានហាមឃាត់បន្ទាប់ពីឮសម្តីនោះ?`

ក្នុងបទគម្ពីរលោកុប្បត្តិ 2 ព្រះអម្ចាស់បានមានបន្ទូលប្រាប់លោកអ័ដាមមិនអោយបរិភោគផ្លែពីដើមឈើដែលព្រះបានហាមឃាត់នោះទេ។ កាលណាលោកអ័ដាមបរិភោគ នោះគាត់នឹងត្រូវ «ស្លាប់ជា មិនខាន» (លោកុប្បត្តិ 2៖17)។ ក្នុងខគម្ពីរលោកុប្បត្តិ 3៖3 នាងអេវ៉ាបានប្រាប់សត្វពស់អំពីសេចក្តីបង្គាប់ របស់ព្រះ។ តើលោកអ្នកមើលឃើញថា នាងពុំបាននិយាយពាក្យថា «ជាមិនខាន» ដែរឬទេ? យើងមើល ឃើញថា នាងអេវ៉ាពុំបានសង្គត់ធ្ងន់លើសេចក្តីបង្គាប់នោះដូចជាព្រះបានមានបន្ទូលនោះទេ។ ក្នុងខគម្ពីរ លោកុប្បត្តិ 3៖4 សត្វពស់បានទាញព្រះបន្ទូលរបស់ព្រះ «ជាមិនខាន» ចូលមកវិញ។ ប៉ុន្តែ តើលោកអ្នក បានឃើញអំពីរបៀបដែលសត្វពស់ផ្លាស់ប្តូរអត្ថន័យនៃបន្ទូលទាំងនោះដែរឬទេ? ម្ល៉ោះហើយ សត្វពស់បាន ធ្វើអោយ ព្រះបន្ទូលរបស់ព្រះមានអត្ថន័យផ្សេងចេញពីបំណងព្រះហឫទ័យរបស់ទ្រង់។ រាល់សកម្មភាព ទាំងអស់នៅត្រង់នេះបានបង្ហាញយើងថា នាងអេវ៉ាពុំជឿលើព្រះបន្ទូលរបស់ព្រះនោះទេ។ តែនាងបានជឿ លើសត្វពស់ទៅវិញ។