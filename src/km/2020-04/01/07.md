---
title:  ការសិក្សាបន្ថែម
date:  02/10/2020
---

«លោកអ័ដាម និងនាងអេវ៉ាគឺជាកូនរបស់ព្រះ។ ពួកគេក៏ជាសិស្សរបស់ទ្រង់ផងដែរ។ ព្រះដែលបានបង្កើតពួកគេក៏ជាគ្រូរបស់ពួកគេផងដែរ។ ពួកទេវតាបានមកជួបលោកអ័ដាម និងនាងអេវ៉ា។ ពួកគេត្រូវបានអនុញ្ញាតអោយសន្ទនាជាមួយនឹងព្រះ។ គ្មានអ្វីដែលរារាំងទស្សនៈរបស់ពួកគេចំពោះព្រះនោះ ឡើយ។ លោកអ័ដាម និងនាងអេវ៉ាមានសុខភាពយ៉ាងល្អឥតខ្ចោះមកពីការបរិភោគផ្លែនៃដើមជីវិត។ ពួកគេ ស្ទើរតែឆ្លាតដូចជាពួកទេវតា។ អាថ៌កំបាំងនៃធម្មជាតិបានបង្រៀនមេរៀនជាច្រើនដល់លោកអ័ដាម និងនាង អេវ៉ា។ «កិច្ចការអស្ចារ្យរបស់ព្រះ» ទាំងនេះ បានផ្តល់សេចក្តីអំណរដ៏គ្មានព្រំដែនដល់ពួកគេ។ មនុស្សបាន សិក្សាច្បាប់ធម្មជាតិអស់រយៈពេល6000ឆ្នាំមកហើយ។ ព្រះបានពន្យល់ច្បាប់ទាំងនេះដល់លោកអ័ដាម និងនាងអេវ៉ា។ ពួកគេបានសិក្សាអំពីស្លឹកឈើ ផ្កា និងដើមឈើទាំងឡាយ។ លោកអ័ដាម និងនាងអេវ៉ាបាន រៀនអំពីអាថ៌កំបាំងនៃជីវិតនៅក្នុងរបស់ទាំងនេះ។ លោកអ័ដាមបានស្គាល់សព្វសត្វទាំងអស់។ គាត់បានស្គាល់សត្វបាឡែនដ៏ធំដែលហែលនៅក្នុងទឹក។ លោកអ័ដាមក៏បានស្គាល់សត្វល្អិតដ៏តូចបំផុតដែលអណ្តែត នៅក្នុងពន្លឺថ្ងៃផងដែរ។ លោកអ័ដាមបានដាក់ឈ្មោះសត្វនីមួយៗ។ គាត់បានស្គាល់ទម្លាប់ និងនិស្ស័យសត្វ នីមួយៗ។ ឪពុកម្តាយដើមរបស់យើងបានសិក្សាអំពីអ្វីគ្រប់យ៉ាងនៅក្នុងធម្មជាតិដែលពួកគេចង់ដឹង។ ពួកគេ បានរៀនអំពីផ្កាយ និងភពខុសៗគ្នាជាច្រើន។ ពួកគេក៏បានរៀន «ពីទំងន់នៃពពក» (យ៉ូប 37៖16)។ ពួកគេបានសិក្សាអាថ៌កំបាំងអំពីពន្លឺ សំឡេង ថ្ងៃ និងយប់។ ព្រះនាមរបស់ព្រះត្រូវបានសរសេរនៅគ្រប់ទាំង ស្លឹកឈើ គ្រប់ទាំងថ្មភ្នំ គ្រប់ទាំងហ្វូងផ្កាយ នៅលើផែនដី ក្នុងអាកាស និងនៅលើមេឃ។ ធម្មជាតិបាន បង្ហាញលោកអ័ដាម និងនាងអេវ៉ាអំពីប្រាជ្ញា និងអំណាចរបស់ព្រះ។ លោកអ័ដាម និងនាងអេវ៉ាតែងតែរក ឃើញអ្វីមួយដ៏ស្រស់ស្អាតដែលធ្វើអោយចិត្តរបស់ពួកគេប្រកបដោយសេចក្តីស្រឡាញ់ និងការដឹងគុណ។ ដកស្រង់ពី Ellen G. White, Patriarchs and Prophets, pages 50. 51, adapted។

**សំណួរពិភាក្សា**

`1. ព្រះមានបំណងចង់អោយសាលារៀន និងកាតព្វកិច្ចក្លាយជាឱកាសមួយសម្រាប់មនុស្សលោកក្នុងការ ជួបជាមួយនឹងទ្រង់ និងរបស់សព្វសារពើដែលទ្រង់បានបង្កើត។ តើយើងកំពុងតែធ្វើតាមបំណងព្រះ-ហឫទ័យរបស់ទ្រង់នៅក្នុងកាតព្វកិច្ចរបស់យើងសព្វថ្ងៃនេះដែរឬទេ? តើយើងអាចរៀនអំពីព្រះតាមរយៈ កាតព្វកិច្ចរបស់យើងបន្ថែមទៀតដោយរបៀបណា? (កាតព្វកិច្ចរបស់យើងអាចជាការងារដែលយើង ទទួលបានកម្រៃ អាចជាពេលវេលាដែលយើងបានចំណាយក្នុងការបម្រើព្រះ ឬអាចជាអ្នកស្ម័គ្រចិត្ត)។`

`2. សាតាំងមានពេញដោយឧបាយកលនៅក្នុងសួនអេដែន។ គ្រាន់តែគិតអំពីវា អាចធ្វើអោយយើងបាក់ ទឹកចិត្តបាន ដោយសារតែវាបង្ហាញយើងថា យើងជាមនុស្សខ្សោយជាទីបំផុត។ លោកអ័ដាម និងនាង អេវ៉ាបានដឹងថា ព្រះទ្រង់គង់នៅជិតនោះ។ ទោះជាដូច្នោះក្តី ពួកគេនៅតែទទួលយកសេចក្តីពិតបន្តិចបន្តួច របស់សត្វពស់។ រីឯយើងនៅឆ្ងាយពីព្រះជាទីបំផុត។ តើយើងអាចស្វែងរកកម្លាំង និងជំនួយមកពីព្រះ ដើម្បីជួយដល់យើងអោយប្រឆាំងទាស់នឹងអំពើបាបបានយ៉ាងដូចម្តេចទៅ?`

`3. តើហេតុអ្វីបានជាការគោរពកោតខ្លាចមេដឹកនាំរបស់យើងមានសារៈសំខាន់ជាទីបំផុត? តើមានរឿង អ្វីខ្លះកើតឡើង នៅពេលដែលមនុស្សកាន់អំណាចជិះជាន់លើអ្នកដែលពួកគេគួរតែការពារនោះ? តើយើង អាចធ្វើអ្វីបានខ្លះ នៅពេលដែលហេតុការណ៍នោះកើតឡើង?`