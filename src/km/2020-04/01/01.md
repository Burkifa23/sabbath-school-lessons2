---
title:  អេដែនដែលជាសាលាដំបូង
date:  26/09/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 2៖7-23; លោកុប្បត្តិ 3៖1-6; លោកុប្បត្តិ 3៖4-6; ពេត្រុសទី2 1៖3-11; ពេត្រុសទី2 2៖1-17។

> <p>ខចងចាំ</p>
> «មើល ព្រះទ្រង់ធ្វើការយ៉ាងខ្ពស់វិសេស ដោយឫទ្ធិរបស់ទ្រង់ តើមានគ្រូឯណាដែលប្រៀបផ្ទឹម នឹងទ្រង់បាន (យ៉ូប 36៖22)។

អ្នកសិក្សាព្រះគម្ពីរភាគច្រើនដឹងរឿងនៅក្នុងបទគម្ពីរលោកុប្បត្តិ 1-3។ រឿងនេះស្តីអំពីព្រះ លោកអ័ដាម នាងអេវ៉ា ពួកទេវតា និងសត្វពស់។ រឿងនេះបានកើតឡើងនៅក្នុងសួនដ៏ស្រស់ស្អាតមួយឈ្មោះ ថា សួនអេដែន។ រឿងនេះបានចាប់ផ្តើមឡើងអំពីព្រះ។ ព្រះបានបង្កើតផែនដី។ បន្ទាប់មក ទ្រង់បានបង្កើត លោកអ័ដាម និងនាងអេវ៉ា។ ព្រះបានមានបន្ទូលប្រាប់លោកអ័ដាម និងនាងអេវ៉ាអំពីអ្វីដែលត្រូវធ្វើ ដើម្បី រស់នៅក្នុងលំនៅដ៏ល្អឥតខ្ចោះរបស់ពួកគេ។ ប៉ុន្តែ លោកអ័ដាម និងនាងអេវ៉ាបានប្រព្រឹត្តអំពើបាប។ បន្ទាប់ មក ព្រះបានមានបន្ទូលប្រាប់លោកអ័ដាម និងនាងអេវ៉ាថា ពួកគេត្រូវតែចាកចេញពីសួនអេដែន។ នោះគឺជាដំណើរដើមទងនៃសាច់រឿងទាំងមូល។ ប៉ុន្តែ យើងត្រូវតែពិនិត្យមើលអោយបានល្អិតល្អន់នៅក្នុងបទ គម្ពីរលោកុប្បត្តិ 1-3 និងផែនការដំបូងរបស់ព្រះសម្រាប់ការអប់រំ។ ពេលនោះ យើងនឹងបានឃើញអ្វីលើស ជាងដំណើរដើមទងនៃសាច់រឿងនេះទៅទៀត។

«ព្រះបានបង្កើតផែនដី។ នៅពេលនោះ ព្រះបានប្រទានផែនការដល់មនុស្សលោកសម្រាប់ការ អប់រំ។ ព្រះចង់អោយផែនការនេះក្លាយទៅជាគំរូមួយសម្រាប់មនុស្សជាតិនៅពេលអនាគតផងដែរ។ ម្ល៉ោះ ហើយ ព្រះបានបង្កើតសាលានៅក្នុងសួនអេដែន។ សួនអេដែនគឺជាលំនៅរបស់ឪពុកម្តាយដើមដំបូងរបស់ យើង។ សាលានៅក្នុងសួនអេដែនបានបង្ហាញពីក្បួនច្បាប់ដ៏សំខាន់របស់ព្រះអំពីការអប់រំ។ សួនអេដែន ផ្ទាល់គឺជាថ្នាក់រៀន។ សៀវភៅសម្រាប់សិក្សាគឺជាធម្មជាតិ។ រីឯព្រះអង្គទ្រង់ផ្ទាល់គឺជាគ្រូបង្រៀន។ ហើយ លោកអ័ដាម និងនាងអេវ៉ាគឺជាសិស្ស»។ ដកស្រង់ពី Ellen G. White, Education, page 20, adapted។ ព្រះបានបង្កើតសាលាដំបូងនៅក្នុងសួនអេដែន។ ព្រះក៏ជាអ្នកគ្រប់គ្រងនៅលើសាលារៀននោះ និងជាគ្រូ បង្រៀនផងដែរ។ ដូចដែលយើងបានដឹងរួចមកហើយថា លោកអ័ដាម និងនាងអេវ៉ាបានជ្រើសរើសគ្រូ បង្រៀនផ្សេងមួយទៀត។ ពេលនោះ ពួកគេបានរៀនមេរៀនដែលមិនត្រឹមត្រូវ។ តើមេរៀននេះខុសឆ្គង ត្រង់ណា? តើហេតុអ្វីបានជាមេរៀននេះមិនត្រឹមត្រូវ? តើយើងអាចរៀនអ្វីខ្លះ ចេញពីរឿងអប់រំមួយនេះដែល អាចជួយដល់យើងបាននៅសព្វថ្ងៃនេះ?