---
title:  ការទទួលបានមកវិញនូវអ្វីដែលបានបាត់បង់
date:  30/09/2020
---

ដូចដែលយើងបានឃើញរួចមកហើយថា លោកអ័ដាម និងនាងអេវ៉ាបានទទួលយកសាររបស់ សត្វពស់។ តើព្រះបានដាក់ទោសពួកគេយ៉ាងដូចម្តេច? រឿងមួយដែលបានកើតឡើងនោះគឺព្រះបាន បណ្តេញ ពួកគេចេញពីសួនអេដែនរបស់ពួកគេ។ សួនអេដែនគឺជាថ្នាក់រៀនរបស់ពួកគេផងដែរ។ សូមគិត អំពីអ្វីៗគ្រប់យ៉ាងដែលលោកអ័ដាម និងនាងអេវ៉ាបានបាត់បង់ដោយសារតែអំពើបាប។ ការបាត់បង់របស់ ទាំងនោះជួយអោយយើងយល់អំពីផែនការរបស់ព្រះសម្រាប់ការអប់រំដល់យើងសព្វថ្ងៃនេះ។ ឥឡូវនេះ ជីវិតនៅលើផែនដីត្រូវបានខូចខាតដោយសារអំពើបាប។ ដូច្នេះ រឿងនេះផ្តល់អោយយើងនូវហេតុផលថ្មីមួយសម្រាប់ការអប់រំ។

តើអ្វីទៅជាផែនការរបស់ព្រះសម្រាប់ការអប់រំមុនអំពើបាប? ព្រះចង់បង្រៀនលោកអ័ដាម និង នាងអេវ៉ាអំពីអង្គទ្រង់ ក្បួនច្បាប់របស់ទ្រង់ និងសេចក្តីស្រឡាញ់របស់ទ្រង់។ ផែនការរបស់ព្រះសម្រាប់ការ អប់រំរាប់បញ្ចូលទាំងការជួយអោយមនុស្សយល់អំពីទ្រង់ម្តងទៀតបន្ទាប់ពីការធ្លាក់ចុះក្នុងអំពើបាប។ ការអប់រំក៏ទាក់ទងនឹងការជួយដល់ព្រះអោយសណ្ឋិតនៅក្នុងយើងផងដែរ។ ជាការពិតណាស់ យើងពុំអាចមើល ឃើញព្រះមុខទល់នឹងមុខនោះទេ។ ប៉ុន្តែ ក្នុងនាមជាកូនព្រះ យើងនឹងអាចយល់ពីទ្រង់ និងសេចក្តីស្រឡាញ់ របស់ទ្រង់។ សេចក្តីអធិស្ឋាន ការបម្រើព្រះ និងការសិក្សាព្រះគម្ពីរក៏ជួយអោយយើងកាន់តែជិតជាមួយនឹង ទ្រង់ដូចជាលោកអ័ដាម និងនាងអេវ៉ានៅក្នុងសួនអេដែនផងដែរ។

ដំណឹងល្អនោះគឺថា របស់ទាំងអស់មិនត្រូវបានបាត់បង់ឡើយ ដោយសារតែព្រះយេស៊ូវ និងផែនការនៃការប្រោសលោះរបស់ទ្រង់។ យើងមានសេចក្តីសង្ឃឹមថា ព្រះយេស៊ូវនឹងសង្គ្រោះយើង ហើយ ស្អាងយើងជាថ្មី។ ការអប់រំរបស់គ្រីស្ទានជាច្រើនគួរតែដឹកនាំសិស្សទៅឯព្រះយេស៊ូវ។ លោកគ្រូអ្នកគ្រូគួរតែបង្រៀនសិស្សអំពីសេចក្តីសន្យារបស់ព្រះយេស៊ូវក្នុងការបង្កើតរបស់ទាំងអស់ជាថ្មីឡើងវិញ។

`សូមអានខគម្ពីរពេត្រុសទី2 1៖3-11។ ខទាំងនេះលើកទឹកចិត្តយើង ខណៈដែលយើងគិតអំពីអ្វីៗគ្រប់យ៉ាងដែលលោកអ័ដាម និងនាងអេវ៉ាបានបាត់បង់ នៅពេលដែលមានពួកគេប្រព្រឹត្តអំពើបាប។ ព្រះចង់អោយព្រះវិញ្ញាណរបស់ទ្រង់សណ្ឋិតនៅក្នុងចិត្តរបស់យើង។ ទ្រង់ក៏ចង់បង្កើតយើងតាមរបៀបដែល លោកអ័ដាម និងនាងអេវ៉ាទទួលបានមុនការធ្លាក់ចុះនៅក្នុងអំពើបាបផងដែរ។ តើលោកពេត្រុសបានមាន ប្រសាសន៍ថា យើងត្រូវតែធ្វើអ្វីខ្លះ ដើម្បីអោយបានស្អាងជាថ្មីម្តងទៀត?`ព្រះយេស៊ូវបានប្រទាន «គ្រប់របស់ទាំងអស់ ខាងឯជីវិត និងសេចក្តីគោរពប្រតិបត្តិដល់ព្រះ» ដល់យើងរាល់គ្នា (ពេត្រុសទី2 1៖3)។ គួរអោយអស្ចារ្យណាស់។ នេះគឺជាសេចក្តីសន្យាដ៏មានអំណាច ជាទីបំផុត។ តើលោកអ្នកគិតថា ព្រះយេស៊ូវបានប្រទានអ្វីខ្លះ ដល់យើងរាល់គ្នា? លោកពេត្រុសបានរៀបរាប់ប្រាប់យើងអំពី៖ សេចក្តីជំនឿ ជីវិតដ៏បរិសុទ្ធ ចំណេះដឹង ការគ្រប់គ្រងខ្លួនឯង និងការមិនបោះបង់ ចោលជាដើម។ តើលោកអ្នកមើលឃើញចំណេះដឹងទាំងនេះនៅក្នុងការរៀបរាប់របស់លោកពេត្រុសដែរ ឬទេ? ការអប់រំពិតប្រាកដនឹងនាំអោយយើងមានចំណេះដឹងពិតប្រាកដដែលជាចំណេះដឹងរបស់ព្រះយេស៊ូវ។ ការអប់រំពិតប្រាកដនឹងជួយអោយយើងក្លាយមកដូចជាព្រះយេស៊ូវនៅក្នុងចិត្តរបស់យើង។ ពេលនោះ យើងនឹងអាចចែករំលែកចំណេះដឹងរបស់យើងអំពីព្រះយេស៊ូវជាមួយនឹងអ្នកដទៃ។

`សូមគិតអំពីរឿងនេះ៖ ដើមឈើដែលព្រះបានហាមឃាត់មានឈ្មោះថា «ដើមដឹងខុសត្រូវ» (លោកុប្បត្តិ 2៖9)។ តើខនេះបង្ហាញប្រាប់យើងយ៉ាងដូចម្តេចដែរថា រាល់ចំណេះដឹងទាំងអស់សុទ្ធតែ មិនល្អទាំងអស់នោះ? តើយើងអាចដឹងថា ចំណេះដឹងមួយណាល្អ និងចំណេះដឹងមួយណាអាក្រក់បាន ដោយរបៀបណា?`