---
title:  អ្នកដែលមិនគោរពមេដឹកនាំរបស់ពួកគេ
date:  01/10/2020
---

អ្នកខ្លះគឺជា«សិស្សដែលពូកែតាំងតែពីដើមមក» នៅក្នុងថ្នាក់រៀន។ ពួកគេពុំត្រូវការរៀនច្រើន ច្រើន ដើម្បីអោយខ្លួនបានទទួលពិន្ទុល្អនោះទេ។ ពួកគេចាប់បានយ៉ាងឆាប់រហ័ស។ អ្វីដែលពួកគេបាន រៀនកន្លងមក «ដិតជាប់» នៅក្នុងគំនិតរបស់ពួកគេ។ បទគម្ពីរពេត្រុសទី2 1 និង2 បានបង្ហាញយើងថា នៅពេលដែលលោកអ្នកចូលទៅរៀននៅឯសាលារបស់ព្រះយេស៊ូវ ទ្រង់នឹងប្រទានសិទ្ធិដល់មនុស្សគ្រប់ គ្នាស្មើៗគ្នាក្នុងការរៀន មិនថាយើងឆ្លាតប៉ុនណានោះទេ។

បទគម្ពីរពេត្រុសទី2 1 បានលើកទឹកចិត្តយើង។ រីឯបទគម្ពីរពេត្រុសទី2 2 គឺជាការដាស់តឿន ដល់យើង។

`សូមអានខគម្ពីរពេត្រុសទី2 2៖1-17។ តើលោកពេត្រុសកំពុងតែនិយាយអ្វីខ្លះ នៅក្នុងខ ទាំងនេះ? ទន្ទឹមនឹងនេះ តើយើងទទួលបានសេចក្តីសង្ឃឹមអ្វីខ្លះ នៅក្នុងការដាស់តឿននេះ?`តើលោកអ្នកឃើញអ្វីខ្លះ ដែលលោកពេត្រុសបានសរសេរនៅក្នុងខ10អំពីអ្នកដែលមិនគោរព មេដឹកនាំ និងមនុស្សដែលមានអំណាច? ប្រសាសន៍របស់លោកពេត្រុសក៏មានសារៈសំខាន់សម្រាប់យើង សព្វថ្ងៃនេះផងដែរ។ យើងរាល់គ្នាដែលជារាងកាយនៃពួកជំនុំត្រូវតែធ្វើការជាមួយនឹងមេដឹកនាំ (សូមអាន ខគម្ពីរហេព្រើរ 13៖7, 17, 24)។ ព្រះបានសូមអោយយើងគោរព និងធ្វើតាមមេដឹកនាំរបស់យើង។ ជាការពិតណាស់ ពួកគេក៏ត្រូវតែស្មោះត្រង់ជាមួយព្រះអម្ចាស់ផងដែរ។

ទន្ទឹមគ្នានេះ លោកពេត្រុសបានផ្តល់អោយយើងនូវសេចក្តីសង្ឃឹម (ពេត្រុសទី2 2៖9)។ លោក ពេត្រុសបានមានប្រសាសន៍ថា ពិតប្រាកដណាស់ ព្រះនឹងមិនទទួលយកអ្នកណាដែលជ្រើសរើសជឿលើ ការកុហកនោះទេ។ ប៉ុន្តែ «ព្រះអម្ចាស់ទ្រង់ចេះប្រោសមនុស្សដែលគោរពប្រតិបត្តិដល់ទ្រង់» (ពេត្រុស ទី2 2៖9)។ ខនេះជួយយើងអោយមើលឃើញថា ផ្នែកនៃការអប់រំរបស់យើងក្នុងនាមជាគ្រីស្ទានគឺជាការសិក្សាអំពីរបៀបគេចចេញពីអន្ទាក់របស់សាតាំង។ ទន្ទឹមនឹងនេះ ការអប់រំរបស់យើងក៏រួមបញ្ចូលទាំង ការសិក្សាអំពីវិធីសាស្ត្រជាច្រើនដែលព្រះអាចជួយរំដោះយើង និងការពារយើងចេញពីមនុស្សដែលកុហក ផងដែរ។ «នឹងមានគ្រូក្លែងក្លាយមកស៊កសៀត បញ្ចូលលទ្ធិខុស ដែលបណ្ដាលឲ្យវិនាស» (ពេត្រុសទី2 2៖1)។ ព្រះគម្ពីរបានចែងថា ការដែលមិនគោរពមេដឹកនាំរបស់យើងគឺជារឿងខុសឆ្គង។ ម្ល៉ោះហើយ ការអប់រំរបស់យើងក្នុងនាមជាគ្រីស្ទានគួរតែរួមបញ្ចូលទាំងការសិក្សាតាមវិធីដ៏ត្រឹមត្រូវមួយ ដើម្បីធ្វើតាម «អ្នកដឹកនាំបងប្អូន» (ហេព្រើរ 13៖7, គខប) មែនទេ?

ឥឡូវនេះ យើងពុំគួរនិយាយថា លោកអ័ដាម និងនាងអេវ៉ាស្អប់ព្រះ ឬមិនគោរពកោតខ្លាច អំណាចរបស់ទ្រង់នោះ ដោយចុងបញ្ចប់ពួកគេបានជ្រើសមិនធ្វើតាមច្បាប់របស់ព្រះនោះឡើយ។ អ្វីដែល ធ្វើអោយអំពើបាបរបស់ពួកគេកាន់តែអាក្រក់ឡើងនោះគឺជាការដែលពួកគេបានជ្រើសរើសពុំទុកចិត្តលើ ព្រះបន្ទូលរបស់ព្រះ។ ព្រះបានមានបន្ទូលប្រាប់ពួកគេមិនអោយគោរពកោតខ្លាចដល់ទ្រង់ ដើម្បីប្រយោជន៍ ផ្ទាល់ខ្លួនរបស់ពួកគេនោះឡើយ។

`សូមគិតអំពីការបង្ហាញការគោរពចំពោះមនុស្សដែលមានអំណាច។ តើហេតុអ្វីបានជាការដែល ប្រើអំណាច និងការធ្វើតាមអំណាចនោះនៅក្នុងផ្លូវដ៏ត្រឹមត្រូវមានសារៈសំខាន់ជាទីបំផុត?`