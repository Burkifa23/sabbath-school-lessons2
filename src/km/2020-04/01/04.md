---
title:  ការមិនគោរពតាមសារ
date:  29/09/2020
---

ដូចដែលយើងបានឃើញកាលម្សិលមិញហើយថា នាងអេវ៉ាពុំបានជឿលើព្រះបន្ទូលរបស់ព្រះ នោះទេ។ ជាការពិតណាស់ នាងពុំបានយល់ច្រឡំចំពោះសេចក្តីបង្គាប់របស់ព្រះនោះឡើយ។ ប៉ុន្តែ នាង ពុំបាននិយាយសង្កត់ខ្លាំង នៅពេលដែលនាងនិយាយសត្វពស់ដូចជាព្រះបានមានបន្ទូលនោះទេ។ រឿង ដ៏អាក្រក់បានកើតឡើងដោយសារតែការមិនស្តាប់បង្គាប់របស់នាងអេវ៉ា។

ហេតុនេះយើងមើលឃើញថា អេវ៉ាបាននិយាយប្រាប់សត្វពស់អំពីសេចក្តីបង្គាប់របស់ព្រះចំពោះ ដើមឈើទាំងឡាយនៅក្នុងសួន។ ប៉ុន្តែនាងពុំបាននិយាយច្បាស់លាស់តាមរបៀបដែលព្រះបានមានបន្ទូល មកកាន់ពួកគេឡើយ (លោកុប្បត្តិ 3៖2, 3)។ ជាការពិតណាស់ សាររបស់ព្រះមិនមែនជាអ្វីដែលថ្មីសម្រាប់ សត្វពស់នោះទេ។ សត្វពស់បានដឹងអំពីសេចក្តីបង្គាប់របស់ព្រះរួចទៅហើយ។ វាក៏បានត្រៀមជាស្រេច ក្នុងការផ្លាស់ប្តូរសេចក្តីបង្គាប់នោះ ហើយនាំនាងអេវ៉ាអោយធ្លាក់ទៅក្នុងអំពើបាបផងដែរ។

`សូមអានខគម្ពីរលោកុប្បត្តិ 3៖4-6។ តើលោកអ្នកបានឃើញដែរឬទេថា សត្វពស់បានកុហក អំពីអ្វីដែលព្រះបានមានបន្ទូលនោះ? តើសត្វពស់បាននិយាយអ្វីខ្លះទៀត ដែលធ្វើអោយនាងអេវ៉ាជឿទៅ លើវា? តើសត្វពស់បានបោកបញ្ឆោតនាងអេវ៉ាអោយជឿលើវា ជាជាងជឿលើព្រះយ៉ាងដូចម្តេច?`

សត្វពស់បាននិយាយប្រាប់នាងអេវ៉ាថា ផ្នែកខ្លះនៃសាររបស់ព្រះពុំត្រឹមត្រូវទាំងអស់នោះទេ។ ហើយនាងអេវ៉ាក៏ពុំបានទៅជួបព្រះ ដើម្បីសួរនាំអំពីសម្តីរបស់សត្វពស់នោះដែរ។ នាងអេវ៉ាគួរតែធ្វើបែប នេះ ពីព្រោះព្រះគឺជាបរមគ្រូដ៏ខ្លាំងពូកែរបស់នាង។ នាងអាចនិយាយជាមួយនឹងព្រះដោយមុខទល់នឹងមុខ នៅក្នុងសួនអេដែន។ ប៉ុន្តែ នាងអេវ៉ាពុំបានរត់ចេញអោយឆ្ងាយពីសត្វនោះឡើយ។ នាងក៏ពុំបានទៅជួបព្រះ ហើយសុំជំនួយពីទ្រង់ដែរ។ នាងបានទទួលយកសាររបស់សត្វពស់។ នាងមានមន្ទិលសង្ស័យលើព្រះបន្ទូល របស់ព្រះចំពោះនាង។

មិនយូរប៉ុន្មាន លោកអ័ដាមផ្ទាល់ត្រូវតែធ្វើការសម្រេចចិត្តដ៏ពិបាកមួយ «លោកអ័ដាមបានដឹង ថា នាងអេវ៉ាបានប្រព្រឹត្តអំពើបាបទាស់នឹងសេចក្តីបង្គាប់របស់ព្រះ។ នាងអេវ៉ាពុំបានធ្វើតាមសេចកុ្តីបង្គាប់ តែមួយគត់ដែលព្រះបានសូមអោយពួកគេធ្វើនោះទេ។ សេចក្តីបង្គាប់នោះគឺជាការសាកល្បងភាពស្មោះត្រង់ និងសេចក្តីស្រឡាញ់របស់ពួកគេ។ លោកអ័ដាមបានប្រឆាំងទាស់នឹងសង្គ្រាមនៅក្នុងចិត្តរបស់គាត់។ គាត់មានវិប្បដិសារីជាខ្លាំង ដែលគាត់បានបណ្តោយនាងអេវ៉ាអោយវង្វេងចេញពីគាត់។ ប៉ុន្តែ នាងបានជ្រើសរើសជម្រើសរបស់នាងរួចទៅហើយ។ ឥឡូវនេះ លោកអ័ដាមត្រូវតែឃ្លាតឆ្ងាយចេញពីមនុស្សម្នាក់ដែលធ្វើអោយគាត់មានសេចក្តីសុខជាខ្លាំង។ តើគាត់អាចរស់នៅដោយគ្មាននាងដោយរបៀបណាទៅ?»។ ដកស្រង់ពី Ellen G. White, Patriarchs and Prophets, page 56, adapted។ គួរអោយ សោកស្តោយ លោកអ័ដាមបានជ្រើសរើសធ្វើរឿងខុសឆ្គងនោះដែរ។ តើអ្វីដែលធ្វើអោយអាកប្បកិរិយា របស់គាត់កាន់តែអាក្រក់ឡើងនោះ? នោះគឺដោយសារតែលោកអ័ដាមបានដឹងអំពីសារនោះច្បាស់ជាងអ្នកណាទាំងអស់។

`សូមគិតអំពីសម្តីបោកបញ្ជោតរបស់សត្វពស់។ វាបាននិយាយថា ប្រសិនបើលោកអ័ដាម និង នាងអេវ៉ាបរិភោគផ្លែឈើដែលព្រះបានហាមឃាត់នោះ ពួកគេនឹង «បានដូចជាព្រះ» (លោកុប្បត្តិ 3៖5)។ ប៉ុន្តែ បើយោងតាមលោកុប្បត្តិ 1៖27 បានចែងថា លោកអ័ដាម និងនាងអេវ៉ាសឹងតែមានអ្វីៗគ្រប់យ៉ាង ដូចជាព្រះរួចទៅហើយមែនទេ? តើការប្រៀបធៀបនេះបង្រៀនយើងអ្វីខ្លះ អំពីរបៀបដែលយើងងាយនឹង ចាញ់ការបោកបញ្ឆោតនោះ? តើហេតុអ្វីបានជាសេចក្តីជំនឿ និងការស្តាប់បង្គាប់ជារបស់តែម៉្យាងដែលអាចការពារយើងពីគ្រោះថ្នាក់នៃការកុហករបស់សាតាំងនោះ?`