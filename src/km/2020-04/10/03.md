---
title:  សិរីលំអនៃភាពបរិសុទ្ធ
date:  30/11/2020
---

`សូមអានខគម្ពីរទំនុកដំកើង 96៖9 បានចែង «ចូរថ្វាយបង្គំដល់ព្រះយេហូវ៉ាដោយពាក់គ្រឿង ដ៏បរិសុទ្ធឱផែនដីទាំងមូលអើយ ចូរញាប់ញ័រនៅចំពោះទ្រង់ចុះ»។ តើយើងយល់ពីគោលគំនិតថា «គ្រឿង ដ៏បរិសុទ្ធ (ឬសិរីលំអនៃភាពបរិសុទ្ធ) យ៉ាងដូចម្តេច?» តើគោលគំនិតនេះមានន័យយ៉ាងដូចម្តេចចំពោះគ្រីស្ទាន? តើគោលគំនិតនេះមានចំណែកអ្វីខ្លះ នៅក្នុងការបង្រៀនរបស់យើងអំពីសិល្បៈនិងសិរីលំអ?`

មានពាក្យដ៏ល្បីល្បាញមួយបានពោលថា «សិរីលំអគឺកើតតាមការមើលឃើញនៃចក្ខុរបស់ បុគ្គលម្នាក់»។ ឬយើងអាចនិយាយបានថា មនុស្សមានគោលគំនិតផ្សេងៗគ្នាអំពីសិរីលំអ។ អ្វីដែលភ្នែក បុគ្គលម្នាក់បានឃើញថា ស្រស់ស្អាតអាចបែរទៅជាមិនស្អាតនៅក្នុងភ្នែកបុគ្គលម្នាក់ទៀតវិញ។ ជាការ ពិតណាស់ យើងត្រូវតែនឹកចាំអំពីបុគ្គលម្នាក់ដែលបានធ្វើអោយភ្នែកមើលឃើញ (សូមអានខគម្ពីរសុភាសិត 20៖12)។ ព្រះទ្រង់ស្រឡាញ់សិរីលំអ។ ធម្មជាតិបានបង្ហាញយើងថា ព្រះគឺជាអ្នកបង្កើតសិរីលំអ។ យើងអាចរៀនអំពីព្រះចេញពីធម្មជាតិបាន។ ជាការពិតណាស់ យើងត្រូវតែប្រុងប្រយ័ត្នកុំអោយថ្វាយ បង្គំដល់ធម្មជាតិទាំងនោះឡើយ។ មែនហើយ ផែនដីរបស់យើងត្រូវបានបំផ្លាញដោយអំពើបាប។ ទោះ ជាដូច្នោះក្តី ផែនដីនៅតែបន្តមានភាពស្រស់ស្អាត។ តើអ្នកណាអាចបង្កើតទិដ្ឋភាពនៅក្នុងគំនិតរបស់គាត់ បាន អំពីរបៀបដែលផែនដីនេះមើលទៅស្រស់ស្អាតមុនពេលធ្លាក់ទៅក្នុងអំពើបាប?

យើងគឺជាផ្នែកមួយនៃស្នាព្រះហស្តផ្ទាល់របស់ព្រះផងដែរ។ ដូច្នេះ រឿងនេះសមហេតុសមផល ដែលការសិក្សានៃសិល្បៈ និងវិទ្យាសាស្ត្រគួរតែនាំយើងអោយខិតទៅជិតព្រះទ័យរបស់ព្រះ។

«ព្រះចង់អោយកូនៗរបស់ទ្រង់ស្រឡាញ់ព័ន្ធកិច្ចរបស់ទ្រង់ និងមានអំណរនៅក្នុងភាពស្រស់ស្អាតដ៏សាមញ្ញនៃផែនដីនេះ។ ព្រះស្រឡាញ់ភាពស្រស់ស្អាត។ ទ្រង់ចង់សំអាតចិត្តរបស់យើង។ ទ្រង់ ចង់អោយយើងរស់នៅក្នុងជីវិតតាមបែបសាមញ្ញ។ ទ្រង់ចង់អោយយើងមានសិរីលំអដូចជាផ្កាដូច្នេះដែរ។ ដកស្រង់ពី Ellen G. White, Steps to Christ, page 85, adapted។

`សូមអានខគម្ពីរលោកុប្បតិ្ត 3៖6។ បន្ទាប់មក សូមអានខគម្ពីរសុភាសិត 6៖25 និង ខគម្ពីរ សុភាសិត 31៖30។ តើខទាំងនេះបង្រៀនយើងយ៉ាងដូចម្តេច អំពីរបស់មួយដែលមើលទៅស្រស់ស្អាត មិនប្រាកដថាល្អនោះទេ?`

យើងមានសត្រូវម្នាក់ដែលព្យាយាមបំផ្លិចបំផ្លាញរបស់គ្រប់យ៉ាងដែលព្រះបានបង្កើត។ ដូច្នេះ យើងមិនមានអ្វីភ្ញាក់នោះទេដែលថា សាតាំងអាចធ្វើអោយមនុស្សនឹកឃើញគំនិតខុសឆ្គងអំពីសិរីលំអ តាមបែបមិនត្រឹមត្រូវ។ ម្ល៉ោះហើយ សិល្បៈគ្រីស្ទាន និងគ្រូវិទ្យាសាស្ត្រត្រូវតែមានការប្រុងប្រយ័ត្ន។ ពួកគេ ត្រូវតែអនុញ្ញាតអោយព្រះគម្ពីរធ្វើជាអ្នកដឹកនាំពួកគេវិញ។ ព្រះគម្ពីរនឹងជួយយើងអោយយល់ថា រាល់របស់ ស្រស់ស្អាតទាំងអស់មិនប្រាកថា ល្អជានិច្ចនោះទេ។

`តើរបស់ស្រស់ស្អាតអ្វីខ្លះ ដែលមិនល្អ? តើរបស់ស្រស់ស្អាតអ្វីខ្លះ ដែលអាចធ្វើអោយជាអាក្រក់ បាន? តើអ្វីដែលជួយយើងអោយដឹងអំពីចម្លើយតបទៅនឹងសំណួរទាំងនេះបាន?`