---
title:  ព្រះអម្ចាស់បានឆ្លើយនឹងលោកយ៉ូប
date:  03/12/2020
---

`សូមអានបទគម្ពីរយ៉ូប 38។ តើជំពូកនេះបង្រៀនយើងអ្វីខ្លះ អំពីព្រះដ៏ជាព្រះអាទិករដែលបង្កើតយើង និងប្រទានអោយយើងមានជីវិត? តើសេចក្តីពិតនៃព្រះគម្ពីរដ៏សំខាន់នេះអាចផ្លាស់ប្តូររបៀប ដែលយើងយល់អំពីសិល្បៈ និងវិទ្យាសាស្ត្រយ៉ាងដូចម្តេច?`

«មនុស្សជាច្រើនបានបង្រៀនថា ធម្មជាតិមានអំណាចក្នុងការផ្តល់អោយមានជីវិតដោយខ្លួនឯង។ ពួកគេជឿថា ធម្មជាតិទាំងនេះមានកម្លាំង និងថាមពល។ ធម្មជាតិទាំងនេះបានបន្តជីវិតរបស់ពួក គេដោយខ្លួនឯង។ មនុស្សទាំងនេះក៏ជឿថា របស់គ្រប់យ៉ាងដែលបានកើតឡើងនៅក្នុងធម្មជាតិ គឺដោយ សារតែច្បាប់ធម្មជាតិជាអ្នកកំណត់អោយផងដែរ។ រីឯព្រះទ្រង់ផ្ទាល់ពុំអាចផ្លាស់ប្តូរច្បាប់ធម្មជាតិទាំងនេះ បានឡើយ។ នេះគឺជាវិទ្យាសាស្ត្រមិនត្រឹមត្រូវ។ ព្រះគម្ពីរពុំបានគាំទ្រគោលគំនិតទាំងនេះទាល់តែសោះ។ ធម្មជាតិគឺជាអ្នកបម្រើរបស់ព្រះអាទិករ . . . . ធម្មជាតិបង្ហាញយើងអំពីគំនិតដ៏ឆ្លាតវៃ និងអំណាចរបស់ ព្រះនៅក្នុងច្បាប់ធម្មជាតិ។ ព្រះ និងព្រះរាជបុត្រារបស់ទ្រង់បានបំពេញព្រះរាជកិច្ចនៅក្នុងធម្មជាតិគ្រប់ពេលវេលា។ ព្រះយេស៊ូវបានមានបន្ទូលថា ‘ព្រះវរបិតាខ្ញុំ ទ្រង់ធ្វើការដរាបមកដល់ឥឡូវនេះ ហើយខ្ញុំក៏ធ្វើការដែរ’»។ ដកស្រង់ពី Ellen G. White, Patriarchs and Prophets, page 114, adapted។

គួរអោយសោកស្តាយ វិទ្យាសាស្ត្រជាច្រើនបានបង្រៀនថា គ្មានព្រះទេនៅលើលោកនេះដូចជាអ្វី ដែលយើងបានពិភាក្សាអម្បាញ់មិញនេះដែរ។ រឿងនេះមានន័យថា អ្នកវិទ្យាសាស្ត្រអាចសិក្សាអំពីរបស់ អ្វីមួយដ៏ស្រស់ស្អាត និងពិបាកយល់បាន។ ប៉ុន្តែ គេនឹងនិយាយថា របស់មួយនេោះមាននៅលើផែនដីនេះ ដោយចៃដន្យទៅវិញ។ ព្រះពុំមានអ្វីពាក់ព័ន្ធជាមួយនឹងមូលហេតុដែលបណ្តាលអោយរបស់មួយនេះមាន នៅលើផែនដីនេះនោះទេ។ ភាពស្រស់ស្អាត និងជីវិតរបស់វាគ្មានន័យ ឬហេតុផលអ្វីនោះឡើយ។

ការគិតខុសឆ្គងបែបនេះគឺជាអ្វីដែលវិទ្យាសាស្ត្រភាគច្រើនបានបង្រៀនមកគ្រប់ពេល។ ជីវិត នៅលើផែនដី ចាប់ពីមេអំបៅរហូតដល់មនុស្សជាតិបានកើតឡើងដោយសារតែសារធាតុគីមីដែលបណ្តាល អោយមានជីវិតដ៏ចៃដន្យមួយកើតឡើងកាលពីយូរលង់ណាស់មកហើយ។ ជីវិតដ៏សាមញ្ញនោះបានផ្លាស់ ប្តូរទៅជារបស់គ្រប់យ៉ាងដែលរស់ មានចលនា និងដកដង្ហើមនៅលើផែនដីសព្វថ្ងៃនេះ។ ការបង្រៀននេះ ហៅថា ការវិវត្ត។

ការវិវត្តសព្វថ្ងៃនេះបានបង្រៀនថា គោលគំនិតដែលថាមានព្រះដែលបានបង្កើតនៅលើផែនដី នេះមិនមែនជា «វិទ្យាសាស្ត្រ» នោះទេ។ វិទ្យាសាស្ត្រពុំអាចស្វែងយល់អំពីគោលគំនិតរបស់ព្រះបានឡើយ ពីព្រោះគ្មានការ «សាកល្បង» នៃវិទ្យាសាស្ត្រណាបង្ហាញថា ព្រះមានពិតនោះទេ។ ម្ល៉ោះហើយ វិទ្យា-

សាស្ត្របានច្រានចោលគោលគំនិតរបស់ព្រះចេញ។ វិទ្យាសាស្ត្រខ្លួនឯងផ្ទាល់ក៏ពុំបានបង្រៀនគោល គំនិតថា គ្មានព្រះនោះដែរ។ វិទ្យាសាស្ត្របានបង្រៀនថា ភាពស្រស់ស្អាតនៅលើផែនដីបានបង្ហាញយើង នូវភ័ស្តុតាងរបស់ព្រះ។

បញ្ហាគឺថា ព្រះគម្ពីរបានបង្រៀនអ្វីដែលផ្សេងពីនេះ។ ព្រះបានបង្កើតរបស់សព្វសារពើ។ ទ្រង់ បានប្រទានជីវិតដល់របស់គ្រប់យ៉ាង ព្រមទាំងនៅតែធ្វើអោយរបស់ទាំងនោះមានដំណើរការផងដែរ។ ដូច្នេះ គ្រូបង្រៀនខាងផ្នែកការអប់រំគ្រីស្ទានត្រូវតែប្រឆាំងទាស់គោលគំនិតពេញនិយមទាំងឡាយដែលវិទ្យាសាស្ត្របានបង្រៀនសព្វថ្ងៃនេះ។ ពួកគេត្រូវតែបង្រៀនសេចក្តីពិតនៃព្រះគម្ពីរ។