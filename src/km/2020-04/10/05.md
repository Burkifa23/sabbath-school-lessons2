---
title:  ភាពល្ងង់ខ្លៅ និងប្រាជ្ញា
date:  02/12/2020
---

`សូមអានបទគម្ពីរសុភាសិត 1។ តើជំពូកនេះបង្រៀនយើងថា ការអប់រំគ្រីស្ទានគួរតែទាក់ទង ទៅនឹងអ្វី?`

ព្រះគម្ពីរបានប្រៀបធៀបរវាងភាពល្ងង់ខ្លៅ និងប្រាជ្ញា។ កណ្ឌគម្ពីរសុភាសិតបានជួយយើងអោយនឹកចាំអំពីគ្រោះថ្នាក់នៃឥរិយាបថល្ងង់ខ្លៅ និងការសេពគប់ជាមួយនឹងមនុស្សល្ងីល្ងើ។ ព្រះគម្ពីរ បានចែងយ៉ាងច្បាស់ថា៖ ព្រះចង់អោយរាស្ត្ររបស់ទ្រង់ស្វែងរកប្រាជ្ញា។

សិស្សខាងផ្នែកសិល្បៈ និងវិទ្យាសាស្ត្របានប្រើជំនាញ និងទេពកោសល្យរបស់ពួកគេ ដើម្បី អោយបានចំណេះដឹង។ ពួកគេបានព្យាយាមធ្វើកិច្ចការដ៏ល្អឥតខ្ចោះនៅក្នុងការសិក្សារបស់ពួកគេ។ គ្រូ បង្រៀនខាងផ្នែកសិល្បៈ និងវិទ្យាសាស្ត្របានសិក្សាដូចគ្នាដែរ។ យើងអាចបង្កើតសិល្បៈដ៏ស្រស់ស្អាត រួមទាំងការច្នៃប្រឌិតដ៏គួរអោយភ្ញាក់ផ្អើលខាងឯវិទ្យាសាស្ត្រដោយសារតែចំណេះដឹង និងទេពកោសល្យ ដែលព្រះបានប្រទានដល់យើង។

ប៉ុន្តែ តើចំណេះដឹងអំពីសិល្បៈ និងវិទ្យាសាស្ត្រមានន័យពិតយ៉ាងដូចម្តេចទៅបាន ប្រសិនបើវាពុំបានបង្រៀនយើងអំពីភាពខុសគ្នារវាងត្រូវហើយនិងខុស សេចក្តីល្អហើយនិងសេចក្តីអាក្រក់ ព្រមទាំងសេចក្តីពិតហើយនិងសេចក្តីកុហកផងដែរនោះ? មនុស្សដែលគ្រាន់តែជាអ្នកសិល្បៈដែលមានពេញ ដោយទេពកោសល្យដ៏អស្ចារ្យម្នាក់ពុំមានន័យថា មនុស្សម្នាក់នេះសុចរិត ឬបរិសុទ្ធនោះទេ។ អ្វីដែលយើង អាចយល់បានពីនោះគឺតាមរយៈការសិក្សាអំពីជីវិតរបស់ពួកអ្នកសិល្បៈដ៏ល្បីល្បាញបំផុតទាំងនេះនៅលើលោកនេះ។ មនុស្សម្នាក់ក៏អាចនិយាយបានដែរថា ពួកអ្នកវិទ្យាសាស្ត្រដែលបានបង្កើតអាវុធដែលអាចបំផ្លាញជីវិតគឺជាពួកអ្នកដែលឆ្លាតបំផុត និងបានទទួលនូវការអប់រំ។ ប៉ុន្តែ តើកិច្ចការរបស់គេវិញយ៉ាងដូចម្តេចដែរ? ដូចដែលយើងបានសិក្សារួចមកហើយថា ការមានចំណេះដឹងដោយឯកឯងពុំមែនសុទ្ធតែ ត្រឹមត្រូវទាំងអស់នោះទេ។

`សូមអានខគម្ពីរសុភាសិត 1៖7។ តើការអប់រំពិតទាំងអស់របស់គ្រីស្ទានផ្តើមឡើងដោយសារអ្វី?`

`បុរសម្នាក់ដែលពុំបានជឿដល់ព្រះក៏បានទទួលរង្វាន់ណូបែលផងដែរ។ គាត់បានសិក្សាអំពី លំហអាកាស និងកម្លាំងដែលបណ្តាលអោយវាមានចលនា។ បុរសម្នាក់នេះបានសរសេរថា៖ «កាលណា យើងយល់អំពីលំហអាកាសកាន់តែច្រើនឡើង វាកាន់តែគ្មានន័យ»។ តើទស្សនៈរបស់គាត់បង្ហាញប្រាប់ យើងអ្វីខ្លះ អំពីចំណេះដឹងដែលពុំមានព្រះអាចនឹងគ្មានន័យ ថែមទាំងនាំមនុស្សអោយគិតតាមបែបមិនត្រឹមត្រូវបាន?`