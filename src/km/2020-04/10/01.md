---
title:  'ការអប់រំក្នុងផ្នែកសិល្បៈ និងវិទ្យាសាស្ត្រ'
date:  28/11/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
រ៉ូម 1៖18-21; ទំនុកដំកើង 96៖9; ធីម៉ូថេទី1 6; សុភាសិត 1; ម៉ាថាយ 18៖15-17។

> <p>ខចងចាំ</p>
> «ផ្ទៃមេឃសំដែងពីសិរីល្អនៃព្រះ ហើយលំហអាកាសក៏បង្ហាញការដែលព្រះហស្តទ្រង់ធ្វើ» (ទំនុកដំកើង 19៖1)។

ការអប់រំបានរាប់បញ្ចូលនូវអ្វីដែលគេហៅថាជា «សិល្បៈ និងវិទ្យាសាស្ត្រ» ផងដែរ។ នេះគឺជា ការសិក្សាថ្នាក់មហាវិទ្យាល័យដែលរួមទាំងភាសា ការសិក្សាពីសៀវភៅ និងសំណេរនានា ការសិក្សាពីប្រាជ្ញា និងគោលគំនិតវិទ្យាសាស្ត្រជាដើម។ តើការបង្រៀនសិល្បៈ និងវិទ្យាសាស្ត្រផ្នែកលើព្រះគម្ពីរមានន័យយ៉ាង ដូចម្តេច? តើរឿងនេះមានន័យថា យើងត្រូវជ្រើសរើសខគម្ពីរដែលចែងអំពីផ្នែកមួយចំនួននៃឱសថសម័យ ថ្មី ឬប្រវត្តិនៃសិល្បៈមែនទេ? មែនហើយ ប៉ុន្តែ នេះគ្រាន់តែជាផ្នែកមួយនៃការអប់រំរបស់ព្រះគម្ពីរប៉ុណ្ណោះ។ ការអប់រំដែលព្រះគម្ពីរបានគាំទ្រគឺមានច្រើនជាងការបញ្ចូលខគម្ពីរទៅក្នុងសៀវភៅនៃសាលារៀនទៅទៀត។ ការអប់រំព្រះគម្ពីរគឺស្តីអំពីព័ន្ធកិច្ចរបស់ព្រះក្នុងការសង្គ្រោះមនុស្សចេញពីអំពើបាប។

ព្រះគម្ពីរដែលជាព្រះបន្ទូលរបស់ព្រះត្រូវតែជាផ្នែកនៃការអប់រំទាំងអស់របស់យើងចាប់ពីផ្ទាំងគំនូរ រហូតដល់ការសិក្សានៃទម្រង់ជីវិតតូចៗបំផុតដែលយើងអាចមើលឃើញបានដោយមីក្រូទស្សន៍តែប៉ុណ្ណោះ។ បើគ្មានព្រះគម្ពីរនោះទេ យើងមិនអាចឃើញថា ព្រះមានអំណាចខ្លាំងក្លាឡើយ។ យើងក៏ប្រហែលជាពុំ បានឃើញថា ទ្រង់គឺជាអង្គដែលបានបង្កើតយើងនោះដែរ។ ព្រះគម្ពីរក៏បានជួយយើងអោយមើលឃើញថា អំណាចរបស់ព្រះកំពុងតែទ្រទ្រង់ជីវិតអោយបន្តទៅមុខផងដែរ។ ព្រះគម្ពីរបានបង្រៀនយើងអោយមើល ឃើញអំពីទំហំនៃការយកព្រះទ័យទុកដាក់របស់ព្រះចំពោះយើង និងរបស់គ្រប់យ៉ាងដែលទ្រង់បានបង្កើតផង ដែរ។ ពេលនោះ យើងនឹងបានយល់កាន់តែប្រសើរឡើងអំពីរបៀបដែលយើងគួរតែបង្រៀនវិជ្ជានីមួយៗ ផងដែរ។

សប្តាហ៍នេះ យើងនឹងក្រឡេកមើលក្បួនច្បាប់មួយចំនួន។ ក្បួនច្បាប់ទាំងនេះនឹងជួយអោយយើងដឹងអំពីវិធីសាស្ត្រដ៏ល្អបំផុតក្នុងការបង្រៀនសិល្បៈ និងវិទ្យាសាស្ត្រតាមការអប់រំគ្រីស្ទាន។