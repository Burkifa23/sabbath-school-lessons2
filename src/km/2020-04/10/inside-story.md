---
title:  រឿងខ្លី
date:  04/12/2020
---

#### មើលក្មួយប្រុសពីរនាក់អោយស្ងៀមស្ងាត់

ការមើលក្មេងអោយរក្សាភាពស្ងៀមស្ងាត់នៅក្នុងព្រះវិហារក្លាយទៅជាបញ្ហាប្រឈមជាខ្លាំង នៅពេលដែលក្មួយស្រីរបស់ខ្ញុំដែលកំពុងតែផ្តាច់គ្រឿងញៀនបានប្រគល់កូនប្រុសទាំងពីររបស់នាងអោយ ខ្ញុំ និងប្តីខ្ញុំមើលការខុសត្រូវ។

អូម៉ារីអន (Omarion) ដែលមានអាយុ5ឆ្នាំ និងដាយមុនតេ (Diamonte) អាយុ6ឆ្នាំ ពុំដែលធ្លាប់ ចូលព្រះវិហារពីមុនមកនោះទេ។ ពួកគេលេងមិនចេះហត់ ហើយពួកគេក៏ពុំដែលធ្លាប់លុតជង្គង់អធិស្ឋាន ពីមុនមកនោះដែរ។ លើសពីនេះទៅទៀត សេចក្តីអធិស្ឋានជាផ្លូវការហាក់ដូចជាបន្តទៅមុខយូរទៀត។ ខណៈដែលក្មួយប្រុសទាំងពីររើចុះរើឡើងមិនឈប់មិនឈរក្នុងពេលអធិស្ឋាននៅថ្ងៃសប្បាតហ៍មួយ ខ្ញុំ បានសួរខ្លួនឯងថា «តើខ្ញុំអាចធ្វើអោយពួកគេនៅស្ងៀមស្ងាត់ដោយរបៀបណា? តើខ្ញុំចង់បង្រៀនអ្វីដល់ ពួកគេអំពីសេចក្តីអធិស្ឋាន?»។ ខណៈពេលដែលខ្ញុំកំពុងតែអំពាវនាវដល់ព្រះសូមជំនួយ នោះស្រាប់តែ គំនិតមួយបានលេចឡើងនៅក្នុងចិត្តរបស់ខ្ញុំ។ ខ្ញុំ៊គួរតែអធិស្ឋានដោយស្ងៀមស្ងាត់ផ្ទាល់ជាមួយនឹងពួកគេ វិញមិនល្អទេឬអ្វី។ ភ្លាមនោះ ខ្ញុំបានចាប់ផ្តើមអធិស្ឋាន។ ខ្ញុំបានអធិស្ឋានខ្សឹបៗថា «ឱព្រះអង្គអើយ ទូល-

បង្គំសូមថ្លែងអំណរគុណជាអនេកសម្រាប់សាលារៀន លោកគ្រូ អ្នកគ្រូ ស្បែកជើងរបស់ពួកគេ ប្រដាប់ ប្រដាលេងរបស់ពួកគេ និងព្រះពរទាំងអស់របស់ទ្រង់សម្រាប់អូម៉ារីអន និងដាយមុនតេ»។ ពួកគេបាន បពា្ឈប់ការរើចុះរើឡើង។ ខ្ញុំបានអធិស្ឋានបន្តទៀតថា «ឱសូមព្រះអង្គអើយ សូមទ្រង់គង់នៅជាមួយនឹង ម្តាយរបស់ពួកគេ ដ្បិតនាងស្រឡាញ់ពួកគេខ្លាំងណាស់។ សូមទ្រង់ព្យាបាលនាងចេញពីគ្រឿងញៀន ហើយគង់នៅជាមួយនឹងនាងនៅថ្ងៃនេះផង ដ្បិតទ្រង់ជ្រាបអំពីតម្រូវការរបស់នាង»។ ក្មួយប្រុសទាំងពីរ បានស្តាប់ពាក្យគ្រប់ម៉ាត់។ ពួកគេកំពុងតែគិតអំពីម្តាយរបស់ពួកគេដែលពួកគេនឹក ហើយស្រឡាញ់ជា ទីបំផុត។ សេចក្តីអធិស្ឋាននៅតែបន្តទៅទៀតនៅខាងលើអាសនានៃព្រះវិហារ។ ខ្ញុំបានអធិស្ឋានបន្តទៀត ថា «ឱព្រះអង្គអើយ សូមទ្រង់គង់នៅជាមួយនឹងឪពុករបស់ដាយមុនតេ ដែលកំពុងតែនៅទីឃុំឃាំងផង សូមទ្រង់ជួយអោយអ្នកដែលជាប់ឃុំឃាំងជាមួយនឹងគាត់ជាមនុស្សល្អផង ឱព្រះអង្គអើយ សូមទ្រង់គង់ នៅជាមួយនឹងឪពុករបស់អូម៉ារីអន ដ្បិតទ្រង់ជ្រាបអំពីតម្រូវការរបស់គាត់ សូមទ្រង់សម្តែងអោយគាត់ដឹង ថា ទ្រង់គង់នៅជិតគាត់ក្នុងពេលនេះផង»។ ខ្ញុំបានអធិស្ឋានរហូតដល់សេចក្តីអធិស្ឋានជាផ្លូវការនៅខាង មុខបានចប់។ ក្មេងទាំងពីរនៅតែរក្សាភាពស្ងៀមស្ងាត់ ហើយគោរពតាមការថ្វាយបង្គំរហូតដល់ចប់។ នៅថ្ងៃ សៅរ៍បន្ទាប់ ខ្ញុំបានអធិស្ឋានខ្សឹបៗសម្រាប់ក្មួយប្រុសរបស់ខ្ញុំទន្ទឹមនឹងការអធិស្ឋានជាផ្លូវការនៅលើអាសនា។ ពួកគេបានស្តាប់យ៉ាងយកចិត្តទុកដាក់។ សេចក្តីអធិស្ឋានរបស់ខ្ញុំទាក់ទងទៅនឹងជីវិតរបស់ពួកគេ និងអ្នកជា ទីស្រឡាញ់របស់ពួកគេ។ រឿងទាំងនោះសំខាន់សម្រាប់ពួកគេ។ ខ្ញុំបានអធិស្ឋានជាមួយពួកគេជារៀងរាល់ថ្ងៃ សប្បាតហ៍រហូតដល់ពួកគេអាចរក្សាភាពស្ងៀមស្ងាត់ក្នុងពេលអធិស្ឋានជាផ្លូវការក្នុងព្រះវិហារ។ ជាការពិត ណាស់ យើងបានបន្តអធិស្ឋាននៅឯផ្ទះថែមទៀត។

ខ្ញុំមិននឹកស្មានថា ដំណោះស្រាយដ៏សាមញ្ញមួយអាចផ្លាស់ប្តូរក្មួយពួកគាត់បាននោះទេ។ ព្រះ បានអនុញ្ញាតអោយខ្ញុំធ្វើជាបេសកជននៅក្នុងផ្ទះដែលជាកន្លែងបេសកកម្មសំខាន់ជាងគេបំផុតជាមួយនឹងដំណោះស្រាយមួយនេះ។ អ្នកស្រីអែល្លិនជីវ៉ៃត៍បានមានប្រសាសន៍ថា «ឪពុកម្តាយរាល់គ្នាអើយ សូម កំុអោយភ្លេចទីកន្លែងបេសកកម្មដ៏ធំដែលស្ថិតនៅពីមុខអ្នករាល់គ្នានៅក្នុងផ្ទះ។ ម្តាយគ្រប់គ្នាមានទំនួលខុស ត្រូវដ៏ពិសិដ្ឋមកពីព្រះនៅក្នុងការប្តេជ្ញាចិត្តរបស់កូនៗចំពោះនាង។ ព្រះបាន មានបន្ទូលថា៖ ‘ចូរយកកូនប្រុសកូនស្រីនេះទៅ ហើយបង្ហាត់បង្រៀននូវ បេសកកម្មដ៏ធំនេះសម្រាប់ខ្ញុំ។ ចូរធ្វើអោយបេសកកម្មនោះបានជាបរិសុទ្ធ តាមលំនាំពីស្ថានសួគ៌ ដើម្បីអោយបានភ្លឺនៅក្នុងដំណាក់នៃព្រះអម្ចាស់ជា រៀងរហូត’»។ (Testimonies for the Church, vol.9, p.37)។ ព្រះទ្រង់ល្អណាស់។ ទ្រង់បានប្រទានគំនិតដែលស្រឡាញ់បេសកកម្មដល់ យើង នៅពេលដែលយើងត្រូវការគំនិតទាំងនោះជាទីបំផុត។