---
title:  ព្រះអម្ចាស់តែមួយគត់
date:  29/11/2020
---

ធម្មជាតិបានបង្ហាញយើងនូវភ័ស្តុតាងអំពីអំណាចរបស់ព្រះ។ យើងធ្លាប់ឮសេចក្តីពិតនៃព្រះគម្ពីរនេះជាញឹកញាប់ពេករហូតដល់យើងគិតថាគ្មានអ្វីពិសេសនៅក្នុងខនេះទេ។ សូមគិតអំពីសេចក្តី ស្រឡាញ់របស់ព្រះដែលមានចំពោះយើង។ ទ្រង់បានបង្កើតផែនដីនេះ ដោយសារតែទ្រង់ស្រឡាញ់យើង។ នៅពេលដែលយើងនឹកចាំអំពីរឿងនេះ យើងនឹងអាចយល់អំពីរបៀបក្នុងការបង្រៀនសិល្បៈ និងវិទ្យាសាស្ត្រ កាន់តែប្រសើរឡើង។

សូមគិតអំពីទារកដែលកំពុងតែលូតលាស់នៅក្នុងផ្ទៃម្តាយជាឧទាហរណ៍មួយនៃអំណាចរបស់ ព្រះ។ វិទ្យាសាស្ត្របានបង្រៀនយើងថា ជីវិតមនុស្សបានកើតនៅពេលដែលស៊ុតមួយបានលូតលាស់ឡើង ក្លាយជាទារកមួយបន្ទាប់ពី9ខែក្រោយមក។ យើងបានឃើញសេចក្តីស្រឡាញ់របស់ព្រះនៅក្នុងការអស្ចារ្យ ទាំងមូលនេះ។ ទារកបានលូតលាស់ឡើងនៅខាងក្រោមបេះដូងរបស់ម្តាយ។ ខណៈដែលទារកកំពុងតែ ធំធាត់ឡើង ពោះរបស់ម្តាយក៏កាន់ធំឡើងៗនៅខាងមុខរាងកាយរបស់នាងផងដែរ។ នាងតែងតែស្រមៃ ឃើញទារកថា នឹងកើតមកឆាប់ៗនេះ។ ទន្ទឹមនឹងនេះ ព្រះនេត្ររបស់ព្រះក៏តែងតែមើលមកកាន់កូនៗ របស់ទ្រង់ផងដែរ។

`សូមអានខគម្ពីររ៉ូម 1៖18-21; ទំនុកដំកើង 19៖1-6 និងនេហេមា 9៖6។ តើខទាំងនេះ បង្ហាញប្រាប់យើងយ៉ាងដូចម្តេចខ្លះ អំពីព័ន្ធកិច្ចរបស់ព្រះអាទិករដែលបានបង្កើតយើងមក?`

ព្រះបានបង្កើតផែនដីនេះអស់រយៈពេល6000ឆ្នាំមកហើយ។ ជាច្រើនពាន់ឆ្នាំបានកន្លងផុតទៅចាប់តាំងពីទឹកជំនន់មក។ ទោះបីជាដូច្នោះក្តី ភ័ស្តុតាងដ៏មានអំណាចនៅតែមាននៅលើផែនដីនេះដែលបញ្ជាក់ថា ព្រះគឺជាព្រះអាទិករដែលបានបង្កើតយើងមក។ ភ័ស្តុតាងនេះមានអំណាចជាទីបំផុតដែលលោក ប៉ុលបាន មានប្រសាសន៍នៅក្នុងខគម្ពីររ៉ូម 1៖18-21ថា អស់អ្នកណាដែលងាកចេញពីព្រះនឹងគ្មានអ្វី ដោះសាសម្រាប់ការជ្រើសរើសរបស់ពួកគេនៅថ្ងៃដែលព្រះជំនុំជម្រះផែនដីនេះឡើយ។ តើហេតុអ្វី? នោះគឺដោយសារតែលោកប៉ុលបានមានប្រសាសន៍ថា ភ័ស្តុតាងមានគ្រប់គ្រាន់ហើយនៅលើផែនដីនេះក្នុង ការបង្រៀនយើងអំពីព្រះ។

យើងកំពុងតែរស់នៅក្នុងសម័យមួយ ដែលមនុស្សថ្វាយបង្គំរបស់ដែលព្រះបានបង្កើត តែពុំបានថ្វាយបង្គំដល់ទ្រង់នោះទេ។ ម្ល៉ោះហើយ នេះគឺជារឿងដ៏សំខាន់ដែលការអប់រំគ្រីស្ទានតាមបែបសិល្បៈ និងវិទ្យាសាស្ត្រតែងតែបង្រៀនថា ព្រះគឺជាព្រះអាទិករដែលបានបង្កើតយើងមក។ ការអប់រំគ្រីស្ទានក៏ត្រូវ តែបង្រៀនថា ព្រះនៅតែទ្រទ្រង់របស់ទាំងអស់អោយបន្តទៅមុខផងដែរ។ នៅទីបញ្ចប់ ការបង្រៀន ឬគោល គំនិតណាមួយដែលពុំបានជឿថា មានព្រះ ឬនិយាយាថា គ្មានព្រះទេនៅលើលោកនឹងនាំទៅរកគំនិត ខុសឆ្គង។ ការអប់រំភាគច្រើននៅលើផែនដីនេះបានបង្រៀនយើងថា គ្មានព្រះនៅលើលោកនោះទេ។ ការ អប់រំគ្រីស្ទានមិនត្រូវធ្លាក់ទៅក្នុងអន្ទាក់នៃការអប់រំបែបនោះឡើយ។

`សូមគិតអំពីភាពដ៏ស្រស់ត្រកាលនៅលើផែនដីនេះ បើទោះបីជាបានធ្លាក់ចុះក្នុងអំពើបាបក្តី។ តើយើងអាចស្វែងរកសេចក្តីសង្ឃឹម និងសេចក្តីកំសាន្តចិត្តនៅក្នុងភាពស្រស់ត្រកាលនេះបានយ៉ាង ដូចម្តេច? តើសេចក្តីសង្ឃឹមនោះអាចជួយយើងនៅក្នុងគ្រាលំបាកដោយរបៀបណា?`