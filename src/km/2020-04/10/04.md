---
title:  អ្នកជំនាញខាងការបង្រៀនមិនពិត
date:  01/12/2020
---

យើងដឹងថា សិល្បៈ ប្រាជ្ញា និងការបង្រៀនជាច្រើននៅលើផែនដីនេះពុំបានលើកតម្កើងព្រះនោះទេ។ គ្រីស្ទានជាច្រើនប្រហែលជានិយាយថា គ្រីស្ទានពុំគួរសិក្សាប្រធានបទទាំងនេះទេ។ គ្រីស្ទាន សេវេនដេយអាត់វេនទីស្ទត្រូវតែគិតអោយបានម៉ត់ចត់អំពីរបៀបដែលពួកគេនឹងទទួលបានប្រាក់កម្រៃ ចិញ្ចឹមជីវិត កន្លែងដែលពួកគេនឹងទិញទំនិញ ព្រមទាំងអ្វីដែលពួកគេមើល និងអានផងដែរ។

`ក្នុងបទគម្ពីរធីម៉ូថេទី1 6 លោកប៉ុលបានផ្តល់ដំបូន្មានដល់យើងអំពីអ្វីដែលយើងពុំគួរធ្វើ។ ប៉ុន្តែ លោកប៉ុលក៏បានបកស្រាយយ៉ាងច្បាស់ដល់យើងអំពីមូលហេតុដែលយើងពុំគួរធ្វើរឿងទាំងនេះផងដែរ។ តើរឿងអ្វីខ្លះ ដែលលោកប៉ុលបានហាមមិនអោយធ្វើនៅក្នុងខ9 និងខ10?`

`សូមអានបញ្ចប់បទគម្ពីរធីម៉ូថេទី1 6។ តើរឿងអ្វីខ្លះ ដែលលោកប៉ុលបានមានប្រសាសន៍ថា គ្រីស្ទានគួរតែធ្វើនោះ?`

តើលោកអ្នកបានឃើញអំពីរបៀបដែលលោកប៉ុលបានហាមទាស់នឹង «ចំណេះដឹងដែលពុំមែនជាចំណេះដឹងពិតទាល់តែសោះ» នៅក្នុងខគម្ពីរធីម៉ូថេទី1 6៖20 ដែរឬទេ? ជាការពិតណាស់ លោក ប៉ុលពុំបានមានប្រសាសន៍អំពីការអប់រំនោះឡើយ។ ប៉ុន្តែ អ្វីដែលគាត់បានមានប្រសាសន៍អំពីចំណេះដឹងនោះគឺជាក្បួនច្បាប់ដ៏សំខាន់មួយសម្រាប់ការបង្រៀន និងការសិក្សា។ សូមគិតអំពីព័ត៌មាន ការបង្រៀន និងគោលជំនឿខុសឆ្គងទាំងនេះដែលបានបង្រៀនតាំងតែពីដើមប្រវត្តិសាស្ត្ររហូតមកដល់សព្វថ្ងៃនេះ។ គោលគំនិតខុសឆ្គងទាំងនេះបានបង្ហាញយើងថា មនុស្សអាចមាន «ជំនាញ» ក្នុងការបង្រៀនមិនពិតបាន។

អស់រយៈពេលជិត2000ឆ្នាំមកហើយ ដែលមនុស្សឆ្លាតបំផុតនៅលើផែនដីនេះបានជឿថា ផែនដីស្ថិតនៅចំចំណុចកណ្តាលនៃហ្វូងផ្កាយ និងភពទាំងអស់នៅក្នុងលំហអាកាស។ ពួកគេជឿថា ផែនដី ពុំមានចលនានោះទេ។ ប៉ុន្តែ ពួកគេគិតថា ហ្វូងផ្កាយ និងភពទាំងអស់ទៅវិញទេដែលបានធ្វើចលនានៅ ក្នុងរង្វង់ដ៏ល្អឥតខ្ចោះជាទីបំផុត។ មនុស្សបានគណនាគណិត និងវិទ្យាសាស្ត្រដ៏ពិបាកខ្លាំងបំផុតមួយ ចំនួន ដើម្បីបង្ហាញអំពីគោលជំនឿនេះ។ ដូច្នេះ យើងអាចនិយាយបានថា មនុស្សទាំងនេះគឺជាអ្នកជំនាញ ក្នុងការបង្រៀនមិនពិត។ នេះគឺជាការបង្រៀនខុសឆ្គងមួយដែលលោកប៉ុលបានបង្ហាញប្រាប់ដោយមាន ប្រសាសន៍ថា «‘ចំណេះដឹង’ ដែលពុំមែនជាចំណេះដឹងពិតទាល់តែសោះ»។

`វិទ្យាសាស្រ្តសព្វថ្ងៃត្រូវបានបង្កើតឡើងដោយគោលគំនិតខុសឆ្គងដែលថា ជីវិតបានចាប់ផ្តើម តាំងពីយូរណាស់មកហើយ។ ជីវិតបានកកើតឡើងដោយចៃដន្យ។ ព្រះពុំមានអ្វីទាក់ទងនៅនឹងការកកើតនេះទេ។ អ្នកវិទ្យាសាស្ត្រក៏បាននិយាយដែរថា ជីវិតពុំមានគោលបំណងអ្វីនោះទេ។ ហើយក៏មានមនុស្ស ជាច្រើនបានសរសេរអត្ថបទអំពីការបង្រៀននេះផងដែរ។ តើរឿងនេះបង្រៀនយើងអ្វីខ្លះ អំពីរបៀបដែល មនុស្សអាចមានជំនាញក្នុងការបង្រៀនមិនពិតនេះបាន? តើការយល់ឃើញរបស់យើងអំពីរឿងនេះអាច ជួយដល់ការអប់រំគ្រីស្ទាន និងការសិក្សាផ្នែកវិទ្យាសាស្ត្រនៅក្នុងសាលារៀនរបស់យើងយ៉ាងដូចម្តេច?`