---
title:  ស្រឡាញ់ និងកោតខ្លាចដល់ព្រះ
date:  11/10/2020
---

ក្នុងកណ្ឌគម្ពីរចោទិយកថា លោកម៉ូសេបានកត់ត្រាប្រសាសន៍ចុងក្រោយរបស់លោកទៅកាន់ សាសន៍យូដា មុនពេលពួកគេចូលទៅក្នុងទឹកដីសន្យា។ ប៉ុន្តែ លោកម៉ូសេមានពាក្យពេចន៍ និងមេរៀនមួយចំនួនយ៉ាងច្បាស់ចំពោះរាស្ត្ររបស់ព្រះ មុនពេលដែលពួកគេចូលទៅក្នុងទឹកដីសន្យា។

`សូមអានខគម្ពីរចោទិយកថា 31៖9-13។ តើការដែល «កោតខ្លាច» ដល់ព្រះ មានន័យយ៉ាងដូចម្តេចនៅក្នុងខទាំងនេះ?`

ព្រះពុំចង់អោយរាស្ត្ររបស់ទ្រង់ភ្លេចក្រឹត្យវិន័យរបស់ទ្រង់នោះឡើយ។ ដូច្នេះ ទ្រង់បានបង្កើត វិធីសាស្ត្រជាច្រើនសម្រាប់ពួកគេនឹកចាំអំពីក្រឹត្យវិន័យរបស់ទ្រង់។ រឿងនេះបង្ហាញយើងថា ព្រះគឺជាគ្រូដែល ពេញដោយព្រះទ័យអត់ធ្មត់។ ព្រះបានបង្រៀនម្តងហើយ ម្តងទៀត។ ទ្រង់ក៏បានចាត់ហោរារបស់ទ្រង់អោយ បង្រៀនដល់រាស្ត្ររបស់ទ្រង់ផងដែរ។ ព្រះបានប្រទានសារពិសេសៗតាមរយៈហោរារបស់ទ្រង់ ដើម្បីចែក ចាយជាមួយនឹងសាសន៍អ៊ីស្រាអែល។ ព្រះគម្ពីរសញ្ញាចាស់ភាគច្រើនគ្រាន់តែព្យាយាមបង្រៀនអោយរាស្ត្ររបស់ទ្រង់ដើរតាមផ្លូវដ៏ត្រឹមត្រូវនៃជីវិត។

តើលោកអ្នកបានឃើញនៅក្នុងខគម្ពីរចោទិយកថា 31៖9-13 អំពីរបៀបដែលលោកម៉ូសេ បានមានប្រសាសន៍ថា អនាគតកូនចៅអ៊ីស្រាអែលត្រូវតែរៀនអំពីក្រឹត្យវិន័យដែរឬទេ? លោកម៉ូសេបានមាន ប្រសាសន៍ អំពីការអប់រំនេះមានពីរផ្នែក។ ផ្នែកទីមួយ កូនៗត្រូវតែរៀនអំពីក្រឹត្យវិន័យ។ បន្ទាប់មក ពួកគេ នឹង «ខ្លាចដល់ព្រះយេហូវ៉ា ជាព្រះនៃឯង» (ចោទិយកថា 31៖13)។

ផ្នែកទីមួយ កូនៗបានឮ។ បន្ទាប់មក ពួកគេនឹងរៀនអំពីការគោរពកោតខ្លាចដល់ព្រះ។ ដូច្នេះ យើងអាចមើលឃើញថា ពួកគេត្រូវតែបានរៀនអំពីការគោរពកោតខ្លាចដល់ព្រះ។ លោកម៉ូសេបានផ្តល់ តម្រុយតាមរយៈខទាំងនេះថា ចំណេះដឹង និងការគោរពកោតខ្លាចគឺជារឿងដែលយើងរៀនទៅតាមពេល វេលា។ ការដែលយើងរៀនអំពីព្រះពុំមានន័យថា យើងនឹងគោរពកោតខ្លាចដល់ទ្រង់នោះទេ។ យើងត្រូវតែ រៀនគោរពកោតខ្លាចចំពោះទ្រង់។

តើការ «កោតខ្លាចដល់ព្រះ» មានន័យយ៉ាងណាដែរ នៅពេលដែលលោកម៉ូសេបានប្រាប់ បណ្តាជនអោយ «ស្រឡាញ់ព្រះយេហូវ៉ា ជាព្រះនៃឯងឲ្យអស់ពីចិត្ត អស់ពីព្រលឹង ហើយអស់ពីកម្លាំង ឯង» (ចោទិយកថា 6៖5)? ប្រហែលជាវិធីដ៏ល្អបំផុត ដើម្បីបកស្រាយអត្ថន័យនៃពាក្យថា «កោតខ្លាច ដល់ព្រះ» នៅត្រង់នេះគឺជាការប្រៀបធៀបមួយតាមរបៀបដែលកូនបានស្រឡាញ់ និងកោតខ្លាចដល់ឪពុកដ៏ល្អម្នាក់អ៊ីចឹង។ ឪពុកបានបង្ហាញសេចក្តីស្រឡាញ់របស់គាត់ និងយកចិត្តទុកដាក់ដោយនិយាយ ប្រាកដប្រជា។ ឪពុកនឹងដាក់ទោសកូន នៅពេលដែលកូនធ្វើខុស។ មែនហើយ ទន្ទឹមគ្នានេះ យើងត្រូវតែ ស្រឡាញ់ និងកោតខ្លាចដល់ព្រះ។ ចំណុចទាំងពីរពុំមានគោលគំនិតខុសគ្នានោះទេ។ កាលណាយើងរៀន កាន់តែច្រើនអំពីព្រះ យើងនឹងស្រឡាញ់ទ្រង់កាន់តែខ្លាំងឡើង ដោយសារតែសេចក្តីល្អរបស់ទ្រង់។ ទន្ទឹម គ្នានេះ កាលណាយើងរៀនកាន់តែច្រើនអំពីព្រះ យើងនឹងកោតខ្លាចដល់ទ្រង់កាន់តែច្រើនឡើងដែរ។ តើហេតុអ្វី? នោះគឺដោយសារតែយើងមើលឃើញថា ព្រះទ្រង់សក្តិសមនឹងអោយយើងគោរពកោតខ្លាច។ ទ្រង់បរិសុទ្ធ ចំណែកយើងរាល់គ្នាជាបាបជន។ មានតែសេចក្តីស្រឡាញ់ និងសេចក្តីមេត្តារបស់ព្រះប៉ុណ្ណោះ ទេ ដើម្បីកុំអោយយើងត្រូវបំផ្លាញចេញ។

តើត្រូវធ្វើយ៉ាងដូចម្តេច ដើម្បីអោយយើងអាចស្រឡាញ់ និងកោតខ្លាចដល់ព្រះក្នុងពេលតែមួយទៅបាន?