---
title:  រស់នៅលើផែនដីដែលបំផ្លាញដោយអំពើបាប
date:  14/10/2020
---

យើងនឹងមានការសប្បាយរីករាយជាមួយនឹងព្រះពរដ៏អស្ចារ្យជាច្រើន នៅពេលដែលយើងធ្វើតាម ក្រឹត្យវិន័យរបស់ព្រះ។ ព្រះគម្ពីរបានបង្ហាញយើងថា ព្រះបានប្រទានពរដល់អ្នកណាដែលធ្វើតាមទ្រង់។ ព្រះបានមានបន្ទូលប្រាប់សាសន៍អ៊ីស្រាអែលដែលជារាស្ត្ររបស់ទ្រង់ម្តងហើយម្តងទៀតថា ប្រសិនបើពួក គេ ធ្វើតាមក្រឹត្យវិន័យរបស់ទ្រង់ ពួកគេនឹងមានជោគជ័យ។ លោកយ៉ូស្វេគឺជាគំរូដ៏ល្អនៃភាពជោគជ័យ។ លោកយ៉ូស្វេបានធ្វើតាមក្រឹត្យវិន័យរបស់ព្រះយ៉ាងប្រុងប្រយ័ត្ន។ ព្រះបានប្រទានពរនូវជំនាញក្នុងការដឹកនាំដ៏រឹងមាំ ដល់លោកយ៉ូស្វេ។ ដូចដែលយើងបានឃើញហើយថា លោកយ៉ូស្វេគឺជាមេដឹកនាំដ៏ល្អម្នាក់។

`សូមអានរបាក្សត្រទី2 31៖20, 21។ តើហេតុអ្វីបានជាសេ្តចហេសេគាទទួលជោគជ័យដូចដែលខទាំងនេះបានចែងមក?`

ក្នុងនាមជាគ្រូ យើងត្រូវតែបង្ហាញសិស្សរបស់យើងថា ការស្តាប់បង្គាប់តាមព្រះគឺជាផ្នែកដ៏សំខាន់ មួយនៃភាពជោគជ័យរបស់យើងនៅក្នុងជីវិត។ ប៉ុន្តែ សិស្សរបស់យើងមិនមែនឆ្ងល់នោះ ទេ។ មិនយូរមិន ឆាប់ពួកគេនឹងមើលឃើញសេចក្តីពិត។ មនុស្សខ្លះមួយចំនួនដែលធ្វើតាមព្រះទទួលការឈឺចាប់ពីរឿង អាក្រក់នៅក្នុងជីវិត។ តើយើងអាចបកស្រាយរឿងនេះយ៉ាងដូចម្តេច?

ការពិតនោះគឺថា យើងពុំអាចបកស្រាយអំពីរឿងនេះបាននោះទេ។ យើងកំពុងតែរស់នៅលើ ផែនដីដែលបំផ្លាញដោយអំពើបាប និងសេចក្តីអាក្រក់។ មនុស្សគ្រប់គ្នាដែលរស់នៅលើផែនដីនេះគឺស្ថិត នៅចំណុចកណ្តាលនៃសង្គ្រាមលោករវាងសេចក្តីល្អ និងសេចក្តីអាក្រក់។ គ្មានអ្នកណាម្នាក់ដែលអាច គេចផុតពីការរងទុក្ខដោយសារតែសង្គ្រាមនេះបាននោះឡើយ។

`សូមអានខគម្ពីរម៉ាកុស 6៖25-27; បទគម្ពីរយ៉ូប 1 និង2; កូរិនថូសទី2 11៖23-29។ តើខទាំងនេះបង្រៀនយើងអ្វីខ្លះ អំពីមូលហេតុដែលរឿងអាក្រក់ៗបានកើតឡើងចំពោះមនុស្សល្អដែលស្រឡាញ់ និងធ្វើតាមព្រះ?`

ជាការពិតណាស់ មនុស្សស្មោះត្រង់ និងល្អដែលស្រឡាញ់ព្រះពុំមែនសប្បាយរីករាយជាមួយ នឹងភាពជោគជ័យនៅក្នុងជីវិតនេះជានិច្ចនោះទេ។ លើសជាងនេះទៅទៀត ពួកគេពុំបានទទួលនូវអ្វីដែល មនុស្សជាច្រើននិយាយពីភាពជោគជ័យដែលគេយល់នោះដែរ។ តើពាក្យថា «ភាពជោគជ័យ» មានន័យ ពិតប្រាកដយ៉ាងដូចម្តេចដែរ? សំណួរនេះមានសារៈសំខាន់ ខណៈពេលដែលយើងព្យាយាមបង្រៀនកូនៗ និងសិស្សរបស់យើងអំពីមូលហេតុដែលពួកគេគួរតែធ្វើតាមក្រឹត្យវិន័យរបស់ព្រះ។ សូមយើងក្រឡេកមើលចំពោះប្រសាសន៍របស់អ្នកតែងបទទំនុកដំកើងវិញម្តង។ «ដ្បិត1ថ្ងៃនៅក្នុងព្រះលាននៃទ្រង់នោះវិសេសជាង1ពាន់ថ្ងៃណាទៀត ទូលបង្គំស៊ូធ្វើជាអ្នកឆ្មាំទ្វារនៅក្នុងដំណាក់របស់ព្រះនៃទូលបង្គំជាជាងនៅក្នុងលំនៅនៃសេចក្តីអាក្រក់» (ទំនុកដំកើង 84៖10)។ ក្នុងភ្នែករបស់អ្នកលោកីយ៍ មនុស្សដែលធ្វើ តាមព្រះពុំមាន «ជោគជ័យ» ជានិច្ចនោះទេ។ យ៉ាងហោចណាស់ មិនមែនពេលឥឡូវនេះឡើយ។ យើង នឹងមិនទទួលបានសេចក្តីល្អណាមួយដោយការប្រាប់សិស្សរបស់យើងថា ការស្តាប់បង្គាប់តែងតែនាំទៅ រកភាពជោគជ័យនោះឡើយ។

សូមអានខគម្ពីរហេព្រើរ 11៖13-16។ តើខទាំងនេះជួយយើងអោយយល់អំពីមូលហេតុដែល មនុស្សធ្វើតាមព្រះទទួលការឈឺចាប់នៅក្នុងជីវិតនេះយ៉ាងដូចម្តេច?