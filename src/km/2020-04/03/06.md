---
title:  ព្រះយេស៊ូវជាគំរូរបស់យើង
date:  15/10/2020
---

ព្រះយេស៊ូវគ្រីស្ទគឺជាព្រះរាជបុត្រារបស់ព្រះ។ រីឯនៅផែនដី ទ្រង់គ្រាន់តែជាមនុស្សដែលរស់នៅ ក្នុងជីវិតដ៏ល្អឥតខ្ចោះដោយការប្រព្រឹត្តតាមក្រឹត្យវិន័យរបស់ព្រះ។ ព្រះយេស៊ូវបានប្រព្រឹត្តតាមក្រឹត្យវិន័យ របស់ព្រះ ដើម្បីអោយទ្រង់អាចក្លាយជាអ្នកជំនួសអំពើបាប និងជាគំរូរបស់យើង។

`សូមអានខគម្ពីរទាំងនេះ៖ លូកា 2៖51, 52; ភីលីព 2៖8; ហេព្រើរ 5៖8; យ៉ូហាន 8៖28, 29។ តើខទាំងនេះជួយយើងអោយនឹកចាំអំពីការប្រព្រឹត្តតាមដ៏ល្អឥតខ្ចោះរបស់ព្រះយេស៊ូវ នៅពេលដែល ព្រះអង្គនៅមានព្រះជន្មនៅឡើយយ៉ាងដូចម្តេច?`

លោកយ៉ូហានប្រហែលជាមានប្រសាសន៍យ៉ាងល្អបំផុត នៅពេលដែលគាត់សរសើរនូវខនេះ ថា៖ «អ្នកណាដែលថាខ្លួននៅក្នុងទ្រង់ នោះត្រូវតែប្រព្រឹត្តដូចជាទ្រង់ដែរ» (យ៉ូហានទី1 2៖6)។ យើងត្រូវ តែក្រឡេកមើលជីវិតរបស់ព្រះយេស៊ូវ និងព័ន្ធកិច្ចរបស់ទ្រង់នៅលើផែនដី។ នៅពេលដែលយើងសម្លឹង មើលព្រះយេស៊ូវ យើងនឹងមើលឃើញថា ព្រះយេស៊ូវបានផ្គាប់ព្រះហឫទ័យព្រះវរបិតារបស់ទ្រង់ដែលគង់នៅឯស្ថានសួគ៌តាមរយៈការប្រព្រឹត្តតាមរបស់ទ្រង់។ ព្រះយេស៊ូវធ្វើតាមក្រឹត្យវិន័យរបស់ព្រះពេញមួយ ជីវិត របស់ទ្រង់។ ទ្រង់បានធ្វើគ្រប់យ៉ាងដែលពួកហោរាពិសេសរបស់ទ្រង់បានទស្សន៍ទាយថា ទ្រង់នឹងធ្វើ កិច្ចការទាំងនោះ។

ព្រះបានមានបន្ទូលប្រាប់លោកម៉ូសេអោយកត់ត្រាក្រឹត្យវិន័យរបស់ទ្រង់ទុកជាសេចក្តីបន្ទាល់ទាស់នឹងសាសន៍អ៊ីស្រាអែល។ ទន្ទឹមនឹងនេះ ព្រះយេស៊ូវក៏ជាគំរូនៃសេចក្តីបន្ទាល់នេះផងដែរ។ ទ្រង់បាន បង្ហាញជីវិតនៃការប្រព្រឹត្តតាមព្រះដល់ពួកបុរស និងស្ត្រី និងបាបជនដែលជាសិស្សរបស់ទ្រង់។ ឥឡូវនេះ យើងបានទទួលលើសពីសំណុំនៃក្បួនក្រឹត្យវិន័យដែលយើងធ្វើតាមទៅទៀត។ យើងមានគំរូដ៏រស់របស់ព្រះយេស៊ូវក្នុងការធ្វើតាមផងដែរ។

«គ្រីស្ទានមួយចំនួនជឿថា ការដែលមានសេចក្តីជំនឿមានន័យថា ពួកគេពុំចាំបាច់ត្រូវការធ្វើតាមព្រះនោះទេ។ ប៉ុន្តែ ការជឿបែបនេោះពុំមែនជាសេចក្តីជំនឿនោះទេ។ ការជឿបែបនោះគ្រាន់តែជា គោលគំនិតកុហកតែប៉ុណ្ណោះ។ ‘ដ្បិតគឺដោយព្រះគុណ ដែលអ្នករាល់គ្នាបានសង្គ្រោះ ដោយសារសេចក្តី ជំនឿ ហើយសេចក្តីនោះក៏មិនមែនកើតពីអ្នករាល់គ្នាដែរ គឺជាអំណោយទានរបស់ព្រះវិញ’ (អេភេសូរ 2៖ 8)។ ‘បើគ្មានការប្រព្រឹត្តតាមទេ នោះក៏ស្លាប់នៅតែឯង’ (យ៉ាកុប 2៖17)។ ព្រះយេស៊ូវបានមានបន្ទូល អំពីកិច្ចការដែលទ្រង់នឹងធ្វើមុនពេលដែលព្រះអង្គយាងមកផែនដីនេះថា៖ ‘ឱព្រះនៃទូលបង្គំអើយ ទូលបង្គំ មានសេចក្តីអំណរនឹងធ្វើតាមព្រះហឫទ័យទ្រង់ អើ ក្រឹត្យវិន័យរបស់ទ្រង់ក៏នៅក្នុងចិត្តទូលបង្គំ’ (ទំនុកដំកើង 40៖8)។ មុនពេលដែលទ្រង់យាងត្រឡប់ទៅឯស្ថានសួគ៌វិញ ទ្រង់បានមានបន្ទូលថា៖ ‘«ដូចជាខ្ញុំបាន កាន់តាមបញ្ញត្តិនៃព្រះវរបិតាខ្ញុំ ហើយក៏នៅជាប់ក្នុងសេចក្តីស្រឡាញ់របស់ទ្រង់ដែរ» (យ៉ូហាន 15៖10)។ ‘យើងរាល់គ្នាដឹងថា យើងស្គាល់ទ្រង់ . . . . អ្នកណាដែលថា បានស្គាល់ទ្រង់ តែមិនកាន់តាមបញ្ញត្តិទ្រង់ ទេ អ្នកនោះឈ្មោះថាជាអ្នកកុហក ហើយសេចក្តីពិតមិននៅក្នុងអ្នកនោះឡើយ តែអ្នកណាដែលកាន់តាម ព្រះបន្ទូលទ្រង់វិញ នោះប្រាកដជាសេចក្តីស្រឡាញ់នៃព្រះបានពេញខ្នាត នៅក្នុងអ្នកនោះហើយ គឺដោយ សេចក្តីនោះឯង ដែលយើងដឹងថា យើងនៅក្នុងទ្រង់ អ្នកណាដែលថាខ្លួននៅក្នុងទ្រង់ នោះត្រូវតែប្រព្រឹត្ត ដូចជាទ្រង់ដែរ’ (យ៉ូហានទី1 2៖3-6)។ ដកស្រង់ពី Ellen G. White, Steps to Christ, page 61, adapted។

តើលោកអ្នកអាចធ្វើតាមគំរូរបស់ព្រះយេស៊ូវក្នុងគ្រប់ទាំងផ្នែកនៃជីវិតរបស់លោកអ្នកបានដែរ ឬទេ? តើរឿងនេះអាចជួយយើងអោយក្លាយទៅជាគ្រូដ៏ល្អប្រសើរទៅកាន់អ្នកដទៃបានយ៉ាងដូចម្តេច? យើង ដឹងថា ទង្វើរបស់យើងមានឥទ្ធិពលខ្លាំងជាងពាក្យសម្តីរបស់យើង។ តើហេតុអ្វីបានជារឿងនេះជាការពិត អំពីស្មរបន្ទាល់ជាគ្រីស្ទានរបស់យើង?