---
title:  ទីបន្ទាល់ទាស់នឹងលោកអ្នក
date:  12/10/2020
---

លោកម៉ូសេបានដឹងថា គាត់នឹងត្រូវស្លាប់ឆាប់ៗនេះ។ ពួកសាសន៍អ៊ីស្រាអែលនឹងចូលទៅ ក្នុងស្រុងកាណានដែលជាទឹកដីសន្យា បន្ទាប់ពីការស្លាប់របស់គាត់។ លោកម៉ូសេក៏បានដឹងដែរ សាសន៍ អ៊ីស្រាអែលនឹងបែរចេញពីព្រះនៅក្នុងចិត្តរបស់ពួកគេឆាប់ៗនេះ បន្ទាប់ពីពួកគេចាប់ផ្តើមរស់នៅក្នុងស្រុក កាណាន។

`សូមអានខគម្ពីរចោទិយកថា 31៖14-27។ តើលោកម៉ូសេបានធ្វើអ្វីខ្លះ មុនពេលដែលគាត់ ស្លាប់? តើលោកម៉ូសេបានព្រួយបារម្ភអំពីអ្វី? តើគាត់ដោះស្រាយបញ្ហានៅក្នុងខទាំងនេះយ៉ាងដូចម្តេច?`

លោកម៉ូសេបានធ្វើដូចជាគ្រូដែលត្រៀមខ្លួនរួចជាស្រេចសម្រាប់គ្រូជំនួសដែលនឹងត្រូវមកកាន់ តួនាទីរបស់គាត់។ លោកម៉ូសេបានដឹងថា «សិស្ស» របស់គាត់ពុំមានឥរិយាបថត្រឹមត្រូវនៅក្នុងថ្នាក់នោះ ទេ។ គាត់មិនមែនឆោតរហូតដល់ជឿថា រាស្ត្ររបស់ព្រះនឹងមិនប្រព្រឹត្តអំពីបាប នៅពេលដែលគាត់ស្លាប់ ទៅនោះទេ។ ដូច្នេះ លោកម៉ូសេបានបង្គាប់អោយពួកលេវីដាក់គម្ពីរក្រឹត្យវិន័យនៅជាប់នឹងហឹបសញ្ញា។ ដើម្បីអោយគម្ពីរនោះក្លាយទៅជា «ទីបន្ទាល់»។ តាមវិធីនេះ តើគម្ពីរក្រឹត្យវិន័យនឹងក្លាយជាទីបន្ទាល់ឬ? លោកម៉ូសេបានមានប្រសាសន៍អំពីគម្ពីរនៃក្រឹត្យវិន័យហាក់ដូចជាគម្ពីរនោះជាមនុស្សរស់ដែលអាចបង្ហាញ មនុស្សអំពីសេចក្តីអាក្រក់នៅក្នុងចិត្តរបស់ពួកគេអុីចឹង។

ក្រឹត្យវិន័យធ្វើជា «ទីបន្ទាល់ទាស់» នឹងសាសន៍អ៊ីស្រាអែល (ចោទិយកថា 31៖26)។ តើក្រឹត្យ-

`វិន័យបានបង្ហាញយើងនូវតម្រូវការរបស់យើងចំពោះព្រះគុណរបស់ព្រះយ៉ាងដូចម្តេចទៅ? ព្រះគុណគឺជា អំណោយនៃសេចក្តីមេត្តា សេចក្តីលើកលែងទោស និងអំណាចឈ្នះលើអំពើបាបរបស់ព្រះ។ តើខគម្ពីររ៉ូម 3៖19- 23 បានបង្ហាញប្រាប់យើងយ៉ាងដូចម្តេច?`

ព្រះបានមានបន្ទូលប្រាប់លោកម៉ូសេនៅក្នុងខគម្ពីរចោទិយកថា 31៖19 ថា «ដូច្នេះចូរឯងកត់ទំនុកនេះទុកសំរាប់ឯងរាល់គ្នា ហើយបង្ហាត់បង្រៀនដល់ពួកកូនចៅអ៊ីស្រាអែលចុះ ចូរដាក់ទំនុកនេះ ចុះក្នុងមាត់គេ ដើម្បីឲ្យបានធ្វើជាទីបន្ទាល់នៃអញ ទាស់នឹងពួកកូនចៅអ៊ីស្រាអែល»។ ត្រង់នេះ យើងឃើញ ថា ព្រះគម្ពីរបានចែងអំពីចម្រៀងនេះតាមរបៀបដែលព្រះគម្ពីរបានចែងអំពីគម្ពីរក្រឹត្យវិន័យយ៉ាងដូច្នេះដែរ។ ព្រះបានមានបន្ទូលថា ចម្រៀងនេះប្រៀបបាននឹងទីបន្ទាល់មួយផងដែរ។ ទន្ទឹមគ្នានេះ គម្ពីរក្រឹត្យ-

វិន័យក៏ជាទីបន្ទាល់មួយដែរ។ ម្ល៉ោះហើយ ទាំងចម្រៀង និងគម្ពីរក្រឹត្យវិន័យប្រៀបបាននឹងមនុស្សរស់ អ៊ីចឹង។ ចម្រៀងនេះអាចជួយមនុស្សអោយមើលឃើញនូវអ្វីដែលខុសឆ្គងនៅក្នុងចិត្តរបស់ពួកគេ។

`យើងគួរតែចង់តែប្រព្រឹត្តតាមក្រឹត្យវិន័យរបស់ព្រះអោយអស់ពីកម្លាំងដែលទ្រង់បានប្រទានដល់ យើង។ តើក្រឹត្យវិន័យរបស់ព្រះអាចធ្វើជា «ទីបន្ទាល់ទាស់» នឹងយើងដោយរបៀបណា? តើទីបន្ទាល់នេះ បង្រៀនយើងអ្វីខ្លះ អំពីតម្រូវការនៃដំណឹងល្អពីព្រះយេស៊ូវនៅក្នុងជីវិតរបស់យើង?`