---
title:  ក្រឹត្យវិន័យប្រៀបដូចជាគ្រូ
date:  10/10/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ចោទិយកថា 31៖9-13; ចោទិយកថា 31៖14-27; យ៉ូហាន 1៖7, 8; លូកា 2៖51, 52។

> <p>ខចងចាំ</p>
> «ត្រូវឲ្យឯងស្រឡាញ់ព្រះយេហូវ៉ា ជាព្រះនៃឯងឲ្យអស់ពីចិត្ត អស់ពីព្រលឹង ហើយអស់ពីកំឡាំងឯង » (ចោទិយកថា 6៖5)។

លោកប៉ុលបានព្រមានពួកជំនុំកាឡាទីអំពីការបានសង្គ្រោះតាមរយៈការប្រព្រឹត្តល្អរបស់ពួកគេ។ លោកប៉ុលបានសរសេរថា៖ «ដូច្នេះ តើក្រឹត្យវិន័យទាស់ទទឹងនឹងសេចក្តីសន្យានៃព្រះឬអី មិនមែនទេ ដ្បិតបើសិនជាមានក្រឹត្យវិន័យណាប្រទានមក ដែលអាចនឹងធ្វើឲ្យរស់បាន នោះប្រាកដជាសេចក្តី សុចរិតនឹងមក ដោយសារក្រឹត្យវិន័យនោះហើយ» (កាឡាទី3៖21)។ ជាការពិតណាស់ ក្រឹត្យវិន័យនោះនឹងក្លាយជាក្រឹត្យ-វិន័យ របស់ព្រះ ប្រសិនបើអាច «ធ្វើអោយរស់បាន» មែន។ ប៉ុន្តែ លោកប៉ុលបានមានប្រសាសន៍ថា ក្រឹត្យវិន័យ របស់ព្រះមិនអាចធ្វើអោយបាបជនរស់បានឡើយ។ តើហេតុអ្វីបានជាលោកប៉ុលមានប្រសាសន៍យ៉ាងដូច្នោះ? «គម្ពីរបានបង្ខាំងគ្រប់ទាំងអស់ក្នុងអំពើបាប ដើម្បីឲ្យសេចក្តីដែលទ្រង់សន្យា បានប្រទានមកដល់ពួកអ្នកជឿ វិញ ដោយសារសេចក្តីជំនឿដល់ព្រះយេស៊ូវគ្រីស្ទ» (កាឡាទី 3៖22)។

ប៉ុន្តែ ប្រសិនបើក្រឹត្យវិន័យពុំអាចធ្វើអោយបាបជនរស់បានមែននោះ តើវាមានប្រយោជន៍អ្វីទៅ? ជាការពិតណាស់ ក្រឹត្យវិន័យបានបង្ហាញយើងអំពីសេចក្តីលើកលែងទោស និងសេចក្តីមេត្តារបស់ព្រះដែលជាតម្រូវការរបស់យើង។ ប៉ុន្តែ តើក្រឹត្យវិន័យគ្រាន់តែបង្ហាញយើងអំពីអំពើបាបរបស់យើងប៉ុណ្ណោះឬ?

ពុំមែនដូច្នេះទេ។ ក្រឹត្យវិន័យក៏បានបង្ហាញយើងអំពីផ្លូវនៃជីវិតផងដែរ។ ផ្លូវនៃជីវិតត្រូវបានរក ឃើញនៅក្នុងព្រះយេស៊ូវតែមួយអង្គប៉ុណ្ណោះ។ ការអប់រំពិតគួរតែបង្ហាញយើងអំពីសេចក្តីលើកលែងទោស និងសេចក្តីមេត្តាករុណារបស់ព្រះដែលជាតម្រូវការរបស់យើង។ ការអប់រំពិតក៏គួរតែបង្ហាញយើងអំពីមូលហេតុ ដែលយើង ត្រូវតែគោរពព្រះយេស៊ូវ។ សប្តាហ៍នេះ យើងនឹងសិក្សាអំពីផ្នែកដែលក្រឹត្យវិន័យរបស់ព្រះមាននៅក្នុងការអប់រំរបស់គ្រីស្ទាន។ នៅពេលយើងសិក្សា សូមក្រឡេកមើលអំពីជំនឿ សេចក្ដីមេត្ដាករុណា និង សេចក្ដីស្រឡាញ់របស់ព្រះចំពោះបាបជនដែលក្រឹត្យវិន័យអាចបង្រៀនដល់យើងបាន។