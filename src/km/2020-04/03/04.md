---
title:  ដើម្បីអោយលោកអ្នកបានរីកចម្រើន
date:  13/10/2020
---

ព្រះគម្ពីរបានបង្ហាញប្រាប់យើងអំពីរឿងល្អដែលនឹងត្រូវកើតឡើង នៅពេលដែលយើងដឹង និង ធ្វើតាមក្រឹត្យវិន័យរបស់ព្រះ។

`សូមអានខគម្ពីរយ៉ូស្វេ 1៖7, 8។ តើព្រះអម្ចាស់មានបន្ទូលទៅកាន់លោកយ៉ូស្វេយ៉ាងដូចម្តេច ខ្លះនៅក្នុងខទាំងនេះ? តើហេតុអ្វីបានជាក្បួនក្រឹត្យវិន័យនៅក្នុងខទាំងនេះសំខាន់សម្រាប់ជីវិតរបស់យើង សព្វថ្ងៃនេះ?`

ព្រះអម្ចាស់បានមានបន្ទូលប្រាប់លោកយ៉ូស្វេ ខណៈពេលដែលលោកចូលទៅក្នុងស្រុកកាណាន ថា៖ «ឲ្យឯងគ្រាន់តែមានកម្លាំង និងចិត្តក្លាហានប៉ុណ្ណោះ ដើម្បីនឹងកាន់ ហើយប្រព្រឹត្តតាមក្រឹត្យវិន័យគ្រប់ជំពូក ដែលម៉ូសេជាអ្នកបម្រើអញ បានបង្គាប់មក កុំឲ្យងាកបែរចេញទៅខាងស្តាំ ឬខាងឆ្វេងឡើយ ប្រយោជន៍ឲ្យឯងបានកើតការនៅកន្លែងណា ដែលឯងទៅនោះ» (យ៉ូស្វេ 1៖7)។

ព្រះគម្ពីរបានចែងថា ភាពជោគជ័យបានមកពីការស្តាប់បង្គាប់។ គោលគំនិតនេះប្រឆាំងនឹង របៀបដែលមនុស្សភាគច្រើនសព្វថ្ងៃនេះគិតអំពីភាពជោគជ័យ។ មនុស្សជាច្រើនសព្វថ្ងៃេនះជឿថា ភាព ជោគជ័យបានមកពីការខិតខំប្រឹងប្រែង គោលគំនិតថ្មីៗ និងជំនាញជាច្រើន។ លោកអ្នកត្រូវតែប្រថុយនៅ ក្នុងការងារជាច្រើន ដើម្បីអោយបានទទួលភាពជោគជ័យដ៏ធំមួយ។ ប៉ុន្តែ ចំពោះព្រះនេត្ររបស់ព្រះវិញ ភាពជោគជ័យគឺជាអ្វីមួយផ្សេងពីរឿងទាំងនេះ។

`សូមអានខគម្ពីរវិវរណៈ 12៖17; វិវរណៈ 14៖12; រ៉ូម 1៖5; រ៉ូម 16៖26; យ៉ាកុប 2៖ 10-12។ តើខទាំងនេះចង់បង្ហាញប្រាប់យើងសព្វថ្ងៃនេះយ៉ាងដូចម្តេចខ្លះ អំពីមូលហេតុដែលយើង ត្រូវតែធ្វើតាមក្រឹត្យវិន័យរបស់ព្រះនោះ? ជាការពិតណាស់ យើងមិនមែនបានសង្គ្រោះដោយសារក្រឹត្យ-វិន័យរបស់ព្រះនោះទេ។ ប៉ុន្តែ តើហេតុអ្វីបានជាក្រឹត្យវិន័យនេះសំខាន់ដែលយើងត្រូវតែរក្សាវាជានិច្ច?`

ក្នុងនាមជាគ្រីស្ទាន យើងជឿលើព្រះគម្ពីរ។ ព្រះគម្ពីរបង្គាប់អោយយើងធ្វើតាមក្រឹត្យវិន័យរបស់ ព្រះ។ ការប្រព្រឹត្តខុសនឹងក្រឹត្យវិន័យរបស់ព្រះអាចនាំទៅរកតែការឈឺចាប់ ទុក្ខវេទនា និងជីវិតដ៏នៅអស់ កល្បជានិច្ច។ តើអ្នកណាម្នាក់ដែលពុំធ្លាប់ទទួលការឈឺចាប់មកពីការប្រព្រឹត្តអំពើបាប និងការប្រព្រឹត្តខុសនឹងក្រឹត្យវិន័យរបស់ ព្រះ? ព្រះបានសន្យាចំពោះសាសន៍អ៊ីស្រាអែលដែលជារាស្ត្ររបស់ទ្រង់ នៅក្នុងសម័យ ព្រះគម្ពីរថា ពួកគេ នឹងទទួលបានជោគជ័យ កាលណាពួកគេរក្សាក្រឹត្យវិន័យរបស់ព្រះ។ រឿងនេះមិនខុស គ្នានោះទេ សម្រាប់យើងសព្វថ្ងៃនេះ។ ក្រឹត្យវិន័យរបស់ព្រះគឺជាស្នូលនៃការអប់រំរបស់គ្រីស្ទាន។ ក្រឹត្យ-

វិន័យរបស់ព្រះបានបង្ហាញយើងអំពីរបៀបរស់នៅដោយសេចក្តីជំនឿ និងការជឿទុកចិត្តលើព្រះគុណរបស់ ព្រះ។ ដូចដែលយើងបានដឹងរួចមក ហើយថា ព្រះគុណគឺជាអំណោយនៃសេចក្តីមេត្តា សេចក្តីលើកលែង ទោស និងអំណាចឈ្នះលើសេចក្តីស្លាប់របស់ព្រះ។

`តើអំពើបាបបានធ្វើអោយលោកអ្នករងទុក្ខវេទនា និងឈឺចាប់យ៉ាងដូចម្តេចខ្លះ? តើលោកអ្នក បានរៀនអ្វីខ្លះ ចេញពីបទពិសោធន៍របស់លោកអ្នកដែលលោកអ្នកអាចចែករំលែកជាមួយនឹងអ្នកដទៃ ដើម្បីកុំអោយពួកគេមានកំហុសដដែលនេះទៀត?`