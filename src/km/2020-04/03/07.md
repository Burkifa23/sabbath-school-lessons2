---
title:  ការសិក្សាបន្ថែម
date:  16/10/2020
---

«ព្រះបានបង្កើតយើង និងសង្គ្រោះយើងដោយសារតែទ្រង់ស្រឡាញ់យើង។ ការអប់រំពិតក៏បានចាប់ផ្តើមឡើងដោយសេចក្តីស្រឡាញ់របស់ព្រះផងដែរ។ គោលគំនិតនេះត្រូវបានបង្កើតយ៉ាង ច្បាស់នៅក្នុងច្បាប់របស់ព្រះ។ ច្បាប់របស់ព្រះគឺជាមាគ៌ាដឹកនាំជីវិតរបស់យើង។ ក្រឹត្យវិន័យទី1 និងសំខាន់ ជាងគេបំផុតនោះគឺថា៖ ‘«ឯងត្រូវស្រឡាញ់ព្រះអម្ចាស់ ជាព្រះនៃឯង ឲ្យអស់អំពីចិត្ត អស់អំពីព្រលឹង អស់ អំពីកម្លាំង» (លូកា 10៖27)។ ព្រះទ្រង់ជ្រាបគ្រប់យ៉ាង។ ទ្រង់គ្មានការចាប់ផ្តើម ឬទីបញ្ចប់នោះទេ។ ការស្រឡាញ់ទ្រង់ដោយអស់អំពីចិត្ត អស់អំពីព្រលឹង និងអស់អំពីកម្លាំងមានន័យថា ពង្រឹងអំណោយទាន ដែលយើងមាន។ ត្រង់នេះមានន័យថា រូបកាយ ចិត្តគំនិត និងវិញ្ញាណរបស់យើងទាំងអស់នឹងក្លាយទៅជា បរិសុទ្ធ។ ព្រះនឹងសណ្ឋិតនៅក្នុងយើង។

«ក្រឹត្យវិន័យទី2គឺជាសេចក្តីស្រឡាញ់។ ‘ព្រមទាំងអ្នកជិតខាង ដូចខ្លួនឯងដែរ’ (ម៉ាថាយ 22៖ 39)។ ច្បាប់នៃសេចក្តីស្រឡាញ់សូមអោយយើងថ្វាយរូបកាយ ចិត្តគំនិត និងវិញ្ញាណ ដើម្បីបម្រើដល់ព្រះ និងអ្នកដទៃ។ កិច្ចការនេះធ្វើអោយយើងក្លាយទៅជាព្រះពរទៅកាន់អ្នកដទៃ។ ទន្ទឹមនឹងនេះ កិច្ចការដែល យើងធ្វើសម្រាប់អ្នកដទៃផ្តល់ព្រះពរដល់យើងលើសជាងព្រះពរដែលអ្នកដទៃទទួលបានទៅទៀត។ ត្រង់ នេះបង្ហាញយើងកុំអោយមានភាពអាត្មានិយម។ ការអប់រំពិតទាំងអស់គឺមិនគិតពីប្រយោជន៍ឯងឡើយ។ ខណៈយើងបម្រើអ្នកដទៃដោយគ្មានចិត្តអាត្មានិយម យើងនឹងពង្រឹងផ្នែកទាំងអស់នៃចិត្តគំនិត និងវិញ្ញាណ របស់យើង។ យើងនឹងក្លាយមកដូចជាព្រះបន្តិចម្តងៗ។ កិច្ចការដែលគ្មានភាពអាត្មានិយមធ្វើអោយយើង ត្រៀមខ្លួនជាស្រេចសម្រាប់នគរស្ថានសួគ៌។ យើងនឹងបង្ហាញថា យើងទទួលនគរស្ថានសួគ៌ចូលមកក្នុងចិត្ត របស់យើងដោយការបម្រើដល់អ្នកដទៃ។ ដកស្រង់ពី Ellen G. White, Education, page 16, adapted។

**សំណួរពិភាក្សា**

`1. ព្រះបានបង្គាប់សាសន៍អ៊ីស្រាអែលអោយស្រឡាញ់ និងគោរពកោតខ្លាចដល់ព្រះ។ យើងក៏ត្រូវបាន បង្គាប់អោយធ្វើយ៉ាងដូច្នោះផងដែរ។ (ម៉ាថាយ 22៖37; វិវរណៈ 14៖7)។ សូមពិភាក្សាបន្ថែមនៅក្នុងថ្នាក់អំពីរបៀបដែលយើងអាចស្រឡាញ់ និងគោរពកោតខ្លាចដល់ព្រះ។ សូមឆ្លើយសំណួរនេះផង ដែរថា៖ តើក្រឹត្យវិន័យទាំង2នេះដែលបង្គាប់អោយស្រឡាញ់ និងគោរពកោតខ្លាចដល់ព្រះចុះសម្រុងគ្នា ទៅវិញទៅមក?`

`2. តើព្រះគម្ពីរបានចែងអំពីការធ្វើជាគំរូទៅកាន់ពួកជំនុំ និងគ្រួសាររបស់លោកអ្នកយ៉ាងដូចម្តេច?`

`3. ការប្រព្រឹត្តតាមគឺជារឿងដ៏សំខាន់មួយ។ ប៉ុន្តែ តើហេតុអ្វីបានជាការប្រព្រឹត្តតាមរបស់យើងពុំអាចសង្គ្រោះយើងបាន?`

`4. សូមអានបទគម្ពីរទំនុកដំកើង 119។ តើកណ្ឌគម្ពីរទំនុកដំកើងបានបង្ហាញប្រាប់អំពីគោលគំនិតនៃ ការធ្វើតាម សេរីភាព ក្រឹត្យវិន័យ ក្បួនច្បាប់ និងសេចក្តីបង្គាប់ទាំងនេះប៉ុន្មានដង? តើអ្នកសរសេរកណ្ឌគម្ពីរទំនុកដំកើងចង់បង្រៀនយើងអ្វីខ្លះ អំពីគោលគំនិតដ៏សំខាន់ទាំងនេះ?`