---
title:  គ្រួសារ
date:  03/10/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
កូរិនថូសទី2 4៖6, លូកា 1៖26-38, ទំនុកដំកើង 37៖7-9, អេភេសូរ 6៖4, ចោទិយកថា 6។

> <p>ខចងចាំ</p>
> «នែ កូនអើយ ចូរស្តាប់ពាក្យប្រៀនប្រដៅរបស់ឪពុកចុះ កុំឲ្យកូនបោះបង់ចោលសេចក្តីដំបូន្មាន របស់ម្តាយឯងឡើយ» (សុភាសិត 1៖8)។

ក្នុងនាមជាមនុស្សជាតិ យើងត្រូវតែរៀនជានិច្ច។ ជីវិតគឺជាការរៀនសូត្រ។ «ការអប់រំមានសារៈសំខាន់ជានិច្ចសម្រាប់សាសន៍យូដា។ ព្រះអម្ចាស់បានបង្គាប់អោយឪពុកម្តាយចាប់ផ្តើមការបង្រៀនដល់កូនៗ របស់ពួកគេអំពីព្រះចាប់តាំងពីពួកគេនៅជាទារកមកម្លេ៉ះ។ ឪពុកម្តាយសាសន៍យូដាបានបង្រៀនកូនៗរបស់ ពួកគេថា ព្រះទ្រង់ល្អ និងពេញដោយអំណាច។ ច្បាប់ និងប្រវត្តិសាស្ត្ររបស់ពួកគេក៏បានបង្ហាញថា ព្រះទ្រង់ ល្អ និងពេញដោយអំណាចផងដែរ។ ព្រះបានមានបន្ទូលប្រាប់ឪពុកម្តាយអោយបង្រៀនចម្រៀង សេចក្តី អធិស្ឋាន និងមេរៀនចេញពីព្រះគម្ពីរដល់កូនៗរបស់ពួកគេ។ ឪពុកម្តាយបានធ្វើអោយសេចក្តីបង្រៀនទាំង នេះស្រួលយល់ដល់កូនៗរបស់ពួកគេ។ ឪពុក និងម្តាយក៏បានបង្រៀនកូនៗរបស់ពួកគេថា ច្បាប់របស់ព្រះ បង្ហាញអំពីសេចក្តីស្រឡាញ់នៅក្នុងព្រះទ័យរបស់ទ្រង់។ ចិត្ត និងគំនិតរបស់ពួកគេបានផ្លាស់ប្តូរ ខណៈពេល ដែលកូនៗធ្វើតាមច្បាប់។ ច្បាប់បានជួយអោយពួកគេមានសេចក្តីស្រឡាញ់ និងសេចក្តីល្អដូចជាព្រះយេស៊ូវ។ ជាញឹកញាប់ ឪពុកម្តាយបានបង្រៀនកូនៗរបស់ពួកគេដោយពុំបានប្រើសៀវភៅណាមួយនោះទេ។ ទោះជា ដូច្នោះក្តី កូនៗក៏បានអានសំណេរជាភាសាហេព្រើរ និងសិក្សាព្រះគម្ពីរសញ្ញាចាស់ផងដែរ»។ ដកស្រង់ពី Ellen G. White, The Desire of Ages, page 69, adapted។

យោងតាមប្រវត្តិសាស្ត្រ ឪពុកម្តាយភាគច្រើនបានអប់រំកូនៗរបស់ពួកគេនៅឯផ្ទះ។ តើព្រះគម្ពីរ បានចែងយ៉ាងដូចម្តេចខ្លះ អំពីការអប់រំនៅក្នុងគ្រួសារ? តើយើងអាចរៀនក្បួនច្បាប់សំខាន់ៗអ្វីខ្លះ អំពីការ អប់រំចេញមកពីព្រះគម្ពីរ?