---
title:  ផែនការរបស់ព្រះសម្រាប់ឪពុកម្តាយ
date:  07/10/2020
---

**«ឪពុករាល់គ្នាអើយ កុំឲ្យចាក់រុកកូនរបស់ខ្លួនឡើយ ចូរបង្រៀនវាទៅតាមដំបូន្មាន និងសេចក្តី ដាស់តឿនរបស់ព្រះអម្ចាស់វិញ» (អេភេសូរ 6៖4)។**

**«ឯស្ត្រីគ្រប់លក្ខណ៍ តើអ្នកណានឹងរកបាន ដ្បិតស្ត្រីយ៉ាងនោះមានតម្លៃជាជាងពួកត្បូងទទឹមទៅទៀត» (សុភាសិត 31៖10)។**

ឪពុកម្តាយមានតួនាទីដ៏សំខាន់មួយ។ ឪពុកគឺជាមេគ្រួសារ។ គ្រួសារគឺជាកន្លែងបង្ហាត់បង្រៀន ក្មេងៗមុនគេបង្អស់ គឺមុនសាលារៀន ព្រះវិហារ និងសហគមន៍ទៅទៀត។ តើយ៉ាងទៅណាវិញ ប្រសិនបើឪពុកគ្មានទំនួលខុសត្រូវនោះ? ពេលនោះគ្រួសារ ព្រះវិហារ សាលារៀន និងសហគមន៍នឹង ទទួលការឈឺចាប់ព្រមទាំងអន់ថយផងដែរ។ ឪពុករាល់គ្នាគួរតែបង្ហាញផលផ្លែខាងឯព្រះវិញ្ញាណទៅកាន់សមាជិក គ្រួសារ។ «តែឯផលផ្លែនៃព្រះវិញ្ញាណវិញ នោះគឺសេចក្តីស្រឡាញ់ អំណរអរ មេត្រីភាព អត់ធ្មត់ សុភាព សប្បុរស ស្មោះត្រង់ ស្លូតបូត ហើយដឹងខ្នាត គ្មានក្រឹត្យវិន័យណាទាស់នឹងសេចក្តីយ៉ាងនោះ ទេ» (កាឡាទី 5៖22, 23)។ ជាការពិតណាស់ ម្តាយរាល់គ្នាមានឥទ្ធិពលខ្លាំងនៅក្នុងផ្ទះ និងនៅលើជីវិតកូនៗរបស់ ពួកគេ។ ម្តាយរាល់គ្នាអាចសម្រេចចិត្តបានថា កូនៗរបស់ពួកគេនឹងក្លាយទៅជាយ៉ាងណានាពេលខាង មុខ។ ម្តាយរាល់គ្នាក៏អាចធ្វើអោយផ្ទះក្លាយទៅជាកន្លែងដ៏សប្បាយរីករាយផងដែរ។ ឪពុករាល់គ្នាគួរតែធ្វើគ្រប់យ៉ាងដែលពួកគេអាចធ្វើទៅបាន ដើម្បីជួយអោយម្តាយបង្រៀនកូនៗរបស់ពួកគេ។

`សូមអានខគម្ពីរកាឡាទី 5៖22, 23, 25, 26; កូរិនថូសទី1 11៖3; កូរិនថូសទី2 6៖14; រ៉ូម 13៖13, 14; ពេត្រុសទី2 1៖5-7; ភីលីព 4៖8។`

គ្រួសារគ្រីស្ទានត្រូវតែធ្វើជាគំរូតំណាងអោយព្រះយេស៊ូវ និងពួកជំនុំរបស់ទ្រង់។ អាពាហ៍ពិពាហ៍ គឺជារូបស័ព្ទនៃព្រះគម្ពីរដែលបង្ហាញអំពីសេចក្តីស្រឡាញ់របស់ព្រះយេស៊ូវចំពោះពួកជំនុំរបស់ទ្រង់។ តើមាន អ្វីកើតឡើង នៅពេលដែលឪពុកម្តាយពុំបានបង្ហាញសេចក្តីស្រឡាញ់នេះដល់កូនៗរបស់ពួកគេនោះ? ព្រះបានបង្គាប់អោយឪពុកម្តាយគ្រីស្ទានទាំងអស់បង្រៀនកូនៗរបស់ពួកគេយ៉ាងប្រុងប្រយ័ត្ន (សូមអាន ខគម្ពីរចោទិយកថា 6៖7)។ ឪពុកម្តាយត្រូវតែបង្រៀនកូនៗអោយស្រឡាញ់ព្រះអោយអស់ពីចិត្តរបស់ពួកគេ។ ឪពុកម្តាយក៏ត្រូវតែបង្រៀនកូនៗរបស់ពួកគេអោយស្តាប់បង្គាប់ព្រះ ព្រមទាំងថ្វាយជីវិតរបស់ពួក គេទាំងស្រុងទៅឯទ្រង់ផងដែរ។

ព្រះបានមានបន្ទូលប្រាប់រាស្ត្ររបស់ទ្រង់អោយអប់រំកូនៗរបស់ពួកគេអំពីរឿងដ៏អស្ចារ្យទាំង អម្បាលមានដែលព្រះអង្គបានធ្វើសម្រាប់ពួកគេ។ ដូច្នេះ ការបង្រៀនដែលយើងបានផ្តល់អោយកូនៗរបស់ យើងនឹងជួយពួកគេអោយជ្រើសរើសបម្រើព្រះ។ បន្ទាប់មក ពួកគេនឹងឆ្លើយតបទៅឯព្រះនូវរាល់ការសម្រេច ចិត្តរបស់ពួកគេ។