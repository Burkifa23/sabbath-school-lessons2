---
title:  ជីវិតរបស់ព្រះកាលនៅជាកុមារ
date:  05/10/2020
---

ព្រះគម្ពីរពុំបានផ្តល់អោយយើងនូវព័ត៌មានយ៉ាងច្រើនអំពីជីវិតរបស់ព្រះយេស៊ូកាលនៅជាកុមារ នោះទេ។ ភាគច្រើនអំពីឆ្នាំនៃកុមារភាពរបស់ទ្រង់គឺជាអាថ៌កំបាំង។ ប៉ុន្តែ យើងបានដឹងរឿងខ្លះអំពីលោក យ៉ូសែប និងនាងម៉ារាដែលជាមាតាបិតាខាងឯសាច់ឈាមរបស់ទ្រង់។ អ្វីដែលយើងបានរៀនពីពួកគេអាច ជួយពន្យល់ដល់យើងអំពីកុមារភាពរបស់ព្រះយេស៊ូវ និងការអប់រំដំបូងរបស់ទ្រង់។

**តើខគម្ពីរខាងក្រោមទាំងនេះបានបង្ហាញយើងអ្វីខ្លះ អំពីលោកយ៉ូសែប និងនាងម៉ារា? តើខទាំងនេះជួយយើងអោយយល់អំពីអ្វីដែលលោកយ៉ូសែប និងនាងមា៉រាបានធ្វើក្នុងការអប់រំដល់ព្រះយេស៊ូវ យ៉ាងដូចម្តេច?**

`លូកា 1៖26-38`

`លូកា 1៖46-55`

`ម៉ាថាយ 1៖18-24`

យោងតាមខទាំងនេះ យើងមើលឃើញថា ទាំងលោកយ៉ូសែប និងនាងម៉ារាគឺជាសាសន៍យូដា ដ៏ស្មោះត្រង់។ ពួកគេព្យាយាមធ្វើតាមច្បាប់របស់ព្រះ។ លោកយ៉ូសែប និងនាងម៉ារាបានធ្វើគ្រប់យ៉ាងតាម សេចក្តីបង្គាប់របស់ទេវតា នៅពេលដែលទេវតាបានមកជួបពួកគេ និងប្រាប់ពួកគេអំពីអ្វីដែលនឹងត្រូវកើត ឡើងចំពោះពួកគេ។

«ព្រះយេស៊ូវពុំបានទទួលការអប់រំនៅឯសាលារៀននៃសាសន៍យូដានោះទេ។ មាតារបស់ព្រះ- យេស៊ូវគឺជាគ្រូខាងឯសាច់ឈាមទីមួយរបស់ទ្រង់។ ព្រះយេស៊ូវបានរៀនពីព្រះមកពីពាក្យសម្តីរបស់នាង និងសំណេរនៃព្រះគម្ពីរសញ្ញាចាស់។ រាប់ពាន់ឆ្នាំមុន ព្រះយេស៊ូវបានមានបន្ទូលនូវពាក្យពេចន៍ដូចជាមាតារបស់ទ្រង់ទៅកាន់លោកម៉ូសេផងដែរ។ ឥឡូវនេះ ព្រះយេស៊ូវបានផ្អែកទៅលើពួកគេ ខណៈដែល ទ្រង់គង់នៅលើភ្លៅរបស់មាតាទ្រង់។ ខណៈពេលដែលព្រះយេស៊ូវបានចម្រើនព្រះជន្មឡើង ទ្រង់ពុំបាន ចូលទៅឯសាលារៀនរបស់គ្រូសាសន៍យូដានោះឡើយ។ ទ្រង់ក៏ពុំត្រូវការការអប់រំមកពីពួកគេនោះដែរ។ ព្រះវរបិតាផ្ទាល់គឺជាបរមគ្រូរបស់ព្រះយេស៊ូវ»។ ដកស្រង់ពី Ellen G. White, The Desire of Ages, page 70, adapted។

ជាការពិតណាស់ លោកយ៉ូសែប និងនាងម៉ារាគឺជាគ្រូដ៏ល្អ។ ប៉ុន្តែ ខគម្ពីរលូកា 2៖41-50 បង្ហាញថា លោកយ៉ូសែប និងនាងម៉ារាពុំបានយល់រឿងគ្រប់យ៉ាងអំពីកូនរបស់ពួកគេនោះទេ។ ព្រះយេស៊ូវ មានចំណេះដឹង និងប្រាជ្ញាដែលមានប្រភពចេញមកពីព្រះតែមួយគត់។

សូមអានសម្រង់មតិរបស់អ្នកស្រីអែល្លិន ជីវ៉ៃត៍ខាងលើម្តងទៀត។ កាលនៅជាកុមារភាព ព្រះ-

`យេស៊ូវបានរៀនពីមាតារបស់ទ្រង់នូវពាក្យពេចន៍ដែលព្រះអង្គទ្រង់ផ្ទាល់បានមានបន្ទូលទៅកាន់លោកម៉ូសេ។ វាពិបាកសម្រាប់យើងក្នុងការបង្កើតទិដ្ឋភាពមួយនេះនៅក្នុងគំនិតរបស់យើងមែនទេ? តើព្រះយេស៊ូវ បង្រៀនអ្វីខ្លះ អំពីសេចក្ដីស្រឡាញ់ដ៏អស្ចារ្យរបស់ព្រះ?`