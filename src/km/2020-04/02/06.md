---
title:  សូមកុំអោយភ្លេច
date:  08/10/2020
---

លោកម៉ូសេបានប្រាប់កូនចៅអ៊ីស្រាអែលជាថ្មីម្តងទៀត មុនពេលដែលកូនចៅអ៊ីស្រាអែលចូល ទៅក្នុងទឹកដីសន្យា។ លោកម៉ូសេបានប្រាប់សាសន៍អ៊ីស្រាអែលអំពីរបៀបដ៏អស្ចារ្យដែលព្រះបានដឹកនាំ ពួកគេកាលគ្រាកន្លងមក។ លោកម៉ូសេក៏បានព្រមានរាស្ត្ររបស់ព្រះម្តងហើយម្តងទៀត។ គាត់បានព្រមាន ពួកគេកុំអោយភ្លេចរឿងទាំងឡាយដែលព្រះបានធ្វើសម្រាប់ពួកគេ។ ក្បួនច្បាប់ដែលលោកម៉ូសេបានសរសេរ នៅក្នុងកណ្ឌគម្ពីរចោទិយកថាបានបន្តក្លាយជាផ្នែកដ៏សំខាន់មួយសម្រាប់ជីវិតរបស់យើងសព្វថ្ងៃនេះ។

`សូមអានបទគម្ពីរចោទិយកថា 6។ តើក្បួនច្បាប់សំខាន់អ្វីខ្លះ ដែលយើងបានរៀនអំពីការអប់រំ នៅក្នុងជំពូកនេះ? តើយើងគួរតែបង្រៀនផ្នែកអ្វីខ្លះ ទៅកាន់កូនៗរបស់យើង និងទៅកាន់អ្នកដទៃដែលពុំទាន់ដឹងអំពីព្រះ? តើយើងបានឃើញការប្រមានអ្វីខ្លះ នៅក្នុងខទាំងនេះ?`

រាស្ត្ររបស់ព្រះបានបង្រៀនកូនចៅរបស់ពួកគេអំពីរឿងដ៏អស្ចារ្យដែលព្រះបានធ្វើសម្រាប់ពួក គេ។ ព័ត៌មាននេះគឺជាផ្នែកដ៏សំខាន់មួយដែលសាសន៍អ៊ីស្រាអែលបានបង្រៀនដល់កូនចៅរបស់ពួកគេ។ តើលោកអ្នកឃើញការព្រមានដ៏មុឺងម៉ាត់របស់លោកម៉ូសេដែរឬទេ? គាត់បានប្រាប់សាសន៍អ៊ីស្រាអែល កុំអោយភ្លេចអំពីកិច្ចការដ៏អស្ចារ្យរបស់ព្រះ។

ឪពុកម្តាយមានតួនាទីដ៏សំខាន់មួយ។ ពួកគេគឺជាមនុស្សដំបូងដែលត្រូវបង្រៀនកូនៗរបស់ពួកគេអំពីសេចក្តីពិតនៃព្រះគម្ពីរ។ ដើម្បីអោយជីវិតរបស់ពួកគេត្រូវតែបង្ហាញថា ពួកគេដឹងអំពីសេចក្តីពិតនៃព្រះគម្ពីរ។ ឪពុកម្តាយក៏ត្រូវតែចំណាយពេលវេលាគ្រប់គ្រាន់ជាមួយនឹងកូនៗរបស់ពួកគេ ដើម្បីជួយពួកគេអោយរៀនអំពីសេចក្តីពិតនៃព្រះគម្ពីរផងដែរ។

«ម្តាយគឺជាគ្រូទីមួយរបស់កូន។ មានគ្រាមួយនៅក្នុងជីវិតរបស់កូន នៅពេលដែលចិត្តគំនិត របស់គាត់កើនឡើងយ៉ាងឆាប់រហ័ស និងបើកទទួលយកគោលគំនិតថ្មីៗ។ ក្នុងអំឡុងពេលនេះ ការអប់រំ របស់គាត់ស្ថិតនៅក្រោមការគ្រប់គ្រងរបស់ម្តាយរបស់គាត់សឹងតែគ្រប់ផ្នែក»។ ដកស្រង់ពី Ellen G. White, Education, page 275, adapted។

ឪពុកម្តាយរាល់គ្នាត្រូវតែបង្រៀនកូនអំពីសេចក្តីស្រឡាញ់ និងសេចក្តីសន្យារបស់ព្រះនៅក្នុង ឆ្នាំដំបូងនៃជីវិតរបស់កុមារ។ ដូច្នេះ ចូរជ្រើសរើសពេលវេលាមួយ នៅពេលដែលលោកអ្នកអាចជួបជាមួយ កូនរបស់លោកអ្នកជារៀងរាល់ថ្ងៃ។ ចូរចំណាយពេលបង្រៀនកូនអំពីប្រាជ្ញា និងសេចក្តីសន្យារបស់ព្រះ។ ចូរផ្តល់អំណោយជាពេលវេលា និងប្រាជ្ញាដល់កូនៗរបស់លោកអ្នក។ ពេលនោះ លោកអ្នកនឹងផ្តល់ព្រះពរ ដល់គ្រួសាររបស់លោកអ្នកជាច្រើនឆ្នាំទៅទៀតនាពេលអនាគត។

`សូមអានខគម្ពីរនេះដែលចែងថា៖ «ត្រូវឲ្យប្រិតប្រៀនសេចក្តីទាំងនេះដល់កូនចៅឯង ព្រមទាំង និយាយដំណាល ក្នុងកាលដែលអង្គុយនៅក្នុងផ្ទះហើយដើរតាមផ្លូវ ក្នុងកាលដែលដេក ហើយក្រោកឡើង ផង» (ចោទិយកថា 6៖7)។ សូមបកស្រាយថា ខនេះមានន័យយ៉ាងណា។ តើខនេះជួយអោយយើងយល់អំពីសារៈសំខាន់ក្នុងការបង្រៀនខ្លួនយើងផ្ទាល់ និងកូនៗរបស់យើងអោយទុកព្រះជាទីមួយជានិច្ច ដោយរបៀបណា?`