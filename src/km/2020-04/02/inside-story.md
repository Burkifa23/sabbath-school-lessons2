---
title:  រឿងខ្លី
date:  09/10/2020
---

#### ជនជាតិអូស្ត្រាលីជួបការសាកល្បងខាងសេចក្តីអធិស្ឋាននៅទ្វីបអាហ្វ្រិក

អិតធៀន មេខឃ្លីនថក់ (Ettienne McClintock) ដែលមានអាយុ51ឆ្នាំមើលទៅទំនងជាមិនបានទទួលការឆ្លើយតបនៅឯប្រទេសអេត្យូពីនោះទេ។ អ្នកផ្សាយបុ៉ស្តិ៍វិទ្យុ ស្រ៊ីអេប៊ីអេនអូស្ត្រាលី (3ABN Australia) ម្នាក់កំពុងតែផ្សព្វផ្សាយសេចក្តីអធិប្បាយនៅឯស៊ីសូ (Shisho) ដែលជាទីក្រុងជនបទមួយដែល មានចម្ងាយ35 គីឡូម៉ែតពីទីក្រុងអាវ៉ាស្សា (Awassa) ជាទីក្រុងធំជាងគេលំដាប់ទី2នៅក្នុងប្រទេសអេត្យូពី ដែលជាផ្នែកមួយនៃការចូលរួមពីសមាជិកគ្រប់គ្នានាឆ្នាំ2019ដែលបានរៀបចំឡើងដោយឌីវីសិន អាហ្វ្រិក មជ្ឈិមបូព៌ា។ ដោយចរន្តអគ្គិសនីមានភាពរអាក់រអួល លោកអិតធៀនបានចំណាយពេលពីរយប់ដំបូងអធិ-ប្បាយនៅក្នុងទីងងឹត។

មនុស្សជាង400នាក់បានចូលរួមការប្រជុំនៅទីសាធារណៈ ទោះបីជាមានបញ្ហាផ្នែកបច្ចេក-ទេសយ៉ាងណាក៏ដោយ។ ហ្វូងមនុស្សមានចំនួនច្រើនដែលអគារព្រះវិហារពុំអាចដាក់អស់ ហើយអិតធៀន កំពុងតែអធិប្បាយចេញពីរោងបណ្តោះអាសន្នដែលមានដំបូលធ្វើពីតង់កៅស៊ូ។

លោកអិតធៀនមានការព្រួយបារម្ភជាខ្លាំង ខណៈពេលដែលគាត់រៀបចំសេចក្តីអធិប្បាយសម្រាប់ ការប្រជុំជាលើកទី3។ ពេលដែលជួលបានម៉ាស៊ីនភ្លើងមកហើយ ភ្លៀងចាប់ផ្តើមធ្លាក់អស់រយៈពេល30 នាទីមុនវេលាបើកការប្រជុំ។ គាត់សង្ឃឹមថា ហ្វូងមនុស្សនឹងអាចចូលរួមនៅក្នុងការប្រជុំដោយគ្មានឧបសគ្គ អ្វីមករារាំងនោះឡើយ។

ភ្លៀងបានឈប់ចំពេលនៃការចាប់ផ្តើមការប្រជុំ ប៉ុន្តែ ពពកខ្មៅមានពេញនៅលើមេឃ។ លោក អិតធៀនបានចំណាយពេល15នាទីនៅក្នុងសេចក្ដីអធិប្បាយរបស់គាត់ ខណៈពេលដែលភ្លៀងចាប់ផ្ដើមធ្លាក់ម្តងទៀត។ នៅពេលទឹកភ្លៀងកាន់តែខ្លាំងឡើង ហ្វូងមនុស្សបានចាកចេញពីការប្រជុំនោះ។ ទោះបីជាលោកអិតធៀនមានទីជ្រកខ្លះនៅក្នុងរោងបណ្តោះអាសន្នយ៉ាងណាក្តី ទស្សនិកជនរបស់គាត់កំពុង តែអង្គុយនៅកណ្តាលវាល។ លោកអិតធៀនបាននិយាយថា «ចាស់ទុំព្រះវិហារ និងខ្ញុំបានអធិស្ឋានសូម អោយភ្លៀងទៅអោយឆ្ងាយ ស្រាប់តែភ្លៀងនោះត្រឡប់មកកន្លែងដើមវិញ យើងគួរតែធ្វើអ្វីម៉្យាងហើយមើល ទៅ ប៉ុន្តែគួរតែធ្វើអ្វីទៅហ្ន៎?»។

រំពេចនោះ ភ្លៀងបានសាចមកដល់គាត់។ ជារៀងរាល់យប់ គាត់បានចែកចាយអំពីអំណាច របស់ព្រះលើជំងឺ អំពើបាប និងសេចក្តីស្លាប់។ ប៉ុន្តែ ព្រះក៏មានអំណាចលើអាកាសធាតុផងដែរ។ គាត់ គួរតែអធិស្ឋានសូមអោយភ្លៀងរាំង។ ប៉ុន្តែ ប្រសិនបើព្រះសម្រេចថានឹងមិនបពា្ឈប់ភ្លៀងនោះ តើយ៉ាងណា ទៅវិញ? សាររបស់ទ្រង់នឹងបាត់បង់ការជឿជាក់ ហើយហ្វូងមនុស្សអាចនឹងលែងចូលរួមនៅក្នុងការប្រជុំ នោះទៀត។

នៅពេលនោះ ខគម្ពីរយ៉ូហានទី1 5:14 បានលេចឃើញក្នុងចិត្តរបស់លោកអិតធៀនដែល បានចែងថា៖ «យើងក៏មានសេចក្តីក្លាហាន ដល់ទ្រង់យ៉ាងដូច្នេះដែរ គឺថា បើយើងនឹងសូមអ្វី ដែលត្រូវតាមព្រះហឫទ័យទ្រង់ នោះទ្រង់នឹងទទួលព្រម»។ លោកអិតធៀនបានអធិស្ឋានដោយស្ងៀមស្ងាត់ថា «ឱព្រះអម្ចាស់អើយ ទូលបង្គំជឿលើទ្រង់ ប៉ុន្តែសូមទ្រង់ជួយដល់ការមិនជឿរបស់ទូលបង្គំ»។ គាត់បានអញ្ជើញទស្សនិកជនអោយអធិស្ឋានជាមួយនឹងគាត់ សូមអោយភ្លៀងរាំងតាមរយៈអ្នកបកប្រែរបស់គាត់។ ពេលដែលគាត់និយាយថា «អាមែ៉ន» ភ្លៀងបានរាំង។ ពុំមានភ្លៀងទៀតឡើយសម្រាប់កម្មវិធីដែលនៅសល់។ បន្ទាប់ពីសេចក្តីអធិប្បាយ ហ្វូងមនុស្សប្រហែលជា200នាក់បានឡើងមកអធិស្ឋាន។ លោក អិតធៀនបាននិយាយថា «មានមនុស្សជាច្រើនលុតជង្គង់នៅគ្រប់ទីកន្លែង ខណៈដែលយើងបានលុតជង្គង់ ចុះនៅលើដី យើងបានអធិស្ឋានអរព្រះគុណ និងឧទ្ទិសថ្វាយដល់ព្រះ»។

ដោយមើលឃើញពាក់កណ្តាលនៃទស្សនិកជនលុតជង្គង់នៅលើដី លោក អិតធៀនបាននឹកចាំពីក្រុមគ្រួសារ និងមិត្តភក្តិរបស់គាត់បានអធិស្ឋាន សម្រាប់ការប្រជុំរបស់គាត់នៅឯប្រទេសអូស្ត្រាលី។ គាត់បានថ្លែងអំណរ គុណដល់ព្រះចំពោះសេចក្តីអធិស្ឋានរបស់ពួកគេ។ គាត់បាននិយាយថា «ព្រះបានប្រទានបទពិសោធន៍ថ្មីមួយដល់ខ្ញុំ។ រហូតដល់ចំណុចនោះនៅ ក្នុងជីវិតខ្ញុំ ខ្ញុំបានសាកល្បងការជឿទុកចិត្តលើព្រះ»។ នេះគឺជាប្រថុយដ៏ធំ ដែលធ្វើអោយខ្ញុំមិនស្រួលចិត្ត និងងាយរងគ្រោះ ប៉ុន្តែរង្វាន់ដែលខ្ញុំ ទទួល បានពិតជាអស្ចារ្យណាស់។ ក្រឹត្យវិន័យប្រៀបដូចជាគ្រូ