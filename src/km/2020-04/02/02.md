---
title:  គ្រួសារដំបូង
date:  04/10/2020
---

យើងពុំបានទទួលព័ត៌មានណាមួយនៅក្នុងបទគម្ពីរលោកុប្បត្តិពីរបីខដំបូងអំពីការអប់រំផ្នែក គ្រួសារនៅក្នុងសម័យដើមនៃប្រវត្តិសាស្ត្រមនុស្សជាតិនោះទេ។ ប៉ុន្តែ យើងបានដឹងថា កូនៗបានរៀនអំពីអ្វីដែលពួកគេត្រូវដឹងចេញពីគ្រួសាររបស់ពួកគេ។

«គ្រួសារគឺជាចំណុចកណ្តាលសម្រាប់ការអប់រំនៅឯសួនអេដែន។ លោកអ័ដាមគឺ «ជាកូនព្រះ» (លូកា 3៖38)។ លោកអ័ដាម និងនាងអេវ៉ាគឺជាកូនរបស់ព្រះ។ ពួកគេបានរៀនពីព្រះវរបិតារបស់ពួក គេ។ សាលារៀនរបស់ពួកគេគឺជាសាលារៀនបែបគ្រួសារ»។ ដកស្រង់ពី Ellen G. White, Education, page 33, adapted។

`សូមអានបទគម្ពីរលោកុប្បត្តិ 1-2, ខគម្ពីរលោកុប្បត្តិ 3៖1-15, កូរិនថូសទី2 4៖6, លូកា 10៖27, កាឡាទី 3៖11 និងវិវរណៈ 22៖12។ ប្រាកដណាស់ លោកអ័ដាម និងនាងអេវ៉ាបាន បង្កើតក្បួនច្បាប់សំខាន់ៗទាំងនេះទៅក្នុងផ្នែកនៃការអប់រំកូនៗរបស់ពួកគេ។ តើខទាំងនេះបង្ហាញយើង អ្វីខ្លះ?`

«ព្រះបានបង្កើតផែនដី។ ទន្ទឹមនឹងនេះ ព្រះបានប្រទានផែនការសម្រាប់ការអប់រំដល់មនុស្សលោក។ ព្រះចង់អោយផែនការនេះក្លាយទៅជាគំរូសម្រាប់មនុស្សលោកនាពេលអនាគតផងដែរ។ ដូច្នេះ ព្រះបានបង្កើតសាលារៀននៅក្នុងសួនអេដែន។សួនអេដែនគឺជាលំនៅនៃឪពុកម្តាយដើមរបស់យើង។ សាលារៀននៅក្នុងសួនអេដែនបានបង្ហាញក្បួនច្បាប់សំខាន់ៗរបស់ព្រះអំពីការអប់រំ។ សួនអេដែនផ្ទាល់ គឺជាថ្នាក់រៀន»។ ដកស្រង់ពី Ellen G. White, Education, page 20, adapted។

ការអប់រំរបស់គ្រីស្ទានរួមមានទាំងការបង្រៀនផ្នែកគ្រួសារ និងសមាជិកនៅក្នុងគ្រួសារអំពីការ បង្រៀននៃព្រះគម្ពីរ ការថ្វាយបង្គំ ទេពកោសល្យ មិត្តភាព ការចែកចាយដំណឹងល្អអំពីព្រះយេស៊ូវ និង ការបម្រើព្រះ។ គេហដ្ឋានគឺជាកន្លែងដែលលោកអ្នកត្រូវបង្ហាញសមាជិកគ្រួសារអំពីសេចក្តីស្រឡាញ់ របស់ព្រះ និងបង្រៀនពួកគេអំពីសេចក្តីសន្យារបស់ព្រះយេស៊ូវ។ ឪពុកម្តាយត្រូវបង្ហាញកូនៗរបស់ពួកគេថា ព្រះយេស៊ូវគឺជាព្រះអង្គសង្គ្រោះ និងជាមិត្តរបស់ពួកគេ។ ឪពុកម្តាយក៏ត្រូវបង្រៀនកូនៗរបស់ពួក គេថា ព្រះគម្ពីរគឺជាព្រះបន្ទូលរបស់ព្រះផងដែរ។ គ្រួសារគឺជាកន្លែងដែលឪពុកម្តាយត្រូវបង្ហាញកូនៗ របស់ពួកគេអោយនៅជាប់ជាមួយនឹងព្រះវរបិតារបស់ពួកគេដែលគង់នៅឯស្ថានសួគ៌។

ក្នុងខគម្ពីរលោកុប្បត្តិ 4៖1-4 យើងឃើញថា កាអ៊ីន និងអេបិលនាំយកដង្វាយរបស់ពួកគេថ្វាយដល់ព្រះ។ យើងអាចប្រាកដបានថា កាអ៊ីន និងអេបិលបានរៀនអំពីសារៈសំខាន់នៃដង្វាយទាំងនេះ ចំពោះផែនការសង្គ្រោះរបស់ព្រះ។ ជាការពិតណាស់ ដូចដែលរឿងនេះបានបង្ហាញមក ការអប់រំដ៏ល្អ ជានិច្ចកាលពុំអាចឃាត់សេចក្តីអាក្រក់មិនអោយកើតឡើងបាននោះទេ។

`តើលោកអ្នកអាចជ្រើសរើសជម្រើសអ្វីខ្លះ នៅក្នុងផ្ទះរបស់លោកអ្នក ដើម្បីអោយប្រាកដថា សេចក្តីពិតត្រូវបានបង្រៀន និងមាននៅទីនោះ?`