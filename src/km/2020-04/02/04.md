---
title:  ការប្រាស្រ័យទាក់ទង
date:  06/10/2020
---

ការអប់រំគឺជាការប្រាស្រ័យទាក់ទង។ គ្រូគឺជាបុគ្គលម្នាក់ដែលមានចំណេះដឹង ប្រាជ្ញា ព៌ត័មាន និង សេចក្តីពិតទាំងឡាយ ដើម្បីផ្តល់អោយសិស្ស។ បុគ្គលម្នាក់ដែលមានចំណេះដឹងជាច្រើនត្រូវតែមាន ជំនាញក្នុងការបង្ហាញចំណេះដឹងទាំងនេោះទៅកាន់មនុស្សដទៃ។ ប្រសិនបើគ្រូពុំអាចធ្វើដូច្នេះបាននោះទេ អ្វីៗគ្រប់យ៉ាងដែលគាត់បានដឹងមានប្រយោជន៍អ្វីទៅសម្រាប់គាត់?

ជំនាញនៃការបង្រៀនល្អៗទាមទារច្រើនជាងការប្រាស្រ័យទាក់ទងទៅទៀត។ លោកគ្រូអ្នកគ្រូ ត្រូវតែបង្កើតទំនាក់ទំនងមិត្តភាពជាមួយសិស្សរបស់ពួកគេ។ «អំណោយដ៏ល្អបំផុតដែលគ្រូអាចផ្តល់អោយ សិស្សរបស់គាត់បាននោះគឺជាអំណោយនៃមិត្តភាពរបស់គាត់។ យើងអាចយល់អំពីអ្នកដទៃបានតាមរយៈ ការចែករំលែកសេចក្តីអំណរ និងសេចក្តីឈឺចាប់របស់ពួកគេតែប៉ុណ្ណោះ។ នេះគឺជាសេចក្តីពិតសម្រាប់ បុរស និងស្ត្រីគ្រប់គ្នា។ តើសេចក្តីពិតនេះសំខាន់យ៉ាងណាទៅ សម្រាប់យុវជន និងកុមារ? ដូច្នេះ យើង ត្រូវយល់ពីអ្នកដទៃ។ ពេលនោះ យើងនឹងអាចជួយពួកគេបន្ថែមទៀត»។ ដកស្រង់ពី Ellen G. White, Education, page 212, adapted។

តើសម្រង់មតិនេះកំពុងតែនិយាយអំពីអ្វីទៅ? សម្រង់មតិនេះបង្ហាញប្រាប់យើងថា ការបង្រៀន ល្អពុំមែនត្រឹមតែជាការចែកចាយព៌ត័មាននោះទេ។ ការបង្រៀនល្អក៏ត្រូវមានទាំងការកែលម្អខាងឯចិត្ត និងគំនិតរបស់សិស្សផងដែរ។ នេះគឺជាចំណុចដ៏សំខាន់បំផុតនៅក្នុងគ្រួសារដែលជាសាលាដំបូងរបស់កុមារ។ ទំនាក់ទំនងជិតស្និទ្ធត្រូវតែបង្កើតឡើងរវាងសិស្ស និងគ្រូ។

ការប្រាស្រ័យទាក់ទងជួយបង្កើត និងបង្កើនទំនាក់ទំនងរបស់យើងជាមួយនឹងអ្នកដទៃ។ តើ នឹងមានអ្វីកើតឡើង នៅពេលដែលគ្រីស្ទានពុំបានសន្ទនាជាមួយនឹងព្រះ? ឬនៅពេលដែលពួកគេពុំបាន អធិស្ឋាន ឬអានព្រះគម្ពីរនោះ? ពេលនោះ ទំនាក់ទំនងរបស់ពួកគេចំពោះព្រះនឹងចុះខ្សោយទៅ។ ក្រុមគ្រួសារត្រូវការជំនួយរបស់ព្រះ ដើម្បីអោយបានរឹងមាំនៅក្នុងព្រះ។

`សូមអានខទាំងនេះ៖ ទំនុកដំកើង 37៖7-9; សុភាសិត 10៖31, 32; សុភាសិត 27៖ 17; អេភេសូរ 4៖15; យ៉ូហានទី1 3៖18; ទីតុស 3៖1, 2 និងយ៉ាកុប 4៖11។ តើខទាំងនេះបង្រៀន យើងអ្វីខ្លះ អំពីរបៀបធ្វើអោយក្រុមគ្រួសារបានរឹងមាំឡើង?`

សូមចំណាយពេលសន្ទនាជាមួយសមាជិកគ្រួសារ។ ការប្រាស្រ័យទាក់ទងល្អនឹងជួយអោយ សមាជិកគ្រួសារកាន់តែជិតស្និទ្ធជាមួយព្រះ និងជាមួយអ្នកដទៃ។ ការប្រាស្រ័យទាក់ទងនឹងជួយអោយ កូនៗរបស់លោកអ្នកទទួលបានជោគជ័យនៅក្នុងជីវិត នៅពេលដែលពួកគេធំពេញវ័យ។ ក្បួនច្បាប់ដ៏សំខាន់បំផុតនៅក្នុងខទាំងនេះពុំមែនសម្រាប់តែឪពុកម្តាយប៉ុណ្ណោះទេ។ ក្បួនច្បាប់ទាំងនេះអាចជួយយើង អោយក្លាយទៅជាមិត្ត បុគ្គលិកការងារ និងសមាជិកគ្រួសារបានកាន់តែល្អប្រសើរ។

`សូមគិតផងដែរថា ការដែលយើងនិយាយមិនសំខាន់ដូចជារបៀបដែលយើងនិយាយនោះទេ។ តើហេតុអ្វី? ប្រហែលជាលោកអ្នកនិយាយអ្វីមួយដែលត្រឹមត្រូវនៅក្នុងអតីតកាលទៅកាន់អ្នកណាម្នាក់។ ប៉ុន្តែ លោកអ្នកបាននិយាយសេចក្តីនោះតាមរបៀបដ៏ត្រឹមត្រូវនោះទេ ហើយធ្វើអោយបុគ្គលម្នាក់នោះទទួលឈឺចាប់។ តើលោកអ្នកបានរៀនអ្វីខ្លះ នៅត្រង់នេះ?`