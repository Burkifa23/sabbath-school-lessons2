---
title:  រឿងខ្លី
date:  23/10/2020
---

#### ទីបន្ទាល់របស់អ្នកនាងមើរី គ្រេសបាឡូរៀ

ខ្ញុំមិនដែលគិតថា យប់មួយនឹងក្លាយទៅជាយប់ដ៏ខ្មៅងងឹងនៅក្នុងជីវិតខ្ញុំនោះទេ។ វាបានកើត ឡើង នៅពេលយប់ដ៏ងងឹតបំផុតដែលព្រះបានបង្ហាញខ្ញុំនូវពន្លឺដ៏អស្ចារ្យរបស់ទ្រង់។

ភ្លៀងបានធ្លាក់យ៉ាងខ្លាំងធ្វើអោយខ្ញុំភ្ញាក់ដឹងខ្លួននៅម៉ោង 12៖45 នាទីយប់។ វាងងឹតទាំងស្រុងនៅក្នុងបន្ទប់មួយដែលខ្ញុំបានស្នាក់នៅជាមួយដៃគូបេសកកម្មម្នាក់នៅខេត្តសាម៉ាភាគខាងកើត។ នៅសល់តែពីរសប្តាហ៍ទៀតប៉ុណ្ណោះ នឹងគម្រប់ខួបមួយឆ្នាំនៃចលនាបេសកជន1000នាក់ហើយ និងជាពេលដែលការរញ្ជួយដីដ៏ធំមួយបានរើពីតំបន់នោះទៅដោយគ្មានអំណាចអ្វីសោះឡើយ។ ខ្ញុំមើល មិនឃើញអ្វីទាំងអស់នៅយប់នោះ ប៉ុន្តែខ្ញុំបានឮសំឡេងចម្លែកៗ។ ខ្ញុំបានយកពិលរបស់ខ្ញុំបញ្ចាំងទៅឯមាត់ទ្វារ។ ខ្ញុំពុំបានឃើញអ្នកណាម្នាក់នោះទេ ប៉ុន្តែខ្ញុំដឹងច្បាស់ថា មានមនុស្សចូលមកខាងក្នុងផ្ទះហើយ។ ខ្ញុំបានលុតជង្គង់នៅក្រោមមុងធំដែលគ្របពីលើគ្រែខ្ញុំ និងគ្រែដៃគូរបស់ខ្ញុំដោយមានការភ័យញ័រជាខ្លាំង។ ខ្ញុំបានអធិស្ឋានថា «សូមព្រះអង្គជួយដល់ទូលបង្គំផង ដូចជាព្រះអង្គបានជួយដល់លោកដានីយ៉ែល និង លោកយ៉ូសែបដែរ បើមិនមែនសម្រាប់ព្រះអង្គទេ ទូលបង្គំមិនមកទីនេះឡើយ»។ ខ្ញុំបានគេងទៅលើគ្រែ វិញ ដោយសូត្រខគម្ពីរទំនុកដំកើង 23៖1 ម្តងហើយម្តងទៀតដែលចែងថា «ព្រះយេហូវ៉ាទ្រង់ជាអ្នកគង្វាលខ្ញុំខ្ញុំនឹងមិនខ្វះអ្វីសោះ»។ ខ្ញុំបានបញ្ចាំងពិលម្តងទៀត។ អ្វីដែលខ្ញុំបានឃើញគឺហួសពីការស្រមើ ស្រមៃរបស់ខ្ញុំទៅទៀត។ វាគួរអោយរន្ធត់ណាស់។ ខ្ញុំបានឃើញបុរសម្នាក់ដែលមានភ្នែកឡើងក្រហម និងសក់សើម។ គាត់បានកាន់កាំបិតធំមួយហើយលុតជង្គង់នៅខាងក្នុងមុងរបស់យើង។ ដោយមានការ ភ័យខ្លាចជាខ្លាំង ខ្ញុំបានស្រែកពេញមួយទំហឹងរបស់ខ្ញុំ។ ដៃគូរបស់ខ្ញុំបានភ្ញាក់ឡើង ហើយស្រែកទាំងអស់ គ្នា។ ជនល្មើសបានកាប់ពួកយើងជាមួយនឹងកាំបិតដ៏មុតស្រួច ហើយយើងព្យាយាម ធាក់គាត់ចេញទៅ ឆ្ងាយ។ រំពេចនោះ មានរបស់រឹងអ្វីមួយបានប៉ះក្បាលរបស់ខ្ញុំ។ ខ្ញុំបានដួលទៅលើដី ភាពឈឺចាប់បាន រោលរាលពេញរាងកាយរបស់ខ្ញុំ។ ខ្ញុំបានគិតនៅក្នុងចិត្តថា «ឱព្រះអង្គអើយ តើទូលបង្គំ ស្លាប់ហើយមែន ទេ?»។ ដោយឮអ្នកណាម្នាក់កំពុងព្យាយាមបើកទ្វារផ្ទះ ខ្ញុំបានស្រែកឡើងថា «បើកបង្អួច!» នៅពេលដែល ដៃគូខ្ញុំ និងខ្ញុំបានឃើញបង្អួចបានបើកឡើង ពួកយើងបានរត់ទៅរកវា ហើយផ្លោះចេញយ៉ាងលឿន។ អ្នកជិតខាងម្នាក់បានឃើញមុខតក់ស្លុតរបស់ខ្ញុំ ទើបសួរនាំថា មានរឿងអ្វីកើតឡើង។ នៅពេលដែលនាង ឮ អំពីជនល្មើស នាងបានប្រញាប់ប្រញាល់ត្រឡប់ទៅផ្ទះវិញ ដោយខ្លាចមានរឿងអ្វីកើតឡើងចំពោះកូនៗរបស់ នាងដែរ។ ដៃគូខ្ញុំ និងខ្ញុំបានដើរដោយជើងទទេនៅតាមដងផ្លូវទាំងសើមជោក ហើយស្រែករកជំនួយ។ មនុស្សគ្រប់គ្នាហាក់ដូចជាគេងលក់អស់ហើយ។ ទីបំផុត មានគេនាំពួកយើងទៅឯមន្ទីរពេទ្យ នៅម៉ោង 3ព្រឹក។ ដៃគូរបស់ខ្ញុំមានការដាច់រលាត់នៅលើដៃ និងជើង។ ខ្ញុំមានរបួសធ្ងន់ចេញពីភ្នែកខាងឆ្វេងទៅ ដល់ថ្គាមរបស់ខ្ញុំ។ គ្រូពេទ្យជំនាញបានរុំរបួស និងចាក់ថ្នាំអោយពួកយើង។

ពេលវេលាដ៏រីករាយបំផុត នៅយប់ដ៏ខ្មៅងងឹតនោះ បានបំភ្លឺឡើងជាមួយនឹងការរះឡើងនៃ ព្រះអាទិត្យ។ នៅពេលព្រះអាទិត្យរះ វាហាក់ដូចជារះបំភ្លឺសម្រាប់ខ្ញុំអ៊ីចឹងដែរ។ ខ្ញុំបានញញឹមឡើង។ ខ្ញុំ មានអារម្មណ៍ថា ព្រះយេស៊ូវស្រឡាញ់ខ្ញុំជាខ្លាំង។ ទ្រង់បានគង់នៅជាមួយខ្ញុំតាំងតែពីដើមរៀងមករហូត ដល់ទីបញ្ចប់ អ្នកគង្វាលកំពុងតែមើលថែចៀមរបស់ទ្រង់។ គេបានចាប់ជនល្មើសបាននៅពេលព្រឹកហើយ ចាប់គាត់ដាក់នៅក្នុងពន្ធនាគារ។ ខ្ញុំមិនមានការខកចិត្តអ្វីឡើយ។ 8ឆ្នាំក្រោយមក នៅពេលដែលខ្ញុំមានអាយុ 22ឆ្នាំ ខ្ញុំបានចាប់ផ្តើមឆ្នាំទី2នៃការបម្រើការជាមួយចលនាបេសកជន 1000នាក់ លើកនេះនៅឯប្រទេសកូរ៉េខាងត្បូងវិញម្តង។ ឥឡូវនេះ ខ្ញុំ កំពុងតែបម្រើការនៅក្នុងឆ្នាំទី3របស់ខ្ញុំហើយ។ ខ្ញុំសូមអរគុណព្រះអម្ចាស់ ចំពោះបទពិសោធន៍នេះ។ ព្រះអម្ចាស់បានមានបន្ទូលនៅក្នុងខគម្ពីរយេរេមា 33៖3 «ចូរអំពាវនាវដល់អញ នោះអញនឹងឆ្លើយតប ហើយនិងបង្ហាញ ឲ្យឯងឃើញការយ៉ាងធំ ហើយមុតមាំ ដែលឯងមិនដឹង»។ ទស្សនៈជីវិត របស់ខ្ញុំត្រូវបានផ្លាស់ប្តូរទៅ។ ជីវិតរបស់ខ្ញុំមិនមែនជារបស់ខ្ញុំទៀតទេ។ ជីវិតរបស់ខ្ញុំគឺជារបស់ព្រះ។