---
title:  ការសិក្សាបន្ថែម
date:  23/10/2020
---

តើអ្វីទៅជាផែនការរបស់ព្រះសម្រាប់ការអប់រំ? ទ្រង់ចង់អោយមនុស្សក្លាយមកជាបរិសុទ្ធ ដូចជាទ្រង់ដូច្នោះដែរ»។ ដកស្រង់ពី Ellen G. White, Patriarchs and Prophets, page 595, adapted។

គោលគំនិតនេះជួយយើងអោយមើលឃើញអំពីមូលហេតុនៃទស្សនៈរបស់ព្រះគម្ពីរសំខាន់ជាទី បំផុតសម្រាប់ការអប់រំអាត់វេនទីស្ទ។ នៅក្នុងមេរៀនមុន យើងបាននិយាយថា ការអប់រំពុំមែនសុទ្ធតែជារឿង ល្អទាំងអស់នោះទេ។ មនុស្សអាចទទួលបានការអប់រំជាច្រើន។ ប៉ុន្តែ ពួកគេប្រហែលជាបានរៀនអំពីគោល គំនិតមិនត្រឹមត្រូវផងដែរ។ ពួកគេប្រហែលជាបានរៀន និងទទួលយកការបង្រៀនដែលប្រឆាំងទាស់នឹង សេចក្តីពិតនៃព្រះគម្ពីរ។ ម្ល៉ោះហើយ ក្នុងនាមជាគ្រីស្ទាន សាលារៀន និងមហាវិទ្យាល័យរបស់យើងត្រូវតែ បង្រៀនសេចក្តីពិតនៃព្រះគម្ពីរ និងមានទស្សនៈគ្រីស្ទានដ៏ជាក់លាក់មួយ។ ដូច្នេះ វិទ្យាសាស្ត្រ ប្រវត្តិសាស្ត្រ សីលធម៌ និងអ្វីៗផ្សេងទៀតដែលយើងបង្រៀនត្រូវតែមានប្រភពមកពីព្រះគម្ពីរ។ យើងក៏បានរៀនដែរថា ការយល់របស់មនុស្សម្នាក់ៗអំពីជីវិតចេញមកពីលោកទស្សន៍របស់ពួកគេ។ ដូច្នេះ រឿងនេះមានសារៈសំខាន់ ដោយការបង្រៀនរបស់យើងត្រូវតែមានការគាំទ្រពីទស្សនៈនៃព្រះគម្ពីរស្តីអំពីជីវិត។

**សំណួរពិភាក្សា**

`1. តើមានឧទាហរណ៍អ្វីខ្លះ ដែលអ្នកអាចគិតពីប្រវត្តិសាស្ត្រដែលបង្ហាញពីការបង្រៀន និងផែនការនៃការអប់រំដែលបានបំផ្លាញដល់ជីវិតរបស់សិស្ស? តើសិស្សទាំងនោះត្រូវបានបង្រៀនអ្វីខ្លះ? តើយើងអាច រៀនអ្វីខ្លះ ចេញពីការបង្រៀនខុសឆ្គងទាំងនេះ? តើយើងអាចការពារសាលារៀនរបស់យើងចេញពីការបង្រៀនទាំងនេះដោយរបៀបណា?`

`2. សប្តាហ៍នេះ យើងបានក្រឡេកមើលនូវផ្នែកសំខាន់ៗមួយចំនួននៃទស្សនៈគ្រីស្ទានដែលមាន៖ (1) ព្រះមានព្រះជន្មរស់។ (2) ព្រះបានបង្កើតផែនដីនៅក្នុងរយៈពេល6ថ្ងៃ។ (3) ព្រះគម្ពីរបានបង្ហាញយើង អំពីសេចក្តីពិតរបស់ព្រះ។ (4) ព្រះគឺជាព្រះអង្គសង្គ្រោះរបស់យើង។ (5) សារៈសំខាន់នៃក្រឹត្យវិន័យរបស់ ព្រះ។ តើមានការបង្រៀនសំខាន់អ្វីផ្សេងទៀត ដែលយើងគួររាប់បញ្ចូលនៅក្នុងលោកទស្សន៍គ្រីស្ទានរបស់ យើង?`

`3. ទស្សនវិទូនៅក្នុងឆ្នាំ1800បានសរសេរថា៖ «ឱគំនិតខ្ញុំអើយ! ឱគំនិតខ្ញុំអើយ! អ្នកមានអំណាចរបស់ ព្រះ និងអំណោយទានក្នុងការវែកញែកអ្វីដែលខុស ហើយនិងត្រូវ។ អ្នកពិតជាអ្នកនាំផ្លូវមនុស្សលោកក្នុង គ្រាដែលគេបញ្ចេញភាពល្ងង់ខ្លៅ ទោះបីជាគេកើតមកមានប្រាជ្ញាឈ្លាសវៃ និងមានសេរីភាពក៏ដោយ។ ឱគំនិតខ្ញុំអើយ អ្នកគឺជាចៅក្រមដ៏ល្អឥតខ្ចោះ។ អ្នកដឹងអំពីរបៀបក្នុងការជ្រើសរើសរវាងសេចក្តីល្អ និង សេចក្តីអាក្រក់។ អ្នកធ្វើអោយមនុស្សលោកអ្នកបានដូចជាអង្គព្រះផ្ទាល់»។ តើអ្វីដែលត្រូវអំពីទស្សនៈ នេះ? ឬអ្វីដែលខុសអំពីទស្សនៈនេះទៅ?`

`4. សូមក្រឡេកមើលសម្រង់មតិរបស់អ្នកស្រីអែល្លិន ជីវ៉ៃត៍ម្តងទៀត។ តើការដែលព្រះចង់អោយយើងបានជាបរិសុទ្ធមានន័យយ៉ាងដូចម្តេចទៅ? តើផែនការនេះបង្ហាញយើងអំពីមូលហេតុដែលការអប់រំ អាត់វេនទីស្ទត្រូវតែមានលក្ខណៈខុសគ្នាជាច្រើនពីការអប់រំនៅលើផែនដីនេះយ៉ាងដូចម្តេចទៅ?`