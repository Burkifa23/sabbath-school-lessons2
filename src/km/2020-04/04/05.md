---
title:  ថ្វាយបង្គំព្រះអង្គសង្គ្រោះ
date:  21/10/2020
---

ព្រះគម្ពីរបង្រៀនថា ព្រះបង្កើតផែនដីក្នុងរយៈពេល6ថ្ងៃ។ ការបង្រៀននៃព្រះគម្ពីរនេះមានសារៈ សំខាន់ចំពោះសេចក្តីជំនឿរបស់យើង។ ប៉ុន្តែ ការបង្រៀននេះមិនមែនជាការបង្រៀនដ៏សំខាន់តែមួយប៉ុណ្ណោះ ទេ។ ជាញឹកញាប់ យើងឃើញការបង្រៀននេះផ្សារភ្ជាប់ជាមួយនឹងការបង្រៀនអំពីផែនការរបស់ព្រះក្នុង ការសង្គ្រោះបាបជន។ នោះគឺដោយសារតែយើងរស់នៅលើភពមួយដែលពោរពេញទៅដោយអំពើបាប និងសេចក្តីស្លាប់។ ម្ល៉ោះហើយ ការបង្រៀននៃព្រះគម្ពីរអំពីព្រះជាអ្នកបង្កើតរបស់សព្វសារពើពុំទាន់គ្រប់គ្រាន់ នៅឡើយទេ។ យើងរស់យើងទទួលការឈឺចាប់ បន្ទាប់មកមានរឿងអ្វីកើតឡើងបន្តទៀត? យើងនឹង ស្លាប់។ ជីវិតរបស់យើងនឹងបញ្ចប់ទៅមិនខុសគ្នាពីសត្វដែលស្លាប់នៅតាមដងផ្លូវនោះទេ។ តើជីវិតបែបនេះ ល្អយ៉ាងដូចម្តេចទៅ?

មិនល្អទាល់តែសោះ។ ដូច្នេះ ការបង្រៀនអំពីព្រះអង្គសង្គ្រោះមានសារៈសំខាន់ចំពោះលោក-

ទស្សន៍គ្រីស្ទានរបស់យើង។ ដូចដែលលោកអ្នកបានដឹងរួចមកហើយថា លោកទស្សន៍គឺជាទស្សនៈដែល យើងយល់អំពីជីវិត។ ព្រះយេស៊ូវ ការសុគតរបស់ទ្រង់នៅលើឈើឆ្កាង និងការមានព្រះជន្មរស់ឡើងវិញមានសារៈសំខាន់ជាទីបំផុតចំពោះអ្វីគ្រប់យ៉ាងដែលយើងជឿ។

`សូមអានខគម្ពីរយ៉ូហាន 1៖1-14។ តើខទាំងនេះបង្ហាញប្រាប់យើងអ្វីខ្លះ អំពីព្រះយេស៊ូវជា អ្នកណា និងអ្វីដែលទ្រង់បានធ្វើសម្រាប់យើង?`

សូមក្រឡេកមើលសាររបស់ទេវតាទី1ដែលបានចែងថា៖ «ខ្ញុំក៏ឃើញទេវតា1ទៀត កំពុងហោះ កាត់កណ្តាលមេឃ ទាំងមានដំណឹងល្អដ៏នៅអស់កល្បជានិច្ច សំរាប់នឹងថ្លែងប្រាប់ដល់មនុស្សនៅផែនដី គឺដល់គ្រប់អស់ទាំងសាសន៍ គ្រប់ពូជអំបូរ គ្រប់ភាសា ហើយគ្រប់ទាំងគ្រួសារដែរ ទេវតានោះបន្លឺសំឡេង យ៉ាងខ្លាំងថា ចូរកោតខ្លាចដល់ព្រះ ហើយសរសើរសិរីល្អរបស់ទ្រង់ចុះ ដ្បិតពេលដែលទ្រង់ត្រូវជំនុំជម្រះ នោះបានមកដល់ហើយ ចូរក្រាបថ្វាយបង្គំដល់ព្រះដ៏បង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មាន ចុះ» (វិវរណៈ 14៖6, 7)។ តើលោកអ្នកបានឃើញថា «ដំណឹងល្អដ៏នៅអស់កល្បជានិច្ច» មានទំនាក់ទំនង ជាមួយព្រះអាទិករដែរឬទេ? ព្រះអង្គដដែលនេះក៏បានជំនួសអំពើរំលងរបស់យើងនៅលើឈើឆ្កាងផងដែរ។ ទ្រង់ត្រូវបានទទួលទារុណកម្មជំនួសអំពើបាបរបស់យើង។ គ្មានអ្វីដែលគួរឱ្យឆ្ងល់ឡើយដែលយើងត្រូវតែ ថ្វាយបង្គំទ្រង់នោះ។

ព្រះយេស៊ូវ និងឈើឆ្កាងត្រូវតែជាស្នូលរាល់ការបង្រៀនគ្រប់យ៉ាងរបស់យើង។ ការបង្រៀនអំពី ព្រះយេស៊ូវនេះក៏ត្រូវតែរាប់បញ្ចូលទាំងការយាងមកជាលើកទី2ផងដែរ។ ការយាងមកជាលើកទី1របស់ ព្រះយេស៊ូវពុំបានផ្តល់អោយនូវសេចក្តីល្អយ៉ាងពេញលេញដោយគ្មានការយាងមកជាលើកទី2នោះទេ មែនទេ? ការយាងមកជាលើកទី1 និងលើកទី2របស់ព្រះយេស៊ូវចែកចេញជាពីរផ្នែកនៅក្នុងផែនការតែមួយគឺជា៖ ផែនការរបស់ព្រះក្នុងការសង្គ្រោះបាបជនចេញពីអំពើបាប និងសេចក្តីស្លាប់។

`សូមគិតអំពីគោលគំនិតនៅក្នុងខគម្ពីរយ៉ូហាន 1៖3 ដែលបានចែងថា៖ ព្រះ «ដែលបានបង្កើត» អ្វីគ្រប់យ៉ាងគឺជាអង្គដែលបានសុគតនៅលើឈើឆ្កាងជំនួសបាបរបស់យើងរាល់គ្នា។ តើហេតុអ្វីបានជាយើង គួរតែថ្វាយបង្គំដល់ទ្រង់ដោយសារតែរឿងនេះ?`