---
title:  ក្នុងព្រះនេត្ររបស់ព្រះ
date:  18/10/2020
---

សាស្រ្ដាចារ្យនៅសកលវិទ្យាល័យអុកហ្វដម្នាក់បានបង្កើតគោលគំនិតនេះថា៖ គ្មានអ្វីពិតនោះ ទេ។ ត្រង់នេះរាប់បញ្ចូលទាំងខ្លួនយើង ផែនដី និងអ្វីៗដែលនៅជុំវិញយើង។ ប្រសិនបើយើងមិនពិតនោះ ទេ តើយើងជាអ្វីទៅវិញ? សូមសួរសំណួរនេះទៅកាន់សាស្ត្រាចារ្យនៅសកលវិទ្យាល័យអុកហ្វដវិញ។ តើ ចម្លើយរបស់គាត់យ៉ាងណាទៅវិញ? យើងពិតជាត្រូវបានបង្កើតឡើងដោយក្រុមមនុស្សដែលមានអំណាច ខ្លាំង ពូកែពីលំហទទេធេងជាមួយនឹងកុំព្យូទ័រដែលមានថាមពលខ្លាំង។ យើងពិតជា «រស់នៅ» នៅក្នុងកុំព្យូទ័រ និងគ្រាន់តែជារូបភាពនៃកុំព្យូទ័រនោះប៉ុណ្ណោះ។

នោះគឺជាគោលគំនិតគួរអោយអស់សំណើច។ ទន្ទឹមនឹងនេះ គោលគំនិតនេះបានលើកជាសំណួរ ដ៏សំខាន់មួយថា៖ តើអ្វីទៅជាការពិត?

មានចម្លើយ2ដែលអាចលើកមកបកស្រាយទៅលើសំណួរមួយនេះ។ ទី1 មានទស្សនៈមួយថា របស់គ្រប់យ៉ាងត្រូវបានកើតឡើងដោយឯកឯង។ គ្មានអ្នកណាម្នាក់ជាអ្នកបង្កើតនោះទេ។ របស់គ្រប់យ៉ាង គឺមានឡើងដោយខ្លួនឯង។ គ្មានព្រះនោះទេ។ របស់ពិតគឺជាអ្វីដែលយើងអាចមើលឃើញ ពាល់បាន និង មានបទពិសោធន៍។ នេះពុំមែនជាអ្វីដែលថ្មីនោះទេ។ ខណៈដែលមនុស្សម្នាក់បាននិយាយតាំងតែពី 2500 ឆ្នាំមុនថា «មានអាតូម ឬបំណែកតូចល្អិតៗបំផុត ក្រៅពីនោះគ្មានអ្វីផ្សេងទៀតទេ»។ អ្វីដែលបុគ្គលនេះកំពុង តែនិយាយនោះគឺថា របស់ដែលពិតនោះគឺជារបស់ណាដែលយើងអាចដកបទពិសោធន៍បានតែប៉ុណ្ណោះ។

ទស្សនៈទី2គឺថា មានព្រះមួយចំនួនបានបង្កើតអោយមានរបស់សព្វសារពើ។ គោលគំនិត នេះ អាចទទួលយកបានជាងគោលគំនិតទី1ដែលថា របស់ទាំងអស់កើតឡើងដោយឯកឯង ប៉ុន្តែយើង ពុំអាចបកស្រាយថា គោលគំនិតទី1អាចទៅរួចបានដោយរបៀបណានោះទេ។ គោលគំនិតទី2បានបក ស្រាយអំពីមូលហេតុសម្រាប់ធម្មជាតិ និងរបស់សព្វសារពើនៅជុំវិញយើង។ រឿងនោះរួមបញ្ចូលទាំង មាន «អាតូម ឬបំណែកតូចល្អិតៗបំផុត ក្រៅពីនោះគ្មានអ្វីផ្សេងទៀតទេ»។ ប៉ុន្តែ ទស្សនៈនេះក៏រាប់បញ្ចូល ទាំងរបស់អ្វីៗផ្សេងជាច្រើនបន្ថែមទៀតដែរ។ វាពុំមែនកំណត់ត្រឹមតែអ្វីដែលយើងមើលឃើញនោះទេ តែ រាប់ទាំងរបស់គ្រប់យ៉ាងដែលយើងពុំអាចមើលឃើញផងដែរ។

`សូមអានខគម្ពីរទំនុកដំកើង 53៖1; សុភាសិត 15៖3; យ៉ូហាន 3៖16; អេសាយ 45៖ 21 និងលូកា 1៖26-35។ តើខទាំងនេះពិព៌ណនាអំពីទស្សនៈទាំង2នេះអ្វីខ្លះ ដែលយើងទើបតែបានពិភាក្សាគ្នារួចមកហើយនោះ?`

ផ្នែកសំខាន់មួយនៃការអប់រំគ្រីស្ទានគឺជាគោលគំនិតដែលថា ព្រះជាម្ចាស់គឺជាព្រះមួយអង្គដែល ស្រឡាញ់យើង។ ព្រះក៏ចង់នៅជិតយើងដែរ។ ហើយទ្រង់ក៏ជាព្រះដែលអាចសំដែងបាដិហារ្យផងដែរ។ ព្រះធ្វើការជាមួយនឹងច្បាប់ធម្មជាតិ។ ប៉ុន្តែ ព្រះពុំបានកំណត់ដោយធម្មជាតិ ឬច្បាប់របស់វានោះទេ។ (ការ ប្រសូតរបស់ព្រះយេស៊ូវគឺជាឧទាហរណ៍ផ្ទាល់។ នាងម៉ារាមានគភ៌ ប៉ុន្តែ បុរសនៅលើផែនដីពុំមែនជាឪពុក នៃទារកនោះឡើយ។ ការបង្រៀនអំពីព្រះនេះសំខាន់ និងចាំបាច់ណាស់នៅសព្វថ្ងៃ។ យើងកំពុងតែរស់ នៅក្នុងគ្រាមួយ នៅពេលដែលអ្នកប្រាជ្ញ និងការបង្រៀនជាច្រើនបាននិយាយថា វិទ្យាសាស្ត្រគាំទ្រទស្សនៈ ដែលថា ជីវិតបានចាប់ផ្តើមឡើងដោយខ្លួនឯង និងដោយគ្មានជំនួយពីព្រះ។

សូមគិតអំពីទស្សនៈទាំង2នេះ៖ ទស្សនៈទី1ដែលនិយាយថា ជីវិតបានចាប់ផ្តើមឡើងដោយ ខ្លួនឯង និងទស្សនៈទី2ដែលនិយាយថា ព្រះបានបង្កើតជីវិត។ តើហេតុអ្វីបានជាទស្សនៈទី2អាចទទួល យកបានជាងទស្សនៈទី1?