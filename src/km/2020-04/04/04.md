---
title:  ទស្សនៈនៃព្រះគម្ពីរអំពីជីវិត
date:  20/10/2020
---

ដូចដែលយើងបានពិភាក្សានៅថ្ងៃសប្បាតហ៍រួចមកហើយថា យើងបានសម្លឹងមើលជីវិតតាម របៀបខុសៗគ្នា ហើយក៏ជឿលើគោលគំនិតខុសៗគ្នាអំពីជីវិតនេះដែរ។ តើអ្នកគ្មានសាសនាសម្លឹងមើល ជីវិតនេះយ៉ាងដូចម្តេច? អ្នកគ្មានសាសនាគឺជាអ្នកដែលជឿថា គ្មានព្រះឯណានោះទេ។ នៅពេលដែល អ្នកជឿថាគ្មានព្រះសម្លឹងមើលទៅឯឥន្ទធនូនៅលើមេឃ តើគាត់បានឃើញអ្វីខ្លះ? គាត់បានឃើញរបស់ មួយនៅក្នុងធម្មជាតិ។ របស់នោះគឺគ្រាន់តែជាទឹក និងពន្លឺរួមផ្សំគ្នាតែប៉ុណ្ណោះ។ ឥន្ទធនូមានអត្ថន័យទៅ បានដោយសារតែមនុស្សលោកដាក់អោយវាប៉ុណ្ណោះ។ ប៉ុន្តែ មនុស្សដែលជឿលើព្រះគម្ពីរសម្លឹងឃើញថា ឥន្ទធនូគឺនិមិត្តសញ្ញានៃសេចក្តីសន្យារបស់ព្រះលែងបំផ្លាញផែនដីដោយទឹកជំនន់ទៀតឡើយ (លោកុប្បត្តិ 9៖13-16)។ «ព្រះបានបន្ទាបអង្គទ្រង់តាមរបៀបដ៏ធំមួយ និងបង្ហាញសេចក្តីស្រឡាញ់របស់ទ្រង់សម្រាប់ បាបជន នៅពេលដែលព្រះអង្គដាក់ឥន្ទធនូរបស់ទ្រង់នៅលើពពក។ ឥន្ទធនូគឺជានិមិត្តសញ្ញានៃសេចក្តីសន្យា និងកិច្ចព្រមព្រៀងរបស់ព្រះជាមួយនឹងមនុស្សលោក . . . . នៅពេលអនាគត កូនចៅនឹងបានឃើញឥន្ទធនូ នៅលើមេឃ។ បន្ទាប់មក ពួកគេនឹងសួរឪពុកម្តាយរបស់ពួកគេអំពីអត្ថន័យនៃភាពដ៏ស្រស់ស្អាតនៃឥន្ទធនូ នោះ។ នេះគឺជាផែនការរបស់ព្រះ។ ឪពុកម្តាយនឹងប្រាប់កូនចៅរបស់ពួកគេអំពីទឹកជំនន់ដ៏ធំ។ ពួកគេនឹង ប្រាប់កូនចៅថា ព្រះដ៏ខ្ពស់បំផុតបានពត់ឥន្ទធនូដាក់នៅលើពពកបញ្ជាក់ពីសេចក្តីសន្យារបស់ទ្រង់។ ឥន្ទធនូ បានបង្ហាញសេចក្តីសន្យារបស់ព្រះលែងបំផ្លាញផែនដីដោយទឹកជំនន់ទៀតឡើយ»។ ដកស្រង់ពី Ellen G. White, Patriarches and Prophets, page 106, adpated។

ក្នុងនាមជាសេវេនដេយអាត់វេនទីស្ទ យើងជឿថា ព្រះគម្ពីរគឺជាអ្នកគាំទ្រគ្រប់ទាំងគោលជំនឿ របស់យើង។ ព្រះគម្ពីរបង្រៀនយើង អំពីលោកទស្សន៍របស់យើង ឬទស្សនៈដែលយើងយល់អំពីជីវិត។ ជីវិតនៅលើផែនដីនេះអាចខុសពីគ្នា និងច្របូកច្របល់ជាខ្លាំង។ ព្រះគម្ពីរជួយយើងអោយយល់អំពីជីវិត របស់យើងកាន់តែប្រសើរឡើង និងសមហេតុសមផលនៃការដែលយើងកំពុងតែស្ថិតនៅក្នុងភាពភាន់ច្រឡំ។

`សូមអានខគម្ពីរអេភេសូរ 6៖12; ម៉ាកុស 13៖7; រ៉ូម 5៖8; រ៉ូម 8៖28; សាស្តា 9៖5 និងវិវរណៈ 20៖5, 6។ តើខទាំងនេះបានបង្ហាញសេចក្តីពិតអ្វីខ្លះ នៃព្រះគម្ពីរ? តើសេចក្តីពិតទាំងនោះ ជួយយើងអោយយល់អំពីជីវិតនេះកាន់តែប្រសើរឡើងយ៉ាងដូចម្តេចទៅ?`

ក្នុងនាមជាគ្រីស្ទាន យើងត្រូវតែឈរអោយរឹងមាំសម្រាប់សេចក្តីពិតរបស់យើង។ ព្រះគម្ពីរគឺជាសេចក្តីពិតដែលព្រះបានបង្ហាញដល់មនុស្សលោក។ សេចក្តីពិតនៃព្រះគម្ពីរបានបកស្រាយរឿងរ៉ាវជាច្រើនសម្រាប់យើងអំពីជីវិតដែលយើងពុំអាចយល់ដល់ ឬដឹងបានដោយខ្លួនយើងផ្ទាល់នោះទេ។ ម៉្លោះ ហើយ រាល់ការអប់រំនៃគ្រីស្ទានត្រូវតែយកព្រះគម្ពីរធ្វើជាឫសគល់នៃការអប់រំទាំងនោះ។ យើងត្រូវតែ បោះបង់ចោលសេចក្តីបង្រៀនទាំងឡាយណាដែលប្រឆាំងទាស់នឹងព្រះគម្ពីរ។

`តើសេចក្ដីបង្រៀននៃព្រះគម្ពីរអ្វីខ្លះ ដែលប្រឆាំងទាស់នឹងគោលជំនឿពេញនិយមនៅសព្វថ្ងៃនេះ ? តើហេតុអ្វីបានជាយើងត្រូវធ្វើតាមព្រះគម្ពីរតែមួយគត់?`