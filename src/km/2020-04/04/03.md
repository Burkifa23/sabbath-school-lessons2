---
title:  សំណួររបស់លោកលីនីស
date:  19/10/2020
---

ជាច្រើនឆ្នាំកន្លងមក ទស្សនវិទូ និងកវីនិពន្ធក៍ជនជាតិអាល្លឺម៉ង់ម្នាក់ឈ្មោះហ្គូតហ្វ្រាយ វីលហេម លីនីស (Gottfirend Wilhelm Leibniz) បានសួរសំណួរមូលដ្ឋានមួយថា «តើហេតុអ្វីបានជាមានអ្វីមួយ អាចទទួលបានជាងអ្វីមួយដែលគ្មានទាល់តែសោះ?»។

`សូមអានខគម្ពីរលោកុប្បត្តិ 1៖1; យ៉ូហាន 1៖1-4; និក្ខមនំ 20៖8-11; វិវរណៈ 14៖6, 7; យ៉ូប 12៖7-10។ តើខទាំងនេះឆ្លើយតបនឹងសំណួររបស់លោកលីនីសយ៉ាងដូចម្តេចដែរ?`

តើលោកអ្នកឃើញអំពីរបៀបដែលអ្នកសរសេរព្រះគម្ពីរពុំបានព្យាយាមបង្ហាញថា មានព្រះដែរ ឬទេ? ព្រះមានតាំងតែពីដើមមក។ សូមក្រឡេកមើលលោកុប្បត្តិ 1៖1។ ខនេះពុំបានចាប់ផ្តើមឡើងជាមួយនឹងចង្កោមនៃហេតុផលសម្រាប់មូលហេតុថា មានព្រះនោះឡើយ។ អ្នកសរសេរកណ្ឌគម្ពីរលោកុ- ប្បត្តិគ្រាន់តែទទួលស្គាល់ថា ព្រះមានព្រះជន្ម និងបានបង្កើតរបស់សព្វសារពើមែន។ (សូមអានខគម្ពីរនិក្ខមនំ 3៖13, 14 ផងដែរ)។ លោកុប្បត្តិ 1៖1 បានចាប់ផ្តើមឡើងជាមួយនឹងគោលគំនិតថា ព្រះគឺ ជាអាទិករដែលបង្កើតផ្ទៃមេឃ និងផែនដី។ នេះគឺជាគ្រឹះសម្រាប់គ្រប់ទាំងសេចក្តីពិតនៃព្រះគម្ពីរ។

ការបង្រៀនថា ព្រះបានបង្កើតផ្ទៃមេឃ និងផែនដីគឺជាផ្នែកមូលដ្ឋាននៃការអប់រំគ្រីស្ទានណាមួយ។ គ្រប់យ៉ាងដែលយើងជឿក្នុងនាមជាគ្រីស្ទានចាប់ផ្តើមឡើងដោយការបង្រៀនថា ព្រះបានបង្កើតផែនដីក្នុងរយៈពេល6ថ្ងៃ។ ព្រះគម្ពីរពុំបានចាប់ផ្តើមជាមួយនឹងការបង្រៀនអំពីលោហិតលោះបាបរបស់ ព្រះយេស៊ូវ ឬច្បាប់ ឬឈើឆ្កាង ឬការបង្រៀនថា ព្រះនឹងមានព្រះជន្មរស់ពីសុគតឡើងវិញ ឬការយាង មកជាលើកទី2នោះទេ។ ពុំមែនដូច្នោះឡើយ ផ្ទុយទៅវិញ ព្រះគម្ពីរបានចាប់ផ្តើមឡើងជាមួយនឹងការ ប្រកាសមួយនេះ៖ ព្រះបានបង្កើតរបស់គ្រប់យ៉ាងនៅលើផែនដី និងផ្ទៃមេឃ។ តើហេតុអ្វី? ពីព្រោះគ្មាន ការបង្រៀននៃព្រះគម្ពីរណាដែលអាចទទួលយកបាននោះទេ លុះត្រាតែយើងទទួលស្គាល់គោលជំនឿថា ព្រះបានបង្កើតយើងជាមុនសិន។

ជាថ្មីម្តងទៀត ទស្សនៈនៃព្រះគម្ពីរចំពោះជីវិតត្រូវតែបង្ហាញថា ព្រះបានបង្កើតផែនដីក្នុងរយៈ ពេល6ថ្ងៃ។ សព្វថ្ងៃនេះ គោលគំនិតនេះត្រូវបានវាយប្រហារដោយទស្សនវិទូ និងអ្នកវិទ្យាសាស្ត្រជាច្រើន ដែលជឿលើការវិវត្ត។ ដូចដែលយើងបានដឹងរួចមកហើយថា ការវិវត្តគឺជាការបង្រៀនថា ជីវិតដែលយើង មើលឃើញសព្វថ្ងៃនេះបានចាប់ផ្តើមឡើងដោយសារតែការផ្លាស់ប្តូរដែលបានកើតឡើងនៅក្នុងរុក្ខជាតិ និងសត្វនៅក្នុងរយៈពេលដ៏យូរអង្វែងមួយ។ ការវិវត្តបានបំផ្លាញសេចក្តីជំនឿរបស់មនុស្សជាច្រើនចំពោះ ព្រះគម្ពីរ។ គ្មានការបង្រៀនណាមួយដែលប្រឆាំងទាស់នឹងព្រះគម្ពីរ និងជំនឿរបស់គ្រីស្ទានជាច្រើនខ្លាំង ដូចជាការវិវត្តនេះឡើយ។ មនុស្សខ្លះបានគិតថា ការវិវត្តអាចស្របជាមួយនឹងការបង្រៀនរបស់ព្រះគម្ពីរ អំពីព្រះថា ជាអាទិករដែលបានបង្កើតផែនដីនេះផងដែរ។ ប៉ុន្តែ គោលគំនិតនេះគឺខុសឆ្គងជាងមនុស្សដែល ជឿថា គ្មានព្រះនៅលើលោកនេះទៅទៀត។ យើងពុំអាចភ្ជាប់សេចក្តីពិតនៃព្រះគម្ពីរជាមួយនឹងគោលគំនិត ក្លែងក្លាយទាំងនេះបាននោះទេ។ បើយើងធ្វើដូច្នោះ នោះយើងនឹងធ្វើអោយព្រះគម្ពីរ និង សេចក្តីជំនឿ គ្រីស្ទានរបស់យើងក្លាយទៅជារឿងកំប្លែងទៅវិញ។

`ជារៀងរាល់សប្តាហ៍ ព្រះបានសូមយើងអោយនឹកចាំថា ទ្រង់បានបង្កើតយើងមក។ តើហេតុអ្វី បានជាក្រឹត្យវិន័យនេះបង្ហាញថា ការបង្រៀនថាព្រះបានបង្កើតយើងមកមានសារៈសំខាន់ចំពោះទស្សនៈ´ គ្រីស្ទានរបស់យើងអំពីជីវិតនោះ?`