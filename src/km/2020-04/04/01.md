---
title:  'ទស្សនៈរបស់ព្រះចំពោះជីវិត'
date:  17/10/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកដំកើង 53៖1; វិវរណៈ 14៖6, 7; អេភេសូរ 6៖12; យ៉ូហាន 1៖1-14; ចោទិយកថា 6៖5។

> <p>ខចងចាំ</p>
> «ព្រះនេត្រនៃព្រះយេហូវ៉ានៅគ្រប់អន្លើ ក៏យាមមើលឃើញទាំងអស់ ទោះទាំងអាក្រក់នឹងល្អផង» (សុភាសិត 15៖3)។

លោកជេស្លាវ មីឡូស្ស (Czeslaw Milosz) ដែលជាកវីនិពន្ធក៍ជនជាតិប៉ូឡូញបានសរសេរ កំណាព្យអំពីសត្វតាមបែបស្រមើស្រមៃថា៖ ទន្សាយចេះនិយាយ កំប្រុកចេះនិយាយ និងមានសត្វដទៃ ទៀតជាច្រើន។ បន្ទាប់មក លោកមីឡូស្សបានប្រៀបធៀបសត្វស្រមើស្រមៃទាំងនេះជាមួយនឹងគោលគំនិត របស់យើងអំពីជីវិត។ លោកមីឡូស្សបាននិយាយថា «គោលគំនិតរបស់យើងអំពីជីវិតមិនខុសគ្នា ប៉ុន្មាន ពីសត្វទាំងនេះនោះទេ»។ បន្ទាប់មក លោកមីឡូស្សបានសរសេរទៀតថា «គោលគំនិតនេះអាចធ្វើអោយយើងមានការភ័យខ្លាចជាខ្លាំង នៅពេលដែលយើងគិតអំពីរឿងនេះ» Adapted។

គោលគំនិតជាច្រើនដែលមនុស្សលោកមានជំនឿអំពីជីវិតគឺសុទ្ធតែមិនត្រឹមត្រូវ។ ឧទាហរណ៍៖ ពួកអ្នកប្រាជ្ញ និងអ្នកមានចំណេះដឹងខ្ពង់ខ្ពស់បានយល់ខុសអំពីផែនដីនេះអស់រយៈពេលជាង2000ឆ្នាំ មកហើយ។ ពួកគេបានគិតថា ផែនដីត្រូវអណ្តែតនៅលើលំហទទេធេង និងមិនមានចលនានោះទេ។ មនុស្ស ក៏បានគិតផងដែរថា ផែនដីស្ថិតនៅចំចំណុចកណ្តាលនៃហ្វូងផ្កាយ និងភពទាំងអស់នៅលើលំហទទេធេង។ ឥឡូវនេះ យើងបានដឹងថា គោលគំនិតនេះគួរអោយអស់សំណើចមែន។ ប៉ុន្តែ តើមនុស្សលោកសម័យសព្វថ្ងៃ ពិតជាខុសគ្នាពីពួកគេទាំងនោះឬ? សព្វថ្ងៃនេះ ពួកអ្នកប្រាជ្ញ និងអ្នកចេះដឹងបានជឿថា ជីវិតរបស់មនុស្សលោកបានចាប់ផ្តើមចេញពីកោសិកាធម្មតាមួយ។

ក្នុងនាមជាមនុស្សជាតិ យើងបានក្រឡេកមើលផ្លូវជីវិតទាំងឡាយ និងគោលគំនិតខុសៗគ្នាអំពី ជីវិត។ គោលគំនិត និងបទពិសោធន៍របស់យើងបានផ្លាស់ប្តូរការយល់ដឹងចំពោះជីវិតរបស់យើង។ ការយល់ ដឹងចំពោះ ជីវិតរបស់យើងត្រូវបានគេហៅថា លោកទស្សន៍របស់យើង (ទស្សនៈយល់ដឹងអំពីពិភពលោក របស់យើង)។ ទស្សនៈរបស់យើងមានសារៈសំខាន់ដែលយើងអាចបង្រៀនមនុស្សវ័យក្មេង និងសមាជិក ព្រះវិហារដែលមានវ័យចំណាស់អំពី ការបង្រៀនរបស់ព្រះគម្ពីរ ឬលោកទស្សន៍។ សប្តាហ៍នេះ យើងនឹង ក្រឡេកមើលអំពីមេរៀនដែលព្រះគម្ពីរ បានបង្រៀនយើងអំពីទស្សនៈរបស់ព្រះចំពោះជីវិត។