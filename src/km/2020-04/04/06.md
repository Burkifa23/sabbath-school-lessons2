---
title:  ក្រឹត្យវិន័យរបស់ព្រះ
date:  22/10/2020
---

ប៉ុន្មានឆ្នាំមុន បណ្តាជននៅក្នុងប្រទេសបារាំងបានជជែកអំពីចម្លើយឆ្លើយតបទៅកាន់សំណួរ នេះថា៖ តើការប្រហារជីវិតមនុស្សដែលមានទោសពីបទឧក្រិដ្ឋជារឿងត្រឹមត្រូវដែរឬទេ? តើរដ្ឋាភិបាល និងច្បាប់គួរតែអនុញ្ញាតអោយប្រហារជីវិតមនុស្សចំពោះបទឧក្រិដ្ឋរបស់ពួកគេដែរឬទេ? ក្រុមមនុស្សដែល ចូលចិត្តលុបច្បាប់ចេញបាននិយាយជាមួយនឹងអ្នកនិពន្ធ និងទស្សនវិទូដ៏ល្បីល្បាញម្នាក់ដែលមានឈ្មោះ ថា មីកែលហ្វូហ្គូ (Michel Foucault)។ ក្រុមនេះបានសូមអោយលោកហ្វូហ្គូសរសេរអត្ថបទមួយបកស្រាយ អំពីទស្សនៈរបស់ពួកគេ។ លោកហ្វូហ្គូបានយល់ព្រមនឹងពួកគេ។ ប៉ុន្តែ ទស្សនៈរបស់គាត់ខ្លាំងជាងក្រុម មនុស្សដែលសូមអោយគាត់សរសេរទៅទៀត។ លោកហ្វូហ្គូបានសរសេរថា បារាំងត្រូវការលុបច្បាប់ដែល បានអនុម័តជាផ្លូវការអោយប្រហារជីវិតមនុស្សចំពោះបទឧក្រិដ្ឋរបស់ពួកគេចោលចេញ។ លោកហ្វូហ្គូក៏ បាននិយាយផងដែរថា បារាំងត្រូវការលុបច្បាប់ឃុំឃាំង និងដាក់គុកនៅក្នុងប្រទេសបារាំង ហើយដោះ លែងអ្នកទោសអោយមានសេរីភាព។

តើហេតុអ្វី? ពីព្រោះ សម្រាប់លោក មីកែល ហ្វូហ្គូ ច្បាប់ទាំងអស់អំពីអ្វីដែលត្រូវ និងខុសត្រូវ បានបង្កើតឡើងដោយមនុស្ស។ ច្បាប់ទាំងនោះត្រូវបានបង្កើតឡើង ដោយសារតែមនុស្សមានអំណាចចង់គ្រប់គ្រងមនុស្សគ្រប់គ្នា។ ដូច្នេះ សម្រាប់លោកហ្វូហ្គូ ច្បាប់អំពីអ្វីដែលខុស និងត្រូវមិនសមហេតុ សមផល និងមិនមានអំណាចទាល់តែសោះ។

សម្រាប់មនុស្សជាច្រើន ទស្សនៈរបស់លោកហ្វូហ្គូប្រហែលទៅឆ្ងាយណាស់។ ប៉ុន្តែ តាម ពិតទៅ ទស្សនៈរបស់គាត់ពុំមានអ្វីថ្មីនោះទេ។ លោកម៉ូសេបានដោះស្រាយបញ្ហាដូចគ្នានៅក្នុងសាសន៍ អ៊ីស្រាអែលជាច្រើនពាន់ឆ្នាំមុនកន្លងមកហើយ។ «មិនត្រូវធ្វើដូចជាយើងធ្វើនៅទីនេះសព្វថ្ងៃ គឺតាមតែគ្រប់គ្នាគិតឃើញថាត្រូវនោះទេ» (ចោទិយកថា 12៖8, គខប; សូមអានខគម្ពីរពួកចៅហ្វាយ 17៖6; សុភាសិត 12៖15 ផងដែរ)។ ដូច្នេះ តើយើងអាចដឹងថា អ្វីដែលយើងធ្វើទៅត្រឹមត្រូវដោយរបៀបណា? ព្រះអម្ចាស់ដែលបង្កើតយើងមកបានប្រទានច្បាប់ក្នុងការរស់នៅ។ ភ្នែករបស់យើងប្រហែលជាពុំ «ឃើញ» អ្វីៗនៅក្នុងផ្លូវដ៏ត្រឹមត្រូវនោះទេ។ ប៉ុន្តែ ព្រះនេត្ររបស់ព្រះអាចមើលឃើញនៅក្នុងផ្លូវដ៏ត្រឹមត្រូវ ជានិច្ច។

សូមអានខគម្ពីរចោទិយកថា 6៖5; ម៉ាកុស 12៖29-31; វិវរណៈ 14៖12។ តើខទាំងនេះ បង្រៀនយើងអំពីរបៀបដ៏ត្រឹមត្រូវក្នុងការរៀបចំឥរិយាបថ?

`គ្រាន់តែដឹងថា បានសង្គ្រោះមានសារៈសំខាន់សម្រាប់ទស្សនៈគ្រីស្ទានរបស់យើងចំពោះជីវិត ទៅហើយ ម្ល៉ោះហើយច្បាប់របស់ព្រះក៏សំខាន់ដូចគ្នាដែរ។ ព្រះបានសង្គ្រោះយើងរាល់គ្នាចេញពីការរំលង ច្បាប់របស់ទ្រង់ (រ៉ូម 3៖20)។ ដំណឹងល្អពុំអាចទទួលយកបានឡើយ ប្រសិនបើគ្មានច្បាប់របស់ព្រះទេ នោះ។ ជាការពិតណាស់ ច្បាប់ពុំអាចសង្គ្រោះយើងបាននោះទេ។ ប៉ុន្តែ ព្រះបានបង្គាប់យើងអោយធ្វើតាមច្បាប់ទាំងនោះ។ នោះគឺជាមូលហេតុដែលយើងត្រូវការដំណឹងល្អ។ ដូច្នេះ ការអប់រំនៃសេវេដេយ អាត់វេនទីស្ទត្រូវតែបង្ហាញថា ច្បាប់មានសារៈសំខាន់ និង «នៅតែមានអំណាចលើជីវិតរបស់យើងរាល់គ្នា»។ ដកស្រង់ពី Ellen G. White, The Great Controversy, page 63, adapted។ ច្បាប់រាប់បញ្ចូល ទាំងការគោរពថ្ងៃបរិសុទ្ធផងដែរ។ សូមចងចាំថា ផែនការរបស់ព្រះគឺថា ការអប់រំនឹងជួយអោយយើងបាន ជាបរិសុទ្ធដូចជាព្រះយេស៊ូវទ្រង់បរិសុទ្ធដូច្នោះដែរ។ នោះគឺជាមូលហេតុដែលច្បាប់របស់ព្រះត្រូវតែជាគំរូបង្ហាញយើងអំពីអ្វីដែលបរិសុទ្ធ និងសុចរិតនៅក្នុងព្រះនេត្ររបស់ព្រះ។`