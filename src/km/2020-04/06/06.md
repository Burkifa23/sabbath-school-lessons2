---
title:  សិស្សដែលបានយល់
date:  05/11/2020
---

ព្រះយេស៊ូវ និងសិស្សរបស់ទ្រង់បានត្រឡប់មកក្រុងយេរូសាឡិមវិញ។ នៅគ្រានោះ ស្តេច ហេរ៉ូឌ និងមេដឹកនាំសាសនាយូដាមានការព្រួយបារម្ភអំពីព្រះយេស៊ូវជាខ្លាំង។ ពួកគេខ្លាចព្រះយេស៊ូវធ្វើអោយពួកគេមានគ្រោះថ្នាក់ដូចជាលោកយ៉ូហានបាទីស្ទដែរ។ សិស្សរបស់ព្រះយេស៊ូវរួមមានទាំងអ្នក ក្រីក្រ និងមនុស្សដទៃទៀតផងចង់ឃើញការផ្លាស់ប្តូរអោយកាន់តែប្រសើរឡើងខ្លាំងណាស់។

ព្រះយេស៊ូវចង់នាំសេចក្តីសង្ឃឹមដល់មនុស្សដែលរស់នៅលើផែនដីជាងអ្វីៗទាំងអស់។ ប៉ុន្តែ ទ្រង់បានជ្រាបថា មនុស្សមានអំណាចបំផុតនឹងធ្វើអ្វីគ្រប់យ៉ាងដើម្បីរារាំងព្រះរាជកិច្ចរបស់ទ្រង់។ មេដឹក នាំទាំងនេះពុំចង់អោយព្រះយេស៊ូវទទួលបានជោគជ័យនោះឡើយ។

មនុស្សមួយចំនួននៅខាងព្រះយេស៊ូវ។ ក្រុមមួយនេះរាប់ទាំងសិស្សទាំង12របស់ព្រះយេស៊ូវ ផងដែរ។ ពួកគេគឺជាសិស្សដ៏ពិសេសរបស់ព្រះយេស៊ូវ។ សិស្សទាំង12ចង់អោយព្រះយេស៊ូវទទួលបាន ជោគជ័យ។ ទន្ទឹមនឹងនេះ ពួកគេក៏មានការភាន់ច្រឡំផងដែរ។ ខគម្ពីរម៉ាកុស 8៖31-33 បានបង្ហាញ អំពីមូលហេតុនៃការភាន់ច្រឡំនេះ។ បរមគ្រូបានធ្វើការសាកល្បងសិស្សរបស់ទ្រង់។ ទ្រង់ចង់អោយពួក គេ «មើលឃើញ» ឬបានយល់អំពីអ្វីៗដែលពិបាកអោយពួកគេមើលឃើញ។ សិស្សរបស់ព្រះយេស៊ូវពុំបានយល់អំពីអ្វីៗដែលសំខាន់បំផុតខាងឯផ្នែកវិញ្ញាណនោះទេ (សូមអានខគម្ពីរម៉ាកុស 8៖37)។

នេះគឺជាអ្វីដែលបានកើតឡើង មុនពេលដែលព្រះយេស៊ូវបានជួបមនុស្សម្នាក់ដែលយល់ពី ការនេះ។

`សូមអានរឿងនៅក្នុងខគម្ពីរម៉ាកុស 10៖46-52 អំពីព្រះយេស៊ូវព្យាបាលលោកបារទីមេ។ លោកបារទីមេគឺជាអ្នកសំុទានពិការភ្នែកម្នាក់។ តើលោកអ្នកបានឃើញអំពីទំហំនៃសេចក្តីមេត្តាដែល ព្រះយេស៊ូវបង្ហាញដល់លោកបារទីមេ? តើការដែលបុរសពិការម្នាក់នេះប្រាថ្នាចង់ «ឃើញ» នាំទៅរកការសម្រេចចិត្តរបស់គាត់ក្នុងការ «ដើរតាម» ព្រះយេស៊ូវនៅលើផ្លូវទៅក្រុងយេរូសាឡិមយ៉ាងដូចម្តេច? តើលោកអ្នកគិតថា លោកម៉ាកុសកំពុងតែបង្ហាញយើងអំពីលក្ខណៈខុសគ្នារវាងលោកបារទីមេ និងសិស្ស ដទៃទៀតរបស់ព្រះយេស៊ូវដែរឬទេ? តើរឿងនេះជួយលោកអ្នកអោយយល់អំពីមូលហេតុដែលលោកអ្នក គួរតែបើកចំហចិត្តរបស់លោកអ្នកទទួលយកព្រះយេស៊ូវដោយរបៀបណា?`

លោកបារទីមេចង់មើលឃើញឡើងវិញ។ គាត់ចង់ឃើញក្រយៅសក់របស់ទារក និងពណ៌នៃ ស្រូវទុំនៅទីវាល។ ប៉ុន្តែ ការមើលឃើញមិនគ្រាន់តែជាអ្វីដែលយើងអាចមើលឃើញដោយភ្នែករបស់យើង ប៉ុណ្ណោះទេ។ ការមើលឃើញក៏ស្តីអំពីការយល់ដឹងនូវសេចក្តីពិតខាងឯវិញ្ញាណផងដែរ តែជាការយល់ដឹងអំពីអ្វីដែលព្រះយេស៊ូវដ៏ជាបរមគ្រូបានមានបន្ទូលវិញ។ ព្រះយេស៊ូវទ្រង់បានជ្រាបអំពីរឿងនេះ។ គាត់ ក៏ដឹងដែរថា រាល់បំណងប្រាថ្នាដ៏ជ្រាលជ្រៅរបស់មនុស្សម្នាក់ៗគឺចង់បានជីវិតថ្មី និងប្រសើរជាងមុន។

`សូមអានខគម្ពីរហេព្រើរ 5៖12-14។ តើខគម្ពីរទាំងនេះបង្រៀនអ្វីខ្លះ អំពីការអប់រំដែលល្អបំផុតដែលយើងអាចទទួលបាន?`