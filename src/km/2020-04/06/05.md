---
title:  ស្ត្រីដែលមិនព្រមចុះចាញ់
date:  04/11/2020
---

ព្រះយេស៊ូវគឺជាគ្រូដ៏ចំណាន។ ការបង្រៀន និងជីវិតរបស់ព្រះយេស៊ូវបានបង្ហាញប្រាប់យើងអំពីសេចក្តីស្រឡាញ់របស់ព្រះ។ រឿងមួយនៅក្នុងព្រះជន្មរបស់ព្រះយេស៊ូវបានបង្ហាញយើងអំពីស្ត្រីម្នាក់ ដែលមិនព្រមចុះចាញ់។ ព្រះយេស៊ូវពុំបានឆ្លើយតបទៅនាងភ្លាមៗនោះទេ។ ប៉ុន្តែ នាងពុំបានឈប់ទូល សូមជំនួយពីព្រះយេស៊ូវនោះទេ។

`សូមអានខគម្ពីរអំពីស្ត្រីសាសន៍កាណាន (ម៉ាថាយ 15៖21-28; ម៉ាកុស 7៖24-30)។ តើលោកអ្នកឃើញថា សិស្សរបស់ព្រះយេស៊ូវពុំអាចទ្រាំទ្រនឹងនាងដែរឬទេ? ហើយមើលទៅ ហាក់ដូច ជាព្រះយេស៊ូវពុំបានអើពើនឹងនាងសោះ។ តើលោកអ្នកគិតយ៉ាងណាចំពោះស្មារតីអង់អាចក្លាហានរបស់ ស្ត្រីម្នាក់នេះ? តើរឿងនេះបង្រៀនយើងអ្វីខ្លះ អំពីវិធីសាស្ត្រដែលព្រះយេស៊ូវបានបង្រៀនដល់មនុស្ស?`

ព្រះយេស៊ូវគង់នៅជិតក្រុងទីរ៉ុស និងក្រុងស៊ីដូន។ ទ្រង់បានយាងចូលទៅក្នុងទឹកដីដែលពេញ ដោយមនុស្សចម្លែក ហើយស្អប់សាសន៍ដទៃ។ ប្រជាជននិយាយភាសាក្រេកដែលរស់នៅក្នុងក្រុងទាំងនេះបានមើលងាយកសិករសាសន៍យូដានៅតាមជនបទ។ ក្រុមទាំងពីរនេះមិនចូលចិត្តគ្នាទៅវិញទៅមក។ មិនយូរប៉ុន្មានមុនពេលនេះ ស្តេចហេរ៉ូឌបានសម្លាប់លោកយ៉ូហានបាទីស្ទ។ ស្តេចហេរ៉ូឌជាអ្នកគ្រប់គ្រងលើ ស្រុកកាលីឡេ។ ស្រុកកាលីឡេគឺជាទឹកដីកំណើតរបស់ព្រះយេស៊ូវ។ ស្តេចហេរ៉ូឌប្រៀបដូចជាស្តេចអាយ៉ង មួយអង្គ។ សាសន៍រ៉ូមបានគ្រប់គ្រងលើរាជកិច្ចរបស់ស្តេចហេរ៉ូឌ។ ម៉្លោះហើយ ការស្លាប់របស់លោកយ៉ូហាន បានបង្ហាញព្រះយេស៊ូវអំពីគ្រោះថ្នាក់ដែលទ្រង់នឹងជួប ប្រសិនបើទ្រង់នៅតែបន្តការអធិប្បាយ។ ព្រះយេស៊ូវ បានយាងចូលទៅក្នុងផ្ទះ ដោយសង្ឃឹមថា គ្មានអ្នកណាម្នាក់ដឹងថា ទ្រង់គង់នៅទីនោះឡើយ (ម៉ាកុស 7៖24)។ ប៉ុន្តែ ស្ត្រីសាសន៍កាណានបានស្វែងរកទ្រង់ឃើញ។

នៅថ្ងៃនោះ ស្ត្រីម្នាក់នេះពុំត្រូវបានអនុញ្ញាតអោយនិយាយអំពីបំណងរបស់នាងឡើយ។ លើស ពីនេះទៅទៀត ស្ត្រីម្នាក់នេះគឺជាសាសន៍មួយដែលសាសន៍យូដាមិនចូលចិត្ត។ ដូច្នេះ រឿងនេះពុំអាចជួយ អោយស្ត្រីម្នាក់នេះមានឱកាសទទួលបានជោគជ័យទាល់តែសោះ។ ប៉ុន្តែ កូនស្រីរបស់នាងឈឺជាខ្លាំង។ នាងចង់បានជំនួយ។ នាងពុំបានឈប់ទូលសូមជំនួយអោយកូនស្រីរបស់នាងបានជាសះស្បើយនោះ ឡើយ។

ដំបូង ព្រះយេស៊ូវបានបញ្ចេញអាកប្បកិរិយាហាក់ដូចជាទ្រង់ពុំចង់ជួយនាងទាល់តែសោះ។ ទ្រង់មានព្រះបន្ទូលថា «ដែលយកនំបុ័ងរបស់កូនក្មេងបោះទៅឲ្យកូនឆ្កែ នោះមិនល្អទេ» (ម៉ាថាយ 15៖ 26)។

ប៉ុន្តែ រឿងដ៏អស្ចារ្យបានកើតឡើង។ ស្ត្រីបានដឹងលក្ខណៈទាំងអស់អំពីកូនឆ្កែ តែសាសន៍យូដា ពុំបានដឹងរឿងនេះឡើយ។ ពួកគេពុំបានចាត់ទុកកូនឆ្កែជាសត្វចិញ្ចឹមនោះទេ។ ស្ត្រីម្នាក់នេះបាននិយាយ ថា «មែនហើយ ព្រះអម្ចាស់ ប៉ុន្តែកូនឆ្កែវាស៊ីកំទេចដែលធ្លាក់ចុះពីតុម្ចាស់វាមកដែរ» (ម៉ាថាយ 15៖27)។ ចម្លើយរបស់នាងបានផ្លាស់ប្តូរអ្វីៗគ្រប់យ៉ាង។ សេចក្តីជំនឿរបស់នាងបានពាល់ព្រះទ័យរបស់ព្រះយេស៊ូវ។ ហើយទ្រង់បានព្យាបាលកូនស្រីរបស់នាង។

«នាងស្រីអើយ នាងមានសេចក្តីជំនឿជាខ្លាំងមែន ចូរឲ្យនាងបានដូចសេចក្តីប្រាថ្នាចុះ» (ម៉ាថាយ 15៖28)។ តើខទាំងនេះមានន័យយ៉ាងដូចម្តេច? តើយើងគួរតែធ្វើអ្វីខ្លះ នៅពេលដែលអ្វីៗមិនស្របតាម បំណងដែលយើងចង់បាននោះ?