---
title:  មេរៀនច្រើនទៀតពីគ្រូដ៏ចំណាន
date:  31/10/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 3៖1-11; លោកុប្បត្តិ 28៖10-17; យ៉ូហាន 1៖1-14; ម៉ាថាយ 15៖21-28; ម៉ាកុស 10៖46-52។

> <p>ខចងចាំ</p>
> «ទ្រង់មានព្រះបន្ទូលទៅគាត់ថា ទៅចុះសេចក្តីជំនឿអ្នកបានសង្គ្រោះអ្នកហើយ ស្រាប់តែភ្នែកក៏ភ្លឺឡើងភ្លាម រួចគាត់ដើរតាមទ្រង់ទៅ» (ម៉ាកុស 10៖52)។

តើលោកអ្នកធ្លាប់មានអារម្មណ៍ខ្មាសចំពោះខ្លួនឯងទេ? តើអ្នកណាដែលមិនធ្លាប់នោះ? យើង បានធ្វើអ្វីគ្រប់យ៉ាងដែលបណ្តាលអោយយើងឈឺចាប់ នៅពេលយើងនឹកឃើញរឿងទាំងនេះ។ យើងក៏ បានធ្វើអ្វីៗដែល យើងមិនចង់អោយអ្នកណាម្នាក់ដឹងផងដែរ មែនទេ?

សូមគិតអំពីបទពិសោធន៍អាក្រក់មួយចំនួនដែលបានកើតឡើងចំពោះមនុស្សនៅក្នុងព្រះគម្ពីរ។ ដំបូងឡើយ លោកអ្នកប្រហែលជាគិតអំពី ពេលវេលាដែលលោកអ័ដាម និងនាងអេវ៉ាបានបរិភោគផ្លែពីដើមឈើដែលព្រះបានហាមឃាត់។ ឬគិតអំពីលោកយ៉ាកុប នៅពេលដែលគាត់បានបញ្ឆោតឪពុករបស់គាត់ដោយបង្ហាញថា ឪពុកពេញចិត្តគាត់ជាងលោកអេសាវ។ បន្ទាប់មក លោកយ៉ាកុបបានរត់ចេញពីកំហឹង របស់បងប្រុសគាត់។ តើលោកយ៉ាកុបបានគេងនៅពេលយប់យ៉ាងដូចម្តេច? តើស្ត្រីដែល «គេចាប់បាន កំពុងដែលសហាយស្មន់នឹងគ្នា» (យ៉ូហាន 8៖4) យ៉ាងណាទៅវិញដែរ។ ស្តេចដារីឌក៏ធ្លាប់មានបទពិសោធន៍ នេះដែរ។ ទ្រង់បានសរសេរបទគម្ពីរទំនុកដំកើង 32 បន្ទាប់ពីរឿងនោះបានកើតឡើង។ ទ្រង់ក៏បានមាន បន្ទូលអំពីអំពើបាបដ៏អាក្រក់របស់ទ្រង់ធ្វើអោយទ្រង់មានវិប្បដិសារីផងដែរ។ ស្តេចដាវីឌក៏បានមានបន្ទូល អំពីអារម្មណ៍ល្អឡើងវិញក្នុងការត្រឡប់មកឯព្រះវិញ បន្ទាប់ពីយើងប្រព្រឹត្តអំពើបាបផងដែរ។

រឿងទាំងអស់នេះបានបង្ហាញយើងថា យើងរាល់គ្នាជាមនុស្សមានបាបដូចគ្នា។ នោះគឺជាមូលហេតុដែលដំណឹងល្អអំពីព្រះយេស៊ូវគឺសម្រាប់មនុស្សលោកគ្រប់គ្នា។ សេចក្តីសុគតរបស់ព្រះយេស៊ូវគឺសម្រាប់ មនុស្សលោកគ្រប់គ្នាផងដែរ។

ដូច្នេះ ការអប់រំគ្រីស្ទានត្រូវតែបង្ហាញយើងអំពីវិធីតែមួយគត់ក្នុងការដោះស្រាយបញ្ហានៃបាប របស់យើង។ សប្តាហ៍នេះ យើងនឹងក្រឡេកមើលបុគ្គលតែម្នាក់គត់ដែលអាចដោះស្រាយបញ្ហានេះបាន៖ ទ្រង់គឺជាព្រះយេស៊ូវដែលជាបរមគ្រូរបស់យើង។