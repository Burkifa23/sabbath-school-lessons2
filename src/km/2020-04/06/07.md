---
title:  ការសិក្សាបន្ថែម
date:  06/11/2020
---

សូមអាន Ellen G. White, “The Test of Discipleship,” pages 57-65, in Steps to Christ។

អ្នកស្រីអែល្លិន ជីវ៉ៃត៍បានបង្ហាញយើងអំពីអ្វីដែលបានកើតឡើង នៅពេលដែលយើងទទួល ជឿព្រះយេស៊ូវទាំងស្រុង៖ «យើងនឹងប្រាថ្នាចង់បានដូចជាទ្រង់នៅក្នុងចិត្តរបស់យើង។ យើងចង់អោយព្រះវិញ្ញាណបរិសុទ្ធរបស់ទ្រង់សណ្ឋិតនៅក្នុងយើង។ យើងចង់ដើរតាមផែនការរបស់ព្រះសម្រាប់ជីវិត របស់យើង។ យើងចង់ផ្គាប់ព្រះយេស៊ូវក្នុងគ្រប់ទាំងកិច្ចការដែលយើងធ្វើ»។ ដកស្រង់ពី Steps to Christ, page 58, adapted។ រាល់កិច្ចការរបស់យើងនឹង «ក្លាយជាសេចក្តីអំណរ» ដោយមានព្រះយេស៊ូវនៅក្នុង ចិត្តរបស់យើង»។ ដកស្រង់ពី Steps to Christ, page 59, adapted។ ឥឡូវនេះ សូមអានសេចក្តី អធិប្បាយនៅលើភ្នំក្នុងបទគម្ពីរម៉ាថាយ 5-7 វិញម្តង។ សេចក្តីអធិប្បាយនេះបានបង្ហាញយើងអំពីការបង្រៀនដ៏សំខាន់បំផុតរបស់ព្រះយេស៊ូវសម្រាប់សិស្សរបស់ទ្រង់។ នគររបស់ទ្រង់នឹងត្រូវបានតាំងឡើង ដោយផ្អែកលើក្បួនច្បាប់ទាំងនេះ។

**សំណួរពិភាក្សា**

`1. ព្រះបានមានបន្ទូលមកកាន់លោកអ័ដាម និងនាងអេវ៉ា។ ទ្រង់បានមានបន្ទូលមកកាន់លោកយ៉ាកុប។ ទ្រង់ក៏បានមានបន្ទូលមកកាន់យើងផងដែរ។ ព្រះបានជ្រាបអំពីសេចក្តីប្រាថ្នាដ៏ជ្រាលជ្រៅរបស់យើង ដូចជាទ្រង់បានជ្រាបអំពីអ្វីដែលមាននៅក្នុងចិត្តរបស់លោកបារទីមេផងដែរ។ ព្រះជាម្ចាស់ចង់អោយយើង គិតអំពីយើងជានរណា ហើយយើងនឹងត្រូវទៅទីណា។ សូមគិតអំពីវិធីសាស្ត្រក្នុងការបង្រៀនព្រះគម្ពីរទៅកាន់កូនៗរបស់យើង និងចំពោះគ្នាទៅវិញទៅមក ដោយដឹងពីសេចក្តីទាំងនេះ។ តើអ្វីខ្លះដែលធ្វើអោយ ការបង្រៀនព្រះគម្ពីរគួរអោយរំភើប និងមិនធុញទ្រាន់? តើយើងអាចបង្រៀនព្រះគម្ពីរយ៉ាងដូចម្តេច ដើម្បី អោយមនុស្សចង់ថ្វាយជីវិតរបស់ពួកគេទៅឯព្រះ?`

`2. «តើលោកអ្នកនៅត្រង់ចំណុចណា នៅក្នុងដំណើរជីវិតរបស់លោកអ្នក?»។ តើសំណួរនេះមានលក្ខណៈ ផ្ទាល់ខ្លួនដែរឬទេ? តើលោកអ្នកគិតថា សំណួរនេះអាចប្រឹក្សាចម្លើយជាមួយមនុស្សដែលលោកអ្នកជឿ ទុកចិត្តបានដែរឬទេ? តើគោលគំនិតអំពីពួកជំនុំជា «រូបកាយរបស់ព្រះគ្រីស្ទ» (កូរិនថូសទី1 12៖27) អាចជួយយើងអោយឆ្លើយនូវសំណួរនេះបានដោយរបៀបណា? តើហេតុអ្វីបានជាការសន្ទនារបស់យើង ជាមួយនឹងអ្នកដទៃអាចជាវិធីសាស្ត្រនៃការសិក្សាបន្ថែមមួយអំពីអ្វីដែលព្រះយេស៊ូវចង់អោយយើង បានដឹង?`

`3. លោកបារទីមេបាន «ដើរតាម»ព្រះយេស៊ូនៅតាមផ្លូវទៅក្រុងយេរូសាឡិមបន្ទាប់ពីភ្នែកគាត់អាចមើលឃើញ។ នៅតាមផ្លូវ លោកបារទីមេបានឮអំពីប្រាជ្ញារបស់ព្រះយេស៊ូវជារៀងរាល់ថ្ងៃ។ ជាការពិត ណាស់ លោកបារទីមេចង់អោយមនុស្សបានឃើញព្រះយេស៊ូវរស់នៅក្នុងចិត្តរបស់គាត់។ យើងអាចជឿ ថា ការដើរតាមព្រះយេស៊ូវបានធ្វើអោយលោកបារទីមេមានសេចក្តីអំណរ ដូចដែលជំហានទៅកាន់ព្រះគ្រីស្ទបានសរសេរមក។ តើហេតុអ្វីបានជាលោកអ្នកគិតថា អ្នកណាដែលដើរតាមក្បួនច្បាប់នៃសេចក្តី អធិប្បាយនៅលើភ្នំនឹងមានសេចក្តីអំណរ?`

`4. តើលោកអ្នកអាចប្រាប់អំពីអ្វីខុស និងអ្វីត្រូវបានដែរឬទេ? តើអ្វីដែលជួយអោយយើងប្រាប់បានថា សេចក្តីទាំងពីរខុសពីគ្នា? តើហេតុអ្វីបានជាការអនុវត្តចំណេះដឹងនេះសំខាន់ជាងការដែលមានចំណេះដឹង នេះទៅទៀត?`