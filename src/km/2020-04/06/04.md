---
title:  ព្រះយេស៊ូវដែលជាគ្រូ
date:  03/11/2020
---

តើខណាមួយដែលជាខនៃជំពូកចាប់ផ្តើមដ៏ល្បីល្បាញបំផុតនៅក្នុងព្រះគម្ពីរសញ្ញាថ្មី? គ្មានអ្វី ត្រូវឆ្ងល់ឡើយ នោះគឺជាខគម្ពីរយ៉ូហាន 1៖1 ដែលចែងថា៖ «កាលដើមដំបូងមានព្រះបន្ទូល ព្រះបន្ទូល ក៏គង់នៅជាមួយនឹងព្រះ ហើយព្រះបន្ទូលនោះឯងជាព្រះ» (យ៉ូហាន 1៖1)។ ខគម្ពីរយ៉ូហាន 1៖1 នឹង នាំលោកអ្នកទៅកាន់ខគម្ពីរដ៏មានអានុភាពនេះដែលចែងថា៖ «ព្រះបន្ទូលក៏ត្រឡប់ជាសាច់ឈាម ហើយ បានស្នាក់នៅជាមួយនឹងយើងរាល់គ្នា . . . . មានពេញជាព្រះគុណ និងសេចក្តីពិត» (យ៉ូហាន 1៖14)។

`សូមអានខគម្ពីរយ៉ូហាន 1៖1-14។ តើខគម្ពីរទាំងនេះប្រាប់យើងអ្វីខ្លះ អំពីព្រះយេស៊ូជាអ្នក ណា ហើយអ្វីដែលទ្រង់កំពុងធ្វើនៅទីនេះ? តើរឿងនេះបង្ហាញប្រាប់យើងអំពីអ្វីខ្លះ ព្រះយេស៊ូវវដែលជាគ្រូគំរូដ៏ល្អបំផុត?`

ព្រះបានមានបន្ទូលទៅកាន់លោកអ័ដាម និងនាងអេវ៉ានៅក្នុងសួនអេដែន។ ព្រះបានមានបន្ទូល ទៅកាន់លោកយ៉ាកុបនៅតាមផ្លូវដែលគ្មានទ្រនំ។ ព្រះអង្គដដែលនេះបានយាងចុះមកគង់នៅលើផែនដី នេះក្នុងសណ្ឋានជាមនុស្ស។ ព្រះគម្ពីរសញ្ញាថ្មីបានបង្ហាញប្រាប់យើងថា ព្រះត្រូវបានបង្ហាញនៅក្នុងព្រះ- យេស៊ូវ។ យើងអាចរៀនអំពីផែនការរបស់ព្រះសម្រាប់យើង និងផ្លូវដ៏បរិសុទ្ធរបស់ទ្រង់ពីព្រះយេស៊ូវ។ តើហេតុអ្វីបានយើងត្រូវតែធ្វើដូច្នោះ? នោះគឺដោយសារតែព្រះយេស៊ូវគឺជាព្រះ។

បទគម្ពីរយ៉ូហាន 1 ក៏បានបង្ហាញប្រាប់យើងអំពីរបៀបដែលលោកយ៉ូហានបាទីស្ទជាគ្រូដ៏មាន អំណាចម្នាក់ផងដែរ។ សូម្បីតែមេដឹកនាំសាសនាពីក្រុងយេរូសាឡិមក៏បានគិតថា លោកយ៉ូហានប្រហែល ជាហោរាពីចាស់បុរាណណាមួយផងដែរ។ ប៉ុន្តែ លោកយ៉ូហានកំពុងតែរៀបចំផ្លូវសម្រាប់មនុស្សម្នាក់ដែល ល្អអស្ចារ្យជាងគាត់ទៅទៀត។ មនុស្សម្នាក់ដែលពិសេសជិតយាងមកដល់ហើយ។ នៅពេលដែលទ្រង់ យាងមក លោកយ៉ូហានបាទីស្ទមិនគួរ «នឹងស្រាយខ្សែសុព័ណ៌បាទទ្រង់ទេ» (យ៉ូហាន 1៖27)។

នៅថ្ងៃបន្ទាប់ លោកយ៉ូហានបានជួបព្រះយេស៊ូវ។ បន្ទាប់មក លោកយ៉ូហានបានប្រកាសថា ព្រះយេស៊ូវគឺជាព្រះរាជបុត្រារបស់ព្រះ។ យ៉ូហានបានប្រកាសអំពីព្រះយេស៊ូវគឺជាកូនចៀមរបស់ព្រះ នៅថ្ងៃ នោះ ក៏ដូចជាថ្ងៃបន្ទាប់ទៀតដែរ។ សិស្សរបស់លោកយ៉ូហានបាទីស្ទបានសម្រេចចិត្តដើរតាមព្រះយេស៊ូវ។ នៅពេលដែលព្រះយេស៊ូវសួរពួកគេ អ្នកមករកអី គេទូលឆ្លើយថា «រ៉ាប៊ី (គឺប្រែថា លោកគ្រូ) តើលោកនៅ ឯណា» (យ៉ូហាន 1៖38)។

បន្ទាប់មក ព្រះយេស៊ូវបានក្លាយជារ៉ាប៊ី (លោកគ្រូ)។ ប៉ុន្តែ ព្រះយេស៊ូវពុំមែនដូចជាគ្រូដទៃទៀត នោះទេ។ ជាថ្មីម្តងទៀត ទ្រង់គឺជាព្រះ។ យើងអាចនិយាយបានថា ព្រះបានយាងចុះមកឯមនុស្សលោក ក្នុងសណ្ឋានជាមនុស្ស។ ព្រះយេស៊ូវបានបំពេញកិច្ចការជារ៉ាប៊ី នៅក្នុងសណ្ឋានជាមនុស្ស។ ម្ល៉ោះហើយ វាគ្មានអ្វីប្លែកនោះទេ ដែលអ្នកស្រីអែល្លិន ជីវ៉ៃត៍បានហៅព្រះនាមទ្រង់ថាជា «បរមគ្រូដ៏ល្អបំផុតគ្មានពីរនៅលើលោក»។ ដកស្រង់ពី Signs of the Times, June 10, 1886។ ជាការពិតណាស់ទ្រង់គឺជាគ្រូ ដ៏ល្អបំផុត។ បរមគ្រូម្នាក់នេះអង្គទ្រង់ផ្ទាល់គឺជាព្រះ។

`ព្រះយេស៊ូវគឺជាព្រះ។ ដូច្នេះ យើងអាចរៀនអំពីវិធីសាស្ត្រដ៏ល្អបំផុតនៃការបង្រៀនសេចក្តីពិត នៃព្រះគម្ពីរពីទ្រង់បាន។ តើហេតុអ្វីបានជាពាក្យសម្តី និងទង្វើដែលយើងធ្វើក្នុងនាមជាគ្រូមានសារៈ សំខាន់ខ្លាំងម្លេ៉ះ? តើយើងអាចរៀនអ្វីខ្លះ ពីព្រះយេស៊ូវ?`