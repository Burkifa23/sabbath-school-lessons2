---
title:  ការរត់ចេញទៅឆ្ងាយ
date:  02/11/2020
---

`សូមអានខគម្ពីរលោកុប្បត្តិ 28៖10-17។ តើបទពិសោធន៍អ្វីខ្លះ ដែលលោកយ៉ាកុបបាន ទទួលមុនពេលរឿងនៅក្នុងខទាំងនេះបានកើតឡើង? តើរឿងនេះបង្រៀនយើងអំពីសេចក្តីលើកលែងទោស និងសេចក្តីមេត្តាករុណាចំពោះមនុស្សដែល «កំពុងតែរត់ចេញទៅឆ្ងាយ» ពីអំពើបាបរបស់ពួកគេ?`

ដោយមានជំនួយពីម្តាយរបស់គាត់ លោកយ៉ាកុបបានបោកបញ្ឆោតឪពុករបស់គាត់។ ឥឡូវនេះ លោកយ៉ាកុបកំពុងតែសងនូវអ្វីដែលគាត់បានកុហក។ បងប្រុសរបស់គាត់ចង់សម្លាប់គាត់ចំពោះការកុហក របស់គាត់។ ដូច្នេះ លោកយ៉ាកុបបានរត់ចេញពីផ្ទះ ដើម្បីគេចខ្លួនពីគ្រោះថ្នាក់។ លោកយ៉ាកុបបានធ្វើដំណើរ ឆ្ពោះទៅកន្លែងអ៊ុំរបស់គាត់នៅឯខារ៉ាន។ ជាការពិតណាស់ នេះគឺជាបទពិសោធន៍ដ៏គួរអោយខ្លាចមួយ សម្រាប់លោកយ៉ាកុប។

យប់មួយ លោកយ៉ាកុបបានគេងលង់លក់នៅតាមផ្លូវ។ គាត់បានយកថ្មជាខ្នើយ។ មិនយូរប៉ុន្មាន គាត់បានចាប់ផ្តើមយល់សប្តិ។ នៅក្នុងយល់សប្តិ លោកយ៉ាកុបបានឃើញជណ្តើរមួយ។ មានជណ្តើរ1បាន បពា្ឈរនៅលើដីមានចុងទល់នឹងផ្ទៃមេឃ។ ហើយពួកទេវតារបស់ព្រះបានឡើងចុះតាមជណ្តើរនោះ។

បន្ទាប់មក លោកយ៉ាកុបបានឮសំឡេងថា «អញជាព្រះយេហូវ៉ាជាព្រះនៃអ័ប្រាហាំជីតាឯង» (លោកុប្បត្តិ 28៖13)។ ព្រះបានមានបន្ទូលមកកាន់លោកយ៉ាកុបតាមសេចក្តីសន្យាដែលព្រះបានប្រទាន អោយលោកអ័ប្រាហាំ និងលោកអ៊ីសាក។ ព្រះបានមានបន្ទូលប្រាប់លោកយ៉ាកុបថា កូនចៅជំនាន់ក្រោយ របស់គាត់នឹងក្លាយទៅជាសាសន៍ដ៏ធំ។ ពួកគេនឹងក្លាយទៅជាព្រះពរដល់គ្រប់ក្រុមគ្រួសារនៅលើផែនដី។ ព្រះបានមានបន្ទូល ថា «អញនៅជាមួយនឹងឯង អញនឹងថែរក្សាឯងនៅកន្លែងណាដែលឯងទៅ . . . . អញមិនចោលឯងឡើយ ទាល់តែអញបានធ្វើសំរេចសេចក្តីដែលអញបានប្រាប់ឯងហើយ» (លោកុប្បត្តិ 28៖13)។

អ្នកស្រីអែល្លិន ជីវ៉ៃត៍បានមានប្រសាសន៍ប្រាប់អំពីរបៀបដែលលោកប៉ុលផ្ទាល់ «បានឃើញជណ្តើរដែលលោកយ៉ាកុបឃើញនៅក្នុងសុបិនរបស់គាត់» ជាច្រើនរយឆ្នាំកន្លងមកហើយ។ ជណ្តើរនោះ គឺជារូបស័ព្ទតំណាងអោយព្រះយេស៊ូវ។ ព្រះយេស៊ូវបានផ្សារភ្ជាប់ផែនដីជាមួយនឹងស្ថានសួគ៌។ ទ្រង់បាន ផ្សារភ្ជាប់មនុស្សលោកជាមួយនឹងព្រះ។ សេចក្តីជំនឿរបស់លោកប៉ុលបានរឹងមាំឡើង ខណៈដែលគាត់ នឹកចាំអំពីរបៀបដែលពួកអយ្យកោ និងហោរារបស់គាត់បានជឿទុកចិត្តលើព្រះយេស៊ូវ។ ព្រះយេស៊ូវជា ជំនួយ និងសេចក្តីសង្ឃឹមរបស់លោកប៉ុល។ លោកប៉ុលក៏បានលះបង់ជីវិតរបស់គាត់សម្រាប់ព្រះយេស៊ូវ ដដែលនេះផងដែរ»។ ដកស្រង់ពី The Acts of the Apostles, page 512, adapted។

លោកយ៉ាកុបគាត់ភ្ញាក់ឡើង ក៏នឹកក្នុងចិត្តថា «ពិតប្រាកដជាព្រះយេហូវ៉ាទ្រង់គង់នៅទីនេះហើយ តែអញមិនបានដឹងទេ» (លោកុប្បត្តិ 28៖16)។ អ្វីដែលបានកើតឡើងនៅទីនេះបានធ្វើអោយលោកយ៉ាកុបមានសេចក្តីភ័យខ្លាច និងអស្ចារ្យជាខ្លាំង។ គាត់មិនអាចបំភ្លេចកន្លែងមួយនេះបានឡើយ។ គាត់បានដាក់ឈ្មោះអោយកន្លែងនេះ។ បន្ទាប់មក គាត់បានពោលពាក្យសម្បថ។ គាត់បានស្បថថា នឹង ស្មោះត្រង់ចំពោះព្រះអស់មួយជីវិតរបស់គាត់។

`តើយើងអាចរៀនអ្វីខ្លះ ចេញពីរឿងនេះអំពីរបៀបព្រះយេស៊ូវដ៏ជាព្រះតែងតែព្យាយាមចូលទៅ ឯបាបជន? តើហេតុអ្វីបានជាសេចក្តីពិតនៃព្រះគម្ពីរនេះជាផ្នែកមួយដ៏សំខាន់នៃការអប់រំគ្រីស្ទាន?`