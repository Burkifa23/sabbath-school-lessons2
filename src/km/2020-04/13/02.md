---
title:  តើនឹងមានអ្វីកើតឡើងនៅពេលយើងស្លាប់?
date:  20/12/2020
---

ក្នុងទសវត្សឆ្នាំ1600 លោកប្លេស ផាស្កាល់ (Blaise Pascal) ដែលជាអ្នកនិពន្ធម្នាក់បានសរសេរអំពីស្ថានភាពរបស់មនុស្ស។ រឿងមួយដែលលោកផាស្កាល់ដឹងច្បាស់បំផុតនោះគឺថា៖ មិនថា មនុស្សដែលរស់បានយូរ ឬស្រណុកសុខស្រួលប៉ុនណានោះទេ មិនយូរមិនឆាប់គេនឹងត្រូវស្លាប់។

លោកផាស្កាល់ក៏ជឿផងដែរថា អ្វីដែលនឹងត្រូវមកបន្ទាប់ពីសេចក្តីស្លាប់ប្រាកដជាយូរជាងពេល ដ៏ខ្លីនៃជីវិតនៅលើផែនដីនេះទៅទៀត។ ដូច្នេះ សម្រាប់លោកផាស្កាល់ រឿងដែលសំខាន់បំផុតដែលមនុស្ស ម្នាក់គួរធ្វើនោះគឺជាការស្វែងរកអ្វីដែលកំពុងតែរង់ចាំយើង បន្ទាប់ពីយើងស្លាប់ទៅ។ លោកផាស្កាល់មាន ការភ្ញាក់ផ្អើលដោយឃើញមនុស្សតូចចិត្តអំពីរឿងប្រចាំថ្ងៃរបស់ពួកគេដូចជា៖ (1)ការបាត់បង់ការងារ ឬ (2)ការឈ្លោះប្រកែកជាមួយអ្នកណាម្នាក់ដែលមើលងាយពួកគេ។ ប៉ុន្តែ មនុស្សទាំងនេះពុំបានខ្វល់ខ្វាយ អំពីអ្វីដែលនឹងកើតឡើង បន្ទាប់ពីពួកគេស្លាប់ទៅនោះឡើយ។

លោកផាស្កាល់បានជួយយើងអោយមើលឃើញរឿងដ៏សំខាន់មួយអំពីមនុស្ស។ ព្រះគម្ពីរបាន ចែងអំពីអ្វីដែលកំពុងតែរង់ចាំចំពោះមនុស្សដែលត្រូវបានសង្គ្រោះនៅក្នុងព្រះគ្រីស្ទ។ ព្រះគម្ពីរបានបង្ហាញ យើងនូវសេចក្តីសន្យារបស់ព្រះអំពីអ្វីដែលកំពុងតែរង់ចាំពួកគេនៅពេលអនាគត។

`សូមអានខគម្ពីរយ៉ូហាន 6៖54; យ៉ូហាន 3៖16; យ៉ូហានទី1 5៖13; ធីម៉ូថេទី1 1៖16; យ៉ូហាន 4៖14; យ៉ូហាន 6៖40; យូដាស 1៖21 និងទីតុស 3៖7។`

ឈើឆ្កាងជួយយើងអោយយល់អំពីជីវិតអស់កល្ប។ ព្រះដែលជាអាទិករបង្កើតផែនដីបានយាង មកកាន់ផែនដីនេះក្នុងសណ្ឋានជាមនុស្ស។ ទ្រង់បានបង្កើតរបស់សព្វសារពើ (ហេព្រើរ 1៖2)។ ទ្រង់ បានប្រទានជីវិតដល់យើង។ ដោយសារតែទ្រង់នេះហើយ ទើប «យើងរាល់គ្នាបានរស់ កំរើក ហើយមាន នៅផង» (កិច្ចការ 17៖28)។ ព្រះបានយាងមកនៅក្នុងរាងកាយជាមនុស្ស ហើយរាងកាយនោះបាន ស្លាប់ទៅ . . . . តើដើម្បអ្វី? តើយើងនឹងបានត្រឹមតែស្លាប់ស្អុយរលួយឬ?

ព្រះគម្ពីរបានសន្យាថា ជីវិតយើងនឹងបញ្ចប់ទៅល្អប្រសើរជាងនេះ។ នោះគឺជាមូលហេតុដែលនាំ អោយគម្ពីរសញ្ញាថ្មីមានពេញដោយសេចក្តីសន្យាអំពីជីវិតដ៏អស់កល្ប។

លោកផាស្កាល់ពិតជាត្រឹមត្រូវណាស់។ ពេលវេលារបស់យើងមានកំណត់ បើប្រៀបធៀបទៅ នឹងសេចក្តីសន្យាដែលព្រះបានប្រទានដល់យើងនោះ។ ម៉្លោះហើយ វាគួរអោយអស់សំណើចណាស់ដោយ យើងពុំបានត្រៀមខ្លួនជាស្រេចសម្រាប់ជីវិតអស់កល្បដែលព្រះកំពុងតែរង់ចាំប្រទានអោយយើង។

`តើលោកអ្នកបាននិយាយអ្វីខ្លះ ទៅកាន់អ្នកណាម្នាក់ដែលមិនអើពើអំពីអ្វីដែលនឹងកើតឡើង បន្ទាប់ពីគេស្លាប់ទៅ? តើលោកអ្នកអាចជួយបុគ្គលម្នាក់នោះអោយមើលឃើញថា ការគិតបែបនោះគឺជា រឿងដ៏ល្ងង់ខ្លៅបំផុតដោយរបៀបណា?`