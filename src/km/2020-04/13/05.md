---
title:  សាលារៀននៅជីវិតបន្ទាប់
date:  23/12/2020
---

`«ដ្បិតសេចក្តីទុក្ខលំបាកយ៉ាងស្រាលរបស់យើងខ្ញុំ ដែលនៅតែមួយភ្លែតនេះ នោះបង្កើតឲ្យយើងខ្ញុំមានសិរីល្អយ៉ាងធ្ងន់លើសលប់ ដ៏នៅអស់កល្បជានិច្ចវិញ ដោយយើងខ្ញុំមិនរាប់អានរបស់ដែលមើលឃើញឡើយ គឺរាប់អានតែរបស់ដែលមើលមិនឃើញវិញ ដ្បិតរបស់ដែលមើលឃើញ នោះស្ថិតស្ថេរ មិនយូរប៉ុន្មានទេ តែឯរបស់ដែលមើលមិនឃើញ នោះនៅស្ថិតស្ថេរអស់កល្បជានិច្ចវិញ» (កូរិនថូសទី2 4៖17-19)។ តើខទាំងនេះផ្តល់សេចក្តីសង្ឃឹមអ្វីដល់យើង? តើលោកអ្នកគិតថា របស់ដ៏អស់កល្បមួយ ចំនួនទាំងនេះគឺជាអ្វីខ្លះ ដែលយើងកំពុងតែរង់ចាំ ហើយព្រះយេស៊ូវបានសន្យានឹងយើងនោះ? (សូមអាន ខគម្ពីរវិវរណៈ 21៖1, 2; វិរវរណៈ 2៖7; វិវរណៈ 7៖14-17 ផងដែរ)។`

ព្រះបានប្រទានសេចក្តីសន្យាជាច្រើនដល់យើងតាមរយៈព្រះយេស៊ូវ។ សេចក្តីសន្យាទាំងនេះ អស្ចារ្យ និងពិតប្រាកដ។ យើងមានហេតុផលល្អជាច្រើនសម្រាប់ការជឿទៅលើសេចក្តីសន្យាទាំងនេះផងដែរ។ ទន្ទឹមនឹងនេះ ព្រះគម្ពីរផ្តល់គន្លឹះដល់យើងអំពីអ្វីដែលព្រះបានគ្រោងទុកសម្រាប់យើង។ ប៉ុន្តែ យើងអាចដឹងបានច្បាស់ថា៖ ជីវិតជាមួយនឹងព្រះគឺជាជីវិតដ៏ប្រសើរឧត្តម។ សូមលោកអ្នកគិតអំពីជីវិតដែលគ្មានអំពើបាបនឹងល្អអស្ចារ្យយ៉ាងណាទៅហ្ន៎។ សូមគិតផងដែរអំពីទុក្ខលំបាក និងការឈឺចាប់ទាំងអស់ អំពើបាប និងរឿងអាក្រក់ៗទាំងអស់ដែលកើតឡើងចំពោះយើងដោយសារតែអំពើបាប។ ព្រះយេស៊ូវបានយាងមកបញ្ចប់រឿងទាំងអស់នោះ។ បន្ទាប់មក ទ្រង់នឹងបង្កើតផែនដីជាថ្មីម្តងទៀត។ ផែនដីនេះនឹង បានដូចជាការដែលព្រះបានគ្រោងទុកមុនពេលមានបាបផងដូច្នោះដែរ។ មែនហើយ ផែនដីនឹងបានល្អ ប្រសើរជាងហ្នឹងទៅទៀត។ យើងនឹងអាចមើលឃើញស្នាមនៅលើព្រះហស្ត និងព្រះបាទារបស់ព្រះយេស៊ូវ។ ស្នាមទាំងនេះបានបង្ហាញយើងអំពីទំហំដ៏ធំធេងដែលព្រះបានសង្គ្រោះយើង។

«ទន្ទឹមនឹងនេះ យើងនឹងបានឃើញនូវអ្វីដែលយើងពុំអាចឃើញនៅក្នុងពេលនេះ។ ភ្នែករបស់ យើងនឹងបានឃើញភាពស្រស់បំព្រងនៃផែនដី។ យើងនឹងអាចមើលឃើញភាពស្រស់ស្អាតដោយភ្នែករបស់យើងផ្ទាល់ដែលពីមុខយើងអាចមើលឃើញដោយមីក្រូទស្សន៍តែប៉ុណ្ណោះ»។ អំពើបាប និងស្លាកស្នាមរបស់វានឹងត្រូវយកចេញពីផែនដីទៅ។ ផែនដីទាំងមូលនឹងបានឃើញ «សិរីលំអរបស់ព្រះអម្ចាស់ ជាព្រះនៃយើងរាល់គ្នា»។ នៅទីនោះ ពួកសិស្សខាងផ្នែកវិទ្យាសាស្ត្រប្រហែលជាអាចពិនិត្យមើលរបស់សព្វសារពើដែលព្រះបានបង្កើត និងពុំឃើញមានសេចក្តីអាក្រក់ និងសេចក្តីស្លាប់ទៀតឡើយ។ សិស្ស ប្រហែលជាអាចស្តាប់តន្ត្រីដែលជាសូរសៀងនៃធម្មជាតិ។ គេនឹងមិនឮសំឡេងនៃការទួញយំ ឬសោក សង្រេងទៀតនោះទេ។ សិស្សប្រហែលជាអាចមើលឃើញព្រះនាមរបស់ព្រះដែលសរសេរឡើងដោយ ព្រះហស្តរបស់ទ្រង់ផ្ទាល់ចំពោះរបស់សព្វសារពើដែលទ្រង់បានបង្កើត។ ក៏គ្មានសញ្ញានៃជំងឺដែលឃើញ មាននៅលើផែនដី ក្នុងសមុទ្រ ឬនៅលើមេឃសោះឡើយ។ ដកស្រង់ពី Ellen G. White, Education, page 303, adapted។

`សូមស្រមៃមើលនៅក្នុងគំនិតរបស់លោកអ្នកអំពីការរស់នៅជារៀងរហូតនៅក្នុងផែនដីថ្មី។ តើរបស់អ្វីខ្លះ ដែលលោកអ្នករំភើបជាទីបំផុតនៅក្នុងជីវិតមួយនោះ? តើអ្វីដែលលោកអ្នកចង់ឃើញ និង ចង់ធ្វើជាទីបំផុត?`