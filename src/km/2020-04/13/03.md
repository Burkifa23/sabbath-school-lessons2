---
title:  ជីវិតថ្មី
date:  21/12/2020
---

`«ព្រះទ្រង់នឹងជូតអស់ទាំងទឹកភ្នែក ពីភ្នែកគេចេញ និងគ្មានសេចក្តីស្លាប់ ឬសេចក្តីសោកសង្រេង ឬសេចក្តីយំទួញ ឬទុក្ខលំបាកណាទៀតឡើយ ដ្បិតសេចក្តីមុនទាំងប៉ុន្មាន បានកន្លងបាត់ទៅហើយ» (វិវរណៈ 21៖4)។ តើខនេះបង្ហាញប្រាប់យើងអំពីជីវិតថ្មីរបស់យើងនៅស្ថានសួគ៌យ៉ាងដូចម្តេច? តើនឹងមានអ្វីកើត ឡើងចំពោះសេចក្តីស្លាប់ សេចក្តីសោកសៅ និងទុក្ខលំបាក? តើជីវិតថ្មីរបស់យើងខុសពីជីវិតចាស់មួយ នេះយ៉ាងដូចម្តេចទៅ?`

គ្រីស្ទានម្នាក់បាននិយាយទៅកាន់មិត្តភក្តិរបស់គាត់អំពីសេចក្តីសន្យានៃជីវិតដ៏អស់កល្បនៅ ក្នុងព្រះយេស៊ូវគ្រីស្ទ។ មិត្តភក្តិបានតបទៅវិញថា «ជីវិតអស់កល្ប?» ដូចជាមិនល្អទាល់តែសោះ។ អាយុ បាន70-80ឆ្នាំរបស់យើងនៅទីនេះ វាអាក្រក់គ្រប់គ្រាន់ណាស់ហើយ។ តើអ្នកណាចង់អោយជីវិតនេះ ចេះតែបន្តជារៀងរហូតឬ? ជីវិតនោះនឹងក្លាយជានរកមិនខាន»។

បុគ្គលម្នាក់នេះពុំបានយល់អំពីសេចក្តីសន្យានៃជីវិតអស់កល្បនោះទេ។ ជីវិតអស់កល្បពុំមែន ជាការបន្តជីវិតមួយនេះជារៀងរហូតនោះទេ។ តើអ្នកណាខ្លះចង់បានជីវិតបែបនេះ? ខគម្ពីរវិវរណៈ 21៖ 4បានបង្ហាញយើងថា របស់ចាស់បានកន្លងផុតទៅ។ គ្រប់យ៉ាងនឹងបានក្លាយជាថ្មីឡើង។

**តើខខាងក្រោមនេះបង្ហាញយើងអ្វីខ្លះ អំពីជីវិតថ្មីនោះដែលនឹងត្រូវមក?**

`ពេត្រុសទី2 3៖10-13`

`វិវរណៈ 21៖1-6`

`សំណួរដ៏សំខាន់សម្រាប់យើងគ្រប់គ្នានោះគឺថា៖ តើយើងត្រូវធ្វើយ៉ាងដូចម្តេចខ្លះ ដើម្បីអោយ ក្លាយទៅជាផ្នែកមួយនៃជីវិតដ៏អស់កល្បនេះ? តើយើងអាចទៅដល់គោលដៅមួយនេះដោយរបៀបណា? តើយើងអាចដឹងប្រាកដថា យើងនឹងក្លាយទៅជាផ្នែកមួយនៃជីវិតដ៏អស់កល្បនេះបានដោយរបៀបណា? តើមានអ្វីខ្លះនៅក្នុងជីវិតរបស់យើងដែលអាចរារាំងផ្លូវនៃការក្លាយទៅជាផ្នែកមួយនៃជីវិតដ៏អស់កល្បរបស់ យើងដែលព្រះបានសន្យានឹងយើងតាមរយៈព្រះយេស៊ូវ?`