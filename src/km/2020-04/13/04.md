---
title:  ពេលនោះ យើងនឹងបានដឹង
date:  22/12/2020
---

«នគរស្ថានសួគ៌គឺជាសាលារៀន។ នៅក្នុងសាលារៀននេះ យើងនឹងរៀនអំពីអ្វីៗគ្រប់យ៉ាងដែលព្រះបានបង្កើតរួមទាំងហ្វូងផ្កាយ និងភពទាំងអស់ផងដែរ។ សាលារៀននេះមានគ្រូបង្រៀនម្នាក់។ គ្រូម្នាក់នោះគឺជាព្រះ។ ព្រះបានដាក់ផ្នែកមួយនៃសាលារៀននេះនៅក្នុងសួនអេដែន។ នៅពេលដែល ព្រះសង្គ្រោះយើងរួចហើយ នោះទ្រង់នឹងបើកសាលារៀននៅក្នុងសួនអេដែនជាថ្មីម្តងទៀត ដើម្បីអប់រំ មនុស្សលោក»។ ដកស្រង់ពី Ellen G. White, Education, page 301, adapted។

ប្រសិនបើលោកអ្នកដូចជាមនុស្សភាគច្រើន នោះលោកអ្នកក៏មានសំណួរជាច្រើនដូចគ្នា។ សំណួរទាំងនោះស្តីអំពីអំពើបាប ការឈឺចាប់ ជំងឺ សេចក្តីស្លាប់ និងមូលហេតុដែលរបស់ទាំងឡាយបាន កើតឡើងតាមរបៀបដែលពួកគេមាន។ យើងមានសំណួរអំពីធម្មជាតិ និងអាថ៌កំបាំងទាំងអស់នៃធម្មជាតិ។ មែនហើយ វិទ្យាសាស្ត្របានធ្វើកិច្ចការជាច្រើន ដើម្បីជួយអោយយើងយល់បានកាន់តែច្រើនអំពីជីវិតនៅ លើផែនដីនេះ។ ប៉ុន្តែ នៅមានរឿងច្រើនណាស់ដែលយើងពុំទាន់បានដឹងនៅឡើយ។

ធម្មជាតិបានបង្ហាញយើងថា ជីវិតមានទំហំធំធេង និងសុីជម្រៅជាងគំនិតរបស់យើងអាចយល់ នៅក្នុងពេលនេះទៅទៀត។ ចាប់ពីហ្វូងផ្កាយដែលនៅពីលើក្បាលរបស់យើងនៅលើមេឃរហូតដល់សត្វ ល្អិតតូចៗបំផុត នោះយើងឃើញថា មានរឿងជាច្រើនដែលយើងត្រូវរៀន។ ប៉ុន្តែ យើងមានពេលវេលាតិចតួចណាស់នៅលើផែនដីនេះ ដើម្បីរៀនអំពីរបស់ទាំងនេះសម្រាប់ខ្លួនយើង។

ប៉ុន្តែ របស់ទាំងអស់មានលក្ខណៈខុសគ្នានៅឯស្ថានសួគ៌។ យើងនឹងមានពេលវេលា ដើម្បីរៀន គ្រប់ទាំងអាថ៌កំបាំងនៃធម្មជាតិ។ ជាការពិតណាស់ យើងនឹងដឹងចំឡើយជាច្រើននៃអាថ៌កំបាំងទាំងនោះ។

**តើខខាងក្រោមបង្ហាញប្រាប់យើងអំពីអ្វីដែលយើងនឹងត្រូវរៀនបន្ទាប់ពីអំពើបាប ការឈឺចាប់ និងទីបញ្ចប់នៃសេចក្តីស្លាប់?**

`កូរិនថូសទី1 13៖12`

`កូរិនថូសទី1 4៖5`

ព្រះបានសន្យានឹងយើងថា ទ្រង់នឹងជួយយើងអោយយល់អំពីអ្វីៗដែលយើងពុំអាចយល់បាន នៅក្នុងពេលនេះ។ ពេលនោះ យើងនឹងសរសើរតម្កើងដល់ព្រះ។ នេះគឺជាសេចក្តីសន្យាដ៏អស្ចារ្យមួយ។ សម្រាប់ពេលនេះ យើងត្រូវតែរក្សាសេចក្តីជំនឿរបស់យើងអោយបានខ្ជាប់ខ្ជួនរហូតដល់ចុងបំផុត។ យើង ត្រូវជឿលើសេចក្តីសន្យារបស់ព្រះ និងរស់នៅតាមអ្វីដែលយើងបានដឹង។ ដំណឹងល្អនោះគឺថា យើង គ្រប់គ្នាអាចនិយាយបានថា «ខ្ញុំអាចនឹងធ្វើគ្រប់ទាំងអស់បាន ដោយសារព្រះគ្រីស្ទដែលទ្រង់ចំរើនកម្លាំង ដល់ខ្ញុំ» (ភីលីព 4៖13)។