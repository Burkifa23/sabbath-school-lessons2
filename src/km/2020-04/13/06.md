---
title:  គ្រូដ៏ខ្លាំងពូកែ
date:  24/12/2020
---

ដូចដែលយើងបានឃើញមេរៀននៃត្រីមាសទាំងមូលនេះមកហើយដែលថា ផ្នែកដ៏សំខាន់មួយ នៃព័ន្ធកិច្ចរបស់ព្រះយេស៊ូវគឺជាការបង្រៀន។ ចាប់តាំងពីការផ្តើមនៃព័ន្ធកិច្ចរបស់ព្រះនៅលើផែនដីមក ព្រះយេស៊ូវពុំដែលឈប់បង្រៀនសិស្សរបស់ទ្រង់នូវសេចក្តីពិតនៃព្រះគម្ពីរអំពីទ្រង់ផ្ទាល់ ព្រះវរបិតា ការ បានសង្គ្រោះ និងសេចក្តីសង្ឃឹមដែលកំពុងតែរង់ចាំយើងនៅឯនគរស្ថានសួគ៌នោះទេ (សូមអានខគម្ពីរ ម៉ាថាយ 5៖2; ម៉ាកុស 4៖2; លូកា 19៖47 និងយ៉ូហាន 6៖59)។

សូមមើលកណ្ឌគម្ពីរណាមួយនៃកណ្ឌគម្ពីរដំណឹងល្អទាំង4។ កណ្ឌគម្ពីរដំណឹងល្អគឺជាកណ្ឌគម្ពីរដំបូងទាំង4នៅក្នុងគម្ពីរសញ្ញាថ្មី៖ ម៉ាថាយ ម៉ាកុស លូកា និងយូ៉ហាន។ កណ្ឌគម្ពីរដំណឹងល្អមួយ ក្នុងចំណោមនឹងបង្ហាញយើងថា ព្រះយេស៊ូវតែងតែបង្រៀនជានិច្ច។ ឥឡូវនេះ ព្រះយេស៊ូវបានបន្តបង្រៀន យើងតាមរយៈព្រះគម្ពីរ។ នៅឯផែនដីថ្មី ព្រះយេស៊ូវនឹងបន្តបង្រៀនយើងទៀតផងដែរ។ ប៉ុន្តែ សូមគិត អំពីរបៀបរៀនខុសពីគ្នា នៅពេលដែលយើងអាចរស់នៅដោយគ្មានទុក្ខលំបាកនៃអំពើបាប និងដែនកំណត់ ដែលអំពើបាបកម្រិតអោយយើង។

`«នោះម្នាក់នឹងសួរថា ‘ចុះតើរបួសអ្វីនុ៎ះនៅដៃអ្នក’ រួចអ្នកនោះនឹងឆ្លើយថា ‘គឺយ៉ាងនេះដែលខ្ញុំ ត្រូវរបួស នៅក្នុងផ្ទះរបស់មិត្រសំឡាញ់ខ្ញុំ’» (សាការី 13៖6)។ តើលោកអ្នកគិតថា ខនេះកំពុងតែនិយាយ អំពីអ្វី?`

«ឆ្នាំនៃជីវិតដ៏អស់កល្បរបស់យើងនឹងបង្ហាញយើងអំពីចំណេះដឹងដ៏ល្អប្រសើរបន្ថែមទៀតអំពី ព្រះ និងព្រះយេស៊ូវ។ ចំណេះដឹងនឹងបានកាន់តែគ្រប់លក្ខណ៍ជាមួយនឹងពេលវេលា។ សេចក្តីស្រឡាញ់ ការគោរពចំពោះព្រះ និងសុភមង្គលក៏នឹងបានកាន់តែស្អិតរមួតជាមួយនឹងពេលវេលាផងដែរ។ នៅពេល ដែលមនុស្សកាន់តែរៀនច្រើនអំពីព្រះ ពួកគេនឹងស្រឡាញ់ទ្រង់ខ្លាំងឡើងៗ។ ព្រះយេស៊ូវនឹងបង្ហាញយើង អំពីសេចក្តីពិតអំពីផែនការសង្គ្រោះបាបជនរបស់ទ្រង់។ ព្រះយេស៊ូវនឹងបង្ហាញយើងអំពីរឿងដ៏អស្ចារ្យដែលព្រះបានធ្វើនៅក្នុងសង្គ្រាមរវាងសេចក្តីល្អ និងសេចក្តីអាក្រក់ផងដែរ។ បន្ទាប់មក ចិត្តរបស់មនុស្ស ដែលត្រូវបានប្រោសលោះនឹងមានសេចក្តីស្រឡាញ់បន្ថែមចំពោះព្រះ។ ពួកគេនឹងលេងពិណមាសរបស់ ពួកគេដោយក្តីអំណរ។ សំឡេងជាច្រើនលាននាក់នឹងចូលរួមច្រៀងសរសើរតម្កើងដល់ព្រះ . . . . »។

«សង្គ្រាមទូទាំងពិភពលោករវាងព្រះ និងសាតាំងត្រូវបានបញ្ចប់។ អំពើបាប និងបាបជនលែង មានទៀតឡើយ។ សកលលោកទាំងមូលត្រូវបានសម្អាត។ សេចក្តីសុខសាន្ត និងសេចក្តីអំណរបាន បំពេញរបស់សព្វសារពើដែលព្រះបានបង្កើត។ ជីវិត ពន្លឺ និងសេចក្តីអំណរបានសាយភាយទៅគ្រប់ទិស ទីចេញពីព្រះអង្គដែលបានបង្កើតរបស់គ្រប់យ៉ាងរួមទាំងអាតូមដ៏តូចបំផុតរហូតដល់ភពដ៏ធំបំផុត។ គ្រប់ របស់ទាំងអស់ដែលមានចលនា និងគ្មានចលនាដោយក្តីអំណរ និងសិរីលំអបាននិយាយថា ព្រះគឺជាសេចក្តី ស្រឡាញ់»។ ដកស្រង់ពី Ellen G. White, The Great Controversy, page 678, adapted។

យើងនឹងដឹងរឿងដ៏រំភើបជាច្រើននៅឯនគរស្ថានសួគ៌។ ប៉ុន្តែ គ្មានមេរៀនណាដែលយើងបាន រៀនធ្វើអោយយើងរំភើបជាងការសុគតរបស់ព្រះយេស៊ូវសម្រាប់យើងនៅលើឈើឆ្កាងនោះទេ។ សូមគិតអំពីសារៈសំខាន់នៃប្រធានបទនេះ ប្រសិនបើយើងត្រូវរៀនអំពីប្រធានបទនេះជារៀងរហូត។ តើលោក អ្នកអាចយល់កាន់តែប្រសើរឡើងអំពីអ្វីដែលព្រះយេស៊ូវបានធ្វើសម្រាប់យើងនៅលើឈើឆ្កាងនៅក្នុង ពេលនេះដោយរបៀបណា?