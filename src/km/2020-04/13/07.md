---
title:  ការសិក្សាបន្ថែម
date:  25/12/2020
---

សូមអាន Ellen G. White, “The School of the Hereafter,” pages 301-309 in Education; “The Controversy Ended,” pages 662-678, in The Great Controversy។

«ឥឡូវ យើងខ្លាចសត្វតោ។ ប៉ុន្តែ នៅឯផែនដីថ្មី សត្វតោនឹងដេកជាមួយកូនចៀម។ ផែនដី នឹង មានតែសេចក្តីសុខសាន្ត និងភាពសុខដុមតែប៉ុណ្ណោះ។ ដើមឈើទាំងឡាយនៃផែនដីថ្មីនឹងដុះត្រង់ខ្ពស់ ទៅលើដោយគ្មានកន្លែងណាអាក្រក់នោះឡើយ . . . . »

«យើងគួរតែអនុញ្ញាតអោយអ្វីៗទាំងអស់នៅលើផែនដីជួយយើងអោយនឹកចាំអំពីលំនៅរបស់យើងនៅឯនគរស្ថានសួគ៌។ ដ្បិតនៅនគរស្ថានសួគ៌មានទន្លេគ្រីស្តាល់ និងវាលពណ៌បៃតង។ មានក្រុងដ៏ ភ្លឺចិញ្ចាចចិញ្ចែង និងអ្នកចម្រៀងស្លៀកសំលៀកបំពាក់ពណ៌ស។ នគរស្ថានសួគ៌គឺជាកន្លែងដ៏ស្រស់ស្អាត មួយដែលគ្មានវិចិត្រករណាអាចនឹកស្រមៃបានថា មានអ្វីខ្លះនៅទីនោះឡើយ។ ក៏គ្មានអ្្នកណាម្នាក់ដែលអាចសរសេរពិពណ៌នាអំពីនគរស្ថានសួគ៌បានលម្អិតនោះដែរ។ ដូច្នះ សូមស្រមៃមើលអំពីនគរស្ថានសួគ៌នៅក្នុងគំនិតរបស់លោកអ្នក។ នគរស្ថានសួគ៌គឺជាលំនៅអ្នកដែលបានប្រោសលោះ។ សូមចងចាំ ថា នគរស្ថានសួគ៌ពិតស្រស់ស្អាត ហើយភ្លឺចិញ្ចាចចិញ្ចែងជាងការស្រមៃឃើញនៅក្នុងគំនិតរបស់យើងទៅទៀត»។ ដកស្រង់ពី Ellen G. White, Heaven, pages 133, 134, adapted។

«មនុស្សមួយចំនួនមានការភ័យខ្លាចចំពោះការបង្រៀនដែលថា នគរស្ថានសួគ៌គឺជាកន្លែងពិត ប្រាកដមួយ។ ដូច្នេះ រឿងនេះបាននាំអោយមនុស្សជាច្រើនបង្រៀនថា នគរស្ថានសួគ៌គ្រាន់តែជារូបស័ព្ទប៉ុណ្ណោះ។ ពួកគេពុុំបានសម្លឹងមើលនគរស្ថានសួគ៌ទុកជាលំនៅរបស់ពួកយើងនោះទេ។ ព្រះយេស៊ូវបានមានបន្ទូលប្រាប់សិស្សរបស់ទ្រង់ថា ទ្រង់យាងទៅឯស្ថានសួគ៌វិញ ដើម្បីនឹងរៀបចំកន្លែងសម្រាប់ពួកគេនៅក្នុដំណាក់នៃព្រះវរបិតារបស់ទ្រង់។ អ្នកដែលទទួលយកសេចក្តីពិតនៃព្រះគម្ពីរនឹងដឹងរឿងអំពីលំនៅ របស់យើងនៅឯនគរស្ថានសួគ៌ . . . . ពាក្យសម្តីរបស់មនុស្សពុំអាចបង្ហាញយើងអំពីភាពស្រស់ស្អាតនៃនគរ ស្ថានសួគ៌បានឡើយ។ សេចក្តីនេះនឹងបើកសម្តែងតែអ្នកដែលបានឃើញនគរស្ថានសួគ៌ប៉ុណ្ណោះ។ គ្មានគំនិតនៃមនុស្សណាដែលអាចយល់អំពីនគរស្ថានសួគ៌ និងសិរីលំអរបស់វាទាំងស្រុងបាននោះឡើយ»។ ដកស្រង់ពី Ellen G. White, The Great Controversy, pages 674, 675, adapted។

**សំណួរពិភាក្សា**

`1. សូមគិតបន្ថែមទៀតអំពីគោលគំនិតរបស់លោកផាស្កាល់ដែលថា មនុស្សជាច្រើនពុំបានខ្វល់ខ្វាយអំពីជីវិតដ៏អស់កល្បទេ។ តើហេតុអ្វីបានជាលោកអ្នកគិតថា មនុស្សពុំបានខ្វល់ខ្វាយអំពីជីវិតដ៏អស់កល្ប នោះមែន? តើហេតុអ្វីបានជាការគិតបែបនោះជាគំនិតមិនត្រឹមត្រូវ?`

`2. តើហេតុអ្វីបានជាជីវិតដ៏អស់កល្បមានសារៈសំខាន់ចំពោះសេចក្តីជំនឿរបស់យើងខ្លាំងម្លេ៉ះ? តើហេតុអ្វី បានជាយើងគ្មានអ្វីសោះ បើគ្មានសេចក្តីសង្ឃឹមនៃជីវិតដ៏អស់កល្បនេះ?`

`3. សូមគិតអំពីអាថ៌កំបាំងទាំងអស់នៅលើផែនដីនេះដែលមាននៅក្នុងថ្ម រុក្ខជាតិ និងហ្វូងផ្កាយ។ សូម្បី តែជីវិតដ៏សាមញ្ញបំផុតនៅលើផែនដីនេះក៏ពុំមានភាពសាំញុាំផងដែរ។ ការរកឃើញថ្មីៗបានបង្ហាញយើង អំពីសំណួរបន្ថែមទៀតដែលត្រូវការចំឡើយ។ តើរឿងនេះជួយយើងអោយយល់បានថា យើងនឹងត្រូវរៀនច្រើនប៉ុនណាទៀតនៅក្នុងជីវិតរបស់យើងនៅឯនគរស្ថានសួគ៌ នឹងផែនដីថ្មី?`