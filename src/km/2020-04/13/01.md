---
title:  ការរៀននៅស្ថានសួគ៌ជារៀងរហូត
date:  19/12/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន 6៖54; វិវរណៈ 21៖4; កូរិនថូសទី1 13៖

12; កូរិនថូសទី2 4៖17-19; សាការី 13៖6។

> <p>ខចងចាំ</p>
> «ដូចមានសេចក្តីចែងទុកមកថា ‘សេចក្តីដែលភ្នែកមិនដែលឃើញ ត្រចៀកមិនដែលឮ ហើយចិត្ត នឹកមិនដែលដល់ គឺសេចក្តីនោះឯងដែលព្រះបានរៀបចំទុក សំរាប់ពួកអ្នកដែលស្រឡាញ់ទ្រង់’» (កូរិនថូសទី1 2៖9)។

កវីម្នាក់មានការភិតភ័យចំពោះសេចក្តីស្លាប់ជាខ្លាំង។ គាត់បានសួរនាំអ្នកដទៃថា តើពួកគេអាច រស់ដោយ «មិនដឹងច្បាស់អំពីអ្វីដែលនឹងត្រូវកើតឡើងចំពោះយើង បន្ទាប់ពីស្លាប់នោះដោយរបៀបណា»។

ព្រះគម្ពីរបានបង្ហាញប្រាប់ចំឡើយដល់យើង។ ព្រះគម្ពីរបានបង្ហាញប្រាប់អំពីនគរស្ថានសួគ៌ ផែនដី ថ្មី ការរៀនសូត្រ និងការរស់នៅដែលយើងត្រូវធ្វើនៅទីនោះជារៀងរហូត។ ពេលវេលាដែលត្រូវត្រៀមខ្លួនជាស្រេចសម្រាប់នគរស្ថានសួគ៌នោះគឺជាជីវិតនៅក្នុងពេលនេះ។ គ្រប់ទាំងការអប់រំរបស់យើងគួរតែជួយយើង អោយត្រៀមខ្លួនជាស្រេចសម្រាប់នគរស្ថានសួគ៌។

សាលារៀនណាក៏អាចផ្តល់ដំណេះដឹង និងព័ត៌មានល្អៗជាច្រើនបានដែរ។ ប៉ុន្តែ តើវាមានប្រយោជន៍ អ្វីទៅ បើសិនយើងបានទទួលចំណេះដឹង តែបាត់ជីវិតដ៏នៅអស់កល្បជានិច្ចវិញនោះ? សប្តាហ៍នេះ យើងនឹង ក្រឡេកមើលអំពីអ្វីដែលព្រះគម្ពីរបានបង្ហាញប្រាប់យើងអំពីសាលារៀនដ៏ល្អបំផុតគ្មានពីរ។ នេះគឺជាសាលា រៀនដែលលោកអ្នកនឹងទៅជារៀងរហូត។ យើងនឹងរៀន ហើយរីកចម្រើនជានិរន្តន៍ក្នុងនាមជាសិស្សនៅក្នុង សាលារៀននេះ។ ក្នុងស្ថានសួគ៌ដែលជាសាលារៀន យើងនឹងរៀនអំពីអ្វីៗដែលចិត្តរបស់យើងនឹកស្មានមិន ដល់។