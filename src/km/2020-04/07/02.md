---
title:  យើងទាំងអស់គ្នាសុទ្ធតែថ្វាយបង្គំរបស់អ្វីមួយ
date:  08/11/2020
---

នៅពេលដែលព្រះបានបង្កើតយើងមក ទ្រង់បានដាក់អោយយើងនូវសេចក្តីប៉ងប្រាថ្នាក្នុងការ ថ្វាយបង្គំទ្រង់។ សេចក្តីប៉ងប្រាថ្នានេះបានខូចទៅដោយសារអំពើបាប។ កាលដើមឡើយ ព្រះបានបង្កើត យើងអោយថ្វាយបង្គំទ្រង់តែម្នាក់ប៉ុណ្ណោះ។ មានតែទ្រង់មួយគត់ដែលស័ក្តិសមអោយយើងថ្វាយបង្គំ។ ទ្រង់គឺជាព្រះអម្ចាស់របស់យើង និងព្រះអាទិករដែលបានបង្កើតយើងមក។ ប៉ុន្តែ គ្រប់យ៉ាងបានផ្លាស់ប្តូរយ៉ាងខ្លាំង តាំងតែអំពើបាបបានចូលមក។

មែនហើយ យើងទាំងអស់គ្នាបានថ្វាយបង្គំអ្នកណាម្នាក់ ឬរបស់អ្វីមួយ។ រឿងនេះជួយបកស្រាយ អំពីមូលហេតុដែលមនុស្សលោកបានអនុវត្តការថ្វាយបង្គំទាំងអស់នៅក្នុងប្រវត្តិសាស្ត្រ និងសព្វថ្ងៃនេះ ផងដែរ។ មនុស្សខ្លះបានថ្វាយបង្គំស្តេចផារ៉ោននៅក្នុងប្រទេសអេស៊ីព្ទនាសម័យព្រះគម្ពីរ។ សម័យកាល ក្រោយមក នៅឯប្រទេសដទៃទៀត មនុស្សបានថ្វាយបង្គំរូបសំណាកត្រី ព្រះដែលមានក្បាលជាច្រើន និងអ្វីផ្សេងៗទៀត។ មនុស្សខ្លះបានថ្វាយបង្គំព្រះអាទិត្យ ព្រះច័ន្ទ និងផ្កាយ។

សព្វថ្ងៃនេះ មនុស្សជាច្រើនឈ្លាសវៃជ្រុលដល់ថ្នាក់ថ្វាយបង្គំរូបសំណាកកង្កែប។ (ប៉ុន្តែ មនុស្ស ជាច្រើនបានថ្វាយបង្គំរូបសំណាកម៉ារីដែលជាមាតារបស់ព្រះយេស៊ូវ)។ ប្រសិនបើមនុស្សពុំបានថ្វាយបង្គំរូបសំណាកនោះទេ តើមានន័យថា ពួកគេមិនថ្វាយបង្គំអ្វីមួយឬ? ទេ មិនមែនដូច្នោះទេ។ មនុស្ស គ្រប់គ្នាសុទ្ធតែថ្វាយបង្គំរបស់អ្វីមួយដូចជា៖ ប្រាក់ អំណាច តណ្ហា ខ្លួនឯង តារាតន្ត្រីរ៉ក តារាសំដែងដ៏ ល្បីល្បាញ ឬពួកមេដឹកនាំរដ្ឋាភិបាល។ យើងបានថ្វាយបង្គំចំពោះអ្វីដែលយើងស្រឡាញ់ជាទីបំផុត។ ឬរបស់អ្វីមួយដែលយើងរស់ ដើម្បីវា ឬផ្តល់ចំណាប់អារម្មណ៍ទាំងស្រុងរបស់យើងទៅលើរបស់មួយនោះ។ អ្នកនិពន្ធឈ្មោះលោកដាវីឌ ហ្វូស្ទឺរ វ៉ាឡាក់បានដាស់តឿនថា ប្រសិនបើលោកអ្នកថ្វាយបង្គំអ្វីមួយដែលមិនត្រឹមត្រូវ នោះ«វានឹង ‘ស៊ី’» លោកអ្នកទាំងរស់។ ត្រង់នេះមានន័យថា វានឹងសម្លាប់យើង ជាមិនខាន។

`តើរឿងនៅក្នុងបទគម្ពីរដានីយ៉ែល 3 បានបង្រៀនយើងអ្វីខ្លះ អំពីមូលហេតុសំខាន់នៃការថ្វាយ បង្គំរបស់ដែលត្រឹមត្រូវ និងតាមវិធីដែលត្រឹមត្រូវនោះ?`

ដូចដែលយើងបានឃើញហើយថា ក្មេងប្រុសទាំង3បានធ្វើតាមក្រឹត្យវិន័យទី2 (និក្ខមនំ 20៖ 4-6) ដោយអស់ពីចិត្តរបស់ពួកគេ។ នេះគឺជាអ្វីដែលព្រះចង់អោយពួកគេធ្វើ។ ក្រឹត្យវិន័យទី2គឺជាផ្នែក នៃក្រឹត្យវិន័យទាំង10ដែលបង្គាប់យើងកុំអោយសម្លាប់ ឬលួចអោយសោះ។ ដូច្នេះ ការថ្វាយបង្គំមាន សារៈសំខាន់នៅក្នុងព្រះនេត្ររបស់ព្រះ។ ការថ្វាយបង្គំបានក្លាយមកជាផ្នែកមួយដ៏សំខាន់នៃការសាក ល្បងចំពោះរាស្ត្ររបស់ព្រះនៅគ្រាចុងក្រោយមុនព្រះយេស៊ូវយាងត្រឡប់មកវិញ។ នោះគឺជាមូលហេតុ ដែលការអប់រំគ្រីស្ទានត្រូវតែបង្រៀនយើងអំពីអ្វីដែលព្រះគម្ពីរបានចែងអំពីការថ្វាយបង្គំ។ យើងត្រូវតែដឹងអំពីអត្ថន័យនៃការថ្វាយបង្គំ។ តើយើងថ្វាយបង្គំយ៉ាងដូចម្តេច? តើហេតុអ្វីបានជាការថ្វាយបង្គំសំខាន់ ម្លេ៉ះ? តើយើងគួរតែថ្វាយបង្គំអ្នកណា?

`សូមអានខគម្ពីរវិវរណៈ 14៖6-12។ តើខគម្ពីរទាំងនេះបង្រៀនអ្វីខ្លះអំពីសារៈសំខាន់នៃការ ថ្វាយបង្គំនៅគ្រាចុងក្រោយបំផុត មុនពេលព្រះយេស៊ូវយាងត្រឡប់មកវិញ?`