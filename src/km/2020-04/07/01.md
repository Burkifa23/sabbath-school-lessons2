---
title:  ការថ្វាយបង្គំនៅក្នុងការអប់រំ
date:  07/11/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ដានីយ៉ែល 3; ទំនុកដំកើង 78៖1-17; យ៉ូហាន 4៖7-26; របាក្សត្រទី1 16៖1-36; ម៉ាកុស 7៖1-13។

> <p>ខចងចាំ</p>
> «ចូរទទួលថ្លែងប្រាប់ពីសិរីល្អនៃព្រះយេហូវ៉ា ឲ្យសំណំនឹងព្រះនាមទ្រង់ ចូរនាំយកដង្វាយ1មកនៅចំពោះព្រះយេហូវ៉ាចុះ ហើយថ្វាយបង្គំដល់ទ្រង់ ដោយសិរីលំអនៃសេចក្តីបរិសុទ្ធ» (របាក្សត្រទី1 16៖29)។

ការថ្វាយបង្គំគឺជាផ្នែកនៃអត្តសញ្ញាណរបស់យើងជាមនុស្សលោក។ ព្រះបានប្រទានសេរីភាពក្នុងការជ្រើសរើស នៅពេលដែលបង្តើតយើងមក។ យើងមានសេរីភាពក្នុងការថ្វាយបង្គំទ្រង់។ យើងថ្វាយ បង្គំព្រះ ពីព្រោះយើងស្រឡាញ់ទ្រង់។ ទ្រង់សមនឹងទទួលការថ្វាយបង្គំពីយើង។ ការថ្វាយបង្គំពិតជាងាយ ស្រួលណាស់សម្រាប់មនុស្សលោកមុនការធ្លាក់ចុះនៅក្នុងអំពើបាបមែនទេ? ទន្ទឹមនឹងនេះ មនុស្សលោកបានឃើញព្រះមុខទល់នឹងមុខ។ គ្មានអំពើបាប ឬសេចក្តីស្លាប់នៅលើផែនដីនោះឡើយ។ យើងពិបាកនឹង បង្កើតទិដ្ឋភាពមួយនៅក្នុងគំនិតរបស់យើងអំពីសណ្ឋាននៃផែនដីនៅពេលនោះ។ ម្ល៉ោះហើយ វាពិតជា ពិបាកអោយយើងយល់បានអំពីការថ្វាយបង្គំដ៏ល្អអស្ចារ្យនៅពេលនោះ។

ជាការពិតណាស់ សព្វថ្ងៃនេះ យើងបាននៅតែបន្តត្រូវការការថ្វាយបង្គំដល់ព្រះ។ ប៉ុន្តែ អំពើបាបបានធ្វើអោយការថ្វាយបង្គំរបស់យើងមានភាពរញ៉េរញ៉ៃ។ ដូច្នេះ យើងអាចឈានទៅដល់ការថ្វាយអ្វីដែលខុសឆ្គង។ ឬមួយ យើងអាចឈានទៅដល់ការថ្វាយបង្គំព្រះជាម្ចាស់តាមបែបមិនត្រឹមត្រូវ។ (ខគម្ពីរ ម៉ាកុស 7៖1-13 និងយេរេមា 7ៈ4 បានចែងអំពីគំរូនៃការថ្វាយបង្គំខុសឆ្គង)។

ការថ្វាយបង្គំគឺជាផ្នែកដ៏សំខាន់នៃបទពិសោធន៍របស់គ្រីស្ទាន។ ម្ល៉ោះហើយ ការអប់រំគ្រីស្ទានត្រូវ តែបង្រៀនយើងអំពីការថ្វាយបង្គំ។ នោះហើយជាមូលហេតុដែលការអប់រំគ្រីស្ទានគឺជាប្រធានបទសម្រាប់ មេរៀននៅសប្តាហ៍នេះ។