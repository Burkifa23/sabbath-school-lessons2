---
title:  ការសិក្សាបន្ថែម
date:  13/11/2020
---

«ចិត្តរបស់មនុស្សពោរពេញទៅដោយសេចក្តីកុហកលើសជាងអ្វីៗទាំងអស់។ ហើយ ក៏អាក្រក់ហួសល្បត់ផង។ អ្នកជឿមួយចំនួនមិនចង់ពិនិត្យមើលចិត្តរបស់ពួកគេ ដើម្បីអោយដឹងថា ពួកគេ ស្មោះត្រង់ចំពោះព្រះនោះទេ។ ពួកគេភាគច្រើនកំពុងតែជឿទុកចិត្តលើសេចក្តីសង្ឃឹមក្លែងក្លាយ។ អ្នកខ្លះបានជឿទុកចិត្តលើបទពិសោធន៍ពីមុនដែលពួកគេមានជាច្រើនឆ្នាំមកហើយ។ ប៉ុន្តែ ឥឡូវនេះ យើង កំពុងតែរស់នៅក្នុងសម័យមួយ នៅពេលដែលមនុស្សគ្រប់គ្នាត្រូវតែស្វែងរកព្រះហឫទ័យរបស់ព្រះ។ ក្នុង អំឡុងពេលនេះ យើងទាំងអស់គ្នាត្រូវតែមានបទពិសោធន៍ជាប្រចាំនៅក្នុងព្រះ។ ប៉ុន្តែ មនុស្សទាំងនេះមានត្រឹមតែបទពិសោធន៍កាលពីមុនប៉ុណ្ណោះ តែគ្មានបទពិសោធន៍ថ្មីអំពីព្រះ ដើម្បីប្រាប់ដល់អ្នកដទៃ នោះឡើយ។ ពួកគេបានគិតថា គ្រាន់តែជឿលើសេចក្តីពិតប៉ុណ្ណោះគឺស័ក្តិសមល្មមអោយពួកគេបាន សង្គ្រោះ។ ប៉ុន្តែ ព្រះទ្រង់ស្អប់អំពើបាបនៅក្នុងចិត្តរបស់យើង។ យើងត្រូវតែយកឈ្នះសង្គ្រាមប្រឆាំងនឹង អំពើបាបទាំងនោះ។ នៅពេលដែលរឿងនេះកើតឡើង ព្រះយេស៊ូវនឹងយាងមកគង់នៅក្នុងចិត្តរបស់យើង។ ពេលនោះ យើងអាចនិយាយបានថា សូមសរសើរដល់ព្រះដែលទ្រង់បានប្រទានព្រះយេស៊ូវដែលជាអ្នក ជួយយើងអោយយកឈ្នះសង្គ្រាមប្រឆាំងទាស់នឹងអំពើបាប។ តើសេចក្តីជំនឿរបស់លោកអ្នកក្តៅមិន ក្តៅត្រជាក់មិនត្រជាក់ដែរឬទេ? បើដូច្នោះមែន នោះសេចក្តីជំនឿនេះនឹងធ្វើអោយព្រះអម្ចាស់រីករាយឡើង ប្រសិនបើលោកអ្នកពុំបានហៅខ្លួនថាជាគ្រីស្ទានវិញនោះ។ អ្នកជឿដែលក្តៅមិនក្តៅត្រជាក់មិនត្រជាក់បានចូលមកក្នុងផ្លូវរបស់មនុស្សដែលចង់ដើរតាមព្រះយេស៊ូវ។ ពួកគេបានធ្វើអោយមនុស្សដែលពុំបាន ស្គាល់ព្រះងាកចេញពីទ្រង់។ ពួកគេបានធ្វើអោយពួកទេវតាអាក្រក់សប្បាយរីករាយឡើង។ សេចក្តីជំនឿ នេះធ្វើអោយពួកគេមានលេស ដើម្បីធ្វើទុក្ខដល់ពួកទេវតារបស់ព្រះ។ ពួកទេវតាអាក្រក់បានបង្ហាញពួក ទេវតារបស់ព្រះគ្រប់ទាំងសេចក្តីអាក្រក់ដែលអ្នកជឿក្តៅមិនក្តៅត្រជាក់មិនត្រជាក់កំពុងតែធ្វើដោយនូវ ព្រះនាមរបស់ព្រះយេស៊ូវ។ អ្នកជឿក្លែងក្លាយទាំងនេះគឺជាបណ្តាសាធ្វើអោយប៉ះពាល់ដល់ពួកជំនុំ ឬនៅ ក្រៅពួកជំនុំរបស់ព្រះ។ ពួកគេបាននិយាយពាក្យត្រឹមត្រូវទាំងអស់អំពីព្រះ។ ប៉ុន្តែ ចិត្តរបស់ពួកគេនៅឆ្ងាយពីព្រះវិញ»។ ដកស្រង់ពី Ellen G. White, Spiritual Gifts, volume 2, page 227, adapted។

**សំណួរពិភាក្សា**

`1. យើងបានដឹងថាភាពប៉ះពាល់នៃការថ្វាយបង្គំមិនពិតគឺជាបញ្ហាខាងឯចិត្តយោងតាមខគម្ពីរម៉ាកុស 7: 1-13 ។ ព្រះនឹងមិនផ្ទៀងព្រះកាណ៌ការថ្វាយបង្គំរបស់យើងនោះទេ ប្រសិនបើការថ្វាយបង្គំនេះមិន ចេញពីចិត្តរបស់យើង។ តើហេតុអ្វីបានជាដំណឹងល្អអំពីព្រះយេស៊ូវ និងរឿងនៃការសុគតរបស់ទ្រង់គឺជា វិធីសាស្ត្រដ៏មានអំណាចបំផុតក្នុងការបើកចំហចិត្តរបស់យើងចំពោះព្រះ និងស្រឡញ់ទ្រង់?`

`2. យើងត្រូវតែថ្វាយបង្គំព្រះដោយអស់ពីចិត្តរបស់យើង។ យើងក៏ត្រូវតែធ្វើតាមសេចក្តីពិតរបស់ទ្រង់ផង ដែរ។ តើយើងអាចធ្វើរឿងមួយ ហើយមិនធ្វើរឿងមួយទៀតបានដែរឬទេ? ឬមួយការថ្វាយបង្គំតម្រូវអោយ យើងធ្វើរឿងទាំងពីរនេះ? ប្រសិនបើដូច្នោះមែន តើហេតុអ្វីបានជាយើងត្រូវធ្វើរឿងទាំងពីរយ៉ាងនេះ?`

`3. មែនហើយ ចិត្តរបស់យើងត្រូវតែបរិសុទ្ធ ដើម្បីអោយយើងអាចថ្វាយបង្គំព្រះបាន។ ប៉ុន្តែ តើការដែល មានចិត្តបរិសុទ្ធមានន័យយ៉ាងណាទៅ? តើលោកអ្នកត្រូវតែរង់ចាំរហូតដល់លោកអ្នកបាននៅជាប់នឹង ព្រះ 100% ហើយជីវិតរបស់លោកអ្នកបានល្អឥតខ្ចោះ ទើបលោកអ្នកអាចថ្វាយបង្គំដល់ទ្រង់យ៉ាងណា? តើការថ្វាយបង្គំពិតអាចជួយអោយចិត្តរបស់លោកអ្នកនៅក្នុងកន្លែងដ៏ត្រឹមត្រូវជាមួយនឹងព្រះយ៉ាងដូចម្តេច?`