---
title:  ការបង្រៀនមនុស្សអោយថ្វាយបង្គំព្រះក្លែងក្លាយ
date:  12/11/2020
---

នៅសម័យព្រះគម្ពីរ រាស្ត្ររបស់ព្រះបានរស់នៅជិតពួកអ្នកដែលជឿងប់លើសាសនាជាច្រើន។ ពួកមនុស្សទាំងនោះបានថ្វាយបង្គំព្រះរបស់ពួកគេដោយការសម្លាប់កូនចៅផ្ទាល់របស់ពួកគេ រួចយកពួកគេ មកថ្វាយដល់ពួកព្រះទុកជាដង្វាយ។ វាទាមទារសេចក្តីជំនឿយ៉ាងខ្លាំងទៅលើព្រះរបស់លោកអ្នកដែល ធ្វើអោយលោកអ្នកសុខចិត្តសម្លាប់កូនចៅផ្ទាល់ ដើម្បីថ្វាយដល់ព្រះរបស់លោកអ្នកទុកជាសំណែន។ តើលោកអ្នកអាចនិយាយបានថា ពួកមនុស្សទាំងនេះពិតជាគោរពព្រះរបស់ពួកគេមែនឬ?

រឿងនេះជួយយើងអោយមើលឃើញអំពីមូលហេតុដ៏សំខាន់បំផុតនៃការថ្វាយបង្គំព្រះដ៏ពិត។ នេះគឺជាផ្នែកមួយនៃផែនការរបស់ព្រះ ដើម្បីការពាររាស្ត្ររបស់ទ្រង់ចេញពីការថ្វាយបង្គំខុសឆ្គងនៅជុំវិញ ពួកគេ។ ព្រះបានដាស់តឿនរាស្ត្ររបស់ទ្រង់កំុអោយថ្វាយបង្គំព្រះក្លែងក្លាយជាដាច់ខាត។ ប៉ុន្តែ រាស្ត្រ របស់ទ្រង់នៅតែថ្វាយបង្គំដល់ពួកព្រះទាំងនោះដដែល។ ពួកគេក៏បានធ្វើរឿងទាំងអម្បាលម៉ានដែលព្រះ បានដាស់តឿនពួកគេកុំអោយធ្វើផងដែរ។

ចុះយើងសព្វថ្ងៃនេះវិញ? តើហេតុអ្វីបានជាការថ្វាយបង្គំព្រះដ៏ពិតមានសារៈសំខាន់បំផុតសម្រាប់ យើង? តើហេតុអ្វីបានជាការប្រាប់គ្នាទៅវិញទៅមកអំពីរឿងល្អៗដែលព្រះបានធ្វើសម្រាប់យើងក៏មានសារៈសំខាន់ផងដែរ? តើការធ្វើកិច្ចការទាំងនេះអាចជួយយើងអោយប្រឆាំងនឹងការថ្វាយបង្គំពួកព្រះក្លែង ក្លាយនៃ «សម័យថ្មី» យ៉ាងដូចម្តេចទៅបាន?

`សូមអានខគម្ពីរម៉ាថាយ 7៖1-13។ តើលោកអ្នកឃើញមានក្បួនច្បាប់ដ៏សំខាន់អ្វី នៅក្នុងខ 7-9 ដែលអាចជួយការពារយើងអោយគេចផុតពីគ្រោះថ្នាក់នៃការបង្រៀនខុសឆ្គងនៅជុំវិញយើង?`

គោលគំនិតពេញនិយមជាច្រើនដែលបានបង្រៀននៅក្នុងសាលារៀនសព្វថ្ងៃនេះចេញមក ពីការជឿថា គ្មានព្រះនោះទេ។ នោះមានន័យថា សិស្សនឹងត្រូវបានបង្រៀនអំពីអ្វីៗដែលប្រឆាំងទាស់ នឹងព្រះគម្ពីរ។ យើងអាចថ្វាយបង្គំព្រះក្លែងក្លាយបាន។ យើងអាចថ្វាយបង្គំគំនិតនៃទស្សនវិទូ អ្នកវិទ្យា- សាស្ត្រ និងគណិតវិទូដែលបានបង្កើតគោលគំនិតទាំងនេះឡើង។ គោលគំនិតទាំងនេះតែងតែមិនស្រប ជាមួយនឹងសេចក្តីពិតនៃព្រះគម្ពីរជានិច្ច។ បញ្ហានោះគឺថា មនុស្សជាច្រើនបានជឿលើគោលគំនិតពេញ និយមទាំងនេះ។ គោលគំនិតទាំងនេះត្រូវបានបង្រៀននៅឯសាលារៀនភាគច្រើន។ ម្ល៉ោះហើយ គ្រូបង្រៀន គ្រីស្ទានបានព្យាយាមលាយ និងបញ្ចូលគោលគំនិតទាំងនេះទៅក្នុងការអប់រំគ្រីស្ទាន។ មានតែវិធីមួយ គត់ដែលធ្វើទៅបាន ដើម្បីអោយទទួលបានជោគជ័យ។ លោកអ្នកត្រូវតែលុបចោលសេចក្តីពិតនៃព្រះគម្ពីរជាមុនសិន រួចទើបផ្លាស់ប្តូរតាមក្រោយ។ បន្ទាប់មក លោកអ្នកអាចធ្វើអោយព្រះគម្ពីរ «ស្រប» ជាមួយនឹងគោលគំនិតពេញនិយមនៅសព្វថ្ងៃនេះបាន។

`តើអ្វីទៅជាគោលជំនឿ និងគោលគំនិតពេញនិយមនៅសព្វថ្ងៃនេះដែលប្រឆាំងនឹងសេចក្តីពិត ក្នុងព្រះគម្ពីរ? តើយើងដែលជាពួកជំនុំអាចការពារខ្លួនពីការបង្រៀនគោលគំនិតទាំងនេះនៅក្នុងសាលារៀន របស់យើងដោយរបៀបណា?`