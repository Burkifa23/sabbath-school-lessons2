---
title:  រឿងខ្លី
date:  13/11/2020
---

#### អធិស្ឋានសម្រាប់កិច្ចការនៅប្រទេសបារាំង

អាដេលកាដា ហេនី (Abdelkader Henni) ពុំបានចាប់អារម្មណ៍សាសនាគ្រីស្ទនោះទេ ហើយ គាត់មានការភ្ញាក់ផ្អើលជាខ្លាំង នៅពេលដែលគ្រូសាសនាប្រចាំសាលាម្នាក់បាននិយាយជាមួយគាត់អំពី ព្រះយេស៊ូវនៅ ឯសាលាមួយដែលគាត់បានចូលរួមក្នុងសកម្មភាពក្រៅម៉ោងសិក្សាជាមួយយុវជនដទៃទៀត នៅក្នុងប្រទេសបារាំង។

គ្រូសាសនាប្រចាំសាលាបាននិយាយថា «អ្នកតែងតែមកញឹកញាប់» ។ តើហេតុអ្វីបានជាអ្នក មិនក្លាយជាគ្រីស្ទាន តែម្តងទៅ? អាដេលកាដាដែលបានរស់នៅស្ទើរតែមួយជីវិតរបស់គាត់នៅក្នុងប្រទេស បារាំង បន្ទាប់ពីឪពុក ម្តាយរបស់គាត់បានធ្វើចំណាកស្រុកពីប្រទេសអាល់ហ្សេរី ហើយបានលែងទៅចូល រួមសកម្មភាពក្រោយពីម៉ោងរៀនទៀតហើយ។ ប៉ុន្តែ អាដេលកាដាមិនដឹងថា ត្រូវធ្វើអ្វីនោះទេ។ គាត់បាន បញ្ចប់វិទ្យាល័យហើយ តែគាត់នៅតែមិនអាចរកការងារធ្វើបាន។ មិនយូរប៉ុន្មាន គាត់បានជួបអ្នកជំនួយ ការអាត់វេនទីស្ទម្នាក់មកពីអាល់ហ្សេរី។ ចិត្តរបស់អាដេលកាដាឆេះឆួលជាខ្លាំង នៅពេលគាត់បានស្តាប់រឿងរបស់អាត់វេនទីស្ទម្នាក់នោះ។ គាត់បានដឹងថា ជនជាតិអាល់ហ្សេរីអាចក្លាយជាគ្រីស្ទានបាន រួចគាត់ បានចាប់ផ្តើមអានអំពីគ្រីស្ទសាសនា។ ក្នុងរង្វង់ពេលនោះ គាត់បានរត់ទៅរកមិត្តភក្តិវិទ្យាល័យចាស់ម្នាក់។ គ្រីស្តាល់ (Crystal) មិនសប្បាយចិត្តទាល់តែសោះកាលនៅរៀនវិទ្យាល័យ តែនៅពេលនេះសេចក្តីអំណរ មានពេញនៅក្នុងចិត្តនាង។ អាដេលកាដាបានងឿងឆ្ងល់អំពីអ្វីដែលបានកើតឡើង ហើយខណៈដែលគាត់ កំពុងតែអាន គ្រីស្តាល់ បានរៀបរាប់ប្រាប់គាត់។ នាងបាននិយាយថា «ខ្ញុំបានជួបមនុស្សម្នាក់ ហើយបុគ្គល ម្នាក់នោះបានផ្លាស់ប្តូរជីវិតខ្ញុំទាំងស្រុង»។ អាដេលកាដាបានសួរថា «តើអ្នកបានជួបអ្នកណា?»។ នាងបាន តបទៅវិញថា «ខ្ញុំបានជួបព្រះយេស៊ូវគ្រីស្ទ»។

អាដេលកាដាឆ្ងល់ថា តើព្រះយេស៊ូវអាចផ្លាស់ប្តូរជីវិតរបស់គាត់បានដែរឬទេ។ គាត់បានអមដំណើរគ្រីស្តាល់ទៅចូលរួមការអធិស្ឋាននៃពួកជំនុំនៅល្ងាចនោះ។ មានមនុស្សម្នាក់សួរថា តើគាត់មាន សំណូមពរអធិស្ឋានដែរឬទេ គាត់បានឆ្លើយថា «ខ្ញុំចង់បានការងារធ្វើ» ។ នៅព្រឹកបន្ទាប់ ទូរស័ព្ទរបស់ គាត់រោទិ៍ឡើង។ សំឡេងមិនដែលស្គាល់បានសួរថា «អ្នកគឺជាអាដេលកាដាមែនទេ?» គាត់បានឆ្លើយថា «បាទ ខ្ញុំនឹងហើយ» ។ នាងបានសួរថា «តើអ្នកកំពុងរកការងារធ្វើឬ?»។ នៅពេលព្រឹកមួយស្របក់ក្រោយ មកអ្នកទូរស័ព្ទបានមកសម្ភាសអាដេលកាដានៅក្នុងឡានរបស់នាង ខណៈដែលនាងកំពុងតែបើកឡាន ជូនគាត់ឆ្ពោះទៅរកការងារថ្មីរបស់គាត់។ គាត់មានការភ្ញាក់ផ្អើលជាខ្លាំង។ គាត់បានដាក់ពាក្យសុំការងារ ប៉ុន្មាន សប្តាហ៍មុន ប៉ុន្តែទើបតែទទួលការឆ្លើយតបបានមកវិញ បន្ទាប់ពីអធិស្ឋានរួច។ គាត់ជឿថា ព្រះ-

យេស៊ូវអាចផ្លាស់ប្តូរជីវិតរបស់គាត់បាន។ ពេលត្រឡប់មកផ្ទះវិញ គាត់បានអធិស្ឋានថា «ទូលបង្គំចង់ដឹង ថា ព្រះវិហារណាមួយដែលទូលបង្គំគួរតែចូលជឿ»។ 3ថ្ងៃក្រោយមក គាត់បានឮបុរសម្នាក់និយាយអំពីថ្ងៃ សប្បាតហ៍ជាថ្ងៃទីប្រាំពីរនៅលើវិទ្យុ។ បុរសម្នាក់នោះអានខគម្ពីរអេសាយ 56៖1, 2 ដែលមួយផ្នែកបាន ចែងថា «មានពរហើយ . . . . អ្នកដែលថែរក្សាថ្ងៃឈប់សំរាកឥតបង្អាប់»។ អាដេលកាដាបាននឹកចាំដល់ អាត់វេនទីស្ទម្នាក់មកពីអាល់ហ្សេរី និងរបៀបដែលអាត់វេនទីស្ទបានទៅឯព្រះវិហារនៅថ្ងៃសប្បាតហ៍ដែលជាថ្ងៃទីប្រាំពីរ។ គាត់បានចូលជាសមាជិកនៃពួកជំនុំអាត់វេនទីស្ទ។

សព្វថ្ងៃនេះលោកគ្រូអាដេលកាដាដែលឈ្មោះមានន័យថា «អ្នកបំរើរបស់ ព្រះដ៏មានឫទ្ធានុភាពខ្លាំងក្លា» គឺជាគ្រូគង្វាលអាត់វេនទីស្ទម្នាក់ដែលមាន អាយុ51ឆ្នាំ ហើយកំពុងតែធ្វើព័ន្ធកិច្ចជាមួយនឹងអ្នកមិនមែនជាគ្រីស្ទាន នៅក្នុងប្រទេសបារាំង។ គាត់មានប្រសាសន៍ថា «រាល់ថ្ងៃ ខ្ញុំសរសើរតម្កើង ដល់ព្រះចំពោះការងារដែលទ្រង់បានប្រគល់អោយខ្ញុំធ្វើនេះណាស់» ។