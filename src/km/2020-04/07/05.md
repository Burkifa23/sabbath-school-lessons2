---
title:  សិរីលំអនៃសេចក្តីបរិសុទ្ធ
date:  11/11/2020
---

`សូមអានខគម្ពីររបាក្សត្រទី1 16៖1-36។ សូមព្យាយាមបង្កើតទិដ្ឋភាពមួយនៅក្នុងគំនិត របស់លោកអ្នកអំពីអ្វីដែលកំពុងតែកើតឡើងនៅក្នុងខទាំងនេះ។ តើលោកអ្នកមានអារម្មណ៍ថា អ្វីកំពុងតែកើតឡើងនេះជាពេលវេលានៃសេចក្តីភ័យខ្លាច ឬជាពេលវេលានៃសេចក្តីអំណរ? តើពេលវេលានេះលាយឡំទាំងសេចក្តីភ័យខ្លាច និងសេចក្តីអំណរបានយ៉ាងដូចម្តេចដែរ? តើយើងអាចរៀនអ្វីខ្លះ ចេញពីខទាំងនេះស្តីអំពីការថ្វាយបង្គំ? តើខទាំងនេះបានបង្រៀនយើងអ្វីខ្លះ អំពីរបៀបដែលយើងគួរតែបង្រៀន និងដកបទពិសោធន៍ពីការថ្វាយបង្គំព្រះ?`

កន្លែងនៃការថ្វាយបង្គំគឺជាត្រសាលជួបជុំដែលព្រះបានគង់នៅជាមួយនឹងរាស្ត្ររបស់ទ្រង់នៅ ឯទីរហោស្ថាន។ ព្រះបានប្រើកន្លែងនៃការថ្វាយបង្គំ ដើម្បីបង្រៀនរាស្ត្ររបស់ទ្រង់អំពីផែនការរបស់ទ្រង់ ក្នុងការសង្គ្រោះពួកគេ។ ដូច្នេះ រឿងនេះបានបង្ហាញយើងថា ព្រះយេស៊ូវ និងផែនការសង្គ្រោះរបស់ទ្រង់ ជាផ្នែកដ៏សំខាន់នៃការថ្វាយបង្គំ។ ព្រះបានប្រទានហេតុផលជាច្រើនដល់យើង ដើម្បីសរសេើរតម្កើងទ្រង់។ ទ្រង់បានធ្វើកិច្ចការជាសម្រាប់យើងដែលគួរគប្បីអោយយើងស្រឡាញ់ និងថ្វាយបង្គំដល់ទ្រង់។ ប៉ុន្តែ រាល់ការថ្វាយបង្គំរបស់យើងគ្មានន័យអ្វីឡើយ លុះត្រាតែយើងមានសេចក្តីសង្ឃឹម។ សេចក្តីសង្ឃឹមនេះ មានប្រភពចេញមកពីការសុគតរបស់ព្រះយេស៊ូវសម្រាប់យើងនៅលើឈើឆ្កាង។

ខនៅក្នុងបទគម្ពីររបាក្សត្រទី1ទាំងនេះក៏បានបង្រៀនយើងថា ព្រះចង់អោយមនុស្សគ្រប់គ្នានៅលើផែនដីរៀនអំពីទ្រង់ចេញពីសាសន៍អ៊ីស្រាអែល។

`សូមក្រឡេកមើលរបាក្សត្រទី1 16៖29 ដែលបានចែងថា៖ «ចូរទទួលថ្លែងប្រាប់ពីសិរីល្អនៃព្រះយេហូវ៉ា ឲ្យសំណំនឹងព្រះនាមទ្រង់ ចូរនាំយកដង្វាយ1មកនៅចំពោះព្រះយេហូវ៉ាចុះ ហើយថ្វាយ បង្គំដល់ទ្រង់ ដោយសិរីលំអនៃសេចក្តីបរិសុទ្ធ»។ តើ «សិរីលំអនៃសេចក្តីបរិសុទ្ធ» មានន័យយ៉ាងដូចម្តេច?`

អំពើបាបគឺអាក្រក់ជាទីបំផុត។ អំពើបាបធ្វើអោយមានគ្រោះថ្នាក់ ការឈឺចាប់ និងទុក្ខវេទនា។ នៅសម័យគម្ពីរ សាសន៍នៅជុំវិញសាសន៍អ៊ីស្រាអែលក៏បានធ្វើអំពើអាក្រក់ជាច្រើនផងដែរ ខណៈពេល ដែលពួកគេថ្វាយបង្គំព្រះរបស់ពួកគេ។ ពួកគេជាច្រើននាក់បានសម្លាប់កូនចៅរបស់ពួកគេ។ បន្ទាប់មក ពួកគេបានថ្វាយរូបកាយដែលស្លាប់ទាំងនោះទុកជាសំណែនដល់ព្រះរបស់ពួកគេ។ កិច្ចការទាំងនេះបាន បង្ហាញយើងអំពីទិដ្ឋភាពនៃមនុស្សទាំងនេះ។

ប៉ុន្តែ ព្រះចង់អោយរាស្ត្ររបស់ទ្រង់មានលក្ខណៈខុសពីពួកគេ។ ទ្រង់ចង់អោយសាសន៍អ៊ីស្រា- អែលក្លាយទៅជាសាសន៍ដ៏បរិសុទ្ធ។ ព្រះចង់អោយបណ្តាជននៃសាសន៍អ៊ីស្រាអែលមានចិត្ត និងគំនិត បរិសុទ្ធ។ ផែនការរបស់ព្រះសម្រាប់ការថ្វាយបង្គំបានធ្វើអោយមានសិរីលំអ និងខ្លឹមសារ។ ពួកហោរានៃ ព្រះគម្ពីរសញ្ញាថ្មីបានស្តីបន្ទោសម្តងហើយម្តងទៀតដល់មនុស្សដែលមានចិត្តមិនសុចរិតជាមួយនឹងព្រះ។ មនុស្សទាំងនេះបានធ្វើការអាក្រក់ ខណៈពេលដែលពួកគេថ្វាយបង្គំដល់ព្រះអម្ចាស់។ គួរអោយស្តាយ ណាស់ចិត្តរបស់ពួកគេបានឃ្លាតឆ្ងាយពីព្រះទៅហើយ។