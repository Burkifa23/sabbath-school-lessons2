---
title:  ហើយប្រាប់ពីរឿងទាំងនេះដល់កូនចៅរបស់ពួកគេ
date:  09/11/2020
---

ទំនុកដំកើងនៅក្នុងព្រះគម្ពីរសញ្ញាចាស់មិនយូរប៉ុន្មានបានក្លាយជាផ្នែកមួយដ៏សំខាន់នៅក្នុង ជីវិតសាសនារបស់សាសន៍អ៊ីស្រាអែលនៅសម័យព្រះគម្ពីរ។ សាសន៍អ៊ីស្រាអែលបានច្រៀងបទទំនុក- ដំកើង។ ពួកគេតែងតែច្រៀងបទទំនុកដំកើងជាមួយនឹងតន្ត្រីនៅក្នុងការថ្វាយបង្គំជាសាធារណៈ។ សាសន៍ អ៊ីស្រាអែលគឺជាសហគមន៍ធំមួយនៃក្រុមមនុស្ស។ ហើយក្នុងនាមជាសហគមន៍ មនុស្សទាំងនេះត្រូវថ្វាយ បង្គំរួមគ្នា។

បទទំនុកដំកើងគឺជាកំណាព្យ។ «តេហ៊ីលីម (Tehillim)» គឺជាភាសាហេព្រើរសម្រាប់បទទំនុក- ដំកើងដែលមានន័យថា «ចម្រៀងសរសើរតម្កើង»។ នៅពេលដែលយើងច្រៀងសរសើតម្កើងដល់ព្រះ នោះ យើងកំពុងតែថ្វាយបង្គំដល់ទ្រង់ហើយ។

`សូមអានខគម្ពីរទំនុកដំកើង 78៖1-17។ តើសារមូលដ្ឋាននៅក្នុងបទទំនុកដំកើងនេះជាអ្វី? តើសារនេះបង្រៀនយើងអ្វីខ្លះ អំពីការអប់រំ និងការថ្វាយបង្គំ?`

លោកអេសាភបានសរសេរបទទំនុកដំកើង 78។ លោកអេសាភបានមានប្រសាសន៍អំពី របៀបដែលយើងអាចចែករំលែកនូវ «សេចក្តីអាថ៌កំបាំងពីចាស់បូរាណ»។ ពាក្យថា «អាថ៌កំបាំង (hidden)» នៅក្នុងខនេះមានន័យថា អ្វីដែលកំពុងតែរលាយបាត់ទៅ។ ប្រវត្តិសាស្ត្រអាច «រលាយបាត់ទៅ» នៅពេល ដែលយើងរស់នៅក្នុងសម័យកាន់ឆ្ងាយទៅៗពីអ្វីដែលបានកើតឡើងកាលពីអតីតកាល។ នៅក្នុងកំណែ ព្រះគម្ពីរ ពាក្យថា «អាថ៌កំបាំង» ត្រូវបានសរសេរថា «លាក់កំបាំង (គខប)» ឬ «សេចក្តីពិតដ៏ផ្អែមល្ហែមពីចាស់បុរាណ» (យោងតាមការបកប្រែផ្សេងទៀត)។ កំណែផ្សេងៗគ្នាទាំងនេះបានបង្ហាញយើងថា ការ អប់រំក្នុងសាសន៍អ៊ីស្រាអែលនៅសម័យព្រះគម្ពីររាប់បញ្ចូលទាំងការបង្រៀនកូនចៅពីរឿងរ៉ាវពីអតីតកាល ដែលស្តីអំពីសេចក្តីស្រឡាញ់របស់ព្រះសម្រាប់រាស្ត្ររបស់ទ្រង់។

`សូមអានខគម្ពីរទំនុកដំកើង 78៖ 6-17។ តើសាសន៍យូដាបានបង្រៀនមេរៀនអ្វីខ្លះ ដល់កូនចៅរបស់ពួកគេយោងតាមការបង្ហាញនៃខទាំងនេះ? តើអ្វីជាគោលបំណងសម្រាប់ការអប់រំក្នុងសាសន៍ អ៊ីស្រាអែលនៅសម័យព្រះគម្ពីរ?`

`ខទាំងនេះបានបង្ហាញយើងថា ឪពុកម្តាយបានបង្រៀនកូនៗរបស់ពួកគេអោយជឿទុកចិត្តលើ ព្រះ និងកាន់តាមក្រឹត្យវិន័យរបស់ទ្រង់។ តើខគម្ពីរវិវរណៈ 14៖12 បានបង្ហាញពីគោលគំនិតដដែល នេះសម្រាប់យើងយ៉ាងដូចម្តេច ក្នុងនាមជាឪពុកម្តាយ និងគ្រូបង្រៀននៅសព្វថ្ងៃនេះ?`