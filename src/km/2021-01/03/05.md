---
title:  ទីសំគាល់នៃព្រះបុត្រាមួយអង្គ
date:  13/01/2021
---

ព្រះជាម្ចាស់ទ្រង់បានប្រទានទីសំគាល់មួយដល់ស្តេចអ័ហាស «ទោះបើនៅក្នុង ទីជំរៅ ឬនៅ ទីខ្ពស់ខាងលើក្តី» (អេសាយ 7៖11)។ ប៉ុន្តែស្តេចអ័ហាសមិនព្រមទទួលយកនូវការប្រោសប្រទានរបស់ ទ្រង់ទេ។ ដូច្នេះ ព្រះក៏បានផ្តល់នូវទីសំគាល់មួយ (អេសាយ 7៖14)។ យើងអាចដឹងថាទីសំគាល់នេះ ពិតជាអស្ចារ្យលើសពីអ្វីដែលយើងធ្លាប់គិតទៅទៀត (សូមប្រៀបធៀបអេសាយ 55៖9; កូរិនថូសទី1 2៖9)។ ទីសំគាល់នេះគឺជាព្រះរាជបុត្រាមួយអង្គ។ ប៉ុន្តែ តើស្ត្រីព្រហ្មចារីណាម្នាក់ដែលអាចប្រសូតកូន មកជាចម្បង ហើយអោយនាមថា «អេម៉ាញូអែល» ព្រមទំាងបានកា្លយជាទីសំគាល់ដ៏ធំនោះ?

`តើស្ត្រីនោះជានរណា? តើអ្នកណាជាកូនរបស់នាងទៅ?`

ព្រះគម្ពីរមិនបានចែងថាទីសំគាល់ ឬសេចក្តីសន្យានេះធ្លាប់កើតឡើងនៅសម័យសញ្ញាចាស់ នោះទេ។ ទីសំគាល់ផ្សេងទៀតដែលព្រះបានប្រទាននៅក្នុងគម្ពីរសញ្ញាចាស់បានកើតឡើងពិតនៅក្នុង គ្រា សញ្ញាចាស់រួចហើយ។ ឧទាហរណ៍ដូចជាសញ្ញាដែលលោកគេឌានស្នើសុំ (ពួកចៅហ្វាយ 6៖36-40)។ ដូច្នេះចូរយើងពិចារណាមើលទាំងអស់គា្ន ថាតើពេលណាមួយដែលសេចក្តីសន្យានេះបានកើតឡើងនៅ សម័យសញ្ញាចាស់៖ 1. ពាក្យថា «ស្ត្រីវ័យក្មេង» នៅក្នុងគម្ពីរសញ្ញាចាស់មានន័យថា ស្ត្រីក្រមុំម្នាក់ដែល មានអាយុគ្រប់ការ។ ដូច្នេះហើយ បានជាវិភាគព្រះគម្ពីរជាច្រើនបានជឿថា ស្ត្រីវ័យក្មេងនេះគឺជាស្ត្រីដែល បានរៀបការហើយរស់នៅក្នុងក្រុងយេរូសាឡិម។ ប្រហែលជានាងជាភរិយារបស់ហោរាអេសាយក៏អាច ថាបាន ព្រោះនាងត្រូវបានគេដាក់ឈ្មោះអោយថាជា «ហោរាស្រី។ ប៉ុន្តែ កូនប្រុសរបស់នាងមានឈ្មោះថា ម៉ាហៀ - សាឡាល - ហាស - បាស (អេសាយ 8៖1-4) មិនមែនជា អេម៉ាញូអែលទេ។ 2. អ្នកវិភាគ ព្រះគម្ពីរមួយចំនួនជឿថា អេម៉ាញូអែល គឺជាស្តេចហេសេគា បុត្រារបស់ស្តេចអ័ហាស។ ស្តេចហេសេគា បានឡើងសោយរាជ្យបន្ទាប់ពីស្តេចអ័ហាស ប៉ុន្តែ ព្រះគម្ពីរមិនដែលប្រើឈ្មោះអេម៉ាញូអែលដាក់អោយស្តេច ហេសេគាឡើយ។ 3. អេម៉ាញូអែលគឺជាឈ្មោះមួយដ៏អាថ៌កំបាំង។ ឈ្មោះរបស់ទ្រង់មានន័យថា «ព្រះគង់ នៅជាមួយយើង» ឈ្មោះនេះចង់បង្ហាញយើងថាព្រះនឹងគង់នៅជា មួយនឹងរាស្ត្ររបស់ទ្រង់។ ដូច្នេះនេះពិតជាបានបង្ហាញយើងអោយឃើញថា អេម៉ាញូអែលអាចជាបុគ្គល ដូចគ្នានឹងព្រះរាជបុត្រាពិសេសដែល បានលើកឡើងនៅក្នុងគម្ពីរអេសាយ 9 និង 11។ បើដូច្នោះមែន អ្វីដែលលោកអេសាយបានចែងអំពី ទ្រង់នៅក្នុងគម្ពីរអេសាយ 11៖10 គឺលើសពីអ្វីដែលព្រះគម្ពីរបាន ចែងស្តីអំពីស្តេចហេសេគា។ 4. ស្ត្រី ដែលមិនទាន់រៀបការដែលជ្រើសរើសយកកូនក្រៅអាពាហ៍ពិពាហ៍ពិតជាមានបាបហើយ (ចោទិយកថា 22៖20, 21)។ តើនាងអាចធ្វើជាទីសំគាល់មួយ ដើម្បីបំពេញ សេចក្តីជំនឿរបស់មនុស្សយ៉ាងដូចម្តេច ទៅ? ព្រះគម្ពីរសញ្ញាថ្មីបានសម្តែងប្រាប់យើងថា ព្រះយេស៊ូវគឺជាអេម៉ាញូអែល (ម៉ាថាយ 1៖21 ,23)។ កំណើតរបស់ទ្រង់គឺជាទីសំគាល់ដ៏អស្ចារ្យមួយ។ ម្ដាយរបស់ទ្រង់មានគ្រប់ទាំងលក្ខណៈដែលអេសាយ បានសំដែង។ ប្រហែលជាមានបុគ្គលពិតប្រាកដណាម្នាក់ឈ្មោះ អេម៉ាញូអែល បានរស់នៅក្នុងជំនាន់ ស្តេចអ័ហាស ដែលលោកពិតជាមាននិមិត្តរូបនៃព្រះអង្គសង្រ្គោះនាពេលអនាគតទេដឹង។ យើងពិតជាមិន ដឹងទេ។ ប៉ុន្តែ អ្វីដែលយើងដឹងគឺថា «តែលុះវេលាកំណត់បានមកដល់ នោះព្រះទ្រង់បានចាត់ព្រះរាជបុត្រា ទ្រង់ឲ្យមកចាប់កំណើតនឹងស្ត្រី» (កាឡាទី 4៖4)។ នេះគឺពិតជាព្រះយេស៊ូវ ឬព្រះគង់ជាមួយយើង។