---
title:  ការសិក្សាបន្ថែម
date:  15/01/2021
---

«នាងព្រហ្មចារីនឹងមានគភ៌ប្រសូតបានបុត្រា1 ហើយនឹងឲ្យព្រះនាមថា អេម៉ាញូអែល» (អេសាយ 7៖14)។ ទ្រង់បានបំភ្លឺមកក្នុងចិត្តយើងខ្ញុំឲ្យយើងខ្ញុំមានរស្មីពន្លឺនៃដំណើរស្គាល់សិរីល្អរបស់ ព្រះដែលនៅព្រះភក្ត្រនៃព្រះយេស៊ូវគ្រីស្ទ (កូរិនថូសទី2 4៖6)។ កាលពីបំផុតកល្ប ព្រះអម្ចាស់យេស៊ូវគ្រីស្ទ គង់នៅជាមួយនឹងព្រះវរបិតាតាំងពីអនន្តកាល។ ទ្រង់គឺជារូបអង្គនៃព្រះដ៏ខ្ពស់បំផុត ពោលគឺទ្រង់ជារូបអង្គនៃ ឥទ្ធិរិទ្ធ និងតេជានុភាពដ៏អស្ចារ្យរបស់ព្រះ ព្រមទាំងជាដួងរស្មីនៃសិរីរុងរឿងរបស់ទ្រង់ផងដែរ។ ព្រះយេស៊ូវ គ្រីស្ទទ្រង់បានយាងមកដើម្បីនឹងសម្តែងអោយមនុស្សលោកបានឃើញព្រះចេស្ដានិងសិរីល្អរបស់ព្រះ។ ព្រះអង្គបានយាងមកផែនដីនេះក្នុងគ្រាដែលពិភពលោកនេះពេញដោយសេចក្តីងងឹតគ្របបាំងទៅដោយ អំពើបាប។ ទ្រង់បានយាងមកដើម្បីបង្ហាញអោយយើងបានឃើញនូវពន្លឺនៃសេចក្តីស្រឡាញ់របស់ព្រះ

វរបិតាដែលទ្រង់ជាព្រះគង់នៅជាមួយយើង› ។ ហេតុនេះហើយបានជាហោរាអេសាយបានទាយថា ទ្រង់ នឹងត្រូវបានគេហៅថា ‘អេម៉ាញូអែល’ [អេសាយ 7៖14]»។ ដកស្រង់ចេញពីសៀវភៅ Ellen G. White, The Desire of Ages, p. 19។

«ប្រសិនបើ ស្តេចអ័ហាស ព្រមទទួលយកសារពីស្ថានសួគ៌ នោះគ្រប់យ៉ាងប្រាកដជាបានប្រសើរ ឡើង សំរាប់ស្រុកយូដាជាមិនខាន។ ប៉ុន្តែផ្ទុយទៅវិញ ស្តេចអង្គនេះបានជ្រើសរើសទុកចិត្តលើជំនួយរបស់ មនុស្សដែលជាអ្នកគោរពបូជាព្រះមិនពិតវិញ។ ស្តេចអ័ហាសបានបាត់បង់ក្តីសង្ឃឹមទាំងស្រុងដែលជាហេតុបណ្តាលឱ្យទ្រង់ប្រព្រឹត្តនូវអំពើដែលល្ងង់ខ្លៅ។ ស្តេចអង្គនេះបានផ្ញើសារទៅ ទីកាឡាត-ពីលេស៊ើរ ជាស្តេចស្រុកអាសស៊ើរថា៖ ‘ទូលបង្គំនេះជាអ្នកបំរើ ហើយជាបុត្ររបស់ទ្រង់ ហេតុនេះសូមទ្រង់ឡើង មកជួយទូលបង្គំ ឲ្យរួចពីកណ្តាប់ដៃនៃស្តេចស៊ីរី និងស្តេចអ៊ីស្រាអែល ដែលគេបានលើកគ្នាមកទាស់នឹង ទូលបង្គំផង’ [ពង្សាវតារក្សត្រទី2 16៖ 7]។ ស្តេចអ័ហាសក៏បានប្រទានអំណោយដ៏ថ្លៃថ្លាចេញពីឃ្លាំងទ្រង់ និងពីក្នុងព្រះវិហាររបស់ព្រះជាម្ចាស់ថ្វាយទៅស្តេចនៃស្រុកអាសស៊ើរផងដែរ»។ ដកស្រង់ពី Ellen G. White, Prophets and Kings, p. 329។

**សំណួរពិភាក្សា**

`1. ប្រសិនបើអ្នកត្រូវធ្វើការសំរេចចិត្តដ៏សំខាន់មួយ តើនៅពេលណាទើបជាពេលវេលាសមគួរដែលត្រូវសូមទីសំគាល់ពីព្រះ? តើការធ្វើបែបនេះមានគ្រោះថ្នាក់អ្វីខ្លះ?`

`2. វាពិតជាការល្អដែលមានជំនួយពីមនុស្ស។ ប៉ុន្តែតើអ្នកយល់ថាជំនួយរបស់មនុស្សមានកំរិតយ៉ាង ដូចម្តេច?`

`3. អ្នកនិពន្ធជនជាតិរុស្ស៊ីម្នាក់ឈ្មោះ លីអូ តុលស្តយ បានសរសេរទៅកាន់មិត្តសម្លាញ់ម្នាក់ថា៖ «នៅពេល ដែលបុរសម្នាក់យល់ថា អ្វីៗគ្រប់យ៉ាងបានបញ្ចប់ទៅដោយសេចក្តីស្លាប់ នោះគ្មានអ្វីដែលអាក្រក់ជាងជីវិត ឡើយ»។ តើអ្វីដែលយើងបានរៀនស្តីអំពី «ព្រះគង់នៅជាមួយយើង» បានឆ្លើយតបទៅនឹងលោកតុលស្តយ យ៉ាងដូចម្តេច?`