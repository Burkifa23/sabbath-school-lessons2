---
title:  ពេលដែលជីវិតរបស់លោកអ្នកដួលរលំ
date:  09/01/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 7៖1-14; ពង្សាវតារក្សត្រទី2 15៖37, 38; ពង្សាវតារក្សត្រទី2 16៖5-9; របាក្សត្រទី2 28៖16; យ៉ាកុប 2៖22។

> <p>ខចងចាំ</p>
> «…បើសិនជាឯងមិនព្រមជឿទេ នោះប្រាកដជាឯងមិនបានតាំងនៅជាប់ឡើយ» (អេសាយ 7៖ 9)។

រ៉ូយ ហើយនិងខននីបានបើកឡានរបស់ខ្លួនចេញទៅក្រោយពីកម្មវិធីថ្វាយបង្គំព្រះថ្ងៃបរិសុទ្ធ ចប់សព្វគ្រប់។ មានមេមាន់របស់ពួកគេមួយក្បាលបានហើរភ័យស្លន់ស្លោចុះឡើងកាត់ទីធ្លាមុខផ្ទះរបស់ គេ។ ពិតមានអ្វីមួយខុសប្រក្រតីមិនខាន។ រ៉ូយ និងខននីបានក្រុងមេមាន់នេះទុកក្នុងទ្រុងយ៉ាងសុវត្ថិភាព បំផុតមុនពេលដែលពួកគេបានចេញទៅព្រះវិហារ។ តែឥឡូវនេះពួកវាបានរត់ចេញមកក្រៅទ្រុង។ មិនយូរ ប៉ុន្មាន រ៉ូយ និងខននីក៏បានដឹងពីមូលហេតុដ៏គួរឱ្យសោកស្តាយមួយ។ មានកូនឆ្កែអ្នកជិតខាងមួយក្បាល ដែលមានឈ្មោះថា អាប៊ីថូវីនបានលួចរត់ចេញពីកន្លែងរបស់វា។ ឥឡូវ ឆ្កែមួយក្បាលនេះ បានរត់ចុះទៅ ក្បែរស្រះទឹក ពាំមេមាន់របស់ រ៉ូយ និងខននីនៅក្នុងមាត់វា។ ឌែស៊ីគឺជាមេមាន់ដ៏ស្រស់ស្អាត ដែលមាន រោមកន្ទុយពណ៌សត្រសុសត្រសាយ។ ខននីមិនបានជួយសង្រ្គោះជីវិតឌែស៊ីទាន់ពេលវេលាទេ។ មេមាន់ សំណប់ចិត្តរបស់ខននីមិនយូរប៉ុន្មានក៏បានងាប់ទៅក្នុងដៃរបស់នាង។ ខននីបានអង្គុយយំអោបមេមាន់របស់ ខ្លួននៅទីធ្លាខាងមុខ។

សត្វចិញ្ចឹមមួយក្បាលទៀតហាក់ដូចជាជ្រួលច្រាល់ណាស់។ វាជាសត្វទាពណ៌សមួយប្រភេទ ដែលមានរាងខ្ពស់ឈ្មោះហៅថា វ៉ាឌឹលវឺស។ វាបានឃើញខននី បីឌែស៊ី ។ វាប្រហែលជាគិតថាខននី បានសម្លាប់ឌែស៊ីហើយមើលទៅ។ ដូច្នេះហើយ ពីរបីសប្តាហ៍ក្រោយមក វ៉ាឌឹលវឺសបានវាយប្រហារខននី ពេលណាដែលវាឃើញនាង។ វាបានចឹកច្រាស់នាងយ៉ាងខ្លាំងជាមួយនឹងចំពុះដ៏រឹងមាំរបស់វា។ ពេលខ្លះ

យើងក៏ដូចជាវ៉ាឌឹលវឺសដែរ យើងពិបាកនឹងសំគាល់ថាបុគ្គលណាម្នាក់ជាមិត្ត ឬជាសត្រូវរបស់យើងណាស់។

សប្តាហ៍នេះ យើងនឹងក្រឡេកមើលស្តេចរបស់សាសន៍យូដាដែលមានបញ្ហាដូចគា្ននេះដែរ។ យើងនឹង ព្យាយាមស្វែងយល់ពីមូលហេតុដែលទ្រង់ធ្វើការជ្រើសរើសខុស។