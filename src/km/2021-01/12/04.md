---
title:  ព្រះបន្ទូលសម្រាប់មនុស្សគ្រប់រូបនៅលើផែនដី
date:  16/03/2021
---

`តើខគម្ពីរអេសាយ 60៖1, 2 កំពុងនិយាយអំពីអ្វី? តើអ្វីទៅជាបញ្ញត្តិដ៏សំខាន់ដែលអ្នកបាន ឃើញនៅទីនេះ ហើយក៏ត្រូវបានឃើញនៅក្នុងព្រះគម្ពីរទាំងមូលផងដែរ? តើបញ្ញតិ្តនេះផ្តល់សេចក្តីសង្ឃឹម អ្វីខ្លះដល់យើង?`

នៅក្នុងខគម្ពីរអេសាយ 60៖1, 2 យើងបានឃើញទិដ្ឋភាពដែលព្រះនឹងធ្វើសម្រាប់រាស្ត្រ របស់ទ្រង់បន្ទាប់ពីពួកគេបានមានសេរីភាពពីនគរបាប៊ីឡូន។ ផែនការនេះមានរាប់បញ្ចូលទាំងព្រះអង្គសង្រ្គោះដែលនឹងជួយរំដោះមនុស្សទាំងឡាយអោយរួចផុតពីអំពើបាប។

`នៅខគម្ពីរអេសាយ 60៖3 តើអ្នកណាជា «ពន្លឺ» ដែលគ្រប់ទាំងស្តេច និងក្រុមមនុស្សបាន ចូលគាល់?`

នៅក្នុងភាសាហេព្រើរ ពន្លឺនេះបង្ហាញយើងពីស្ត្រីម្នាក់។ ស្ត្រីនេះក៏ត្រូវបានបង្ហាញដោយទីក្រុង ស៊ីយ៉ូនដែរ។ យើងនឹងសិក្សាអំពីទីក្រុងនេះនៅចុងបញ្ចប់នៃខគម្ពីរអេសាយ 59៖20។ ដូច្នេះ អស់ទាំង មនុស្សដែលនៅលើផែនដីនឹងមកឯក្រុងស៊ីយ៉ូន។ ពួកគេត្រូវបានគ្របដណ្តប់ទៅដោយស្បៃអន្ធការ។ ពួកគេនឹងធ្វើដំណើទៅឯទីក្រុងស៊ីយ៉ូនដោយសារតែពន្លឺដែលភ្លឺចាំងចែងនៅទីនោះ។ ពន្លឺដ៏ភ្លឺចាំងចែងនេះគឺជានិមិត្តរូបនៃសិរីរុងរឿងរបស់ព្រះជាម្ចាស់ (អេសាយ 60៖2)។ សិរីរុងរឿងនេះបានសម្តែងអោយ ឃើញក្នុងអង្គព្រះយេស៊ូវ។ ក្រុងស៊ីយ៉ូនគឺជាឈ្មោះមួយទៀតរបស់ទីក្រុងយេរូសាឡិម។ នៅពេលដែល លោកអេសាយបានរៀបរាប់អំពីទីក្រុង គាត់ពិតជាចង់មានន័យសំដៅទៅលើប្រជាជនរបស់ព្រះ។

បទគម្ពីរអេសាយ 60 បានលើកឡើងបន្ថែមទៀតអំពីគំនិតដែលយើងបានសិក្សានៅខាងដើម ជំពូកក្នុងខ 1-3។ មនុស្សទាំងឡាយនៅលើផែនដីបានធ្វើដំណើរទៅក្រុងយេរូសាឡិមដោយសារពន្លឺ។ ពន្លឺគឺជានិមិត្តរូបនៃសិរីរុងរឿងរបស់ព្រះជាម្ចាស់។ សិរីល្អនេះបានមកដល់ទីក្រុងនៅពេលដែលព្រះយេស៊ូវ បានយាងមកយកកំណើតជាមនុស្សនៅលើផែនដីនេះ។

`តើព្រះបន្ទូលស្តីអំពីអនាគតកាលនេះអាចជួយយើងអោយចងចាំនូវសេចក្តីសន្យាដែលព្រះបានប្រទានមកលោកអ័ប្រាហាំនៅក្នុងខគម្ពីរលោកុប្បត្ដិ 12៖2, 3 យ៉ាងដូចម្តេច? តើខគម្ពីរទាំងពីរនេះនិយាយប្រហាក់ប្រហែលគ្នាយ៉ាងដូចម្តេច?`

ព្រះជាម្ចាស់បានត្រាស់ហៅលោកអ័ប្រាហាំ និងកូនចៅជំនាន់ក្រោយរបស់គាត់ដើម្បីនាំព្រះពរ ទៅដល់មនុស្សទាំងអស់នៅលើផែនដីនេះ (លោកុប្បត្ដិ 1៖3; លោកុប្បត្ដិ 18៖18; លោកុប្បត្ដិ 22៖ 18)។ ដូច្នេះ ការតាំងសញ្ញារវាងព្រះនិងលោកអ័ប្រាហាំក៏មានចំណែកសម្រាប់មនុស្សទាំងអស់ផងដែរ។

លោកអេសាយចង់នាំប្រជាជនរបស់លោកវិលទៅរកផែនការដំបូងដែលព្រះបានធ្វើសម្រាប់ពួកគេវិញ នៅពេលដែលទ្រង់បានត្រាស់ហៅពួកគេមកជារាស្ត្ររបស់ទ្រង់។ ព្រះបានត្រាស់ហៅពួកគេអោយសម្តែងនូវសេចក្តីស្រឡាញ់របស់ទ្រង់ដល់មនុស្សគ្រប់គ្នានៅលើផែនដី (សូមអានខគម្ពីរអេសាយ 56៖3-8 និងអេសាយ 56៖7 ផងដែរ)។

`ព្រះជាម្ចាស់បានត្រាស់ហៅសាសន៍អ៊ីស្រាអែលមកធ្វើជារាស្ត្ររបស់ផងទ្រង់នៅជំនាន់ព្រះគម្ពីរ។ ហើយទ្រង់បានត្រាស់ហៅដល់ពួកជំនុំសេវេនដេយអាត់វេនទីស្ទអោយធ្វើជាពួកជំនុំចុងក្រោយរបស់ទ្រង់។ តើទ្រង់មានផែនការអ្វីសម្រាប់ពួកជំនុំមួយនេះ? ហើយតើទ្រង់មានផែនការអ្វីដែរសម្រាប់អ្នករាល់គ្នា?`