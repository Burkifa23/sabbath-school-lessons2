---
title:  សេចក្តីអាក្រក់ដែលបង្កឡើងដោយបាប
date:  14/03/2021
---

នៅក្នុងខគម្ពីរអេសាយ 58៖3 ប្រជាជនបានសួរព្រះថា៖ «យើងខ្ញុំបានតមអត់ ហេតុអ្វីបាន ជាទ្រង់មិនឃើញសោះ យើងខ្ញុំបានបពា្ឈឺចិត្តខ្លួន ហេតុអ្វីបានជាទ្រង់មិនយកចិត្តទុកដាក់ដូច្នេះ?»។ ប្រជាជនយល់ថា ព្រះជាម្ចាស់ឥតមានបន្ទូលតបមកពួកគេ ក្នុងកាលដែលពួកគេបានអំពាវនាវរកព្រះអង្គ អោយជួយសង្រ្គោះខ្លួននោះ។ ប៉ុន្តែ នៅក្នុងខគម្ពីរអេសាយ 59៖1 លោកអេសាយបានឆ្លើយតបថា ព្រះ អាចជួយសង្រ្គោះពួកគេហើយទ្រង់ក៏បានផ្ទៀងព្រះកាណ៍ស្តាប់នូវពាក្យទូលអង្វររបស់ពួកគេដែរ។

`សូមអានខគម្ពីរអេសាយ 59៖2។ តើខគម្ពីរនេះបង្ហាញប្រជាជនកំពុងធ្វើអ្វីខ្លះ ដែលបណ្តាល អោយព្រះបានងាកចេញពីការអធិស្ឋានរបស់ពួកគេ?`

ព្រះជាម្ចាស់បានសម្រេចមិនយកព្រះទ័យទុកដាក់ចំពោះរាស្ត្ររបស់ទ្រង់ឡើយ ពីព្រោះ «អំពើ ទុច្ចរិតរបស់ឯងរាល់គ្នា ដែលបានខណ្ឌជាកណ្តាលឯង» (អេសាយ 59៖2)។ ខគម្ពីរនេះចង់សម្តែង អោយយើងឃើញថា អំពើបាបនេះឯងដែលធ្វើអោយចំណងទំនាក់ទំនងរវាងយើងនិងព្រះមានការប្រេះឆា។ ហោរាអេសាយបានចំណាយពេលជាច្រើនទៀតនៅជំពូក 59 ដើម្បីនិយាយអំពីប្រធានបទនេះ។ ប្រវត្ដិ-

សាស្ដ្ររបស់មនុស្សជាតិបានបង្ហាញយើងថា អេសាយពិតជានិយាយត្រឹមត្រូវ។ អំពើបាបអាចបំផ្លាញទំនាក់ទំនងរវាងយើងជាមួយព្រះអម្ចាស់។ វាក៏អាចបណ្តាលអោយយើងបាត់បង់ជីវិតអស់កល្បជានិច្ច បានដែរ។ អំពើបាបមិនបានបង្វែរព្រះចេញពីយើងទេ ប៉ុន្តែ វាបានបង្វែរយើងចេញពីព្រះវិញ។

`សូមអានខគម្ពីរលោកុប្បត្ដិ 3៖8។ តើឧទាហរណ៍នៃអំពើបាបនេះបានបង្ហាញយើងយ៉ាង ដូចម្ដេចអំពីបញ្ញត្តិដ៏សំខាន់ក្នុងព្រះគម្ពីរដែលយើងទើបតែបាននិយាយ?`

អំពើបាបជាការងាកបែរចេញពីព្រះ។ បញ្ហាដែលកើតឡើងដោយសារតែអំពើបាបនឹងបណ្តាល អោយយើងងាកចេញពីព្រះកាន់តែឆ្ងាយទៅ។ អំពើបាបបានបំបែកយើងរាល់គ្នាចេញពីព្រះជាម្ចាស់។ តើនេះដោយសារតែព្រះជាម្ចាស់មិនបានព្យាយាមនាំយើងត្រឡប់មករកទ្រង់វិញឬ? មិនមែនទេ ព្រះគម្ពីរ ទាំងមូលបានបង្ហាញប្រាប់យើងពីរបៀបដែលព្រះជាម្ចាស់ព្យាយាមនាំយើងត្រឡប់មកឯទ្រង់វិញ។ ហេតុ-

ផលដែលនាំអោយអំពើបាបបំបែកបំបាក់យើងបានគឺដោយសារតែអំពើបាបបានបំបែកយើងចេញពីព្រះ និងសេចក្តីស្រឡាញ់របស់ទ្រង់។ ហេតុនេះហើយ រឿងដែលសំខាន់គឺថាយើងរាល់គ្នាមិនត្រូវអោបក្រសោប បាបនៅក្នុងជីវិតរបស់យើងឡើយ។

`តើលោកអ្នកបានឃើញអ្វីខ្លះ នៅក្នុងជីវិតរបស់ខ្លួនដែលអំពើបាបបំបែកអ្នកចេញពីព្រះ? តើមាន អ្វីដែលយើងអាចធ្វើបានដើម្បីដោះស្រាយបញ្ហានៃការបែកបាក់នេះ?`