---
title:  រឿងខ្លី
date:  19/03/2021
---

#### ខ្ញុំចង់ដាំក្រុមជំនុំមួយ

ជូលី អូវ៉ាលីពិតជារំភើបចិត្តយ៉ាងខ្លាំងនៅពេលដែលគាត់បានត្រឡប់មកពីចូលរូមនៅមហាសន្និបាតបេសកកម្មពិភពលោកដែលបានរៀបចំឡើងសម្រាប់សមាជិកក្រុមជំនុំនៅទូទាំងប្រទេសម៉ិក-

ស៊ិកូ។ គាត់បានប្រាប់ប្រពន្ធរបស់គាត់ដែលមានឈ្មោះថា ម៉ារីយ៉ា ឌាស ដោយក្តីរំភើបអំពីអ្វីដែលគាត់បានរៀននៅឯមហាសន្និបាតព្រះគម្ពីរនោះ ក្នុងខែមករា ឆ្នាំ2017។ លោកបានមានប្រសាសន៍ថា៖ «ឥឡូវនេះខ្ញុំចង់ដាំក្រុមជំនុំឡើង»។ ម៉ារីយ៉ាពេញចិត្តនឹងគំនិតនេះណាស់ នោះនាងក៏បាននិយាយថា៖ «តោះធ្វើ!»។ ប៉ុន្តែ តើយើងត្រូវចាប់ផ្តើមពីត្រង់ណាទៅ? ជូលីមានបំណងចង់ឈោងចាប់អ្នកជិតខាង ថ្មីៗ នោះគាត់ក៏គិតថាវិធីដ៏ល្អ ដើម្បីចាប់ផ្តើមគំរោងនេះ គឺធ្វើតាមរយៈការបង្រៀនប្រជាជនអំពីគោលការ សុខភាពជាចំបងរូមមានជាអាទិដូចជា៖ ខ្យល់អាកាស ការពិសាទឹក ពន្លឺព្រះអាទិត្យ និងការសម្រាកជា ដើម។ ជូលី និងម៉ារីយ៉ាបានទទួលនូវការគាំទ្រពីសំណាក់ញូញាននៃប្រទេសម៉ិកស៊ិកភាគខាងជើង ដើម្បី ធ្វើការជាអ្នកត្រួសត្រាយនៃបេសកកម្មស្ម័គ្រចិត្តជាសកល ហើយគ្រូគង្វាលប្រចាំព្រះវិហាររបស់ពួកគេក៏បានគាំទ្រផែនការនេះដែរ។ ប៉ុន្តែ សមាជិកក្រុមជំនុំខ្លះ ចងចាំថាការព្យាយាមក្នុងការដាំព្រះវិហារលើកមុន បានបរាជ័យរួចទៅហើយ។ មានម្នាក់បានលើកឡើងថា៖ «ផែនការនេះនឹងមិនដំណើរការទេ»។ អ្នកផ្សេង ទៀតក៏បាននិយាយថា៖ «អ្នកនឹងមិនទទួលបានលទ្ធផលល្អដែរ»។ លោកជូលី និង អ្នកស្រីយ៉ូម៉ារីយ៉ា ព្រមទាំងកូនស្រីពេញក្រមុំពីរនាក់របស់ពួកគេបានពាក់អាវយឺតពណ៌បៃតងខ្ចីមានរំលេចដោយឈ្មោះ កម្មវិធីសុខភាពថា «ខ្ញុំចង់រស់នៅប្រកបដោយសុខភាព» ហើយបានចាប់ផ្តើមគោះទ្វារផ្ទះរបស់ប្រជា-

ពលរដ្ឋផ្សេងៗ។ នៅតាមផ្ទះនីមួយៗ ពួកគេបានអញ្ជើញមនុស្សអោយមកចុះឈ្មោះ វគ្គសិក្សាសុខភាព តាមផ្ទះ និងថ្នាក់ចំអិនអាហារបែបសុខភាពនៅព្រះវិហារ។ ក្រុមគ្រួសារនេះបានធ្វើការយ៉ាងសស្រាក់-

សស្រាំអស់រយៈពេលបួនសប្តាហ៍ ហើយទីបំផុត ពួកគេក៏ចុះឈ្មោះបានមនុស្សដំបូងម្នាក់ ដែលជាបុរស ចំណាស់60ឆ្នាំដែលមានឈ្មោះថា រ៉ូហ្គេលី សម្រាប់ថ្នាក់ព្រះគម្ពីរ។ នៅពេលដែលសមាជិកក្រុមជំនុំបាន ឃើញពីភាពឧស្សាហ៍ព្យាយាមរបស់ក្រុមគ្រួសារនេះនិងបានដឹងថា លោករ៉ូហ្គេលី ដែលមានពាក់អាវ

យឺតពណ៌បៃតងខ្ចីបានចូលរួមសកម្មភាពជាមួយពួកគេក្នុងការធ្វើដំណើរពីផ្ទះមួយទៅកាន់ផ្ទះមួយ។ មិនយូរប៉ុន្មាន ក្រុមនេះបានកើនចំនួនឡើងដល់ទៅ15នាក់។ សមាជិកក្រុមជំនុំបានធ្វើការឥតឈប់ឈរ អស់រយៈពេល6ខែ។ ដោយមើលឃើញការរីកចម្រើននៃចំនួនមនុស្សបានចូលរួមសិក្សាព្រះគម្ពីរ នោះលោកជូលីបានសម្រេចចិត្តបង្កើតជាក្រុមតូចមួយ ដើម្បីជួបជុំគ្នានៅរសៀលថ្ងៃឈប់សម្រាក។ គាត់បាន ប្រកាសផែនការនេះទៅដល់ពួកជំនុំក្នុងខែកុម្ភះ ឆ្នាំ2017 និងបានអញ្ជើញសមាជិកក្រុមជំនុំជាច្រើនអោយមកចូលរួមគំាទ្រផងដែរ។ ពួកជំនុំក៏បានយល់ព្រមក្នុងការបង្កើតជាក្រុមតូចនេះឡើង ហើយមាន សមាជិក10នាក់បានយល់ព្រមមកចូលរួមដែរ ។ លើសពីនេះទៅទៀត មានសមាជិកក្រុមជំនុំម្នាក់ដែល មានអាជីពជាអ្នកជួលកន្លែងសម្រាប់ធ្វើបុណ្យខួបកំណើត និងពិធីមង្គលការផ្សេងៗ បានផ្តល់ជាកន្លែង ប្រជុំសម្រាប់ក្រុមតូចនេះដោយឥតគិតថ្លៃ។ មានមនុស្ស25នាក់បានបង្ហាញខ្លួនចូលរួមសិក្សាព្រះគម្ពីរ សម្រាប់កិច្ចប្រជុំលើកដំបូងរបស់ក្រុមតូចនេះ។ បីខែបន្ទាប់ពីត្រូវបានយល់ព្រមថា ជាក្រុមតូច រួចមក ព្រះវិហារតំបន់ក៏បានទទួលស្គាល់វាថាជាសាខាថ្នាក់ថ្ងៃបរិសុទ្ធ។ 17ខែក្រោយមក ក្នុងខែកញ្ញាឆ្នាំ 2018 វាបានក្លាយជាព្រះវិហារមួយ។ សព្វថ្ងៃនេះ ព្រះវិហារសេវេនដេយអាត់វេនទីស្ទ ពួតា ដិល សេឡូ (ទ្វារចូល ឋានសួគ៌) មានសមាជិក35នាក់ រួមទាំងមនុស្ស24នាក់ដែលបានទទួល បុណ្យជ្រមុជទឹកតាមរយៈថ្នាក់សុខភាពរបស់លោកជូលី និងអ្នកស្រីម៉ា-

រីយ៉ា។ វត្តមានសមាជិកព្រះវិហារចូលរួមក្នុងថ្ងៃឈប់សម្រាកបានឈាន ដល់50នាក់ហើយ។ គំរោងសាងសង់អាគារព្រះវិហារក៏កំពុងតែដំណើរ ការហើយដែរ។ «គោលដៅរបស់យើងរាល់គ្នាគឺត្រូវបង្កើនក្រុមជំនុំថ្វាយ ព្រះ និងដឹកនាំមនុស្សជាច្រើនអោយបានចូលនគរព្រះ»។ នេះបើតាម សម្តីរបស់លោកជូលីដែលមានវ័យ46ឆ្នាំ។