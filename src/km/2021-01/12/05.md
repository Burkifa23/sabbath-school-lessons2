---
title:  ឆ្នាំដែលព្រះនឹងរំដោះរាស្ត្រនៃទ្រង់អោយមានសេរីភាព
date:  17/03/2021
---

`តើអ្នកណាគេដែលកំពុងនិយាយនៅក្នុងខគម្ពីរអេសាយ 61៖2?`

ព្រះបានត្រាស់ហៅបុគ្គលម្នាក់ដែលកំពុងនិយាយនេះ ហើយក៏បានចាក់បំពេញនូវព្រះវិញ្ញាណ របស់ទ្រង់មកលើលោកដែរ។ ការនោះបានបង្ហាញអោយយើងដឹងថា បុគ្គលរូបនេះពិតជាព្រះអង្គសង្រ្គោះ ហើយ។ ទ្រង់គឺជាព្រះដែលបានចាក់ប្រេងតាំងដើម្បីជួយសង្គ្រោះមនុស្សអោយរួចពីបាប។ តើអ្វីទៅជា ការងាររបស់ព្រះអង្គសង្គ្រោះ? លោកអេសាយបានបរិយាយប្រាប់យើងថា៖ «ព្រះវិញ្ញាណនៃព្រះអម្ចាស់ យេហូវ៉ា ទ្រង់សណ្ឋិតលើខ្ញុំ ពីព្រោះព្រះយេហូវ៉ាទ្រង់បានចាក់ប្រេងតាំងខ្ញុំឲ្យផ្សាយដំណឹងល្អដល់មនុស្ស ទាល់ក្រ ទ្រង់បានចាត់ខ្ញុំឲ្យមក ដើម្បីនឹងប្រោសមនុស្សដែលមានចិត្តសង្រេង និងប្រកាសប្រាប់ពីសេចក្តី ប្រោសលោះដល់ពួកឈ្លើយ ហើយពីការដោះលែងដល់ពួកអ្នកដែលជាប់ចំណង» (អេសាយ 61៖1)។ តើនេះជាមនុស្សម្នាក់ដែលយើងបានស្គាល់រួចមកហើយមែនទេ កាលពីយើងសិក្សានៅក្នុងកណ្ឌគម្ពីរអេសាយ នោះ? សូមប្រៀបធៀបខគម្ពីរអេសាយ 42៖1-7 ដែលនិយាយអំពីអ្នកបំរើរបស់ព្រះ។

ខគម្ពីរអេសាយ 61៖2 បានប្រកាសថា «ដល់ពេលដែលព្រះជាម្ចាស់ទ្រង់សំដែងព្រះហឫទ័យ មេត្តាករុណារបស់ទ្រង់ដល់រាស្ដ្ររបស់ទ្រង់ហើយ»។ អ្នកដែលបានចាក់ប្រេងតាំងដើម្បីមករំដោះរាស្រ្ត

អ៊ីស្រាអែលអោយមានសេរីភាពនៅពេលនោះបានប្រកាសប្រាប់ពីឆ្នាំដែលព្រះយេហូវ៉ាទ្រង់សព្វព្រះហឫទ័យ។ ក្នុងឆ្នាំពិសេសនេះ ព្រះនឹងបង្ហាញដល់រាស្ត្រទ្រង់នូវជំនួយពិសេស។ សូមប្រៀបធៀបខគម្ពីរលេវីវិន័យ 25៖10៖ «ត្រូវឲ្យឯងរាល់គ្នាញែកឆ្នាំទី50នោះទុកជាបរិសុទ្ធ ព្រមទាំងប្រកាសប្រាប់សេចក្តីប្រោសលោះ បាវបំរើ ដល់មនុស្សទាំងអស់នៅពេញក្នុងស្រុកផង ឆ្នាំនោះជាឆ្នាំសោមនស្ស ដល់ឯងរាល់គ្នាដែលឯងនឹងត្រឡប់ទៅនៅឯទឹកដីរបស់ឯងរាល់គ្នារៀងខ្លួនបាន ហើយនិងត្រឡប់ទៅនៅនឹងញាតិសន្តានរបស់ខ្លួន វិញ»។ ខនេះបង្ហាញពីអ្វីដែលបានកើតឡើងនៅឆ្នាំសោមនស្សរីករាយ។ នេះជាដំណឹងល្អសម្រាប់មនុស្ស ដែលត្រូវបង្ខំចិត្តលក់ដីប្រចាំគ្រួសារ ឬធ្វើជាបាវបម្រើគេ (លេវីវិន័យ 25៖25-55)។ ឥឡូវនេះ ប្រជាជន ទាំងនេះអាចទទួលបានដីធ្លីនិងសេរីភាពរបស់ខ្លួនមកវិញ។

ឆ្នាំពិសេសដែលបានសម្តែងនៅក្នុងគម្ពីរអេសាយ 61៖2 នេះគឺជាឆ្នាំមេត្តាករុណា។ ប៉ុន្តែ វាក៏មានអត្ថន័យជ្រាលជ្រៅជាងនេះទៅទៀត។ ឆ្នាំពិសេសនេះគឺជាពេលវេលាដែលអ្នកដែលត្រូវចាក់ប្រេង តាំងជាព្រះមហាក្សត្រនឹងមកប្រកាសអង្គទ្រង់។ ទ្រង់នឹងបង្ហាញថា ព្រះអង្គជានរណា ដោយរំដោះរាស្ត្រ របស់ព្រះអង្គអោយមានសេរីភាព និងផ្តល់អោយពួកគេមានជីវិតថ្មីឡើងវិញ។ នៅសម័យព្រះគម្ពីរ ស្ដេច ដែលគ្រងរាជ្យច្រើនតែប្រកាសថា មនុស្សដែលជំពាក់បំណុលគេនោះពុំចាំបាច់សងវិញទេ។ ព័ន្ធកិច្ចរបស់ អ្នកដែលបានចាក់ប្រេងតាំងគឺលើសពីការជួយប្រជាជនអោយរួចផុតពីទាសភាព ឬបំណុលដីធ្លីទៅទៀត។ ទ្រង់ក៏ជួយសម្រាលទុក្ខលំបាករបស់ប្រជាជន និងព្យាបាលដល់អស់អ្នកដែលមានចិត្តគ្រាំគ្រា ព្រមទាំងប្រទាន នូវជីវិតថ្មីដល់ពួកគេផងដែរ (អេសាយ 61៖1-11)។ ទ្រង់នឹងប្រកាសពីឆ្នាំពិសេសនៃការសព្វព្រះទ័យ ពីព្រះជាម្ចាស់។ ទ្រង់ក៏ប្រកាសផងដែរថា ទ្រង់នឹងដាក់ទោសដល់មនុស្សអាក្រក់ (អេសាយ 61៖2) ។

`តើព្រះយេស៊ូវបានធ្វើអ្វីខ្លះដែលយើងរាល់គ្នាគួរតែធ្វើឥឡូវនេះ?`