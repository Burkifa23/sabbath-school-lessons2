---
title:  ការសិក្សាបន្ថែម
date:  19/03/2021
---

សូមអាន Ellen G. White, Patriarchs and Prophets, pp. 376–378; also The Desire of Ages, pp. 236–243 ផងដែរ។

«ព្រះយេស៊ូវបានក្រោកឈរឡើងនៅចំពោះមុខបណ្តាជនប្រៀបដួចជាគ្រូបង្រៀនម្នាក់។ ទ្រង់បានពន្យល់នូវបទគម្ពីរសញ្ញាចាស់ដែលបានចែងអំពីព្រះអង្គទ្រង់ផ្ទាល់។ ទ្រង់បានមានបន្ទូលអំពីព្រះអង្គ សង្គ្រោះ ដែលប្រៀបដូចជាមនុស្សម្នាក់ដែលនឹងយាងមកជួយសង្រ្គោះដល់មនុស្សដែលរងទុក្ខគ្រាំគ្រា។ ព្រះអង្គសង្គ្រោះនឹងប្រទាននូវសេរីភាពមកដល់ពួកឈ្លើយ ព្រមទាំងប្រោសអស់អ្នកដែលមានជំងឺគ្រាំគ្រា និងខ្វាក់ខ្វិនពិការអោយបានជាផង។ ទ្រង់នឹងបង្ហាញមនុស្សទាំងឡាយនៅនាលោកីយ៍នេះអោយបានយល់អំពីសេចក្ដីពិតរបស់ព្រះគម្ពីរ។ ជាការពិតណាស់ របៀបដែលព្រះយេស៊ូវទ្រង់បានបង្រៀននោះពិត ជាគួរអោយស្ញប់ស្ញែងណាស់។ ពាក្យពេចន៍របស់ទ្រង់បានដក់ជាប់នៅក្នុងក្រអៅបេះដូងរបស់បណ្តាជន គ្រប់ៗគ្នាដោយអំណាចចេស្តាដែលពួកគេមិនធ្លាប់ឆ្លងកាត់ពីមុនមក។ ព្រះយេស៊ូវបានយាងមក ដើម្បី បំបែកនូវរនាំងទាំងឡាយរវាងព្រះជាម្ចាស់និងមនុស្សមានបាបចោលចេញ។ ប្រជាជនមានបទពិសោធន៍ ដូចជាលោកម៉ូសេដែរ។ ពួកគេបានមើលឃើញនូវអ្វីដែលភ្នែកមនុស្សមិនអាចមើលឃើញ។ ព្រះវិញ្ញាណ បរិសុទ្ធក៏បានប៉ះពាល់ចិត្តពួកគេ។ ពួកគេឆ្លើយតបទៅកាន់ព្រះយេស៊ូវដោយពាក្យថា អាម៉ែន ហើយក៏ពោលសរសើរតម្កើងដល់ព្រះជាម្ចាស់» ។ ដកស្រង់ពី Ellen G. White, The Desire of Ages, page 237, adapted។

ថ្ងៃនោះនឹងមកដល់ នៅពេលដែលព្រះជាម្ចាស់នឹងដាក់ទោសមនុស្សដែលចូលចិត្តធ្វើអំពើ អាក្រក់។ នេះគឺជាថ្ងៃដែលព្រះនឹងបង្ហាញសេចក្តីខ្ញាល់យ៉ាងសហ័សប្រឆាំងនឹងអំពើបាប។ តើអ្នកណានឹង ឈរនៅបានក្នុងគ្រាដែលព្រះជាម្ចាស់ទ្រង់យាងមកម្តងទៀត? មនុស្សបានមានចិត្តរឹងទាស់នឹងព្រះវិញ្ញាណ របស់ព្រះ។ ប៉ុន្តែ នៅថ្ងៃនោះ សេចក្តីខ្ញាល់របស់ព្រះនឹងបានចាក់ទំលុះចិត្តមនុស្សដែលបដិសេធមិនទទួល ស្គាល់សេចក្តីពិតអំពីព្រះយេស៊ូវ។ មិនយូរប៉ុន្មាន ព្រះនឹងដាក់ទោសមនុស្សមានបាបទាំងឡាយ។ តើគ្រូ គង្វាលក្លែងក្លាយនឹងអាចជួយការពារមនុស្សមានបាបបានដែរទេនៅថ្ងៃនោះ? តើព្រះនឹងលើកលែងទោស ចំពោះបុគ្គលដែលចូលចិត្តដើរតាមហ្វូងមនុស្សដែលមិនគោរពច្បាប់របស់ព្រះជាម្ចាស់ដែរឬ? តើវាជាការ ពេញនិយមសម្រាប់យើងទេ? វានឹងមានបញ្ហាទេប្រសិនបើមនុស្សជាច្រើនចូលចិត្តយើង? មនុស្សខ្លះធ្វើហាក់ដូចជាពួកគេមិនខ្វល់ពីអ្វីដែលនឹងកើតឡើងនៅពេលខាងមុខឡើយ។ ប៉ុន្តែ ពួកគេក៏ត្រូវតែគិតដោយ ប្រុងប្រយ័ត្នអំពីចម្លើយចំពោះបញ្ហាចោទទាំងនេះដែរ។ ពួកគេត្រូវសម្រេចចិត្តថាតើពួកគេជឿលើអ្វី? ដកស្រង់ ពី Ellen G. White, Faith and Works, p. 33, adapted។

**សំណួរពិភាក្សា**

`1. គ្រូអធិប្បាយនៃក្រុមជំនុំសេវេនដេលអាត់វេនទីស្ទម្នាក់បានលើកឡើងអំពីបញ្ហាដែលជាប់ចំណាត់ ថ្នាក់លេខមួយនៅក្នុងព្រះវិហាររបស់គាត់។ ពួកជំនុំព្រះវិហារមិនចង់អោយអ្នកដទៃទៀតមកចូលរួមជាមួយពួកគេឡើយ។ តើហេតុអ្វីបានជាការនោះចាំបាច់ត្រូវតែផ្លាស់ប្តូរ? ការងាររបស់យើងគឺត្រូវតែនាំយក ដំណឹងល្អអំពីព្រះយេស៊ូវទៅដល់មនុស្សជាច្រើនតាមដែលយើងអាចធ្វើបាន។ ធ្វើយ៉ាងនោះ ពួកគេអាច មានឱកាសដើម្បីទទួលបាននូវសេចក្តីសង្រ្គោះមុនពេលដែលគ្រាចុងក្រោយបានមកដល់ (ម៉ាថាយ 24៖ 14)។ ដូច្នេះ តើយើងអាចបង្ហាញដល់អ្នកដទៃទៀតនូវសេចក្តីស្រឡាញ់ សេចក្តីសង្ឃឹម និងដំណឹងល្អអំពីនគរព្រះបានយ៉ាងដូចម្តេច? តើយើងអាចធ្វើយ៉ាងដូចម្តេច ដើម្បីអោយភ្ញៀវដែលអញ្ជើញមកព្រះវិហារ របស់យើងមានអារម្មណ៍ទទួលបាននូវការស្វាគមន៍យ៉ាងកក់ក្តៅ?`