---
title:  បុគ្គលម្នាក់ដែលយើងត្រូវការបំផុត
date:  13/03/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 59; អេសាយ 59៖15-21; អេសាយ 60៖1, 2; អេសាយ 61; អេសាយ 61៖2។

> <p>ខចងចាំ</p>
> «អស់ទាំងសាសន៍នឹងមូលគ្នាមកឯពន្លឺរបស់ឯង ហើយស្តេចទាំងប៉ុន្មាននឹងមកឯរស្មីដែលភ្លឺចេញ ពីឯង ក្នុងកាលដែលឯងរះឡើង» (អេសាយ 60៖3)។

«យើងត្រូវតែរៀននៅក្នុងសាលារបស់យេស៊ូវ។ ព្រះទ្រង់សព្វព្រះហឫទ័យនឹងប្រទានពរដល់យើងរាល់គ្នា នៅពេលដែលយើងបានទទួលយកនូវកិច្ចព្រមព្រៀងពិសេសរបស់ទ្រង់។ ប៉ុន្តែ ទ្រង់មិនអាច ប្រទានព្រះពរដល់យើងបានទេ ប្រសិនបើយើងមិនព្រមទទួលយកនូវអ្វីដែលព្រះយេស៊ូវបានពលិកម្មសម្រាប់ យើងនៅលើឈើឆ្កាងនោះ។ ជារឿយៗ យើងបានព្យាយាមខំស្រវាចាប់ព្រះពរទាំងនេះដោយខ្លួនឯងដោយគិតថា យើងអាចប្រឹងប្រែងដើម្បីទទួលបាននូវការសព្វព្រះទ័យពីព្រះជាម្ចាស់ ឬក៏ធ្វើអោយខ្លួនយើងសក្ដិសម នឹងព្រះពររបស់ទ្រង់។ ប៉ុន្តែ គំនិតនេះគឺពិតជាខុសឆ្គងទទេ។ យើងត្រូវតែសម្លឹងមើលទៅកាន់ព្រះយេស៊ូវវិញដោយមើលរំលងខ្លួនឯងទើបត្រូវ។ យើងត្រូវតែជឿថា ទ្រង់ជាព្រះអង្គសង្រ្គោះដែលមានព្រះជន្មរស់។ យើងមិនត្រូវគិតថា ទង្វើល្អរបស់យើងនឹងជួយសង្រ្គោះយើងបានឡើយ។ សេចក្តីមេត្តាករុណារបស់ព្រះ-

យេស៊ូវគឺជាក្តីសង្ឃឹមតែមួយគត់របស់យើង។ ព្រះជាម្ចាស់បានប្រទានដល់យើងរាល់គ្នានូវសេចក្តីសន្យានេះថា៖ «ត្រូវឲ្យមនុស្សអាក្រក់បោះបង់ចោលផ្លូវរបស់ខ្លួន ហើយឲ្យមនុស្សទុច្ចរិតចោលគំនិតអាក្រក់របស់ ខ្លួនដែរ រួចឲ្យគេត្រឡប់មកឯព្រះយេហូវ៉ាវិញ នោះទ្រង់នឹងអាណិតមេត្តាដល់គេ គឺឲ្យវិលមកឯព្រះនៃយើង រាល់គ្នា ដ្បិតទ្រង់នឹងអត់ទោសឲ្យជាបរិបូរ» (អេសាយ 55៖ 7)។ យើងត្រូវតែទុកចិត្តលើសេចក្តីសន្យារបស់ព្រះ។ យើងមិនត្រូវយល់ថា អារម្មណ៍គឺជាសេចក្តីជំនឿនោះឡើយ។ យើងត្រូវតែជឿទុកចិត្តលើព្រះ អោយបានពេញលេញ។ យើងត្រូវតែពឹងផ្អែកលើព្រះយេស៊ូវ និងអ្វីដែលទ្រង់បានពលិកម្មដើម្បីជួយសង្រ្គោះ យើង ពីព្រោះទ្រង់ជាព្រះអង្គសង្គ្រោះរបស់យើងរាល់គ្នា។ នោះព្រះជាម្ចាស់នឹងប្រទានអោយយើងរាល់គ្នា នូវជំនួយដែលយើងត្រូវការជាចាំបាច់»។ ដកស្រង់ពី Ellen G. White, Faith and Works, page 36, adapted.

សប្តាហ៍នេះ យើងនឹងសិក្សាអំពីសំណេររបស់ហោរាអេសាយ ដើម្បីសិក្សាបន្ថែមទៀតអំពីសេចក្ដី ពិតដ៏សំខាន់នៅក្នុងព្រះគម្ពីរ។