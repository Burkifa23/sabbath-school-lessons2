---
title:  មេដឹកនាំព្រះវិហារ និងអ្នកបម្រើព្រះ
date:  23/03/2021
---

`សូមអានខគម្ពីរអេសាយ 66៖19, 20 នៅក្នុងខទាំងនេះ យើងបានសិក្សាអំពីរាស្ត្ររបស់ ព្រះដែលបានដឹកនាំមនុស្សពីប្រទេសផ្សេងៗមកថ្វាយព្រះជាតង្វាយ។ តើហេតុអ្វីបានជាប្រជាជននៃ ព្រះធ្វើដូច្នេះ?`

ព្រះជាម្ចាស់បានបញ្ជូនមនុស្សដែលបានសង្រ្គោះរួចហើយ អោយចេញទៅគ្រប់ទិសទីនៅលើ ផែនដី។ ទ្រង់ចង់អោយរាស្ត្ររបស់ទ្រង់ចែកចាយដំណឹងល្អអំពីព្រះអង្គដល់មនុស្សដែលមិនធ្លាប់ស្គាល់ព្រះអង្គ។ «ប្រជាជនដែលបានសង្គ្រោះនឹងប្រាប់ដល់ប្រជាជាតិនានាអំពីព្រះកិត្តិនាមរបស់ព្រះ» (អេសាយ 66៖19)។ នេះគឺជាឧទាហរណ៍ដ៏ល្អបំផុតមួយនៅក្នុងព្រះគម្ពីរសញ្ញាចាស់ដែលបានបើកសម្តែងអំពីផែនការរបស់ព្រះមកដល់រាស្រ្តរបស់ព្រះអង្គ។ ទ្រង់ចង់អោយរាស្ត្ររបស់ទ្រង់ចែកចាយសេចក្តីបង្រៀន របស់ទ្រង់ជាមួយពួកសាសន៍ដទៃ។ កណ្ឌគម្ពីរអេសាយបានបង្ហាញយើងរួចមកហើយថា មនុស្សម្នាដែល មកពីប្រទេសដទៃនឹងមករកសាសន៍យូដា។ ឥឡូវនេះ កណ្ឌគម្ពីរអេសាយក៏បានបង្ហាញយើងផងដែរថា ជនជាតិយូដាត្រូវតែទៅប្រទេសផ្សេងៗទៀត ដើម្បីបង្រៀនសាសន៍ទាំងនោះអំពីព្រះ។ នេះពិតជាអ្វីដែល បានកើតឡើងនៅក្នុងគម្ពីរសញ្ញាថ្មី។ ខគម្ពីរម៉ាថាយ 23៖15 បានបង្ហាញយើងថា ជនជាតិយូដាបាន ចែកចាយសេចក្ដីពិតក្នុងគម្ពីរជាមួយពួកសាសន៍ដទៃ។ ប៉ុន្តែ វាមិនមែនជារបៀបដែលពួកគ្រីស្ទានដំបូង បានធ្វើនោះទេ។ គ្រិស្តបរិស័ទដំបូងបានចែកចាយដំណឹងល្អអំពីព្រះយេស៊ូវបានយ៉ាងឆាប់រហ័សក្នុង ទ្រង់ទ្រាយធំហើយចំណាយរយៈពេលខ្លីប៉ុណ្ណោះ (កូល៉ុស 1៖23)។

សាសន៍ហេព្រើរនៅសម័យសញ្ញាចាស់បាននាំយកតង្វាយរបស់ខ្លួនមកថ្វាយដល់ព្រះជាម្ចាស់ នៅក្នុងព្រះវិហាររបស់ទ្រង់។ ដូចគ្នានេះដែរ ជនជាតិយូដាក៏នឹងនាំតង្វាយមកថ្វាយដល់ព្រះអម្ចាស់ផងដែរ។ ប៉ុន្តែ តង្វាយរបស់ពួកគេមិនមែនជាចំណីអាហារទេ។ តើតង្វាយរបស់ពួកគេនឹងបានជាអ្វីទៅ? ព្រះជាម្ចាស់បានមានបន្ទូលប្រាប់ដល់រាស្ត្ររបស់ទ្រង់ទាំងអស់គ្នាថា បាវបំរើដែលទ្រង់បានត្រាស់ហៅ «នឹងនាំបងប្អូនប្រុសស្រីទាំងអស់របស់អ្នកពី [ប្រទេសនានា] មកឯក្រុងយេរូសាឡិមជាភ្នំដ៏បរិសុទ្ធរបស់ យើង» (អេសាយ 66៖20)។ មនុស្សថ្មីទាំងនេះនឹងប្រៀបបានដូចជា «យញ្ញបូជារស់» នៅចំពោះព្រះ (សូមប្រៀបធៀបគ្នាជាមួយខគម្ពីររ៉ូម 12៖1 ; សូមអានខគម្ពីរជនគណនា 8៖11)។

`ព្រះទ្រង់មានបន្ទូលថា «អញនឹងយកពួកអ្នកនោះខ្លះតាំងឡើងជាសង្ឃ ហើយជាពួកលេវី» (អេសាយ 66៖21)។ តើខនេះបង្ហាញអ្វីខ្លះ?`

`តើនរណាគេជា «ពួកអ្នកនោះខ្លះ» ដែលខគម្ពីរអេសាយ 66៖21 បានលើកឡើង? មនុស្សទាំង នេះជាសាសន៍ដទៃ ឬពួកអ្នកដែលមិនមែនជាសាសន៍យូដា។ ព្រះនឹងជ្រើសយកពួកគេខ្លះអោយធ្វើជាអ្នកដឹកនាំការថ្វាយបង្គំ។ ពិតជាមិនគួអោយជឿមែន! នេះគឺជាការកែទម្រង់ដ៏ធំមួយ។ គំនិតនេះពិតជាប្រឆាំង នឹងអ្វីគ្រប់យ៉ាងដែលពួកយូដាធ្លាប់បានដឹងអំពីអ្នកដែលអាចបំរើព្រះជាម្ចាស់បាន។ មានតែកូនប្រុសរបស់ សង្ឃអើរ៉ុនប៉ុណ្ណោះដែលអាចបម្រើជាសង្ឃបាន។ ហើយមានតែពួកលេវីប៉ុណ្ណោះដែលអាចជួយក្នុងការងារ សង្ឃបាន។ គ្មានសាសន៍យូដាឯទៀតណាអាចធ្វើការនេះបានឡើយ។ ប៉ុន្តែ ឥឡូវនេះ ព្រះជាម្ចាស់កំពុង មានបន្ទូលថា ទ្រង់នឹងអនុញ្ញាតអោយពួកអ្នកដែលមិនមែនជាសាសន៍យូដាចូលមកបម្រើទ្រង់ដូចជាពួក សង្ឃ និងពួកលេវីដែរ។`