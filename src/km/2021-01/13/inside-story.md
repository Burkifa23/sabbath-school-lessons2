---
title:  រឿងខ្លី
date:  26/03/2021
---

#### បញ្ហាសំបកកង់

លោកអ៊ីលីយ៉ា គុលទូកជាគ្រូគង្វាលនិងព្រឹទ្ធបុរសនៅសាកលវិទ្យាល័យអាត់វេនទីស្ទសាវស្គី នៃប្រទេសរុស្ស៊ី ។ លោក និងភរិយារបស់លោកបានបើកឡានទៅសំរាកវិស្សមកាលមួយនៅក្នុងតំបន់ដែលគេហៅថា សមុទ្រខ្មៅ។ ក្រោយពីបើកឡានចេញទៅបានប្រហែលជាដប់ម៉ោងរួចមក រថយន្តរបស់ លោកក៏ចាប់ផ្តើមមានបញ្ហាសំបកកង់ ឮសូរតែ ប៉ុប! ប៉ុប! ប៉ុប! អ៊ីលីយ៉ាមិនដឹងប្រាកដថា មានអ្វីខុសប្រក្រតី នោះទេ ។ ប៉ុប! ប៉ុប! ប៉ុប! គាត់បានឈប់ឡានហើយក៏ចេញទៅពិនិត្យមើល។ ដោយឈរឈ្ងោកមើល នៅពីលើកង់ឡាន លោកមើលមិនដឹងថា វាមានបញ្ហាអ្វីនោះឡើយ។ លោកក៏បានអធិស្ឋានជាមួយនឹង ប្រពន្ធរបស់លោក។ លោកបានអធិស្ឋានថា៖ «ឱព្រះវរបិតាអើយ! យើងខ្ញុំកំពុងមានបញ្ហាជាមួយកង់ ឡាន សូមទ្រង់ជួយយើងខ្ញុំផង»។ កាលបានអធិស្ឋានចប់សព្វគ្រប់ហើយ លោកអ៊ីលីយ៉ាក៏បានត្រឡប់មកកាន់ចង្កូតឡានវិញ ហើយក៏បើកបន្តទៅមុខទៀត។ សំឡេងក៏លាន់ឮកាន់តែខ្លាំងឡើងៗ ប៉ុប! ប៉ុប! ប៉ុប!។ អ៊ីលីយ៉ា និងភរិយារបស់លោកធ្វើដំណើរបានចម្ងាយដី1000គីឡូម៉ែត្រ។ មិនងាយនឹងទេ ប្រសិន បើពួកគេត្រឡប់ទៅផ្ទះវិញនោះ។ ពួកគេនៅសល់ចម្ងាយដី400គីឡូម៉ែត្រទៀតទើបបានទៅដល់គោលដៅ។ ប៉ុប! ប៉ុប! ប៉ុប! អ៊ីលីយ៉ាបានអធិស្ឋានយ៉ាងស្ងៀមស្ងាត់។ ភ្លាមៗនោះលោកក៏បានឮសំឡេងបុរសម្នាក់ និយាយថា៖ «សូមឈប់នៅហាងជួសជុលរថយន្តនោះទៅ ហើយចូលទៅរកជាងមេកានិចដែលនៅខាង ក្នុង»។ ដោយការភ្ញាក់ផ្អើល លោកក៏បានមើលតាមបង្អួចរថយន្តហើយឃើញថាមានហាងជួសជុលរថយន្ត មួយកន្លែងមែន។ លោកបានចតឡាន ហើយបានឃើញបុរសពីរនាក់កំពុងអង្គុយនិយាយគ្នាដូចជាគ្មាន ការងារធ្វើអ៊ីចឹង។ អ៊ីលីយ៉ាបានសួរថា៖ «តើអ្នកអាចជួយខ្ញុំបានទេ? រថយន្តរបស់ខ្ញុំកំពុងតែមានសំឡេង រំខាន»។ ជាងក៏បានត្រួតពិនិត្យរថយន្តនោះ។ ពួកគេបានបង្វិលកង់ឡានចុះឡើងៗ និងបានធ្វើសកម្មភាព ផ្សេងៗទៀត ។ ជាចុងក្រោយ ជាងមេកានិកម្នាក់ក៏បាននិយាយថា៖ «អាចចូលឡានបាន ហើយអ្នកអាច ទៅបានហើយ»។ អ៊ីលីយ៉ាក៏បាននិយាយថា៖ «អរគុណ តើខ្ញុំត្រូវជូនអ្នកប៉ុន្មានដែរ?» ជាងម្នាក់នោះបាន មានប្រសាសន៍ថា៖ «3ដុល្លារ»។ លោកអ៊ីលីយ៉ាក៏បានរកឃើញ3ដុល្លារ និងសៀវភៅដំណឹងល្អតាម រយៈលោកយ៉ូហានខ្នាតតូចមួយក្បាល។ គាត់បានស៊កលុយនៅក្នុងសៀវភៅ ហើយក៏បានប្រគល់ទៅ អោយជាង។ ដោយភាពភ្ញាក់ផ្អើល ជាងម្នាក់បានសួរថា៖ «តើនេះជាអ្វី?» អ៊ីលីយ៉ាបាននិយាយថា៖ «ដំណឹង ល្អ»។ ជាងកាន់តែមានការភ្ញាក់ផ្អើលឡើង។ តើអ្នកជាគ្រូគង្វាលមែនទេ? ជាងម្នាក់ទៀតបានសួរ។ អ៊ីលីយ៉ា ក៏បានងក់ក្បាល ។ ទឹកមុខរបស់ជាងនោះបានភ្លឺថ្លាឡើងដោយក្ដីអំណរ។ ពួកគេបានយកលុយ3ដុល្លារ ចេញពីសៀវភៅហើយប្រគល់វាទៅអោយអ៊ីលីយ៉ាវិញ។ ជាងម្នាក់ក្នុងចំណោមពួកគេបានលើកសៀវភៅ នេះឡើងហើយបាននិយាយថា៖ «ព្រះបានបញ្ជូនសៀវភៅនេះមកអោយពួកយើង»។ យើងទើបតែបាន និយាយអំពីព្រះនៅពេលដែលអ្នកបានមកដល់។