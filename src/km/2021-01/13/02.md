---
title:  ផ្ទៃមេឃថ្មីនិងផែនដីថ្មី
date:  21/03/2021
---

`សូមអានខគម្ពីរអេសាយ 65៖17-25។ តើព្រះជាម្ចាស់សន្យាថានឹងធ្វើអ្វីខ្លះក្នុងខទាំងនេះ?`

ព្រះជាម្ចាស់បានសន្យាថា ទ្រង់នឹងធ្វើអោយគ្រប់យ៉ាងទៅជាថ្មីឡើងវិញ។ ទ្រង់បានមានបន្ទូល ថា «ដ្បិតមើល អញនឹងបង្កើតផ្ទៃមេឃថ្មី ហើយនិងផែនដីថ្មី ឯរបស់ពីមុនៗ នោះនឹងគ្មានអ្នកណានឹងចាំ ទៀត ក៏មិនដែលចូលក្នុងគំនិតឡើយ» (អេសាយ 65៖17)។ ព្រះជាម្ចាស់បានសន្យាថា៖ «ប៉ុន្តែ ត្រូវ ឲ្យឯងរាល់គ្នាមានសេចក្តីអំណរ ហើយរីករាយឡើងជាដរាបចំពោះការដែលអញបង្កើតនោះ ដ្បិតមើល អញនឹងធ្វើឲ្យក្រុងយេរូសាឡិមបានជាទីរីករាយ ហើយប្រជាជនទាំងឡាយជាសេចក្តីអំណរ» (អេសាយ 65៖18)។ នៅក្នុងទីក្រុងយេរូសាឡិមនឹងលែងមានអ្នកណាយំសោកទៀតហើយ (អេសាយ 65៖ 19)។ មនុស្សនឹងមានអាយុជាង100ឆ្នាំមុនពេលពួកគេស្លាប់ (អេសាយ 6៖20)។ កិច្ចកាដែលដៃគេ ធ្វើ និងកូនចៅរបស់ពួកគេនឹងគង់វង្សស្ថិតស្ថេរនៅជាយូរអង្វែង និងបានផ្តល់នូវភាពរីករាយដល់មនុស្ស ទាំងពួង (អេសាយ 65៖21-23)។ ព្រះនឹងឆ្លើយតបពួកគេមុនពេលដែលពួកគេអំពាវនាវដល់ទ្រង់ (អេសាយ 65៖ 24) ។

`នេះគឺជាទិដ្ឋភាពដ៏ល្អក្រៃលែង។ ប៉ុន្តែ ទោះជាយ៉ាងនេះក្តី តើហេតុអ្វីបានជារឿងនេះមិនមែន ជាទិដ្ឋភាពនៃជីវិតដែលព្រះបានសន្យាថានឹងប្រទានមកយើងនោះឡើយ?`

រហូតមកដល់ពេលនេះ យើងបានឃើញទិដ្ឋភាពនៃជីវិតដ៏យូរអង្វែងប្រកបដោយសន្តិភាព និង សេចក្តីអំណរដែលរាស្ត្ររបស់ព្រះនឹងទទួលបាននៅក្នុងទឹកដីសន្យា។ ត្រូវហើយពួកគេពិតជារស់នៅបាន យូរ។ ប៉ុន្តែ ពួកគេក៏នឹងត្រូវស្លាប់ដែរ។ តើសេចក្តីសន្យានៃការផ្លាស់ប្តូរដ៏ធំដែលយើងរំពឹងថានឹងកើតឡើង ចំពោះគ្រប់យ៉ាងនៅលើផែនដីនេះគឺជាអ្វីទៅ? ខបន្ទាប់ប្រាប់យើងថា៖ «ឯឆ្កែព្រៃ និងកូនចៀមវានឹងរក ស៊ីជាមួយគ្នា ហើយសិង្ហនឹងស៊ីចំបើងដូចជាគោ ចំណែកពស់ វានឹងមានធូលីដីជាអាហារសត្វទាំងឡាយនឹង មិនបៀតបៀន ឬបំផ្លាញអ្វីនៅគ្រប់ក្នុងស្រុកភ្នំបរិសុទ្ធរបស់អញទៀតឡើយ នេះជាព្រះបន្ទូលនៃព្រះយេហូវ៉ា» (អេសាយ 65៖25 )។

សត្វតោស៊ីសាច់ជាអាហារ។ ដើម្បីឱ្យសត្វតោបពា្ឈប់ការស៊ីសាច់ ពួកគេនឹងត្រូវការសារធាតុ ចិញ្ចឹមច្រើនយ៉ាងជាងថ្នាក់ចម្អិនអាហារដែលបង្រៀនអោយប្រើតែរុក្ខជាតិប៉ុណ្ណោះ។ ព្រះជាម្ចាស់នឹង បង្កើតផែនដីថ្មីម្តងទៀតអោយដូចជាសួនអេដែនមុនគ្រាដែលអំពើបាបបានចូលមក។

នៅក្នុងបទគម្ពីរអេសាយ 65 ព្រះបានបង្ហាញយើងពីទិដ្ឋភាពនៃផែនដីថ្មីជាដំណាក់ៗ។ ទីមួយ ទ្រង់នឹងស្ថាបនាក្រុងយេរូសាឡិមថ្មី។ សូមប្រៀបធៀបគ្នាជាមួយបទគម្ពីរអេសាយ 11 ដែលយើងបាន សិក្សារួចមកថា ព្រះអង្គសង្គ្រោះនឹងធ្វើអោយអ្វីគ្រប់យ៉ាងបានល្អប្រសើរឡើងវិញ (អេសាយ 11៖1-5)។ ពេលនោះ ដល់គ្រាក្រោយមក សន្តិភាពនឹងកើតមានឡើងនៅគ្រប់ទិសទីក្នុងស្រុកភ្នំនៃព្រះជាម្ចាស់។ និមិត្តរូបដែលលោកអេសាយប្រើនៅក្នុងបទគម្ពីរអេសាយ 65 បង្ហាញយើងថា គ្រាអនាគតគឺនឹងបាន ដូចគ្នានិងអ្វីដែលយើងបានសិក្សានៅក្នុងព្រះគម្ពីរអេសាយ 11៖6, 7។ សេចក្តីសន្យានៃផែនដីថ្មីនឹង ចាប់ផ្តើមនៅក្រុងយេរូសាឡិម។ ប៉ុន្តែ ការចាប់ផ្តើមនោះ គ្រាន់តែជារសជាតិសាកល្បងនៃអ្វីដែលព្រះ សន្យានឹងធ្វើប៉ុណ្ណោះ។ ទ្រង់នឹងបង្កើតផែនដីថ្មីសម្រាប់មនុស្សដែលនឹងត្រូវបានសង្រ្គោះ។