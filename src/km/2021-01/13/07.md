---
title:  ការសិក្សាបន្ថែម
date:  26/03/2021
---

សូមអាន On the final cleansing of planet Earth from sin, read Ellen G. White, “The Controversy Ended,” in The Great Controversy, pp. 662-678។

«ពេលវេលានៅស្ថានសួគ៌នឹងកន្លងផុតទៅ។ នៅទីនោះពីមួយឆ្នាំទៅមួយឆ្នាំយើងនឹងឃើញនូវសេចក្ដីពិតដ៏អស្ចារ្យកាន់តែច្បាស់ទៅៗអំពីព្រះវរបិតា និងព្រះយេស៊ូវ។ ចំណេះដឹងរបស់យើងនឹង រីកចម្រើនឡើង។ សេចក្ដីស្រឡាញ់ ការគោរពប្រតិបត្តិចំពោះព្រះ ហើយនិងសុភមង្គលនឹងលូតលាស់ឡើងផងដែរ។ កាលណាមនុស្សជាតិបានរៀនអំពីព្រះកាន់តែច្រើន ពួកគេនឹងស្រឡាញ់ទ្រង់កាន់តែខ្លាំង។ ព្រះយេស៊ូវនឹងបង្ហាញយើងបន្ថែមទៀតអំពីសេចក្តីពិតដ៏អស្ចារ្យស្តីអំពីផែនការរបស់ព្រះវរបិតាដើម្បីជួយ សង្គ្រោះយើងរាល់គ្នា។ ព្រះយេស៊ូវនឹងបង្ហាញយើងនូវអ្វីគ្រប់យ៉ាងដែលព្រះវរបិតាបានធ្វើដើម្បីយកជ័យ ជំនះលើសាតាំង។ នោះចិត្តរបស់យើងរាល់គ្នានឹងបានពោរពេញទៅដោយសេចក្តីស្រឡាញ់និងការគោរព ចំពោះព្រះវរបិតាកាន់តែខ្លាំងឡើង។ យើងនឹងលេងពិណមាសថ្វាយព្រះដោយអំណរ។ សំឡេងជាច្រើន នឹងរួមប្រគុំគ្នាច្រៀងសរសើរតម្កើងដល់ព្រះ។ «នោះខ្ញុំក៏ឮគ្រប់ទាំងអស់ ដែលមានជីវិត នៅស្ថានសួគ៌ នៅផែនដី នៅក្រោមដី ហើយនៅក្នុងសមុទ្រ និងគ្រប់ទាំងអស់ដែលនៅស្ថានទាំងនោះនិយាយថា សូម ថ្វាយព្រះពរ កិត្តិនាម សិរីល្អ និងព្រះចេស្តាដល់ព្រះអង្គដែលគង់លើបល្ល័ង្ក ហើយដល់កូនចៀមនៅអស់ កល្បជានិច្ចរៀងរាបតទៅ» (វិវរណៈ 5៖13)។

មហាវិវាទដែលបានកើតឡើងជាសកលរវាងព្រះ និងសាតាំងបានឈានដល់ទីបញ្ចប់ហើយ។ អំពើបាបនិងមនុស្សមានបាបត្រូវបានបំផ្លាញ។ ផ្ទៃមេឃនិងផែនដីក៏បានស្អាតឡើងវិញដែរ។ សន្តិភាពនិងសេចក្តីអំណរកើតមានពោរពេញឡើងចំពោះមនុស្សគ្រប់គ្នា និងរបស់សព្វសារពើទាំងអស់ផង។ ព្រះ ជាម្ចាស់ទ្រង់ជាអ្នកដែលបង្កើតរាល់របស់សព្វសារពើ។ ទ្រង់បានផ្តល់ជីវិត សេចក្តីពិត និងសេចក្តីអំណរ មកដល់របស់គ្រប់យ៉ាងដែលទ្រង់បានបង្កើតបានធ្វើ។ របស់សព្វសារពើចាប់ពីរូបធាតុតូចបំផុតដែលទ្រង់ បានបង្កើតរហូតដល់ពិភពធំៗ គឺមានភាពគ្រប់លក្ខណ៍នៅតាមសភាពដ៏ស្រស់ត្រកាលរបស់វា។ ភាពស្រស់ ស្អាតនៃរបស់សព្វសារពើបានសម្តែងថាព្រះវរបិតាជាព្រះនៃសេចក្ដីស្រឡាញ់»។ ដកស្រង់ពី Ellen G. White, The Great Controversy, page 678, adapted។

**សំណួរពិភាក្សា**

`1. តើហេតុអ្វីបានជាសេចក្ដីសន្យាស្តីអំពីជីវិតដ៏អស់កល្បជានិច្ចនៅលើស្ថានសួគ៌និងផែនដីថ្មីមានសារសំខាន់ចំពោះជំនឿគ្រិស្ដសាសនារបស់យើង? តើសេចក្តីជំនឿរបស់យើងមានប្រយោជន៍អ្វីទៀតប្រសិន បើគ្មានសេចក្តីសន្យានេះ?`

`2. សូមអានខគម្ពីពេត្រុសទី2 3៖10-14។ តើខគម្ពីរទាំងនេះបង្រៀននូវគំនិតដូចគ្នាដែលបង្ហាញ នៅក្នុងបទគម្ពីរអេសាយ 66 យ៉ាងដូចម្តេច?`