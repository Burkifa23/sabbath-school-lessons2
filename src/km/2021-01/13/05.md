---
title:  សហគមន៍រួមជំនឿ
date:  24/03/2021
---

ព្រះជាម្ចាស់បានមានបន្ទូលទៅកាន់សាសន៍អ៊ីស្រាអែលថា៖ «ឯងរាល់គ្នានឹងបានធ្វើជានគរ ដល់អញដែលសុទ្ធតែជាសង្ឃ ហើយជាសាសន៍បរិសុទ្ធឲ្យអញដែរ» (និក្ខមនំ 19៖6)។ ព្រះអង្គក៏បាន ត្រាស់ហៅមនុស្សទាំងនេះខ្លះអោយបានធ្វើជាសង្ឃសម្រាប់ប្រជាជនរបស់ទ្រង់ទាំងអស់។ ប៉ុន្តែ នៅពេល អនាគតសាសន៍ដទៃខ្លះ ឬអ្នកដែលមិនមែនជាសាសន៍យូដានឹងក្លាយជាអ្នកដឹកនាំសាសនា (អេសាយ 66៖22)។

`ការសម្រេចព្រះទ័យរបស់ព្រះជាម្ចាស់ក្នុងការអនុញ្ញាតឱ្យជនក្រៅសាសន៍ក្លាយជាអ្នកដឹកនាំសាសនា នោះគឺជាកំណែទម្រង់ដ៏ធំមួយ។ តើច្បាប់ថ្មីនេះនឹងផ្លាស់ប្តូរសហគមន៍រួមជំនឿក្នុងសម័យសញ្ញា ថ្មីយ៉ាងដូចម្តេច? សម្រាប់ចម្លើយសូមអានខគម្ពីរម៉ាថាយ 28៖19; កិច្ចការ 26៖20; កាឡាទី 3៖ 28; កូល៉ុស 3៖11; ធីម៉ូថេទី1 3៖16។`

នៅក្នុងផែនការថ្មីរបស់ព្រះសម្រាប់រាស្ត្ររបស់ទ្រង់ សាសន៍ដទៃ ឬអ្នកមិនមែនសាសន៍យូដា នឹងចូលរួមជាមួយរាស្ត្ររបស់ព្រះ។ សាសន៍ដទៃក៏នឹងក្លាយជាដៃគូស្មើភាពគ្នាជាមួយសាសន៍យូដាដែរ។ ទាំងសាសន៍យូដានិងសាសន៍ដទៃនឹងក្លាយជានគរមួយដែលមានសុទ្ធតែពួកសង្ឃហ្លួង ឬអ្នកដឹកនាំ បរិសុទ្ធ។ នេះបង្ហាញយើងរាល់គ្នាអោយឃើញថាការបែងចែកគ្នារវាងសាសន៍យូដានិងសាសន៍ដទៃនឹង លែងមានតទៅទៀតហើយ។

`តើផែនការថ្មីរបស់ព្រះនេះនឹងកើតឡើងនៅពេលណា?`

សាវកប៉ុលជាអ្នកបំរើដែលព្រះជាម្ចាស់ត្រាស់ហៅអោយផ្សាយដំណឹងល្អអំពីព្រះយេស៊ូវដល់សាសន៍ដទៃ។ លោកប៉ុលបានប្រកាសថា៖ «គ្មានសាសន៍យូដា ឬសាសន៍ក្រេក គ្មានបាវបំរើ ឬអ្នកជា គ្មានប្រុស និងស្រីទៀតទេ ពីព្រោះអ្នករាល់គ្នាទាំងអស់រួមមកតែមួយ នៅក្នុងព្រះគ្រីស្ទយេស៊ូវ ហើយបើអ្នករាល់គ្នាជារបស់ផងព្រះគ្រីស្ទ នោះក៏ពេញជាពូជរបស់លោកអ័ប្រាហាំហើយ ក៏ជាអ្នកគ្រងមរដកតាមសេចក្តីសន្យាផង» (កាឡាទី 3៖28, 29)។

តើការប្រកាសនេះមានអត្ថន័យយ៉ាងណាចំពោះសាសន៍ដទៃ? តើការប្រែក្លាយជាសង្ឃដ៏បរិសុទ្ធ មានន័យថាពួកគេអាចអួតអាង ឬគិតថាពួកគេប្រសើរជាងអ្នកដទៃទៀតមែនទេ? មិនមែនទេ សេចក្តី ប្រកាសនេះគឺជាការអំពាវនាវ ឬការត្រាស់ហៅទេតើ។ ព្រះបានត្រាស់ហៅពួកសាសន៍ដទៃអោយចូល រួមជាមួយពួកយូដាក្នុងការប្រកាសដំណឹងល្អអំពីព្រះយេស៊ូវ (សូមអានខគម្ពីរពេត្រុសទី1 2៖9 ប្រៀប ធៀបជាមួយខគម្ពីរអេសាយ 66៖19) ។

ហើយចុះជនជាតិយូដាវិញ? តើពួកគេហ៊ានមកត្អូញត្អែរថាព្រះជាម្ចាស់មិនយុត្តិធម៌ទេ ព្រោះទ្រង់អនុញ្ញាតឱ្យសាសន៍ដទៃបានក្លាយជាសង្ឃ? ពិតជាមិនមែនទេ។ ក្នុងពេលតែមួយ សាសន៍ដទៃត្រូវតែ សម្តែងនូវការគោរពចំពោះបងប្អូនប្រុសស្រីជនជាតិយូដារបស់ពួកគេ (សូមអានខគម្ពីរម៉ាថាយ 20៖1-16)។ ព្រះបានប្រទានក្រឹត្យវិន័យជាមុនដំបូងមកដល់ពួកយូដា (រ៉ូម 3៖2)។ ដូច្នេះ លោកប៉ុលបានព្រមាន ពួកសាសន៍ដទៃដើម្បីកុំអោយពួកគេអួតខ្លួនថាប្រសើរជាងជនជាតិយូដាដែលមិនទទួលយកសេចក្តីពិតអំពី ព្រះយេស៊ូវនោះឡើយ (រ៉ូម 11៖17, 18)។