---
title:  អ្នកនឹងកូនចៅរបស់អ្នកនិងបានរស់នៅជារៀងរហូត
date:  25/03/2021
---

`សូមអានខគម្ពីរអេសាយ 66៖22។ តើខគម្ពីរនេះបាននិយាយអ្វីខ្លះមកកាន់យើងរាល់គ្នា? តើសេចក្ដីសន្យានេះបានផ្ដល់អោយយើងនូវសេចក្ដីសង្ឃឹមអ្វីខ្លះ?`

នៅក្នុងខគម្ពីរអេសាយ 66៖22 យើងបានអានអំពីសេចក្តីសន្យាដ៏អស្ចារ្យបំផុតមួយនៅក្នុង កណ្ឌគម្ពីរអេសាយទាំងមូល។ សូមអាននូវសេចក្តីសន្យានេះដោយយកចិត្តទុកដាក់។ នៅលើផែនដីថ្មី ពួកយើងនិងកូនចៅរបស់យើងនឹងរស់នៅជារៀងរហូតតទៅ។ ខគម្ពីរនេះគឺជាសេចក្តីសន្យានៃជីវិតអស់ កល្បជានិច្ចនៅលើផែនដីថ្មី។ ព្រះនឹងបំផ្លាញអំពើបាបជារៀងរហូតតទៅ។ សេចក្ដីស្លាប់នឹងមិនបៀតបៀន យើងទៀតទេ។ យើងនឹងលែងរងទុក្ខវេទនាទៀតហើយ។ សេចក្តីសន្យានេះគឺជារង្វាន់ចុងក្រោយដែល ព្រះបានសន្យានឹងយើងរាល់គ្នា។

`សូមអានខគម្ពីរអេសាយ 66៖23។ តើហេតុអ្វីបានជាមានខែថ្មី រួមជាមួយថ្ងៃឈប់សម្រាក នៅក្នុងទិដ្ឋភាពនៃផែនដីថ្មីដែលហោរាអេសាយបានបង្ហាញយើងដូច្នេះ?`

ខគម្ពីរអេសាយ 66៖23 មិនមែនជាខគម្ពីរដែលងាយស្រួលយល់នោះទេ។ ប៉ុន្តែ នេះគឺជា សេចក្តីពន្យល់មួយដែលអាចទៅរួច។ ព្រះជាម្ចាស់បានបង្កើតថ្ងៃឈប់សំរាក មុនពេលដែលព្រះអង្គបាន បញ្ជាអោយរាស្ត្ររបស់ទ្រង់នាំយកតង្វាយមកថ្វាយទ្រង់ (លោកុប្បត្ដិ 2៖2, 3)។ នេះសរបញ្ជាក់អោយ ឃើញថា ថ្ងៃឈប់សម្រាកត្រូវបានចែកដាច់ដោយឡែកពីការថ្វាយតង្វាយបូជាផ្សេងៗដែលមនុស្សបាន ថ្វាយដល់ព្រះ។ ដូច្នេះ ថ្ងៃឈប់សម្រាកនៅតែបន្តជាផ្នែកមួយនៃជីវិតនៅលើផែនដីថ្មី។ គ្មានកន្លែងណា នៅក្នុងព្រះគម្ពីរដែលយើងឃើញភស្តុតាងណាមួយមកបញ្ជាក់ថា ព្រះបានត្រាស់បង្គាប់អោយរាស្ត្ររបស់ ទ្រង់ថ្វាយបង្គំទ្រង់នៅថ្ងៃចូលខែ1ឡើយ។ ប៉ុន្តែ ប្រហែលជានៅលើផែនដីថ្មី ថ្ងៃចូលខែ1 នឹងបានជាថ្ងៃ គោរពថ្វាយបង្គំទេដឹង។ (ប៉ុន្តែ ថ្ងៃឈប់សម្រាកផ្សេងៗមិនដូចគ្នានឹងថ្ងៃទី7ទេ)។ ប្រហែលជាថ្ងៃចូលខែ1 មានទំនាក់ទំនងគ្នាពិសេសជាមួយនឹងដើមឈើជីវិតឬយ៉ាងណា។ នៅក្នុងខគម្ពីរវិវរណៈ 22៖2 យើង ដឹងថា ដើមជីវិតបង្កើតផលផ្លែជារៀងរាល់ខែ 12 ដងក្នុងមួយឆ្នាំ។ យើងប្រហែលជាមិនដឹងច្បាស់ថាគម្ពីរអេសាយ 66៖23 មានន័យយ៉ាងដូចម្តេចអោយប្រាកដនោះទេ។ ប៉ុន្តែ អ្វីដែលសំខាន់បំផុតនៅ ក្នុងខនេះបង្ហាញយើងថា មនុស្សដែលព្រះជួយសង្គ្រោះនឹងថ្វាយបង្គំទ្រង់ជារៀងរហូតតទៅ។

`តើហេតុអ្វីបានជាហោរាអេសាយបញ្ចប់សៀវភៅរបស់គាត់ជាមួយនឹងទិដ្ឋភាពដ៏អាក្រក់ស្តីអំពី មនុស្សដែលបានសង្រ្គោះសម្លឹងមើលសាកសពមនុស្សអាក្រក់ដែលត្រូវបានបំផ្លាញដោយព្រះ (អេសាយ 66៖24)?`

លោកអេសាយចង់ព្រមានដល់រាស្ត្ររបស់ខ្លួនកុំអោយមានចិត្តងាករេចេញពីព្រះ។ ដូច្នេះហើយ បានជាអេសាយបង្ហាញពួកគេអំពីអ្វីដែលនឹងកើតឡើងចំពោះអ្នកដែលបានសង្រ្គោះនិងអស់អ្នកដែលត្រូវ បំផ្លាញដោយព្រះជាម្ចាស់។ តើលោកអ្នកបានឃើញទេថាមនុស្សអាក្រក់នឹងត្រូវស្លាប់? នេះបង្ហាញយើង ថា ព្រះនឹងមិនដុតសាកសពមនុស្សអាក្រក់ជារៀងរហូតនោះទេ។ ភ្លើងនឹងឆេះតែដរាបណាដែលវាត្រូវការដុត។ បន្ទាប់ពីវាបានបំពេញកិច្ចការវារួចហើយ នោះវានឹងរលត់វិញ។ បន្ទាប់មក ព្រះនឹងស្ថាបនាក្រុង យេរូសាឡិមថ្មីឡើងវិញម្តងទៀត។