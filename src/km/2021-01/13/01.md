---
title:  ភពផែនដីថ្មី
date:  20/03/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 65៖17, 25; អេសាយ 66៖1-19; អេសាយ 66៖19-21; អេសាយ 66៖22-24។

> <p>ខចងចាំ</p>
> «ដ្បិតមើល អញនឹងបង្កើតផ្ទៃមេឃថ្មី ហើយនិងផែនដីថ្មី ឯរបស់ពីមុនៗ នោះនឹងគ្មានអ្នកណា នឹងចាំទៀត ក៏មិនដែលចូលក្នុងគំនិតឡើយ» (អេសាយ 65៖17)។

ប៊ីលីគីជាក្មេងប្រុសម្នាក់ដែលមានអាយុ12ឆ្នាំ។ គាត់បានអានសៀវភៅមួយក្បាលរហូតដល់ចប់ដែលនិយាយអំពីពិភពផ្កាយ។ បន្ទាប់មក គាត់ក៏លែងចង់ទៅសាលារៀនតទៅទៀត។ ម្ដាយរបស់គាត់ក៏ បាននាំគាត់ទៅជួបគ្រួពេទ្យប្រចាំគ្រួសារ។ លោកវេជ្ជបណ្ឌិតបានសួរគាត់ថា៖ «ប៊ីលីតើឯងកើតអី? តើហេតុអ្វី បានជាឯងមិនចង់ទៅសាលាអ៊ីចឹង?» ប៊ីលីបាននិយាយថា៖ «លោកគ្រូពេទ្យ នោះដោយសារតែខ្ញុំបានអាន សៀវភៅមួយក្បាលស្តីអំពីភពផ្កាយ។ ក្នុងសៀវភៅនោះបានតំណាលថា ព្រះអាទិត្យនឹងដុតបំផ្លាញផែនដី នៅពេលអនាគត។ ពេលនោះ រាល់ជីវិតទាំងឡាយនៅលើផែនដីនឹងត្រូវវិនាសអន្តរាយ។ ដូច្នេះ ប្រសិនបើអ្វីៗនឹងត្រូវសាបសូន្យនៅទីបញ្ចប់នោះ ហេតុអីខ្ញុំចាំបាច់ទៅសាលាទៀត?»។ ស្ត្រីជាម្តាយក្មេងប្រុសនោះបានស្រែកឡើងថា៖ «ចុះឯងទៅខ្វល់អី!» លោកវេជ្ជបណ្ឌិតបានញញឹមទៅកាន់ប៊ីលី រួចលោកបាន មានប្រសាសន៍ថា៖ «ទោះជាយ៉ាងនេះក្តី ប៊ីលីប្អូនមិនចាំបាច់ព្រួយបារម្ភអំពីរឿងនោះទេ។ ទំរាំដល់រឿងនេះ កើតឡើង នោះយើងរាល់គ្នាប្រហែលជាបានស្លាប់បាត់ទៅជាយូរណាស់មកហើយ»។

ជាការពិតណាស់ នេះជាចំណែកមួយនៃបញ្ហា៖ នៅទីបញ្ចប់យើងរាល់គ្នានឹងត្រូវស្លាប់។ ប៉ុន្តែសេចក្តីស្លាប់មិនមែនជារឿងចុងក្រោយដែលកើតឡើងចំពោះជីវិតយើងទេ។ ព្រះនឹងប្រទានអោយយើង នូវជីវិតដ៏អស់កល្បជានិច្ចដល់យើងរាល់គ្នានៅលើផែនដីដែលទ្រង់នឹងរៀបចំសាជាថ្មីឡើងវិញ។