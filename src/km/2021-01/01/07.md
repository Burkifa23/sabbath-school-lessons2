---
title:  ការសិក្សាបន្ថែម
date:  01/01/2021
---

សូមអានអត្ថបទដកស្រង់ចេញពីសៀវភៅរបស់អ្នកស្រីអែល្លិន ជីវ៉ៃត៍អំពីព្រះគម្ពីរអេសាយ 1៖4 ថា «រាស្ត្ររបស់ព្រះបានងាកបែរចេញពីទ្រង់។ ពួកគេបានបាត់បង់នូវប្រាជ្ញានិងយោបល់អស់ហើយ។ គេលែងស្គាល់អ្វីដែលហៅថាសំខាន់ទៀតហើយ។ គេលែងចាំបានហើយថាព្រះជាម្ចាស់នេះឯងដែលបាន សំអាតពួកគេពីអំពើបាបចាស់របស់គេនោះ។ គេលែងមានសេចក្តីសុខសាន្ដក្នុងចិត្តទៀតហើយ។ គេរស់ នៅក្នុងសេចក្តីងងឹតសូន្យសុងខាងឯវិញ្ញាណ។ គេព្យាយាមលុបបំបាត់ចេញអោយអស់នូវការចងចាំស្តីអំពី សេរីភាព សុវត្ថិភាព និង សុភមង្គលដែលគេធ្នាប់មានកាលពីអតីតកាល។ ពួកគេពិតជាធ្វើរឿងដែលល្ងីល្ងើ និង មិនសមហេតុផលទាល់តែសោះ។ ព្រះមិនអាចប្រទានពរដល់រាស្ត្ររបស់ទ្រង់បាន នោះក៏ដោយសារ តែឥរិយាបថរបស់ពួកគេ។ ពួកគេតែងតែទម្លាក់កំហុសអោយគ្នាទៅវិញទៅមក។ ពួកគេចូលចិត្តតែស្តាប់ នួវពាក្យញុះញង់របស់សាតាំងប្រឆាំងនឹងព្រះ។ គេបានសម្តែងអោយមនុស្សគ្រប់គ្នាឃើញនូវរូបភាពមិន ពិតរបស់ព្រះ។ អាកប្បកិរិយារបស់គេសបញ្ជាក់អោយឃើញថាព្រះពិតជាគ្មានសេចក្ដីមេត្ដាករុណា ឬ ការ អត់ទោសឡើយ»។

**សំណួរពិភាក្សា**

`1. តើលោកអ្នកអាចលាងជម្រះខ្លួនអ្នក និងធ្វើអោយខ្លួនលោកអ្នកបានជ្រះស្អាតបានយ៉ាងដូចម្តេច (អេសាយ 1៖16)? តើខនេះមានអត្ថន័យយ៉ាងណា? (សូមអានភីលីព 2៖12, 13 ដើម្បីជួយលោក អ្នកក្នុងការឆ្លើយនិងសំណួរនេះ)។`

`2. សូមអានខគម្ពីរម៉ាថាយ 21៖33-45; ម៉ាកុស 12៖1-12; និងលូកា 20៖9-19។ ដូច ដែលខទាំងនេះបង្ហាញ តើព្រះយេស៊ូវដកស្រង់នូវគំនិតពីបទចំរៀងស្នេហានៃចំការទំពាំងបាយជូរនេះ ហើយប្រើវានៅក្នុងជំនាន់របស់ទ្រង់យ៉ាងដូចម្តេច? តើទ្រង់បានផ្លាស់ប្តូរនូវទស្សនៈអ្វីខ្លះ? តើទ្រង់បាន បន្ថែមវាយ៉ាងដូចម្តេច? តើរឿងនេះបង្រៀនយើងអំពីអ្វីខ្លះក្នុងនាមជាអ្នកសេវេនដេយអាត់វេនទីស្ទមួយរូប?`

`3. តើការអត់ទោសបាបរបស់ព្រះជាម្ចាស់ និង សេចក្តីសន្យារបស់ទ្រង់ក្នុងការផ្លាស់ប្តូរជីវិតយើងមាន ទំនាក់ទំនងគ្នាយ៉ាងដូចម្តេច? តើរឿងណាមួយត្រូវកើតមុន? តើវាជាការផ្លាស់ប្តូរជីវិតទាំងស្រុងជាមុនសិន រួចបន្ទាប់មកទើបមានការអត់ទោសបាបឬអី? ឬក៏ការអត់ទោសហើយបន្ទាប់មកការផ្លាស់ប្តូរជីវិតទាំងស្រុង ឬ? ហេតុអ្វីបានជាការដឹងថារឿងណាមួយត្រូវកើតមុនមានសារៈសំខាន់ម្លេ៉ះ?`

`4. នៅក្នុងអត្ថបទដកស្រង់ខាងលើ អ្នកស្រីអែល្លិន ជីវ៉ៃត៍បានថា «ព្រះមិនអាចប្រទានពរដល់រាស្រ្ត របស់ទ្រង់បានទេ ដោយសារតែអាកប្បកិរិយារបស់ពួកគេទេ» តើប្រសាសន៍នេះមានអត្ថន័យដូចម្តេច?`