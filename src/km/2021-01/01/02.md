---
title:  ផ្ទៃមេឃ និងផែនដីអើយចូរផ្ទៀងត្រចៀកស្តាប់ចុះ
date:  27/12/2020
---

កណ្ឌគម្ពីររបស់ហោរាអេសាយផ្តើមសេចក្តីឡើងដោយការបរិយាយប្រាប់យើងថា អ្នកនិពន្ធ របស់កណ្ឌគម្ពីរនេះគឺ «លោកអេសាយ ជាកូនរបស់អេម៉ុស» (អេសាយ 1៖1)។ ព្រះទ្រង់បានប្រទាន ព្រះបន្ទូលរបស់ទ្រង់ដល់ហោរាអេសាយនៅក្នុង «សុបិននិមិត្តដ៏ពិសេសមួយ» (អេសាយ 1៖1)។ សុបិននិមិត្តរបស់ហោរាអេសាយ បានពិពណ៌នាអំពីអ្វីដែលនឹងត្រូវកើតមានឡើងចំពោះ «ស្រុកយូដាស និងក្រុងយេរូសាឡិម» ក្នុងគ្រារបស់ «ស្តេចអូសៀស ស្តេចយ៉ូថាម ស្តេចអេហាស និង ស្តេចហេសេគា ដែលជាស្តេចរបស់ស្រុកយូដា» (អេសាយ 1៖1)។ កណ្ឌគម្ពីរនេះក៏បានរៀបរាប់ប្រាប់យើងផង ដែរថា ព្រះបន្ទូលរបស់ព្រះតាមរយៈលោកអេសាយគឺទុកសម្រាប់តែប្រជាពលរដ្ឋក្នុងប្រទេសរបស់ លោកក្នុងជំនាន់ដែលលោកបានរស់នៅប៉ុណ្ណោះ។ លោកអេសាយបាននិយាយទៅកាន់ពលរដ្ឋរបស់ លោកស្តីអំពីជីវិតខាងឯព្រលឹងវិញ្ញាណរបស់ពួកគេ និងអំពីអ្វីដែលនឹងត្រូវកើតមានឡើងចំពោះគេនៅ ក្នុងគ្រាខាងមុខ។

លោកអេសាយគឺជាហោរាម្នាក់។ រីឯហោរាគឺជាអ្នកនាំសារដ៏ពិសេសរបស់ព្រះទៅកាន់រាស្ត្រ របស់ទ្រង់។ លោកអេសាយបានបំរើព័ន្ធកិច្ចថ្វាយព្រះ នៅក្នុងជំនាន់របស់ស្តេចទាំងបួនដែលមានឈ្មោះ បរិយាយក្នុងព្រះគម្ពីរអេសាយ 1៖1។ ស្តេចទាំងបួនអង្គនេះបានជួយយើងអោយដឹងថា លោកអេសាយ បាននិយាយទៅកាន់មនុស្សដែលរស់នៅក្នុងជំនាន់ស្តេចទាំងនេះ។ យើងអាចសិក្សាអំពីរឿងរ៉ាវបន្ថែម ទៀតចេញពីព្រឹត្តិការណ៍ដែលបានកើតឡើងនៅក្នុងជំនាន់នោះ ក្នុងបទគម្ពីរពង្សាវតារក្សត្រទី2 ជំពូក 15-20 និងបទគម្ពីររបាក្សត្រទី2 ជំពូក26-32។

`សូមអានខគម្ពីរអេសាយ 1៖2។ តើអ្វីជាព្រះបន្ទូលដែលយើងបានរៀននៅក្នុងខនេះ? តើព្រះវរបិតាទ្រង់មានព្រះបន្ទូលស្តីអំពីអ្វីនៅក្នុងខនេះ? តើយើងអាចមើលឃើញគំនិតដដែលនេះ លេច ឡើងតាំងពីដើមដំបូង រហូតដល់ទីបញ្ចប់នៃប្រវត្តិសាស្ត្រព្រះគម្ពីរយ៉ាងដូចម្តេច? តើរឿងដដែលនេះកើត ឡើងពិតប្រាកដដែលឬទេ ចំពោះព្រះវិហារគ្រិស្តសាសនាសព្វថ្ងៃនេះ? ចូរពន្យល់។`

តើលោកអ្នកមានដឹងទេថា សាររបស់ហោរាអេសាយផ្តើមឡើងដោយពាក្យថា «ឱស្ថានសួគ៌ អើយ (ផ្ទៃមេឃ) ចូរស្តាប់ ហើយផែនដីអើយ ចូរផ្ទៀងត្រចៀកចុះ» (អេសាយ 1៖2) ចូរប្រៀបធៀប ខគម្ពីរចោទិយកថា 30៖19 និងខគម្ពីរចោទិយកថា 31៖28? តើព្រះជាម្ចាស់ចង់មានព្រះបន្ទូល ថា ស្ថានសួគ៌ (ផ្ទៃមេឃ) និង ផែនដីពិតជាអាចស្តាប់និងយល់បានឬអី? ពិតជាអត់ទេ! ព្រះទ្រង់ប្រើប្រាស់ ពាក្យពេចន៍ទាំងនេះដើម្បីឱ្យយើងយកចិត្តទុកដាក់។ ទ្រង់មានព្រះហឫទ័យចង់ឲ្យយើងស្តាប់ដោយយក ចិត្តទុកដាក់នូវអ្វីដែលទ្រង់បានមានបន្ទូល។

នៅក្នុងយុគសម័យរបស់គម្ពីរ ស្ដេចនានាដែលមានអំណាច ដែលមកពីតំបន់ចុងបូព៌ាប្រទេសពួកគេច្រើនតែធ្វើកិច្ចព្រមព្រៀងជាមួយមេដឹកនាំនៃប្រទេសទាំងឡាយដែលទន់ខ្សោយជាងខ្លួន។ ស្តេច ដែលមានឥទ្ធិពលកាន់តែខ្លាំង គេបានអំពាវនាវអោយព្រះរបស់ខ្លួនធ្វើជាសាក្សីដល់គេ។ ចុះហេតុអ្វីបាន ជាស្តេចទ្រង់ធ្វើបែបនេះ? នោះក៏ដោយសារតែទ្រង់ចង់បង្ហាញថាព្រះនឹងដាក់ទណ្ឌកម្មដល់អ្នកណាដែល រំលោភនៅកិច្ចព្រមព្រៀងនោះ។ ដូចគ្នានេះដែរ ព្រះជាម្ចាស់ទ្រង់បានតាំងសញ្ញាជាមួយសាសន៍អ៊ីស្រាអែល នៅជំនាន់លោកម៉ូសេ។ ប៉ុន្តែទ្រង់មិនបានយកព្រះដទៃណាមកធ្វើជាសាក្សីឡើយ។ ត្បិតព្រះទ្រង់ជាព្រះ ដ៏ពិតតែមួយប៉ុណ្ណោះ។ ព្រះអង្គបានបង្កើតអ្វីៗសព្វសារពើនៅលើផ្ទៃមេឃនិងផែនដី។ ដូច្នេះហើយបាន ជាព្រះទ្រង់យកផ្ទៃមេឃនិងផែនដីមកធ្វើជាសាក្សីអោយទ្រង់ (សូមអានចោទិយកថា 4៖26 ផងដែរ) ។

`សូមអានព្រះគម្ពីរអេសាយ 1៖1-9 ដោយយកចិត្តទុកដាក់។ តើខទាំងនេះបានសម្តែងយ៉ាង ដូចម្តេច អំពីបាបរបស់ស្រុកយូដា? តើអំពើបាបរបស់ស្រុកនេះបានបណ្តាលអោយមានអ្វីកើតឡើងខ្លះ? ស្របពេលជាមួយគ្នានេះដែរ តើយើងមើលឃើញសេចក្តីសង្ឃឹមអ្វីខ្លះនៅក្នុងគម្ពីរអេសាយ 1៖9?`