---
title:  ចម្រៀងនៃសេចក្តីស្រឡាញ់ដែលដាស់តឿនចិត្ត
date:  31/12/2020
---

`សូមអានចម្រៀងនេះនៅក្នុងខគម្ពីរអេសាយ 5៖1-7។ បទចម្រៀងនេះក៏ជារឿងប្រៀប ប្រដូចផងដែរ។ តើរឿងប្រៀបប្រដូចនេះមានអត្ថន័យយ៉ាងដូចម្តេចទៅ?`

ព្រះវរបិតាបានពន្យល់នូវអត្ថន័យនៃសាច់រឿងប្រៀបប្រដូចនេះនៅចុងបញ្ចប់នៃខគម្ពីរអេសាយ 5៖7។ ព្រះជាម្ចាស់បានប្រើប្រាស់នូវនិមិត្តរូបផ្សេងៗ ដើម្បីជួយដល់រាស្ត្ររបស់ទ្រង់ឱ្យអាចមើលឃើញនូវអ្វីដែលមាននៅក្នុងចិត្តរបស់ពួកគេ។ ព្រះទ្រង់ក៏បានប្រើវិធីដូចគ្នានេះដែរជាមួយស្តេចដាវីឌ (សូមអាន ខគម្ពីរសាំយូអែលទី2 12៖1-13)។ ទ្រង់បានដាក់ចំណងជើងអោយរឿងប្រៀបប្រដូចនេះថា «បទចំរៀង នៃសេចក្តីស្រឡាញ់» (អេសាយ 5៖1)។ ចំណងជើងនេះឆ្លុះបញ្ចាំងពីអ្វីដែលព្រះទ្រង់សព្វព្រះទ័យពី រាស្រ្តរបស់ទ្រង់ និងបង្ហាញពីអ្វីដែលនៅក្នុងព្រះហឫទ័យរបស់ព្រះអង្គ។ ព្រះជាម្ចាស់ទ្រង់ជាសេចក្តី ស្រឡាញ់ (យ៉ូហានទី1 4៖8)។ ព្រះអង្គនឹករំពឹងថារាស្ត្ររបស់ទ្រង់នឹងស្រឡាញ់ទ្រង់វិញ។ ទ្រង់ប្រៀប ប្រដូចសេចក្តីស្រឡាញ់នេះទៅនឹង «ដើមទំពាំងបាយជូរល្អ» (អេសាយ 5៖2)។ ប៉ុន្តែទ្រង់មិនដែលបាន ទទួលផលទំពាំងបាយជូរពីរាស្ត្ររបស់ទ្រង់ឡើយ។ អ្វីដែលទ្រង់ទទួលបាននោះគឺផ្លែទំពាំងបាយជូរព្រៃ ប៉ុណ្ណោះ(អេសាយ 5៖2) ដែលភាសាហេព្រើរហៅផ្លែនេះថា «ទំពាំងបាយជូររលួយ» ដែលមានន័យថា «ក្លិនស្អុយ» (អេសាយ 5៖2)។

`តើព្រះវរបិតាចង់មានន័យយ៉ាងដូចម្តេច នៅពេលដែលទ្រង់មានបន្ទូលនៅក្នុងខគម្ពីរអេសាយ 5៖4? «តើគួរឲ្យអញធ្វើអ្វីទៀតដល់ចំការទំពាំងបាយជូររបស់អញ ដែលអញលះបង់មិនបានធ្វើនោះ»?`

បន្ទាប់មកព្រះជាម្ចាស់ទ្រង់មានព្រះបន្ទូលថា៖ «ឥឡូវនេះ អញនឹងប្រាប់ឲ្យឯងរាល់គ្នាដឹងជា អញនឹងធ្វើអ្វីដល់ចំការទំពាំងបាយជូររបស់អញនោះ គឺអញនឹងរើរបងចេញ នោះសត្វនឹងចូលស៊ីបំផ្លាញ អញនឹងរំលំកំផែងចេញ នោះចំការនឹងត្រូវជាន់ឈ្លីទៅ អញនឹងបំផ្លាញអស់រលីង នឹងគ្មានអ្នកណាកាត់ លួស ឬជ្រួយដីទៀតឡើយ» (អេសាយ 5៖5, 6)។ នៅពេលដែលយើងរាល់គ្នាធ្វើបាប ព្រះជាម្ចាស់ មិនបានកាត់កាល់យើងចេញភ្លាមនោះទេ។ ទ្រង់ក៏មិនបពា្ឈប់នូវការការពារ និងបំផ្លិចបំផ្លាញយើងភ្លាមៗ ដែរ។ ទ្រង់ទុកឱកាសឱ្យយើងទទួលយកការអត់ទោសពីទ្រង់ (សូមអានពេត្រុសទី2 3៖9)។ ព្រះ ជាម្ចាស់នឹងមិនកាត់កាល់កូនណាម្នាក់ដែលបែរមករកទ្រង់វិញឡើយ។ ទ្រង់នៅតែព្យាយាមទាញនាំយើង ត្រឡប់មករកទ្រង់វិញ ដរាបណានៅមានសង្ឃឹមដែលយើងនឹងទទួលយកទ្រង់វិញ។ ព្រះអង្គមិនងាយនឹងទទួលយកនូវចម្លើយបដិសេធដោយងាយៗនោះទេ។ ទ្រង់ជ្រាបថា យើងរាល់គ្នាត្រូវបានបោកបញ្ឆោត ដោយអំពើបាប។ ប៉ុន្តែប្រសិនបើព្រះជាម្ចាស់មិនអាចកែប្រែគំនិតរបស់យើងបានទេនោះ ទ្រង់នឹងទទួល យកនូវជម្រើសរបស់យើងជាមិនខាន។ ទ្រង់នឹងអនុញ្ញាតឱ្យយើងដើរតាមផ្លូវដែលយើងបានជ្រើសរើស នោះ (សូមអានខគម្ពីរវិវរណៈ 22៖11)។

`ព្រះវិញ្ញាណបរិសុទ្ធ ទ្រង់នៅតែបន្តអំពាវនាវហៅយើងឲ្យមករកព្រះ។ តែបើយើងនៅតែបន្តបដិសេធចំពោះការដង្ហោយហៅរបស់ទ្រង់នោះ ទ្រង់នឹងលែងហៅយើងទៀតហើយ។ ព្រះអង្គទ្រង់ជ្រាប ថាយើងនឹងមិនផ្លាស់ប្តូរគំនិតរបស់យើងទេ (ម៉ាថាយ 12៖31, 32)។ ការងាកបែរចេញពីព្រះយេស៊ូវ នោះនឹងនាំឱ្យយើងមានគ្រោះថ្នាក់ណាស់ (ហេព្រើរ 6៖4-6)។ ទ្រង់នឹងមិនបង្ខំយើងឲ្យវិលត្រឡប់ មកឯទ្រង់វិញទេ។ ប្រសិនបើយើងមិនវិលត្រឡប់មកឯព្រះវិញទេនោះ ទ្រង់ត្រូវតែអនុញ្ញាតឱ្យយើងទៅ។ ហេតុអ្វី? ពីព្រោះទ្រង់គោរពតាមសេរីភាពនៃជម្រើសរបស់យើងម្នាក់ៗ។`