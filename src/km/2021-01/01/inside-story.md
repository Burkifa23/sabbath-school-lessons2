---
title:  រឿងខ្លី
date:  01/01/2021
---

#### ជនបោកប្រាស់នៅប្រទេសអ៊ុយក្រែន

អ្នកជំនួយការព្រះវិហារសេវេនដេយអាត់វេនទីស្ទម្នាក់ គាត់មិនដែលនឹកស្មានថាគាត់បានចាញ់បោកស្ត្រីម្នាក់ និងកូនប្រុសនាងឡើយ។ កាលនោះលោកបានអញ្ជើញពួកគេមកផ្ទះរបស់ខ្លួនក្រោយ ពេលដែលពួកគេបានរត់ភៀសខ្លួនពីសង្រ្គាមក្នុងប្រទេសអ៊ុយក្រែនភាគខាងកើត។ ប៉ុន្តែលោកក៏មិនដែល មានការសោកស្តាយដែរ។ លោកវាឡែនទីន សាយស៊ីវបាននិយាយថា៖ «យើងបានធ្វើការនេះដោយស្មោះ អំពីចិត្តចំពោះព្រះ ហើយយើងនឹងទុកឲ្យព្រះជាអ្នកវិនិច្ឆ័យរវាងនាងនិងយើងចុះ»។ រឿងនេះបានកើតឡើង កាលពីឆ្នាំ 2015 ពេលដែលលោក វាឡែនទីន បានដឹងថាមានការផ្ទុះឡើងនៃចលនាប្រជាជនចំណាក ស្រុកមកដល់ទីក្រុងរបស់លោកដែលមានឈ្មោះថា ទីក្រុងសមុទ្រខ្មៅ ស្ថិតក្នុងរដ្ឋមីកកូឡាវ។ ស្ថានភាពនៃ ការចំណាកស្រុករបស់ប្រជាជន ពិតជាបានធ្វើអោយលោករំជួលចិត្តក្រៃលែង។ ដូច្នេះហើយលោក វាឡែន-

ទីន ដែលមានអាជីពជាមេការសំណង់ស្រាប់បានតាំងចិត្តយ៉ាងមុតមាំជាមួយប្រពន្ធរបស់គាត់ធ្វើដំណើរទៅ កាន់សណ្ឋាគារមួយកន្លែងដែលគ្រប់គ្រងដោយរដ្ឋាភិបាល នៅទីនោះពួកគេបានឃើញប្រជាជនចំណាក ស្រុកចំនួន 50 នាក់ រស់នៅក្នុងអគារចំនួន 2 ដែលក្នុងបន្ទប់នីមួយៗនៃអាគារនោះផ្ទុកមនុស្សចាប់ពី6 ទៅ8 នាក់ឯណោះ។ លោកវាឡែនទីន បានណែនាំខ្លួនគាត់ថាជាគ្រិស្តបរិស័ទ ហើយគាត់ក៏បានសួរនាំពួកគេថាតើពួកគេមានការខ្វះខាតអ្វីខ្លះ។ ភ្លាមៗនោះក៏មានការឆ្លើយតបមកវិញថា ពួកគេត្រូវការកន្ទបទារក និងកន្សែងជូតមុខ។ លោកវាឡែនទីនបាននិយាយថា៖ «យើងក៏បានទៅផ្សារទំនើបទិញរបស់ទាំងពីរនេះ មកភ្លាម»។ បន្ទាប់មកយើងក៏បានសួរទៀតថាតើមានអ្វីដែលយើងអាចជួយបានទៀតទេ? ពួកគេក៏បានស្នើ សុំជាអាទិរូមមាន៖ ខោទ្រនាប់ របស់របរអនាម័យរបស់ស្ត្រី និង ដំឡូងបារាំងជាដើម។ អាជ្ញាធរបានផ្តល់ ឱ្យពួកគេនូវកន្លែងស្នាក់នៅមែន ប៉ុន្តែពូកគេមិនមានអ្វីច្រើនផ្សេងទៀតនោះទេ។ នៅពេលដែលចំណង មិត្ដភាពរបស់គាត់និងជនចំណាកស្រុកបានចម្រើនឡើងហើយនោះ លោកវាឡែនទីន ក៏បានអញ្ជើញមិត្ដ ថ្មីរបស់លោកទាំងនោះមកសិក្សាព្រះគម្ពីរជុំគ្នា។ មានមនុស្សប្រមាណ 11នាក់យល់ព្រមមកសិក្សាព្រះគម្ពីរជាមួយគាត់ ហើយក៏មានលោកគ្រូគង្វាលអាត់វេនទីស្ទម្នាក់បានចាប់ផ្តើមសិក្សាព្រះគម្ពីរជាមួយពួក គេជារៀងរាល់ល្ងាច។ បន្ទាប់មកក៏មានអំពើហិង្សាមួយបានផ្ទុះឡើងនៅឯសណ្ឋាគារនៃជនភៀសខ្លួនទាំង នោះ ដែលបានបណ្តាលអោយបុរសវ័យ 19 ឆ្នាំម្នាក់ឈ្មោះ វ៉ាលឺរី ត្រូវបានបញ្ជូនទៅមន្ទីរពេទ្យដោយមាន របួសស្នាម។ នៅពេលដែលលោកវាឡែនទីន និងភរិយាបានទៅសួរសុខទុក្ខគាត់នៅមន្ទីរពេទ្យ ម្តាយរបស់ ក្មេងប្រុសរងរបួសម្នាក់នេះ ដែលមានឈ្មោះថា ណាតាសាបានទទួចអង្វរសុំកន្លែងស្នាក់នៅថ្មីមួយ។ លោកវាឡែនទីនបានកំពុងជួលផ្ទះល្វែងមួយខ្នងដែលមានបីបន្ទប់ដែរ ហើយលោកក៏បានសំរេចផ្តល់បន្ទប់ មួយសំរាប់នាងនិងកូនប្រុសបានស្នាក់នៅជាបណ្តោះអាសន្ន។ មួយរយៈពេលនោះ អ្វីគ្រប់យ៉ាងហាក់ដូចជាល្អប្រក្រតីធម្មតា។ ណាតាសា នាងថែមទាំងបានចូលរួមថ្វាយបង្គំនៅក្នុងព្រះវិហារអាត់វេនទីស្ទផង ដែរ។ ប៉ុន្តែក្រោយមក លោកវាឡែនទីន បានដឹងថានាងមិនមែនជាមនុស្សដែលគ្មានសមត្ថភាពដូចដែល នាងបានអះអាងនោះទេ ហើយថានាងបានឆ្លៀតយកប្រយោជន៍ពីគុណធម៌របស់ប្រជាជនដែលបានលះបង់ លុយកាក់ទៅជួយគេ។ គាត់បាននិយាយថា៖ «យើងបានចិញ្ចឹមនាងនិងកូនប្រុសរបស់នាងហើយថែមទាំងបានបង់ថ្លៃវិក័យប័ត្រទូរស័ព្ទអោយពួកគេទៀត»។ «ប៉ុន្តែ បន្ទាប់មកយើងបានដឹងថាពួកគេមិនមែនជាអ្នកក្រពិតទេ។ យើងក៏បានស្នើសុំអោយពួកគេឲ្យចាកចេញទៅ» ។ ណាតាសា និងកូនប្រុសរបស់នាង បានរស់នៅជាមួយក្រុមគ្រួសារយើងអស់រយៈពេល 6 ខែ។ បើក្រឡេកមើលទៅក្រោយវិញ វាឡែនទីន បាននិយាយថាបទពិសោធន៍នេះគឺជាព្រះពរមួយវិញ។ ណាតាសាបានជួយពូកគេជាច្រើនជុំវិញកិច្ចការងារ ផ្ទះ ដូចជាការចម្អិនអាហារ ការបោកគក់ និង ជួយថែររក្សាកូនៗទាំងបីនាក់ របស់គាត់។ ប៉ុន្តែគាត់បាននិយាយថា ឯព្រះពរដ៏ធំបំផុតនោះគឺ ជាឱកាស ក្នុងការផ្តល់សេចក្តីស្រឡាញ់ដល់នាង។ «យើងបានទទួលនូវសេចក្តីអំណរ និងព្រះពរ ព្រោះយើងអាចមានឱកាសបំរើដល់អ្នកដទៃ» គាត់បាននិយាយ ដូច្នេះ។ «គ្រួសាររបស់យើងបានធូរធារហើយ។ ខ្ញុំនឹងមិនចំាបាច់ធ្វើអ្វីផ្សេង ទៀតទេ។ លោកវាឡែនទីន ជឿជាក់ថាវាជារឿងដែលសំខាន់ណាស់ក្នុង ការជួយមនុស្សគ្រប់ៗគ្នាមិនថាពួកគេទទួលយកព្រះយេស៊ូវឬក៏អត់នោះ ទេ។ កាតព្វកិច្ចរបស់យើងជាគ្រីស្ទានគឺត្រូវរស់នៅនិងចេះបំរើគ្នាទៅវិញទៅមក រីឯរឿងផ្សេងទៀតនោះគឺស្រេចនឹងព្រះចុះ។ យើងថែរក្សាដោយសេចក្ដីល្អ រីឯព្រះទ្រង់ជាអ្នកប្រមូលផលវិញ»។