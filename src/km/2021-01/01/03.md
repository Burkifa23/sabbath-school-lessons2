---
title:  ការថ្វាយបង្គំដ៏ឥតប្រយោជន៍
date:  28/12/2020
---

`សូមអានខគម្ពីរអេសាយ 1៖10។ តើលោកអ្នកគិតថាហេតុអ្វីបានជាហោរាអេសាយយក ទីក្រុងសូដុំម និងក្រុងកូម៉ូរ៉ាមកប្រើជានិមិត្តរូបនៅក្នុងខព្រះគម្ពីរទាំងនេះ? តើព្រះអម្ចាស់មានព្រះបន្ទូល ដូចម្តេចទៅកាន់រាស្ត្ររបស់ព្រះអង្គ?`

`សូមអានខគម្ពីរអេសាយ 1៖11-15។ នៅក្នុងខទាំងនេះ តើព្រះជាម្ចាស់មានបន្ទូលប្រាប់ រាស្ត្ររបស់ទ្រង់អំពីអ្វីខ្លះ? ហេតុអ្វីបានជាព្រះជាម្ចាស់ងាកចេញពីការថ្វាយបង្គំដែលរាស្ត្ររបស់ទ្រង់បាន ថ្វាយដល់ព្រះអង្គ?`

ប្រជារាស្ត្ររបស់ព្រះមានកំហុសពីបទឧក្រិដ្ឋ។ ដៃរបស់ពួកគេបាន «ប្រឡាក់ដិតដាមទៅដោយ ឈាម» (អេសាយ 1៖15)។ តើការនេះមានន័យយ៉ាងដូចម្តេចទៅ? ព្រះជាម្ចាស់កំពុងមានបន្ទូលថា រាស្ត្ររបស់ទ្រង់ បានវាយដំគ្នា និងបានធ្វើទុក្ខបៀតបៀនដល់ទាសកររបស់ពួកគេ (អេសាយ 1៖15; អេសាយ 58៖3, 4)។ រឿងដែលអាក្រក់ជាងនេះទៅទៀតនោះគឺថា រាស្ត្ររបស់ព្រះបានយកដៃដែល ប្រឡាក់ដោយបាបដដែលនោះ មកអធិស្ឋានអំពាវនាវដល់ព្រះ ព្រមទាំងបានថ្វាយតង្វាយដល់ទ្រង់ផងដែរ។ នៅពេលដែលរាស្ត្ររបស់ព្រះបៀតបៀនដល់គ្នាទៅវិញទៅមក នោះសបញ្ជាក់អោយឃើញថា ពួក គេពិតជាមិនគោរពកោតខ្លាចដល់ព្រះវរបិតាផ្ទាល់តែម្តង។ រាល់អំពើបាបដែលទាស់ទទឹងនឹងបុគ្គលដទៃ ទៀត គឺជាអំពើបាបដែលប្រឆាំងនឹងព្រះវរបិតា។

ជាការពិតណាស់ ព្រះជាម្ចាស់បានបង្រៀនជនជាតិអ៊ីស្រាអែលពីរបៀបថ្វាយបង្គំព្រះអង្គដោយ ផ្ទាល់ (លេវីវិន័យ 1-16)។ ទ្រង់បានជ្រើសរើសព្រះវិហារនៅក្រុងយេរូសាឡិម ទុកជាកន្លែងដែលទ្រង់ ចង់អោយរាស្រ្តរបស់ទ្រង់គោរពបូជា (ពង្សាវតារក្សត្រទី1 8៖10, 11)។ ប៉ុន្ដែ ព្រះវរបិតាទ្រង់សព្វ ព្រះទ័យនឹងការថ្វាយបង្គំ ដើម្បីអោយការនេះបានជួយក្រើនរំឮកដល់រាស្ដ្ររបស់ទ្រង់ អោយបានចងចាំនូវកិច្ចព្រមព្រៀងដែលតាំងជាមួយនឹងទ្រង់។ កិច្ចព្រមព្រៀង ឬក៏ការតាំងសញ្ញារបស់ព្រះជាមួយនឹងរាស្ត្រ របស់ទ្រង់ បាននាំអោយទ្រង់មានលទ្ធភាពអាចយាងមកគង់នៅជាមួយនឹងរាស្ត្ររបស់ទ្រង់ក្នុងព្រះវិហារ បាន។ ដូច្នេះគ្រប់ទាំងការអំពាវនាវអធិស្ឋាន និងសកម្មភាពសាសនាផ្សេងៗរបស់រាស្រ្តទ្រង់អាចមាន អត្ថន័យទៅបាន ប្រសិនបើពួកគេមានសេចក្តីជំនឿនៅក្នុងចិត្ត។ ពួកគេចាំបាច់ត្រូវតែបង្ហាញថាពួកគេពិតជាជឿលើព្រះ និងសេចក្តីសញ្ញារបស់ទ្រង់។ អស់អ្នកដែលចង់ថ្វាយតង្វាយដល់ព្រះវរបិតា នោះត្រូវ តែលន់តួនូវរាល់អំពើបាបដែលខ្លួនបានទាស់ទទឹងនឹងអ្នកដទៃចោលចេញ។ ពុំនោះទេ រាល់ការថ្វាយបង្គំ របស់ពួកគេគឺសុទ្ធតែជារឿងភូតភរទទេ។ ព្រះជាម្ចាស់នឹងមិនសព្វព្រះទ័យនិងតង្វាយរបស់គេឡើយ។ ហើយដែលអាក្រក់ជាងនេះទៅទៀតនោះគឺថា តង្វាយទាំងនោះគឺរាប់ទុកដូចជាអំពើបាបវិញ។ ការថ្វាយ បង្គំដែលឥតខ្លឹមសាររបស់ពួកគេ សម្តែងអោយឃើញនៅខាងក្រៅដូចជាពួកគេស្មោះសនឹងព្រះជាម្ចាស់ ណាស់ ប៉ុន្តែរីឯការប្រព្រឹត្តរបស់គេវិញពិតជាបង្ហាញថាពួកគេបានរំលោភទៅនឹងសេចក្តីសញ្ញាហើយ។

`សូមអានព្រះគម្ពីរអេសាយ 1៖16, 17។ ដូចដែលយើងបានឃើញនៅក្នុងខគម្ពីរទាំងនេះ តើព្រះអម្ចាស់បានប្រាប់រាស្រ្តរបស់ទ្រង់ឲ្យធ្វើអ្វីខ្លះ? តើសារនៅក្នុងខគម្ពីរទាំងនេះដូចគ្នានឹងពាក្យរបស់ ព្រះយេស៊ូវនៅក្នុងខគម្ពីរម៉ាថាយ 23៖23-28 យ៉ាងដូចម្តេច? តើយើងអាចរកឃើញសារអ្វីខ្លះក្នុង ខគម្ពីរទាំងពីរនេះសម្រាប់ខ្លួនយើងរាល់គ្នានាពេលបច្ចុប្បន្ននេះ?`