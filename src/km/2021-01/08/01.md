---
title:  ចូរកំសាន្តចិត្តរាស្ត្ររបស់អញ
date:  13/02/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 40៖1, 2; អេសាយ 40៖3-8; អេសាយ 40៖9-11; អេសាយ 40៖12-31។

> <p>ខចងចាំ</p>
> «ឱអ្នកដែលនាំដំណឹងល្អ មកដល់ក្រុងស៊ីយ៉ូនអើយ ចូរឡើងទៅប្រកាសប្រាប់ពីលើភ្នំខ្ពស់ចុះ ឱអ្នកដែលនាំដំណឹងល្អមកដល់ក្រុងយេរូសាឡិមអើយ ចូរបន្លឺសំឡេងឡើងជាខ្លាំង ចូរបន្លឺឡើង កុំខ្លាចឡើយ ចូរប្រាប់ដល់ទីក្រុងនៃស្រុកយូដាទាំងប៉ុន្មានថា មើលន៏ ព្រះនៃអ្នករាល់គ្នា» (អេសាយ 40៖9)។

«សង្គ្រាមលោកលើកទី2បានបញ្ចប់ទៅក្នុងឆ្នាំ 1945។ នៅពេលនោះ មានទាហានជប៉ុនម្នាក់ ឈ្មោះ ស៊ូអ៊ីឈិ យ៉ូកូអ៊ិបានលាក់ខ្លួននៅតាមព្រៃភ្នំក្នុងកោះមួយដែលមានឈ្មោះថាកោះហ្គួម។ យន្តហោះ អាមេរិកាំងបានហោះហើរប្រកាសសន្តិភាពគ្រប់ទិសទី។ ប៉ុន្តែ ដោយឡែកលោកយ៉ូកូអ៊ិបានយល់ថា ជនជាតិអាមេរិកាំងកំពុងតែព្យាយាមបោកបញ្ឆោតខ្លូនទៅវិញ។ លោកយ៉ូកូអ៊ិជាទាហានមួយរូបដ៏ស្មោះត្រង់។ គាត់បានប្តេជ្ញាចិត្តថា គាត់នឹងមិនចុះចាញ់ជាមួយសត្រូវងាយៗឡើយ។ លោកយ៉ូកូអ៊ិ ពុំបានទំនាក់ទំនងជាមួយអ្នកណាម្នាក់ឡើយ។ គាត់រស់នៅពឹងផ្អែកលើអាហារដែលគាត់រកបាននៅក្នុងព្រៃប៉ុណ្ណោះ។ គាត់ បានរស់នៅយ៉ាងលំបាកលំបិនអស់រយៈពេលយ៉ាងយូរ។ នៅឆ្នាំ 1972 មានអ្នកប្រមាញ់មួយក្រុមបាន ប្រទះឃើញលោកយ៉ូកូអ៊ិកំពុងតែស្ទូចត្រី ។ ក្រោយមក ទើបជនជាតិជប៉ុនម្នាក់នេះបានដឹងនូវការពិតថា សន្តិភាពពិតជាមានមែន។ រឿងនេះគឺបានកើតឡើងរយៈពេល 27 ឆ្នាំក្រោយពីសង្គ្រាមលោកលើកទី2 បានបញ្ចប់ទៅ ។ ក្នុងកំឡុងពេលនោះ ប្រជាជនជប៉ុនរីករាយនឹងសន្តិភាពណាស់។ ប៉ុន្ដែ ដោយភាពល្ងង់ខ្លៅ លោកយ៉ូកូអ៊ិ បានរស់នៅដោយភាពរងទុក្ខប៉ុណ្ណោះក្នុងគ្រានោះ។ ដកស្រង់ពី Roy Gane, Altar Call (Berrien Springs, MI: Diadem, 1999), page 304, adapted។

កាលពីរាប់រយឆ្នាំមុន ព្រះជាម្ចាស់ទ្រង់បានប្រកាសថា ពេលវេលារងទុក្ខរបស់រាស្រ្តទ្រង់បាន កន្លងផុតទៅហើយ៖ «ចូរកំសាន្តទុក្ខ ចូរកំសាន្តទុក្ខរាស្ត្រអញចុះ ត្រូវឲ្យលួងលោមចិត្តនៃក្រុងយេរូសាឡិម ហើយស្រែកប្រាប់គេថា គ្រាធ្វើសឹកសង្គ្រាមរបស់គេបានសំរេចហើយ អំពើទុច្ចរិតរបស់គេក៏បានអត់ទោស ឲ្យ» (អេសាយ 40៖1, 2)។ ចូរយើងពិចារណាមើលថា តើនេះមានន័យយ៉ាងដូចម្តេច។