---
title:  សត្វចតុប្បាទទាំងបួនក្បាល
date:  14/02/2021
---

`នៅក្នុងខគម្ពីរអេសាយ 40៖ 1, 2 ព្រះបានជួយកំសាន្តទុក្ខរាស្ត្ររបស់ទ្រង់។ ពេលវេលានៃការទទួលទណ្ឌកម្មរបស់ពួកគេបានបញ្ចប់ទៅហើយ។ តើទណ្ឌកម្មនោះគឺជាអ្វីទៅ?`

មានចម្លើយជាច្រើនចំពោះសំណួរនេះ។ (1) ព្រះជាម្ចាស់បានប្រើជនជាតិអាសស៊ើរដើម្បីដាក់ ទណ្ឌកម្មលើរាស្រ្តរបស់ទ្រង់។ តែក្រោយមក ព្រះអង្គក៏បានជួយសង្គ្រោះស្រុកយូដាពីពួកអាសស៊ើរដោយ បានបំផ្លាញកងទ័ពអាសស៊ើរនៅឆ្នាំ 701 មុនគ្រិស្តសករាជ (អេសាយ 37) ។ (2) ព្រះជាម្ចាស់បាន ចាត់ពួកបាប៊ីឡូនដើម្បីមកដាក់ទណ្ឌកម្មដល់រាស្ដ្ររបស់ទ្រង់។ ពួកបាប៊ីឡូនបានរឹបអូសយកទ្រព្យសម្បត្តិ និងប្រជាជនពីស្រុកយូដាទៅដោយសារអំពើបាបរបស់ស្តេចហេសេគា។ ស្តេចហេសេគាបានបង្ហាញ ទ្រព្យសម្បត្តិរបស់ទ្រង់ដល់អ្នកនាំសារដែលបានបញ្ជូនពីព្រះចៅមឺរ៉ូដាក-បាឡាដាន (អេសាយ 39)។ (3) ព្រះជាម្ចាស់បានប្រើប្រាស់ប្រទេសមួយទៀតដើម្បីដាក់ទណ្ឌកម្មដល់រាស្ត្រទ្រង់។ លោកអេសាយបានសរសេរនូវរឿងរ៉ាវទាំងនេះក្នុងបទគម្ពីរអេសាយ 14-23។

វាពិតជាគួរឱ្យចាប់អារម្មណ៍ណាស់ដែលយើងសង្កេតឃើញថា លោកអេសាយសរសេរពាក្យ ថា «អាសស៊ើរ» 43 ដងចេញពីខគម្ពីរអេសាយ 7៖17 ដល់អេសាយ 38៖6។ ប៉ុន្តែ យើងនឹងប្រទះឃើញពាក្យនេះតែម្តងទៀតប៉ុណ្ណោះនៅក្នុងជំពូកឯទៀតនៃកណ្ឌគម្ពីរអេសាយ។ ក្នុងជំពូក 52៖4 អេសាយ និយាយអំពីស្រុកអេស៊ីព្ទ និងស្រុកអាសស៊ើរ។ លោកបានមានប្រសាសន៍ថា ប្រទេសទាំងនេះជាប្រទេស ដែលធ្វើទុក្ខបៀតបៀនដល់រាស្ត្ររបស់ទ្រង់។ នៅចុងបញ្ចប់នៃកណ្ឌគម្ពីររបស់គាត់ លោកអេសាយក៏បាន បរិយាយអំពីរបៀបដែលព្រះនឹងរំដោះរាស្ត្ររបស់ទ្រង់ពីនគរបាប៊ីឡូនដែរ (អេសាយ 43៖14; អេសាយ 47៖1; អេសាយ 48៖14, 20)។ ព្រះជាម្ចាស់បានជ្រើសរើសស្តេចស៊ីរូសដែលជាជនជាតិពើស៊ីក្នុង ការវាយលុកក្រុងបាប៊ីឡូននៅឆ្នាំ539 មុនគ្រិស្តសករាជ។ ស្តេចអង្គនេះបានជួយរំដោះរាស្ត្ររបស់ព្រះ (អេសាយ 44៖28; អេសាយ 45៖1; អេសាយ 45៖13)។

បទគម្ពីរអេសាយ 1-39 បង្ហាញពីអ្វីដែលកើតឡើងតរៀងមករហូតដល់គ្រាដែលរាស្ត្ររបស់ ទ្រង់ត្រូវបានរំដោះអោយមានសេរីភាពពីជនជាតិអាសស៊ើរនៅឆ្នាំ701 មុនគ្រិស្តសករាជ។ នៅដើម ជំពូក 40 នៃកណ្ឌគម្ពីរអេសាយនេះបានពណ៌នាហេតុការណ៍រយៈពេល15ឆ្នាំទៅខាងមុខ គឺដល់ឆ្នាំ 539 មុនគ្រិស្តសករាជ ជាពេលដែលបាប៊ីឡូនដល់ទីបញ្ចប់ ហើយពួកយូដាបានត្រឡប់មកវិញ បន្ទាប់ ពីនោះមិនយូរប៉ុន្មាន។

`តើលោកអេសាយបានតភ្ជាប់ការចាកចេញពីបាប៊ីឡូនហើយវិលត្រឡប់ទៅស្រុកកំណើតវិញ ជាមួយនឹងអ្វីដែលអ្នកបានអានពីមុននៅក្នុងកណ្ឌគម្ពីររបស់លោកដែរឬទេ? បើមាន តើជាអ្វីទៅ?`

ខគម្ពីរអេសាយ 39 ជួយអោយយើងបានត្រៀមខ្លួនសម្រាប់ព័ត៌មាននៅក្នុងជំពូកបន្ទាប់។ ជំពូក 39 បង្ហាញយើងពីអ្វីដែលនឹងកើតឡើងនាពេលអនាគតចំពោះជនជាតិយូដា។ ពួកបាប៊ីឡូននឹង ចាប់យកពួកគេទៅឆ្ងាយ (អេសាយ 39៖6, 7)។ ព្រះគម្ពីរអេសាយ ជំពូក 13 14 និង 21 បាន បរិយាយអំពីការដួលរលំនៃទីក្រុងបាប៊ីឡូន និងសេរីភាពដែលនឹងកើតឡើងដល់រាស្រ្តរបស់ព្រះ (អេសាយ 14៖1-4)។ ចូរក្រឡេកមើលនៅក្នុងខព្រះគម្ពីរទាំងនេះ។ តើអ្នកបានឃើញនូវទំនាក់ទំនងដ៏ជិតស្និទ្ធជាមួយព្រះក្នុងខគម្ពីរអេសាយ 40៖1, 2 ដែរឬទេ? នៅក្នុងខគម្ពីរអេសាយ 40៖1, 2 ព្រះបានសន្យា ដល់រាស្ត្ររបស់ទ្រង់ថា ទ្រង់នឹងបញ្ចប់នូវការរងទុក្ខរបស់ពួកគេ។

`តើសេចក្តីសន្យាស្តីអំពីទីបញ្ចប់នៃទុក្ខវេទនានេះមានអត្ថន័យយ៉ាងណាដែរចំពោះលោក អ្នក? តើសេចក្តីជំនឿរបស់យើងមានតម្លៃអ្វីទៀត បើគ្មានសេចក្តីសន្យាទាំងនេះ?`