---
title:  ព្រះយេស៊ូវគឺជាព្រះអម្ចាស់នៃសេចក្ដីមេត្តា
date:  17/02/2021
---

`តើគម្ពីរអេសាយ 40 បានបង្រៀនអ្វីខ្លះអំពីសេចក្តីមេត្តាករុណា និងព្រះចេស្ដារបស់ព្រះ?`

នៅក្នុងគម្ពីរអេសាយជំពូក 40 សេចក្ដីមេត្តាករុណា និងព្រះចេស្ដារបស់ព្រះតែងតែត្រូវបានគេ ដាក់បញ្ចូលគ្នាហាក់ដូចជាវាមានគំនិតតែមួយ។ ហេតុអ្វីបានជាលោកអេសាយធ្វើដូច្នេះ? លក្ខណៈទាំងពីរ នេះពិតជាសំខាន់ណាស់។ ព្រះជាម្ចាស់ត្រូវតែមានបែបបទទាំងពីរយ៉ាងនេះ ទើបទ្រង់អាចជួយសង្រ្គោះ រាស្ត្ររបស់ទ្រង់បាន។ ព្រះអង្គសព្វព្រះទ័យនឹងជួយសង្រ្គោះពួកគេ ដោយសារទ្រង់មានព្រះទ័យពោរពេញ ទៅដោយសេចក្តីមេត្តាករុណា និងព្រះចេស្តា។

ជំពូកនេះចាប់ផ្តើមឡើងដោយបរិយាយអំពីព្រះចេស្ដារបស់ព្រះ។ ទ្រង់មានពោរពេញទៅ ដោយសិរីល្អ និងភាពស្ថិតស្ថេរអស់កល្បជានិច្ច (អេសាយ 40៖3-8)។ លោកអេសាយក៏បានពណ៌នា បន្ថែមទៀតផងដែរអំពីព្រះចេស្ដា និងបញ្ញាញាណរបស់ទ្រង់ (អេសាយ 40៖12-17)។ របៀបនៃការសរសេររបស់ហោរាអេសាយក្នុងខទាំងនេះ បានជួយរំឭកពួកយើងអំពីបទបន្ទូលរបស់ព្រះជាម្ចាស់ទៅ កាន់លោកយ៉ូប (យ៉ូប 38-41)។ ទាំងលោកអេសាយ និងលោកយ៉ូបបានសរសេរប្រកបដោយចំណោទ បញ្ហា និងសំនួនប្រៀបប្រដូចយ៉ាងប៉ិនប្រសប់។ ពួកលោកក៏បានសរសេររៀបរាប់អំពីផែនដី និងលក្ខណៈ ផ្សេងៗរបស់វាដែរ។

`តើអ្វីទៅជាចម្លើយចំពោះសំណួររបស់លោកអេសាយ ដែលបានចោទសួរថា៖ «តើអ្នកអាច ធៀបព្រះទៅនឹងអ្វីបាន? តើអ្នកអាចបង្កើតព្រះបានទេ?» (អេសាយ 40៖18 ) ។`

ទាំងគម្ពីរអេសាយ និងយ៉ូបបានផ្តល់ចម្លើយបដិសេធចំពោះសំណួរនេះ។ យើងមិនអាចធៀបព្រះ ជាម្ចាស់ទៅនឹងអ្វីបានទេ។ បន្ទាប់មក អេសាយបាននិយាយរៀបរាប់អំពីបុគ្គលមួយចំនួននៅក្នុងជំនាន់ របស់លោកដែលឆ្លាក់ធ្វើនូវរូបព្រះ ឬរូបតំណាងអោយព្រះ។ រូបចម្លាក់ទាំងនេះបង្ហាញថា ពួកគេចាត់ទុក ព្រះជាម្ចាស់ដូចជារូបព្រះនេះដែរ (អេសាយ 40៖19, 20)។

លោកអេសាយបាននិយាយថានេះគឺជាគំនិតដ៏ល្ងីល្ងើប៉ុណ្ណោះ។ គ្មានរូបតំណាងណាអាច បង្ហាញអោយយើងឃើញថាព្រះជានរណានោះឡើយ។ អេសាយចង់អោយមនុស្សយល់យ៉ាងច្បាស់ថា គំនិតនេះពិតជាឆ្កួតលីលាបំផុត។ ដូច្នេះហើយ លោកក៏បានលើកឡើងអំពីសេចក្តីដែលបង្រៀនថា គ្មាន នរណាម្នាក់អាចប្រៀបផ្ទឹមនឹងព្រះបានឡើយ។ តើហេតុអ្វី? ពីព្រោះព្រះជាម្ចាស់បានបង្កើតយើងមក។

`តើខគម្ពីរអេសាយ 40៖27 បង្ហាញយើងយ៉ាងដូចម្តេចអំពីគំនិត និងអារម្មណ៍របស់ប្រជាជនដែលអេសាយនិយាយជាមួយ? តើយើងមានកំហុសក្នុងការមានគំនិតនិងអារម្មណ៍ដូចគ្នានេះយ៉ាងណាដែរ?`

ព្រះបន្ទូលរបស់ព្រះជាម្ចាស់គឺជាសារនៃសេចក្តីកំសាន្តចិត្តដែលទ្រង់បានប្រទានដល់អេសាយដើម្បីផ្តល់ការលួងលោមដល់មនុស្សដែលត្រូវការវា។ ពេលខ្លះ នៅពេលដែលយើងកើតទុក្ខ យើង ហាក់ដូចមានគំនិតច្របូកច្របល់អំពីព្រះនិងសេចក្តីស្រឡាញ់របស់ទ្រង់។ បន្ទាប់មក យើងក៏បាក់ទឹកចិត្ត ដូចជាយ៉ូបដែរ។ នោះហើយជាមូលហេតុដែលព្រះទ្រង់ផ្តល់ឱ្យយើងនូវព្រះបន្ទូលនៃការកំសាន្តចិត្ត និងក្តី សង្ឃឹម។