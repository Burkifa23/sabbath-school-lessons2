---
title:  ការសិក្សាបន្ថែម
date:  19/02/2021
---

ដកស្រង់ពី Ellen G. White, “Behold Your God!” in Prophets and Kings, pp. 311–321។

«នៅក្នុងជំនាន់របស់លោកអេសាយមនុស្សទាំងឡាយមិនបានស្គាល់ព្រះទេ។ ពួកគេមានគំនិត ខុសឆ្គងស្តីអំពីព្រះ។ សាតាំងបានធ្វើការរបស់វាអស់រយៈពេលជាយូរណាស់មកហើយដើម្បីធ្វើឱ្យមនុស្ស គិតថា ព្រះអម្ចាស់ដែលបានបង្កើតពួកគេមក ក៏ជាព្រះដែលបានបណ្តាលអោយមានអំពើបាប ការរងទុក្ខ វេទនា និងសេចក្តីស្លាប់ផងដែរ។ សាតាំងបានបោកបញ្ឆោតមនុស្សមួយចំនួនអោយគិតថាព្រះពិតជា ឃោរឃៅ និងអយុត្តិធម៌។ មនុស្សទាំងនេះយល់ថាព្រះកំពុងរង់ចាំចាប់កំហុសពួកគេ ដើម្បីឱ្យទ្រង់អាច

នឹងគំហកកំហែងនិងស្តីបន្ទោសដល់គេ។ មនុស្សទាំងនេះជឿថាព្រះជាម្ចាស់មិនចង់ទទួលយកមនុស្សមានបាបទេ។ ពួកគេជឿថា ព្រះនឹងប្រើលេសណាមួយដែលទ្រង់អាចធ្វើបាន ដើម្បីគេចវេះពីការជួយដល់ មនុស្សដែលខ្វះខាត។ សាតាំងក៏បានបោកប្រាស់មនុស្សអំពីក្រឹត្យវិន័យនៃសេចក្តីស្រឡាញ់របស់ព្រះដែល ត្រូវជាច្បាប់នៃស្ថានសួគ៌ដែរ។ សាតាំងបាននិយាយថា ក្រឹត្យវិន័យនៃសេចក្តីស្រឡាញ់នេះ បានដាក់កំណត់ ព្រំដែននៃសេរីភាពរបស់មនុស្ស ហើយវាគឺជាបន្ទុកដ៏ធ្ងន់មួយ។ មនុស្សគ្រប់រូបគួរតែរីករាយដើម្បីគេចវេះ ពីច្បាប់នេះ។ សាតាំងនិយាយថា មនុស្សមិនអាចគោរពក្រឹត្យវិន័យនៃសេចក្ដីស្រឡាញ់ ឬបញ្ញតិ្តសំខាន់ ណាមួយបានឡើយ។ សាតាំងក៏បាននិយាយដែរថា ព្រះនឹងដាក់ទោសអ្នកណាដែលបំពានច្បាប់របស់ ទ្រង់។ ហើយការដាក់ទណ្ឌកម្មនេះមិនយុត្តិធម៌នោះទេ»។ ដកស្រង់ពី Ellen G. White, Prophets and Kings, page 311, adapted។

**សំណួរពិភាក្សា**

`1. ចូរពន្យល់ដោយប្រើប្រាស់ពាក្យរបស់លោកអ្នក អំពីព្រះបន្ទូលចេញពីខព្រះគម្ពីរអេសាយ 40៖12-31។ សូមសរសេរតាមពាក្យពេចន៍របស់លោកអ្នក។ ចូរប្រើន័យជានិមិត្តរូបនានាក្នុងសម័យទំនើបនេះដែល បង្ហាញពីអំណាចចេស្តានៃព្រះរបស់យើង។ (ជំនួយ៖ លោកអ្នកប្រហែលជាចង់បញ្ចូលនូវ ឧទាហរណ៍នៃការរកឃើញពីវិទ្យាសាស្ត្រដែលបង្ហាញថាព្រះរបស់យើងពិតជាអស្ចារ្យណាស់) សូមចែក រំលែកនូវកថាខណ្ឌដែលលោកអ្នកបានសរសេរជាមួយមិត្តរួមថ្នាក់របស់លោកអ្នក។`

`2. លោកអេសាយបានបរិយាយថា ព្រះបន្ទូលរបស់ព្រះជាម្ចាស់គឺស្ថិតស្ថេរជារៀងរហូត។ ប៉ុន្តែ ជីវិតរបស់ មនុស្សយើងវិញគឺខ្លីណាស់ (អេសាយ 40៖6-8)។ តើព្រះបន្ទូលទាំងនេះបានជួយលោកអ្នកមិនអោយខ្លាចសេចក្តីស្លាប់យ៉ាងដូចម្តេចដែរ? តើវាផ្តល់ឱ្យលោកអ្នកនូវសេចក្តីសង្ឃឹមយ៉ាងដូចម្តេច ចំពោះការ រស់ឡើងវិញ (យ៉ូប 19៖25-27; ដានីយ៉ែល 12៖2; កូរិនថូសទី1 15៖51-57; ថែស្សាឡូនីច ទី1 4៖13-18)? ការរស់ឡើងវិញគឺជាពេលវេលាដែលព្រះនឹងប្រោសមនុស្សស្លាប់អោយរស់ឡើងវិញ នៅពេលដែលទ្រង់យាងមកជាលើកទីពីរ។`