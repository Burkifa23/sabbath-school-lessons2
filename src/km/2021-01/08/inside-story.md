---
title:  រឿងខ្លី
date:  19/02/2021
---

#### អ្នកនេសាទមនុស្សតូចៗទាំងប្រាំពីរនាក់

តើអ្វីទៅជាអំណាចនៃក្រុមតូច? មានគ្រូគង្វាលម្នាក់របស់ព្រះវិហារសេវេនដេយអាត់វេនទីស្ទ ភូមិភាគឥសាន្តនៃប្រទេសម៉ិកស៊ិកូ លោកបានប្រកាសប្រាប់សមាជិករបស់ខ្លួនចំនួន60នាក់ថា ពួកគេគួរ តែបង្កើតជាក្រុមតូចៗដើម្បីជួបប្រជុំគ្នានៅក្នុងសប្តាហ៍។ ក្រុមនីមួយៗគួរតែមានឈ្មោះបាវចនា គោលដៅ និងបទចម្រៀងប្រចាំក្រុមរៀងៗខ្លួន។ គាត់បានទទួលគំនិតនេះពីព្រះវិហារប្រចាំតំបន់។ សមាជិកពេញ វ័យមួយចំនួនក៏បានបង្កើតក្រុមតូចមួយភ្លាមដែលមានឈ្មោះថា យ៉ូសែប ដោយគេយល់ថា៖ «ចូរយើង ធ្វើអោយដូចជាលោកយ៉ូសែប ដែលមានចក្ខុវិស័យក្នុងការជួយសង្រ្គោះអ្នកដទៃ»។ សមាជិកពេញវ័យឯទៀតក៏បានបង្កើតក្រុមជាច្រើនដែលមានឈ្មោះហៅជាអាទិ៍ដូចជា៖ ក្រុមអ្នកព្រោះគ្រាប់ពូជនៃសេចក្តី ជំនឿ ក្រុមថ្មដា ក្រុមមិត្តសម្លាញ់របស់ព្រះយេស៊ូវ ហើយនិងក្រុមសាមគ្គីភាពក្នុងសេចក្តីជំនឿ។ ប្រធាន នាយកដ្ឋានរបស់កុមារក៏ចង់បង្កើតក្រុមមួយដែរ។ នាងបានប្រមូលក្មេងៗចំនួនប្រាំពីរនាក់ និងឪពុកម្តាយ របស់ពួកគេដែលតែងតែអញ្ជើញមកចូលរួមថ្វាយបង្គំនៅព្រះវិហារសេវេនដេយអាត់វេនទីស្ទ នួវ៉ូ ថាំពីកូ ក្នុងរដ្ឋអាល់តាមីរ៉ា ដើម្បីមកពិភាក្សាអំពីគំនិតនេះ។ ហើយម្តាយក្មេងប្រុសវ័យ8ឆ្នាំម្នាក់ឈ្មោះ ម៉ាណូអែល បានផ្តល់ផ្ទះរបស់គាត់សម្រាប់ការប្រជុំប្រចាំសប្តាហ៍នេះ។ ក្រុមនេះក៏ត្រូវបានដាក់ឈ្មោះអោយថា ក្រុម អ្នកនេសាទមនុស្ស។

មានកុមារអាត់វេនទីស្ទចំនួន 15 នាក់បានចូលរួមក្នុងការប្រជុំលើកដំបូងនេះ រួមទាំងកុមារ 8នាក់ឯទៀតដែលត្រូវបានអញ្ជើញដោយនាយកកុមាររបស់អ្នកស្រីអែលសា កាវ៉ាន់ចេញមកពីមជ្ឈដ្ឋាន នៃអ្នកដែលមិនមែនជាអ្នកអាត់វេនទីស្ទ។ ក្មេងៗបាននាំគ្នាអានរឿងនៃព្រះគម្ពីរ។ ពួកគេក៏បានច្រៀង ចម្រៀង និងអធិស្ឋាន។ នៅចុងបញ្ចប់នៃការជួបជុំគ្នាយ៉ាងយូរនោះ កុមារទាំងឡាយក៏បានទទួលទឹកសូកូឡាក្តៅៗមកផឹក និងបានញុាំនំផ្សេងៗផងដែរ។ ក្រុមអ្នកនេសាទមនុស្សក៏បានចាប់ផ្តើមជួបជុំគ្នាជា រៀងរាល់សប្តាហ៍។ កុមារទាំងឡាយក៏បានចុះទៅសួរសុខទុក្ខអ្នកជំងឺនៅតាមមន្ទីរពេទ្យម្តងក្នុងមួយខែ ដើម្បីអធិស្ឋានជាមួយអ្នកជំងឺនិងចែកចាយសៀវភៅផ្សាយដំណឹងល្អរបស់ព្រះវិហារអាត់វេនទីស្ទប្រចាំឆ្នាំ។ កុមារបានផ្តល់ភេសជ្ជៈក្តៅៗ នំប័ុងដាក់សណ្តែក និងឈីសជូនអ្នកជំងឺផងដែរ។ ដោយសង្កេតឃើញ ថា ក្រុមតូចមួយនេះមានស្ថេរភាពហើយនោះ ក្រុមតូចនេះក៏បានសម្រេចប្រែក្លាយទៅជា ក្រុមអែតវែន-ឆឺរ៉ឺក្លឹប។ ក្រោយមកទៀត ក្មេងដែលបានចំរើនវ័យធំទៅ ពួកគេក៏បានវិវឌ្ឍខ្លួនទៅជាក្រុមផាតហ្វាញដឺរ ក្លឹប។ បន្ទាប់ពីមួយរយៈពេលនោះទៅ កុមារៗក៏បានចាប់ផ្តើមបង្រៀនព្រះគម្ពីរដល់សមាជិកគ្រួសារ មិត្តភក្តិ និងអ្នកជិតខាងរបស់ខ្លួន។ ប្អូនប្រុសម៉ាណូអែល ដោយមានជំនួយពីម្តាយរបស់ខ្លួន គាត់ក៏បាន បង្រៀនព្រះគម្ពីរដល់ជីតា និងមីងរបស់គាត់ផងដែរ។ ថ្ងៃមួយ ជីតានិងអ្នកមីងជាទីស្រឡាញ់របស់ប្អូនប្រុស ម៉ាណូអែលបានជួនដំណឹងថា ពួកគេចង់ទៅមន្ទីរពេទ្យជាមួយនឹងក្មេងៗដែរ។ មិនយូរប៉ុន្មាន អ្នកទាំងពីរ ក៏បានទទួលបុណ្យជ្រមុជទឹក។ ឥឡូវនេះ ម៉ាណូអែល និងម្តាយរបស់គាត់កំពុងបង្រៀនព្រះគម្ពីរដល់បងប្អូនជីដូនមួយម្នាក់ ដែលមានអាយុ8ឆ្នាំ។ ហើយក្រៅពីនេះ ក៏មានកុមារជាច្រើននាក់ផ្សេងទៀតដែល កំពុងតែបង្រៀនព្រះគម្ពីរ។ នេះនិយាយរួមទាំងវិចទ័រដែលមានអាយុ12ឆ្នាំ និងម្ដាយរបស់វាផងដែរដែល កំពុងតែសិក្សាជាមួយមិត្តភក្តិរបស់គាត់អាយុ8ឆ្នាំនិងបងប្អូនជីដូនមួយ2នាក់ទៀត ដែលមានអាយុ7ឆ្នាំ និង9ឆ្នាំ។ នៅក្នុងឆ្នាំដំបូងនេះ ក្រុមអ្នកនេសាទមនុស្សបានដឹកនាំមនុស្ស12នាក់អោយបានទទួលបុណ្យ ជ្រមុជទឹក។ ចំនួននេះគឺច្រើនជាងពាក់កណ្ដាលក្នុងចំណោមមនុស្ស20 នាក់ដែលបានទទួលបុណ្យជ្រមុជទឹកនៅក្នុងព្រះវិហារក្នុងរយៈកាល នោះ។ «រឿងនេះសរបញ្ជាក់អោយឃើញថា ក្រុមតូចពិតជាមានឥទ្ធិពលខ្លំាងណាស់» នេះបើតាមសម្តីរបស់លោកគ្រូគង្វាលប្រចាំព្រះវិហារម្នាក់ដែលមានវ័យ34 ឆ្នាំឈ្មោះថា សាំយូអែល អាល់វ៉ារ៉ាដូ (ដែលបានថតរូបជាមួយម៉ាណូអែល ខាងឆ្វេង និងវ៉ិចទ័រ) ។ «ព្រះយេស៊ូវបានចាប់ផ្តើមព័ន្ធកិច្ចរបស់ទ្រង់ជាមួយ ក្រុមតូចដែលមានសិស្សតែដប់ពីរនាក់ប៉ុណ្ណោះ ហើយព្រះវិហាររបស់យើង ខ្ញុំក៏កំពុងតែរៀនសូត្រតាមទ្រង់ដែរ ដើម្បីលើកតម្កើងសិរីរុងរឿងរបស់ព្រះ ជាម្ចាស់»។