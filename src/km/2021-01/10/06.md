---
title:  តង្វាយដែលផ្លាស់ប្តូរជីវិតជារៀងរហូត
date:  04/03/2021
---

`តើអ្នកយល់អំពីខនេះយ៉ាងដូចម្តេច៖ អ្នកបំរើបានថ្វាយអង្គទ្រង់ទុក «ជាតង្វាយសម្រាប់លោះ បាប» (អេសាយ 53៖ 10)?`

នៅក្នុងភាសាហេព្រើរពាក្យថា «តង្វាយ» បានបង្ហាញយើងអំពីតង្វាយដែលបានថ្វាយសំរាប់អំពើបាប (លេវីវិន័យ 5៖14-6៖7; លេវីវិន័យ 7៖1-7)។ បុគ្គលមានបាបម្នាក់បានថ្វាយតង្វាយនេះ នៅពេលដែលគាត់បានធ្វើខុសចំពោះបុគ្គលម្នាក់ទៀត (លេវីវិន័យ 6៖2, 3)។ កណ្ឌគម្ពីរអេសាយ បានចែងអំពីអំពើបាបទាំងនេះ (អេសាយ 1-3; អេសាយ 10៖1, 2; អេសាយ 58)។ ដូចគ្នានេះដែរ អ្នកមានបាបត្រូវតែប្រគល់អ្វីដែលគាត់បានលួច និងវត្ថុមួយចំនួនថែមទៀត។ គាត់ត្រូវធ្វើដូច្នេះ មុនពេល ដែលគាត់ត្រូវថ្វាយតង្វាយទៅព្រះជាម្ចាស់ហើយសុំការអត់ទោសពីទ្រង់ (លេវីវិន័យ 6៖4-7 ប្រៀប ធៀបម៉ាថាយ 5៖23, 24)។ ចុះបើមាននរណាម្នាក់បានប្រើប្រាស់នូវអ្វីដែលជាកម្មសិទ្ធិរបស់ព្រះក្នុង ផ្លូវខុសវិញនោះ? បន្ទាប់មក បុគ្គលនោះត្រូវតែថ្វាយតង្វាយទៅព្រះវិញ (លេវីវិន័យ 5៖16)។

ព័ត៌មាននេះជួយយើងរាល់គ្នាអោយបានយល់អំពីព្រះគម្ពីរអេសាយ 40៖2។ ព្រះជាម្ចាស់បានលួងលោមរាស្ត្ររបស់ទ្រង់នៅស្រុកបាប៊ីឡូន។ ទ្រង់បានមានព្រះបន្ទូលប្រាប់ពួកគេថា ពួកគេបានចំណាយពេលគ្រប់គ្រាន់ហើយសម្រាប់អំពើបាបរបស់ពួកគេ។ ប៉ុន្តែ ព្រះជាម្ចាស់ទ្រង់ត្រូវការតង្វាយ។ បទគម្ពីរអេសាយ 53 បង្ហាញយើងពីតង្វាយដែលត្រូវថ្វាយដល់ព្រះ៖ តង្វាយនោះមិនមែនជាសត្វពាហនៈ នោះទេ តែគឺជា «អ្នកបំរើរបស់ព្រះ» នឹងត្រូវបានដឹកនាំទៅដូចជាចៀមដែលត្រូវគេសម្លាប់ (អេសាយ 53៖ 7)។ ទ្រង់ត្រូវគេធ្វើគុតសម្រាប់មនុស្សដែលបានងាកចេញពីព្រះ (អេសាយ 53៖6)។

អ្នកបម្រើ «ត្រូវកាត់ចេញពីស្ថានរបស់មនុស្សរស់នេះ» (អេសាយ 53៖ 8 ប្រៀបធៀបដានីយ៉ែល 9៖ 26)។ ប៉ុន្តែ ទ្រង់បានរស់ពីសុគតឡើងវិញ។ ព្រះជាម្ចាស់បានតម្កើងទ្រង់ឡើង។ អ្នកបម្រើរបស់ទ្រង់ បានរស់ពីសុគតឡើងវិញដើម្បីបានជូបជុំជាមួយមនុស្សដែលទ្រង់បានសង្គ្រោះ (អេសាយ 53៖10-12)។

**សូមត្រួតពិនិត្យខព្រះគម្ពីរខាងក្រោមនេះ។ តើខគម្ពីរនីមួយៗបានបង្ហាញនូវលក្ខណៈដូចគ្នានឹង បទគម្ពីរអេសាយ 53 យ៉ាងដូចម្តេច?**

`ទំនុកដំកើង 32៖1, 2`

`រ៉ូម 5៖8`

`កាឡាទី 2៖16`

`ភីលីព 3៖9`

`ហេព្រើរ 2៖9`

`ពេត្រុសទី1 2៖24`

`តើដំណឹងល្អនៃខគម្ពីរអេសាយ 52៖13-53៖12 ជាដំណឹងល្អអ្វីទៅ?`