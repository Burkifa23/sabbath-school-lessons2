---
title:  មនុស្សដែលពិបាកជួយសង្រ្គោះ
date:  03/03/2021
---

មនុស្សមួយចំនួនមិនដែលគិតថាបាវបំរើដែលរងទុក្ខគឺជានរណាម្នាក់ដែលពិសេសនោះឡើយ។ ពួកគេស្អប់ទ្រង់ (អេសាយ 53៖2, 3)។ កណ្ឌគម្ពីរអេសាយបានបង្ហាញយើងពីមូលហេតុដែលយើង រាល់គ្នាគួរតែស្រឡាញ់ទ្រង់។ បាវបំរើគឺជាបុត្រតូចមួយដែលបានប្រសូតមកសម្រាប់យើងរាល់គ្នា។ ទ្រង់ គឺជាម្ចាស់នៃសន្តិភាព។ មែនហើយ មនុស្សផ្សេងទៀតបានស្អប់ទ្រង់មែន។ ប៉ុន្តែ យើងរាល់គ្នាដឹងថាទ្រង់ ជាអ្នកណា។

មានអ្នកខ្លះបាននិយាយថា «យើងបានជួបសត្រូវរបស់យើងហើយ។ ឯខ្មាំងសត្រូវរបស់យើងនោះគឺជាខ្លួនយើងនេះឯង»។ បាវបម្រើមិនមែនជាបុគ្គលដំបូងដែលត្រូវបានគេស្អប់នោះឡើយ។ ទ្រង់មិន មែនជាបុគ្គលទីមួយដែលរងទុក្ខនោះទេ។ ស្ដេចដាវីឌក៏ត្រូវបានគេស្អប់ខ្ពើមដែរ។ ទ្រង់បានរងទុក្ខនៅពេល ដែលទ្រង់បានរត់ភៀសព្រះកាយចេញពីអាប់សាឡំមបុត្រារបស់ទ្រង់ (សាំយូអែលទី2 15៖30)។ ប៉ុន្តែ បាវបម្រើមិនដែលបានធ្វើអ្វីមួយដែលនាំអោយព្រះអង្គទ្រង់មានការឈឺចាប់ខ្លួនឯងឡើយ។ ការរងទុក្ខ របស់ទ្រង់មិនមែនបណ្តាលមកពីអំពើបាបរបស់ទ្រង់ទេ។ អ្នកបម្រើមិនបានរងទុក្ខសម្រាប់បុគ្គលតែម្នាក់នោះទេ។ «ព្រះយេហូវ៉ាបានទម្លាក់អំពើទុច្ចរិតរបស់យើងទាំងអស់គ្នាទៅលើទ្រង់» (អេសាយ 53៖6)។ តើហេតុអ្វីបានជាបាវបំរើបានជ្រើសរើសរងទុក្ខ? ពីព្រោះទ្រង់ស្រឡាញ់យើងរាល់គ្នា។ ទ្រង់បានជ្រើសរើសជួយសង្គ្រោះដល់អស់អ្នកដែលគួរតែស្លាប់។

ប៉ុន្តែ មនុស្សមួយចំនួនមិនបានយល់ពីសេចក្តីស្រឡាញ់របស់ព្រះ ឬហេតុផលនៃការរងទុក្ខ របស់ទ្រង់នោះទេ។ ពួកគេគិតថា អ្នកបំរើរូបនេះបានរងទុក្ខដោយសារ «ព្រះបានដាក់ទណ្ឌកម្មដល់ទ្រង់» (អេសាយ 53៖4)។ ដូចគ្នានេះដែរ មិត្តភក្តិរបស់លោកយ៉ូបបានគិតថាយ៉ូបប្រាកដជាបានធ្វើអ្វីមួយដែល ខុសឆ្គងហើយទើបបានជាគាត់ត្រូវរងទុក្ខបែបនេះ។ ពួកសាវករបស់ព្រះយេស៊ូវក៏បានគិតដូចគ្នាដែរចំពោះ បុរសខ្វាក់ម្នាក់។ ហេតុនេះហើយ បានជាពួកគេសួរព្រះយេស៊ូវថា៖ «តើបុរសនេះកើតមកខ្វាក់ដោយសារ គាត់បានធ្វើបាបមែនទេ? ឬក៏ឪពុកម្តាយរបស់គាត់បានធ្វើបាប?» (យ៉ូហាន 9៖2)។ មនុស្សដែលបានឃើញព្រះយេស៊ូវនៅលើឈើឆ្កាង ពួកគេបានគិតមិនល្អទាល់តែសោះអំពីទ្រង់។ ពួកគេបានចងចាំពាក្យ របស់លោកម៉ូសេដែលថា៖ «ដ្បិតអ្នកណាដែលត្រូវព្យួរ នោះជាអ្នកដែលត្រូវព្រះដាក់បណ្តាសាហើយ» (ចោទិយកថា 21៖23)។ សូមប្រៀបធៀបខនេះទៅនឹងខគម្ពីរជនគណនា 25៖4។

អ្វីគ្រប់យ៉ាងដែលកើតឡើងចំពោះព្រះយេស៊ូវគឺជាផ្នែកមួយនៃផែនការរបស់ព្រះដើម្បីជួយសង្រ្គោះមនុស្សមានបាប។ «ព្រះគ្រីស្ទទ្រង់បានលោះយើងរាល់គ្នា ឲ្យរួចពីសេចក្តីបណ្តាសារបស់ក្រឹត្យ- វិន័យ ដោយទ្រង់ត្រូវបណ្តាសាជំនួសយើងរាល់គ្នា ដ្បិតមានសេចក្តីចែងទុកមកថា «ត្រូវបណ្តាសាហើយ អ្នកណាដែលត្រូវព្យួរនៅលើឈើ» (កាឡាទី 3៖13)។ «ដ្បិតឯព្រះអង្គ ដែលមិនបានស្គាល់បាបសោះ នោះទ្រង់បានធ្វើឲ្យត្រឡប់ជាតួបាប ជំនួសយើងរាល់គ្នាវិញ ដើម្បីឲ្យយើងរាល់គ្នាបានត្រឡប់ទៅជាសេចក្តី សុចរិតរបស់ព្រះ ដោយនូវព្រះអង្គនោះឯង» (កូរិនថូសទី2 5៖21)។

«សូមក្រឡេកមើលទៅឯតម្លៃដែលព្រះទ្រង់បានប្រោសលោះយើង។ ចូរមើលទៅឯលើឈើឆ្កាង និងអ្នកដែលត្រូវព្យួរនៅទីនោះ។ សូមក្រឡេកមើលព្រះហស្តរបស់ទ្រង់ដែលត្រូវបានចាក់ទម្លុះដោយដែក គោល។ សូមក្រឡេកមើលព្រះបាទារបស់ទ្រង់ដែលត្រូវបានគេដំដែកគោលជាប់នឹងដើមឈើ។ ព្រះយេស៊ូវ បានយកអំពើបាបរបស់យើងមកដាក់នៅលើរូបអង្គរបស់ទ្រង់។ ការរងទុក្ខនិងការឈឺចាប់របស់ទ្រង់គឺ ជាថ្លៃដែលព្រះបានចំណាយដើម្បីជួយសង្រ្គោះយើងរាល់គ្នា»។ ដកស្រង់ពី Ellen G. White, God’s Amazing Grace, page 172, adapted។

`សូមក្រឡេកមើលថា តើព្រះជាម្ចាស់ត្រូវចំណាយអស់ប៉ុន្មាន ដើម្បីជួយសង្គ្រោះយើង? តើរឿង នេះបានប្រាប់យើងយ៉ាងដូចម្តេចអំពីសេចក្តីស្រឡាញ់របស់ទ្រង់?`