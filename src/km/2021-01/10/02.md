---
title:  បាវបំរើដែលរងទុក្ខ
date:  28/02/2021
---

`សូមអានខគម្ពីរអេសាយ 50៖4-10។ តើខព្រះគម្ពីរទាំងនេះបាននិយាយអំពីអ្វីខ្លះ? តើខ ទាំងនេះបង្ហាញអ្នកយ៉ាងដូចម្តេចអំពីព្រះយេស៊ូវ?`

នៅក្នុងខគម្ពីរអេសាយ 49៖7 យើងបានដឹងថា មនុស្សមានការស្អប់ខ្ពើមចំពោះបាវបម្រើ របស់ព្រះ។ «អ្នកបំរើរបស់ពួកអ្នកដែលគ្រប់គ្រង» (អេសាយ 49៖7)។ ប៉ុន្តែ «បណ្តាក្សត្រនឹងឃើញ ហើយក្រោកឈរឡើង ព្រមទាំងពួកចៅហ្វាយដែរ គេនឹងក្រាបថ្វាយបង្គំដោយព្រោះព្រះយេហូវ៉ា ទ្រង់ជា ព្រះដ៏ស្មោះត្រង់» (អេសាយ 49៖7)។ អ្នកបម្រើនេះក៏ជាគ្រូបង្រៀនដ៏សុភាពរាបសាម្នាក់ដែរ។ ពាក្យ ពេចន៍របស់លោកធ្វើអោយអ្នកដែលទន់ខ្សោយមានកំឡាំងចិត្តឡើង (អេសាយ 50៖4)។ មនុស្សទាំងឡាយនឹងវាយដំធ្វើបាបចំពោះអ្នកបំរើនោះ។ លោកនឹងត្រូវរងទុក្ខដើម្បីនឹងជួយសង្គ្រោះដល់មនុស្ស មានបាប។

ការរងទុក្ខនេះពិតជាធ្វើអោយយើងស្អប់ខ្ពើមណាស់។ យ៉ាងណាមិញ នៅជិតបូព៌ាប្រទេសក្នុងសម័យព្រះគម្ពីរ កិត្ដិយសពិតជារឿងដែលសំខាន់ណាស់។ ប្រសិនបើជនណាម្នាក់បានជេរប្រមាថដល់ជនម្នាក់ទៀត នោះអ្នកដែលត្រូវបានគេជេរប្រមាថ នឹងព្យាយាមធ្វើឱ្យជននោះឈឺចាប់វិញ។

ស្តេចដាវីឌបានវាយប្រហារនិងបោសសម្អាតដល់ស្រុកអាំម៉ូន (សាំយូអែលទី2 10៖1-12)។ តើហេតុអ្វី? ពីព្រោះស្តេចអាំម៉ូន «បានចាប់មេទ័ពរបស់ដាវីឌ ហើយកោរពុកចង្កាគេ1ចំហៀង ក៏កាត់អាវគេផ្តាច់ផ្នែកខាងក្រោមនៅត្រឹមគូថ រួចលែងឲ្យទៅវិញ» (សាំយូអែលទី2 10៖4)។ ប៉ុន្តែ សូម ក្រឡេកមើលនូវអ្វីដែលបានកើតឡើង នៅពេលដែលមនុស្សបានវាយធ្វើបាបដល់អ្នកបំរើនោះក្នុងបទ គម្ពីរអេសាយ 50។ ពួកគេបានវាយធ្វើបាប និងដករោមពុកចង្ការបស់លោក ព្រមទាំងបានស្តោះទឹកមាត់ ដាក់លោកថែមទៀតផង។ បាវបំរើនេះគឺជាស្តេចលើអស់ទាំងស្តេចនានា (ប្រៀបធៀបអេសាយ 9៖6, 7 និងអេសាយ 11៖1-16)។ ទ្រង់គឺជាព្រះអង្គសង្គ្រោះរបស់លោកីយ៍ទាំងមូល។ ទ្រង់បានគ្រប់គ្រង លើរបស់សព្វសារពើនៅលើផ្ទៃមេឃ និងផែនដីផង។ តែទ្រង់មិនបានជួយសង្រ្គោះព្រះអង្គទ្រង់ឡើយ។ នេះជារឿងដ៏ចម្លែកណាស់។ មនុស្សទាំងឡាយពិបាកនឹងជឿថា វាជាការពិតណាស់។ នៅពេលដែលព្រះយេស៊ូវទ្រង់បានជាប់នៅលើឈើឆ្កាង មេដឹកនាំទាំងឡាយបានសើចចំអកនិន្ទាអោយទ្រង់។ ពួកគេ បានពោលពាក្យឡកឡឺយអោយទ្រង់ថា៖ «បើវាជាព្រះគ្រីស្ទ ជាអ្នករើសតាំងរបស់ព្រះមែន នោះឲ្យវា ជួយសង្គ្រោះខ្លួនវាទៅ?» (លូកា 23៖35)។ «បើសិនណាវាជាស្តេចសាសន៍អ៊ីស្រាអែលមែន ចូរឲ្យ វាចុះពីឈើឆ្កាងមក នោះយើងនឹងជឿដល់វា» (ម៉ាថាយ 27៖42)។

`សូមអានខគម្ពីរអេសាយ 50៖4-10។ ចូរធ្វើបញ្ជីនៃច្បាប់សំខាន់ៗដែលអ្នកបានឃើញនៅក្នុងខទាំងនេះ។ តើយើងអាចបង្ហាញច្បាប់ទាំងនេះនៅក្នុងជីវិតរបស់យើងយ៉ាងដូចម្តេច? តើអ្នកអាច អនុវត្តវាដោយផ្ទាល់ដោយរបៀបណា?`

មានមនុស្សជាច្រើននិយាយថា សេ្តចដាវីឌ និងស្តេចសាឡូម៉ូនមិនមែនជារឿងពិតនោះទេ។ ពួកគេនិយាយថា នគររបស់ព្រះអង្គមិនធំធេងដូចជាព្រះគម្ពីរបានចែងនោះទេ។ ប៉ុន្តែ ប្រសិនបើគ្មានស្តេច ដាវីឌទេ តើទីក្រុងយេរូសាឡិមអាចមានដោយរបៀបណាទៅ? (សាំយូអែលទី2 5៖6-10)។ បើគ្មាន ស្តេចដាវីឌទេ តើធ្វើដូចម្តេចទើបអាចសាងសង់ព្រះវិហារដោយស្តេចសាឡូម៉ូនដែលជាបុត្រារបស់ទ្រង់បាន? (ពង្សាវតារក្សត្រទី1 8៖17-20)។ បើគ្មានស្តេចដាវីឌទេ តើអាចមានព្រះអង្គសង្គ្រោះនាពេលអនាគតយ៉ាងដូចម្តេចទៅបាន? ព្រះសន្យាថា ព្រះអង្គសង្គ្រោះនឹងប្រសូតចេញពីពូជពង្សនាពេលអនាគត របស់ហ្លួងដាវីឌ។ (យេរេមា 23៖5, 6; វិវរណៈ 22៖16)។ ប្រសិនបើស្តេចដាវីឌមិនមែនជារឿងពិត ទេ នោះយើងនឹងត្រូវការសរសេរប្រវត្តិសាស្ត្រថ្មីមួយទៀតសម្រាប់សាសន៍អ៊ីស្រាអែលផ្សេងមួយទៀតខុសពីរឿងនៅក្នុងព្រះគម្ពីរ។ ដូច្នេះ យើងអាចមើលឃើញសារៈសំខាន់ពីមូលហេតុនៃប្រវត្តិសាស្ត្ររបស់ សាសន៍អ៊ីស្រាអែលនៅក្នុងព្រះគម្ពីរ។ ប្រវត្ដិសាស្ដ្រនេះផ្ដល់មូលហេតុដែលព្រះគម្ពីរត្រូវបានប្រទានមក នៅលើផែនដីសម្រាប់សាសន៍អ៊ីស្រាអែល និងក្រុមជំនុំ។

`សូមអានបទគម្ពីរសាំយូអែលទី1 17។ តើព្រះធ្វើយ៉ាងណាដើម្បីអោយអ៊ីស្រាអែលបានទទួល ជោគជ័យយ៉ាងធំនៅក្នុងសង្គ្រាមប្រឆាំងនឹងសត្រូវរបស់ពួកគេ? តើអ្នកណាដែលព្រះប្រើ ដើម្បីជួយ អ៊ីស្រាអែលអោយទទូលបានជ័យជំនះ? តើជ័យជំនះដ៏ធំរបស់ពួកគេកើតឡើងនៅឯណា?`

តើលោកអ្នកបានឃើញថា ខគម្ពីរសាំយូអែលទី1 17៖1-3ប្រាប់យើងពីឈ្មោះពិតប្រាកដនៃទីកន្លែងដែលសង្គ្រាមបានកើតឡើងដែរឬទេ? សព្វថ្ងៃនេះ ទីកន្លែងនេះត្រូវបានហៅថា ឃីបឺត គ្វីយ៉ាហ្វា (Khirbet Qieyafa)។ បុរាណវិទូបានទៅទីនោះ និងជីករកមើលទីក្រុងដែលត្រូវបានសាងសង់នៅក្នុងសម័យរបស់ស្តេចសូល និងស្តេចដាវីឌ។ បុរាណវិទូគឺអ្នកវិទ្យាសាស្ត្រដែលជីករុករកនៅក្នុងដីដើម្បីសិក្សា បន្ថែមអំពីអតីតកាល។ ខ្លោងទ្វារពីរត្រូវបានជីករកឃើញផងដែរ។ មានទីក្រុងជាច្រើនដែលមានត្រឹមតែ ខ្លោងទ្វារមួយប៉ុណ្ណោះនៅក្នុងប្រទេសអ៊ីស្រាអែលនាសម័យព្រះគម្ពីរ។ ដូច្នេះ ខ្លោងទ្វារទាំងពីរនេះជួយយើងអោយបានដឹងថាទីក្រុងនោះមានឈ្មោះថា ស៊ីរ៉ាអ៊ីម (Shaaraim)។ ព្រះគម្ពីរបានចែងអំពីទីក្រុងនេះនៅក្នុងខគម្ពីរសាំយូអែលទី1 17៖52។ ក្នុងភាសាហេព្រើរ «ស៊ីរ៉ាអ៊ីម» មានន័យថា «ខ្លោងទ្វារទាំង ពីរ»។

ប្រសិនបើព័ត៌មាននេះជារឿងពិត នោះបានសេចក្តីថា យើងបានរកឃើញទីក្រុងនៃសម័យ ព្រះគម្ពីរសញ្ញាចាស់ជាលើកទីមួយហើយ។ ក្នុងឆ្នាំ2018 និង2013 វត្ថុពីរយ៉ាងដែលមានចារឹកភាសា ហេព្រើរត្រូវបានគេរកឃើញ។ មានមនុស្សជាច្រើនជឿថា វត្ថុទាំងពីរនេះគឺជាអក្សរហេព្រីរចាស់បុរាណដែលពុំដែលធ្លាប់រកឃើញពីមុនមក។ វត្ថុទី2មានឆ្លាក់ឈ្មោះអេសបាល (Eshbaal) នៅលើវា។ អេស-

បាលគឺជាឈ្មោះដូចគ្នាទៅនឹងបុត្រាមួយអង្គរបស់ស្តេចសូល (របាក្សត្រទី1 9៖39)។

ក្នុងឆ្នាំ1993 បុរាណវិទូបានជីកដីនៅឯភាគខាងជើងនៃទីក្រុង ថេលដាន (Tel Dan)។ ពួក គេបានរកឃើញវត្ថុមួយដែលសរសេរដោយស្តេចហាសេលនៃទីក្រុងដាម៉ាស។ ស្តេចហាសេលបាន កត់ត្រាពីជោគជ័យរបស់ទ្រង់លើ «ស្តេចនៃសាសន៍អ៊ីស្រាអែល» និងជាស្តេចដែលចេញពី «ជំនួរវង្ស របស់ស្តេចដាវីឌ»។ «ជំនួរវង្ស» គឺជារូបស័ព្ទតំណាងអោយសមាជិកគ្រួសារណាមួយនៅក្នុងសម័យ ព្រះគម្ពីរសញ្ញាចាស់។ ព្រះគម្ពីរក៏បានចែងអំពីគ្រួសាររបស់ស្តេចដាវីឌតាមវិធីនេះផងដែរ។ ដូច្នេះ ការកត់ ត្រានេះគឺជាភស្តុតាងដ៏មានអំណាចមួយដែលបញ្ជាក់ថា ស្តេចដាវីឌគឺជាស្តេចយ៉ាងពិតប្រាកដ ដូចដែល ព្រះគម្ពីរបានចែង។