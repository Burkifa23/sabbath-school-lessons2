---
title:  កំណាព្យស្តីអំពីអ្នកបម្រើដែលរងទុក្ខ
date:  01/03/2021
---

ខគម្ពីរអេសាយ 52៖13-53៖12 ត្រូវបានគេស្គាល់ថាជាកំណាព្យស្តីអំពី «អ្នកបំរើរង ទុក្ខ»។ កំណាព្យនេះបានបង្ហាញយើងអំពីព័ន្ធកិច្ចដ៏ធ្ងន់ធ្ងររបស់ព្រះក្នុងការជួយសង្រ្គោះមនុស្សពីអំពើបាប។ មុននេះព្រះគម្ពីរអេសាយបានបរិយាយប្រាប់យើងអំពីរឿងមួយចំនួនដែលនឹងត្រូវកើតឡើងចំពោះព្រះអង្គ សង្រ្គោះ។ យើងក៏បានជ្រាបខ្លះរួចមកហើយអំពីបែបផែនដែលទ្រង់នឹងត្រូវប្រសូតមក (អេសាយ 7៖14)។ យើងបានឃើញថា ព្រះអង្គសង្រ្គោះនឹងយាងមកប្រសូតជាបុត្រារបស់ហ្លូងដាវីឌនាពេលអនាគត (អេសាយ 9៖6, 7)។ ព្រះអង្គសង្គ្រោះទ្រង់នឹងដឹកនាំសាសន៍អ៊ីស្រាអែលអោយបានវិលត្រឡប់មករកព្រះវិញ ហើយ ទ្រង់នឹងចម្រើនកម្លាំងដល់គេ (អេសាយ 11៖1-16)។ ទ្រង់នឹងបញ្ចប់នូវការរងទុក្ខវេទនារបស់រាស្ត្រ របស់ទ្រង់ (អេសាយ 42៖1-7)។ ទ្រង់នឹងសម្រេចនូវសេចក្តីដែលត្រឹមត្រូវនិងយុត្តិធម៌។ ប៉ុន្តែ ព្រះអង្គ សង្គ្រោះត្រូវតែរងទុក្ខមុនពេលដែលទ្រង់ត្រូវទទួលនូវសិរីល្អ (អេសាយ 49៖1-12; អេសាយ 50៖6-10)។ កំណាព្យដែលនិយាយអំពីអ្នកបម្រើដែលត្រូវរងទុក្ខ និងបង្ហាញយើងអោយឃើញថា តើព្រះអង្គសង្គ្រោះនឹងត្រូវរងទុក្ខយ៉ាងណាចំពោះអំពើបាបរបស់យើង។

`សូមអានខព្រះគម្ពីរទាំងនេះនៅក្នុងកថាខណ្ឌខាងលើម្តងទៀត។ តើពួកវាបានប្រាប់យើងយ៉ាង ដូចម្តេចអំពីព្រះយេស៊ូវដែលជាព្រះអង្គសង្គ្រោះ? តើពួកវាជួយយើងឱ្យត្រៀមខ្លួនសម្រាប់អ្វីដែលកំពុងកើត ឡើងនៅបទគម្ពីរអេសាយ 52 និងអេសាយ 53 យ៉ាងដូចម្តេច?`

ខគម្ពីរអេសាយ 52៖13-53៖1 ធ្វើឱ្យយើងត្រៀមខ្លួនជាស្រេចសម្រាប់កំណាព្យនេះ។ ខគម្ពីរទាំងនេះប្រាប់យើងថាអ្នកបំរើនឹងបានទទួលនូវសិរីល្អ។ ប៉ុន្តែ ដំបូងទ្រង់នឹងត្រូវរងទុក្ខជាខ្លាំង។ ការរងទុក្ខរបស់ទ្រង់នឹងផ្លាស់ប្តូរលក្ខណៈរបស់ទ្រង់។ មនុស្សដែលស្គាល់ទ្រង់នឹងមិនជឿថានោះជាទ្រង់ ទេ។ ខគម្ពីរអេសាយ 53៖2, 3 ផ្តើមសេចក្តីឡើងដោយបរិយាយប្រាប់យើងអំពីទីកន្លែងដែលអ្នកបម្រើ នោះមក។ ទ្រង់មើលទៅគ្មានភាពសង្ហាឬស្រស់ស្អាតនោះទេ ប៉ុន្តែ សាមញ្ញប៉ុណ្ណោះ។ មិនយូរប៉ុន្មាន ទ្រង់ នឹងត្រូវសោយសោក។ មនុស្សនឹងលើកគ្នាដើម្បីទាស់នឹងទ្រង់។ ខគម្ពីរអេសាយ 53៖4-6 បានពន្យល់ថា អ្នកបម្រើរូបនេះកំពុងទទួលទណ្ឌកម្មជួសយើងរាល់គ្នា។ ទ្រង់ទទួលទណ្ឌកម្មជួសយើងរាល់គ្នា ដើម្បី អោយយើងរាល់គ្នាបានជាឡើង។ ខគម្ពីរអេសាយ 53៖7-9 បានបរិយាយប្រាប់យើងថា អ្នកបម្រើ ដែលឥតមានទោសនេះបានសុគតទៅ។ នៅក្នុងខព្រះគម្ពីរអេសាយ 53៖10-12 អ្នកបម្រើបានទទួល រង្វាន់ និងកិត្តិយសរបស់គាត់។ យើងបានដឹងថា ព្រះអង្គបានសុគតដោយសារតែនេះជាផែនការរបស់ ព្រះដើម្បីជួយសង្រ្គោះមនុស្សមានបាប។

សូមប្រៀបធៀបកំណាព្យមួយនេះក្នុងខគម្ពីរអេសាយ 52៖13-53៖12 ទៅនឹងខព្រះគម្ពីរ ភីលីព 2៖5-11។ នៅក្នុងខគម្ពីរភីលីព 2៖5-11 យើងឃើញថា ព្រះយេស៊ូវទ្រង់ជាព្រះ ប៉ុន្តែ ទ្រង់ បានក្លាយមកជាមនុស្សមានបាប។ ព្រះទ័យរបស់ព្រះអង្គគឺគ្មាននូវភាពអំនួតនោះទេ។ ទ្រង់បានជ្រើសរើសសុគតនៅលើឈើឆ្កាង។ ការជាប់ឆ្កាងគឺជាវិធីសម្លាប់មនុស្សមួយបែបដែលឃោរឃៅព្រៃផ្សៃបំផុត នៅជំនាន់ព្រះយេស៊ូវ។ ក្រោយមក ព្រះជាម្ចាស់ទ្រង់បានលើកតម្កើងព្រះយេស៊ូវអោយខ្ពស់ឡើង។ នោះ ហើយជាមូលហេតុដែលមនុស្សគ្រប់គ្នាគួរតែទទួលយកព្រះយេស៊ូវជាព្រះអម្ចាស់ (សូមប្រៀបធៀបខគម្ពីរ អេសាយ 49៖ 7)។

`សូមអានខគម្ពីរអេសាយ 52៖13-53៖12។ ចូរសរសេរនូវអ្វីគ្រប់យ៉ាងដែលកំណាព្យនេះបានលើកឡើង ស្តីអំពីការដែលព្រះយេស៊ូវបានធ្វើសម្រាប់យើង។ តើសេចក្តីទាំងនេះមានសារៈសំខាន់ ប៉ុនណាសម្រាប់យើងរាល់គ្នា?`