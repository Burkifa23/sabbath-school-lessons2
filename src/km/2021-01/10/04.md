---
title:  តើអ្នកណាបានជឿ?
date:  02/03/2021
---

នៅក្នុងខគម្ពីរអេសាយ 52៖13 អ្នកបំរើរបស់ព្រះបានទទួលកិត្តិយស និងសិរីរុងរឿងយ៉ាង ឧត្តមក្រៃលែង។ ប៉ុន្តែ នៅក្នុងខបន្ទាប់យើងបានឃើញថា អ្នកបម្រើរបស់ព្រះត្រូវទទួលរងទុក្ខជាខ្លាំង ក្រៃលែងរហូតដល់គ្មានអ្នកណាអាចមើលព្រះភ័ក្រ្តទ្រង់ស្គាល់ឡើយ។ ព្រះគម្ពីរសញ្ញាថ្មីបានពណ៌នាអំពី ការឈឺចាប់ដែលព្រះយេស៊ូវទទួលរង។ ការឈឺចាប់ទាំងនេះបានបណ្តាលអោយប៉ះពាល់ដល់រូបរាងកាយ របស់ព្រះយេស៊ូវ។ ព្រះយេស៊ូវត្រូវបានគេវាយដំ និងបង្ខិតបង្ខំឱ្យពាក់ភួងបន្លា។ ព្រះអង្គក៏ត្រូវគេបោះដែក គោលភ្ជាប់នឹងឈើឆ្កាង។ ហើយអ្វីដែលបានផ្លាស់ប្តូរលក្ខណៈរបស់ទ្រង់បំផុតនោះគឺបាបរបស់យើងនេះ ឯង។ ព្រះជាម្ចាស់បានផ្ទុកនូវអំពើបាបរបស់យើងរាល់គ្នាទៅលើអង្គព្រះយេស៊ូវ។ ព្រះមិនបានបង្កើតយើង រាល់គ្នាមកអោយធ្វើបាបនោះឡើយ។ អំពើបាបមិនមែនជារឿងធម្មជាតិនោះទេ។ នោះហើយជាមូលហេតុ ដែលអំពើបាបរបស់យើងធ្វើអោយព្រះយេស៊ូវលែងមានភាពជាមនុស្ស។

សូមប្រៀបធៀបរឿងស្តីអំពីព្រះយេស៊ូវនិងរឿងរបស់លោកយ៉ូប។ លោកយ៉ូបបានបាត់បង់ទ្រព្យ សម្បត្តិ កិត្តិយស និងអំណាចរបស់គាត់ទាំងអស់ភ្លាមៗ។ បន្ទាប់មក គាត់ក៏បានអង្គុយប្រឡាក់ផេះនៅ លើដី។ គាត់កោសដំបៅរបស់គាត់ជាមួយបំណែកឆ្នាំងដែលបាក់បែក (យ៉ូប 1, 2)។ លោកយ៉ូបបាន ផ្លាស់ប្តូរច្រើនណាស់។ មិត្ដសម្លាញ់របស់គាត់មើលមិនដឹងថាគាត់ជានរណានោះទេ ពេលពួកគេជួបគាត់ ជាលើកដំបូង (យ៉ូប 2៖12)។ សំណួរសួរថា តើហេតុអ្វីបានជាយ៉ូបត្រូវរងទុក្ខ? តើហេតុអ្វីបានជាព្រះអង្គ សង្គ្រោះត្រូវរងទុក្ខ? លោកយ៉ូបមិនបានធ្វើអ្វីខុសទេ ហើយព្រះយេស៊ូវក៏មិនបានធ្វើអ្វីខុសដែរ។ អ្នក ទាំងពីរជាជនដែលគ្មានកំហុសទាល់តែសោះ។ តើហេតុអ្វីបានជាពួកគេរងទុក្ខ?

`សូមអានម្តងទៀតក្នុងខគម្ពីរអេសាយ 52៖13-53៖12។ សូមសរសេរនូវឧទាហរណ៍ ទាំងអស់ចេញពីខទាំងនេះដែលនិយាយរៀបរាប់អំពីមនុស្សស្លូតត្រង់ត្រូវរងទុក្ខជំនួសមនុស្សដែលមាន ទោស។ តើគំនិតនេះបង្រៀនយើងដូចម្តេចខ្លះ?`

សូមក្រឡេកមើលនូវសំណួរផ្សេងៗនៅក្នុងខគម្ពីរអេសាយ 53៖1។ យើងត្រូវបានសុំអោយ ជឿនូវអ្វីដែលគ្មាននរណាម្នាក់គិតថាអាចធ្វើទៅបានឡើយ។ ប៉ុន្តែ ពួកគេក៏បង្ហាញយើងផងដែរថា ព្រះ ជាម្ចាស់សម្តែងនូវឫទ្ធានុភាពរបស់ទ្រង់ដល់អស់អ្នកណាដែលជឿលើព្រះបន្ទួលរបស់ទ្រង់ (សូមប្រៀប ធៀបនឹងខគម្ពីរអេសាយ 52៖10)។ តើលោកអ្នកចង់បានសង្រ្គោះដោយសារព្រះដែរឬទេ? ដូច្នេះ ចូរជឿលើព្រះបន្ទូលរបស់ទ្រង់ចុះ។

`សូមក្រឡេកមើលខគម្ពីរអេសាយ 53៖6 ដោយយកចិត្តទុកដាក់។ តើមានព្រះបន្ទូលអ្វីខ្លះសំរាប់យើងនៅក្នុងខនេះ? តើខគម្ពីរទាំងនេះបានមានបន្ទូលដូចម្តេចទៅកាន់លោកអ្នកផ្ទាល់? លោកអ្នក ប្រហែលជាបានធ្វើបាប ឬខកខានមិនបានធ្វើរឿងដែលត្រឹមត្រូវកាលពីមុន។ តើខគម្ពីរនេះបានផ្តល់អោយ លោកអ្នកនូវសេចក្តីសង្ឃឹមយ៉ាងដូចម្តេច?`