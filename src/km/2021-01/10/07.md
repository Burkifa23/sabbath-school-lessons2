---
title:  ការសិក្សាបន្ថែម
date:  05/03/2021
---

«ព្រះយេស៊ូវបានយកអំពើបាបរបស់យើងមកដាក់លើរូបអង្គរបស់ទ្រង់ផ្ទាល់នៅលើឈើឆ្កាង . . . . អំពើបាបនោះពិតជាគួរឱ្យស្ញែងខ្លាចណាស់ប្រសិនបើគ្មានបុគ្គលណាម្នាក់ អាចថ្វាយតង្វាយ អោយធួននឹងបាបនោះទេ។ បណ្តាសាចំពោះអំពើបាបនោះពិតជាគួរឱ្យស្ញែងខ្លាចណាស់ ដែលមានតែព្រះមួយអង្គប៉ុណ្ណោះដែលអាចបញ្ចប់វាបាន។ ឈើឆ្កាងរបស់ព្រះយេស៊ូវបង្ហាញមនុស្សគ្រប់រូបអោយឃើញថា ឈ្នួលនៃអំពើបាបគឺជាសេចក្ដីស្លាប់»។ ដកស្រង់ពី Ellen G. White, Our High Calling, page 44, adapted។

«ព្រះយេស៊ូវបានប្រទាននូវសិរីរុងរឿង និងព្រះកិត្ដិសព្ទដល់ក្រឹត្យវិន័យរបស់ព្រះនៅពេលដែល ទ្រង់បានសុគតនៅលើឈើឆ្កាង។ ច្បាប់នេះជាច្បាប់នៃអាណាចក្ររបស់ព្រះនៅឯស្ថានសួគ៌។ ព្រះយេស៊ូវ គឺជាព្រះរាជបុត្រាតែមួយរបស់ព្រះ។ ទ្រង់បានទម្លាក់ទោសពៃរ៍ទាំងឡាយមកលើអង្គទ្រង់សំរាប់អំពើបាប របស់មនុស្សទាំងអស់។ របស់គ្រប់យ៉ាងដែលយើងត្រូវការគឺមានតែនៅក្នុងព្រះយេស៊ូវប៉ុណ្ណោះ នៅពេលដែលទ្រង់បានយាងមកផែនដីនេះជាមនុស្សហើយក៏សុគតជួសយើងរាល់គ្នា។ ទ្រង់បានរងទុក្ខជំនួសយើង រាល់គ្នា ដោយសារព្រះបានប្រទាននូវកម្លាំងដល់ទ្រង់។ ទ្រង់គ្មានបាបសោះឡើយ។ ទ្រង់បានស្មោះត្រង់នឹងព្រះគ្រប់បែបយ៉ាង។ ព្រះយេស៊ូវបានមានជ័យជំនះលើមហាវិវាទប្រឆាំងនឹងអំពើបាបសំរាប់យើង។ ទ្រង់បានទទួលរងនូវទណ្ឌកម្មជំនួសយើងរាល់គ្នា។ ទ្រង់បានប្រទាននូវអំណោយទានជាជីវិតអស់កល្បជានិច្ចដល់យើងផងដែរ។ ទ្រង់បានធ្វើគ្រប់យ៉ាងទាំងអស់នៅពេលដែលទ្រង់បានសុគត។ សេចក្តីសុគតរបស់ទ្រង់បានផ្ដល់នូវភាពរុងរឿង និងកិត្ដិសព្ទដល់ក្រឹត្យវិន័យរបស់ព្រះ»។ ដកស្រង់ពី Ellen G. White, Selected Messages, book 1, page 302, adapted។

**សំណួរពិភាក្សា**

`1. ខគម្ពីរអេសាយ 53៖7-9 បង្ហាញយើងពីការសុគតរបស់អ្នកបម្រើព្រះ។ បន្ទាប់មក វាបានបង្ហាញ យើងថា សាកសពរបស់ទ្រង់ត្រូវបានគេដាក់ផ្តេកនៅក្នុងផ្នូរមួយនៅខាងលើដីដែលឆ្លាក់ពីថ្ម។ តើអ្នកបាន ឃើញអ្វីខ្លះ នៅក្នុងខទាំងនេះដែលបានកើតឡើងចំពោះព្រះយេស៊ូវនៅចុងបញ្ចប់នៃព្រះជន្មរបស់ទ្រង់? (សម្រាប់ចម្លើយសូមអានខគម្ពីរម៉ាថាយ 26៖57-27៖60; ម៉ាកុស 14៖53-15៖46; លូកា 22៖54-23៖53; យ៉ូហាន 18៖12-19៖42)។`

`2. ចូរលោកអ្នកពិនិត្យមើលនូវអត្ថបទដកស្រង់ទីពីរនៅខាងលើរបស់អ្នកស្រីអែល្លិន ជីវ៉ៃត៍។ គាត់បាន មានប្រសាសន៍អំពីរបៀបដែលព្រះយេស៊ូវបានផ្តល់កិត្តិសព្ទដល់ច្បាប់របស់ព្រះនៅពេលដែលទ្រង់សុគត។ តើអ្នកស្រីចង់មានន័យយ៉ាងដូចម្តេច?តើការសោយទិវង្គតរបស់ព្រះយេស៊ូវ បង្ហាញថាក្រឹត្យវិន័យរបស់ព្រះនៅតែមានជារៀងរហូតយ៉ាងដូចម្តេច?`