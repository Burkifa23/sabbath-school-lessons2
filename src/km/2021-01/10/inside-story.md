---
title:  រឿងខ្លី
date:  05/03/2021
---

#### វ៉ដកាសម្រាប់បុណ្យអ៊ីស្ទើរ

លោកស៊ើហ្គី សុគុលជាប្រធានវិស្វករប្រចាំក្រុមហ៊ុនភេសជ្ជៈមួយកន្លែង នៅភាគខាងជើងនៃ រដ្ឋកាហ្សាក់ស្ថាន។ លោកមានសេចក្តីសោមនស្សរីករាយនៅពេលដែលមិត្តរួមការងាររបស់លោកម្នាក់ បានប្រកាសក្នុងអំឡុងពេលសម្រាកអាហារថ្ងៃត្រង់ថា មនុស្សគ្រប់គ្នាគួរតែអបអរសាទរបុណ្យអ៊ីស្ទើរដោយប្រើស្រាវ៉ដកា ស៊ុតលាបពណ៌ និងគូលុចដែលជានំប័ុងបុណ្យអ៊ីស្ទើរតាមជំនឿគ្រីស្ទានបែបបុរាណ។ ប្រជាជនភាគច្រើនដែលរស់នៅក្នុងរដ្ឋកាហ្សាក់ស្ថានបានចូលរួមអបអរសាទរបុណ្យអ៊ីស្ទើរជាមួយស្រាវ៉ដកា ស៊ុតលាបពណ៌ និងនំបុ័ងគូលុច។ លោកស៊ើហ្គីបានសួរថា «តើព្រះគម្ពីរបានចែងយ៉ាងដូចម្តេចអំពី បុណ្យអ៊ីស្ទើរ?»។ អ្នករួមការងារម្នាក់នេះមិនដឹងថា ត្រូវរកពាក្យនិយាយយ៉ាងម៉េចនោះទេ ព្រោះគាត់មិន ដែលអានព្រះគម្ពីរសោះ។ លោកស៊ើហ្គីក៏បានរត់ទៅកាន់ការិយាល័យរបស់លោក ហើយបានត្រឡប់មក វិញជាមួយព្រះគម្ពីរមួយក្បាល។ ដោយប្រើបទានុក្រមព្រះគម្ពីរមួយក្បាលជាជំនួយ លោកស៊ើហ្គីនិងមិត្ត រួមការងាររបស់លោកជាច្រើនរកមិនឃើញនូវការលើកឡើងអំពីបុណ្យអ៊ីស្ទើរដែលជាទិវាឈប់សម្រាក មួយ អបអរការរស់ឡើងពីសុគតរបស់ព្រះយេស៊ូវឡើយ។ ប៉ុន្ដែ ពួកគេបានប្រទះឃើញនូវឯកសារយោង ជាច្រើនទាក់ទងនឹងបុណ្យរំលងរបស់ជនជាតិយូដាដែលនៅក្នុងភាសាដើមរុស្ស៊ីរបស់ពួកគេមានឈ្មោះ ដូចគ្នានឹងបុណ្យអ៊ីស្ទើរដែរគឺ «ប៉ាស្កា»។ ហើយអាហារមួយប្រភេទដែលព្រះគម្ពីរបានចែងអោយបរិភោគ នៅក្នុងបុណ្យប៉ាស្កាគឺសាច់ចៀមអាំង ឬពពែអាំងជាមួយនំបុ័ងឥតដំបែ និងឱសថល្វីង។ អ្នករួមការងារ ម្នាក់បានស្រែកថា «ចុះស្រាវ៉ដកា ស៊ុតលាបពណ៌ និងនំបុ័ងគូលុចមានចែងនៅត្រង់ណាទៅ?»។ លោក ស៊ើហ្គីក៏ញញឹម។ លោកចូលចិត្តនូវកិច្ចសន្ទនាទាំងនេះណាស់ ពីព្រោះវាបានដឹកនាំមនុស្សអោយទៅរក ព្រះយេស៊ូវ។ មិត្តរួមការងាររបស់ស៊ើហ្គីមិនដែលហ៊ាននិយាយដោយបើកចំហអំពីព្រះគម្ពីរទេ នៅពេល ដែលលោកបានចូលមកធ្វើការក្នុងក្រុមហ៊ុនលើកដំបូង។ លោកបាននិយាយទាំងបើកចំហអំពីជំនឿរបស់ ខ្លួន ថាលោកជាអ្នកសេវេនដេយអាត់វេនទីស្ទម្នាក់។ ប៉ុន្តែ អ្នករួមការងាររបស់លោកបានយល់ថា ជំនឿ របស់លោកពិតជាចម្លែកណាស់។ ពួកគេបានខ្សឹបខ្សៀវគ្នាថា៖ «បុរសម្នាក់នោះគឺជាអ្នកដែលប្រកាន់ និកាយជ្រុលនិយមមួយរូប»។ លោកស៊ើហ្គីមិនបាននឹកប្រកាន់ខឹងនឹងការនិយាយផ្តេសផ្តាសទាំងនោះទេ ហើយលោកក៏បានអធិស្ឋានសុំអោយព្រះបានប្រទាននូវប្រាជ្ញាដល់លោកក្នុងការចែករំលែកនូវសេចក្តី សង្ឃឹមអំពីដំណើរនៃការយាងមកជាឆាប់របស់ព្រះយេស៊ូវ។ លោកចេះតែនឹកគិតថាតើលោកអាចចែកចាយនូវសៀវភៅ ឬខិត្តប័ណ្ណព្រះបន្ទូលទៅដល់អ្នកដទៃបានដោយរបៀបណា។ បន្ទាប់មកលោកក៏បាន ចាំថា មិត្តរួមការងាររបស់លោកទាំងអស់សុទ្ធតែមានថ្ងៃខួបកំណើត។ លោកក៏បានចាប់ផ្តើមចូលរួមអប អរថ្ងៃខួបកំណើតមិត្តភក្តិរបស់លោកជាមួយនឹងកាដូសៀវភៅរបស់អ្នកស្រីអែល្លិន ជីវ៉ៃត៍ដូចជាសៀវភៅ មហាវិវាទ និងជំហានទៅកាន់ព្រះគ្រីស្ទជាដើម។ អ្នករួមការងាររបស់លោកជាច្រើនបានអានសៀវភៅទាំងនោះ ហើយចាប់ផ្តើមសួរសំណួរផ្សេងៗនៅពេលអាហារថ្ងៃត្រង់។ នៅពេលដែលព្រះវិហារអាត់-វេនទីស្ទក្នុងតំបន់បានបើកជា «មជ្ឈមណ្ឌលជះឥទ្ធិពលក្នុងក្រុង» ផ្តល់ជាការម៉ាស្សាដោយឥតគិតថ្លៃនៅ តាមទីតាំងរបស់ខ្លួន លោកស៊ើហ្គីក៏បានអញ្ជើញមិត្តរួមការងាររបស់លោកអោយមកចុះឈ្មោះដែរ។ មាន ស្ត្រីបីនាក់បានអញ្ជើញមក នោះគាត់បានផ្តល់អោយពួកគេនូវដំណើរកម្សាន្តចូលទៅក្នុងរោងឧបោសថ បន្ទាប់មក ក៏ទៅទីតាំងត្រសាលតូចៗ និងថ្នាក់រៀនរបស់កុមារជាដើម មុនពេលដែលត្រូវទទួលការម៉ាស្សា។ មិត្តរួមការងាររបស់លោកបានស្ងើចសរសើរក្រុមជុំនុំអាត់វេនទីស្ទណាស់ បន្ទាប់ពីពួកគេបានទទួលនូវការ ម៉ាស្សារយៈពេល10ថ្ងៃកន្លងមកនោះ។ មិត្តម្នាក់បានជំរាបលោកស៊ើហ្គី ក្នុងពេលអាហារថ្ងៃត្រង់ថា៖ «ដំបូងឡើយ យើងគិតថា លោកគឺជាសមាជិក របស់ក្រុមនិកាយជ្រុលនិយមម្នាក់ ប៉ុន្តែ វាបានក្លាយទៅជាព្រះវិហារមួយ ដែលជាព្រះវិហារដ៏ល្អទៅវិញ»។ ស៊ើហ្គីបានមានប្រសាសន៍ថា លោកគ្មាន អារម្មណ៍ដូចជាអ្នកបេសកជនផ្សព្វផ្សាយដំណឹងល្អអំពីព្រះយេស៊ូវនោះ ទេ។ «ខ្ញុំមិនបានគិតថាខ្ញុំកំពុងធ្វើអ្វីដែលពិសេសទេ» ។ នេះគឺគ្រាន់តែជាអ្វី ដែលខ្ញុំអាចធ្វើបានប៉ុណ្ណោះ» នេះបើតាមប្រសាសន៍របស់លោកស៊ើហ្គី។