---
title:  ការសិក្សាបន្ថែម
date:  12/03/2021
---

«គ្មាននរណាម្នាក់អាចមានចិត្តសប្បុរស និងចេះអោយទានដោយមិនបានលះបង់គំនិត អាត្មានិយមចោលជាមុននោះឡើយ។ អ្នកត្រូវតែរស់នៅក្នុងជីវិតបែបសាមញ្ញ។ អ្នកត្រូវតែលះបង់ចោល នូវភាពលោភលន់របស់អ្នកចេញ។ អ្នកត្រូវតែមានការប្រុងប្រយ័ត្នជាមួយនឹងបញ្ហាលុយកាក់។ បន្ទាប់មក យើងនឹងអាចបំពេញនូវកិច្ចការដែលព្រះយេស៊ូវចង់អោយយើងធ្វើហើយ។ យើងត្រូវតែជម្រះចេញនូវចិត្ត អំនួតទាំងអស់របស់យើង និងបំណងប្រាថ្នាដែលឈានមុខនៅក្នុងជីវិតនេះ។ ក្នុងកិច្ចការងារទាំងឡាយ របស់យើង យើងត្រូវប្រកាន់ខ្ជាប់នូវគោលការរបស់ព្រះគម្ពីរស្តីអំពីជីវិតដែលមិនគិតពីប្រយោជន៍ខ្លួន ឯង។ នេះជាជីវិតដែលព្រះយេស៊ូវធ្លាប់ឆ្លងគាត់។ ជញ្ជាំង ផ្ទាំងរូបភាព និងគ្រឿងសង្ហារិមផ្សេងៗដែលតាំងនៅក្នុងផ្ទះសម្បែងរបស់យើងរាល់គ្នាគួរតែបង្ហាញអំពីគោលការរបស់ខព្រះគម្ពីរអេសាយ 58៖ 7។ ទូខោអាវ និងតុបរិភោគអាហាររបស់យើងគួរតែបង្ហាញអំពីច្បាប់ដ៏សំខាន់នេះផងដែរ។ ខ្ញុំចង់អោយ អ្នករាល់គ្នាចែករំលែកអាហាររបស់អ្នកជាមួយនឹងអ្នកដែលអត់ឃ្លាន ហើយនិងនាំពួកអ្នកដែលក្រីក្រគ្មាន ផ្ទះសម្បែងអោយមកជ្រកកោនក្នុងផ្ទះរបស់អ្នករាល់គ្នាវិញ។ ពេលដែលអ្នកឃើញមនុស្សអាក្រាត ចូរចែកសម្លៀកបំពាក់របស់អ្នកអោយគេបានស្លៀកពាក់បិទបាំងផង (អេសាយ 58៖7)»។ ដកស្រង់ពី Ellen G. White, The Ministry of Healing, page 206, adapted។

**សំណួរពិភាក្សា**

`1. លោកអេសាយបានសួរសំណួរមួយដល់ប្រជាជនដែលរស់នៅក្នុងជំនាន់របស់លោកថា៖ «ហេតុអ្វីបានជាចាយប្រាក់អោយបានតែរបស់ដែលមិនមែនជាអាហារ ហើយបង់កម្លាំង ឲ្យបានតែរបស់ដែលមិនស្កប់ចិត្តដូច្នេះ» (អេសាយ 55៖2)។ តើយើងរាល់គ្នាកំពុងតែធ្វើដូចគ្នានឹងប្រជាជននៅក្នុងជំនាន់ របស់លោកអេសាយដោយរបៀបណាដែរ? បើដូច្នោះមែន តើយើងកំពុងតែធ្វើការអោយបានតែអ្វីដែល មិនសប្បាយចិត្តយ៉ាងដូចម្តេច? ហេតុអ្វីបានជាវាងាយស្រួលម្លេ៉ះក្នុងការធ្វើរឿងដែលខុសឆ្គងនោះ?`

`2. ការនិយាយបដិសេធចំពោះរឿងដែលអ្នកយល់ថាមិនចាំបាច់គឺពិតជាការដែលសំខាន់ណាស់នៅ ជំនាន់លោកអេសាយ ដូចគ្នាទៅនឹងទង្វើសប្បុរសធម៌ និងការរក្សាថ្ងៃឈប់សម្រាកដែរ។ តើវាសំខាន់យ៉ាងណាដែរចំពោះយើងនៅសម័យចុងក្រោយនេះ? (សម្រាប់ចម្លើយសូមអានខគម្ពីរកូរិនថូសទី1 15៖ 52; សូមប្រៀបធៀបនឹងខគម្ពីរលេវីវិន័យ 25៖9, 10)។`

`3. នៅក្នុងថ្នាក់របស់អ្នក សូមពិភាក្សាអំពីការរក្សាថ្ងៃឈប់សម្រាក។ តើលោកអេសាយកំពុងតែមាន ប្រសាសន៍អំពីអ្វី នៅពេលលោកបានលើកឡើងថា យើងមិនគួរធ្វើតាមអំពើចិត្តរបស់ខ្លួន ឬស្វែងរកសេចក្តី អំណរដល់ខ្លួនឯងនៅថ្ងៃឈប់សម្រាកនោះ? ទន្ទឹមនឹងនេះដែរ ថ្ងៃឈប់សម្រាកគួរតែជាបទពិសោធន៍ដ៏រីករាយចិត្តសម្រាប់យើង (អេសាយ 58៖13)។ តើយើងអាចរក្សាថ្ងៃឈប់សម្រាកអោយបរិសុទ្ធ និង មានបទពិសោធន៍រីករាយក្នុងពេលតែមួយបានយ៉ាងដូចម្តេច?`