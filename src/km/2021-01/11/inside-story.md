---
title:  រឿងខ្លី
date:  12/03/2021
---

#### ទឹមនឹមស្រៀក

ខ្ញុំមិនចង់រៀបការជាមួយនឹងស្វាមីរបស់ខ្ញុំទេ ពីព្រោះខ្ញុំជាអ្នកសេវេនដេយអាត់វេនទីស្ទ រីឯគាត់ វិញជាអ្នកគោរពនូវនិកាយគ្រីស្ទសាសនាផ្សេងមួយទៀតដែលស្ថិតនៅភាគខាងត្បូងនៃកោះតៃវ៉ាន់។ ប៉ុន្តែ ឪពុកម្តាយរបស់យើងទាំងពីរពិតជាចង់អោយយើងរៀបការជាមួយគ្នា ហើយពួកយើងក៏មិនហ៊ានប្រកែក ដែរ។ ដូច្នេះ ខ្ញុំក៏បានប្រាប់អនាគតស្វាមីរបស់ខ្ញុំឈ្មោះមិងហួងវួថា៖ «យើងអាចរៀបការបាន ប៉ុន្តែ ខ្ញុំនឹងមិន ផ្លាស់ប្តូរជំនឿសាសនារបស់ខ្ញុំទេ»។ គាត់ក៏មិនបានប្រកែកជាមួយរឿងនោះដែរ។ ប៉ុន្តែក្រោយមក យើង ក៏ចាប់ផ្តើមពិភាក្សាគ្នាអំពីពិធីមង្គលការ។ ខាងខ្ញុំចង់អោយកម្មវិធីនេះបានប្រារព្ធឡើងនៅក្នុងព្រះវិហារ អាត់វេនទីស្ទរបស់ខ្ញុំ ប៉ុន្តែ គាត់បាននិយាយថា៖ «ទេ! ខ្ញុំជាប្តី ដូច្នេះកម្មវិធីនេះគួរតែប្រារព្ធធ្វើនៅក្នុងព្រះវិហារ របស់ខ្ញុំវិញ»។ ខ្ញុំក៏បានព្យាយាមស្វែងរកនូវការសម្របសម្រួលគ្នាឡើងវិញ ហើយក៏បាននិយាយថា៖ «សូម ឱ្យពិធីមង្គលនេះបានប្រារព្ធធ្វើនៅខាងក្រៅវិញ ហើយមិនមែននៅក្នុងព្រះវិហារណាមួយនោះឡើយ។ ប៉ុន្តែ គ្រូគង្វាលអាត់វេនទីស្ទត្រូវតែជាអ្នករៀបចំផ្សំផ្គុំនៅក្នុងពិធីមង្គលការនេះ»។ យើងក៏បានឈ្លោះប្រកែកតវ៉ា គ្នាទៅវិញទៅមក។ ចុងបញ្ចប់ ខ្ញុំក៏បាននិយាយថា៖ «ប្រសិនបើមិនបានគ្រូគង្វាលអាត់វេនទីស្ទមកផ្សំផ្គុំអោយ យើងទេនោះ ខ្ញុំនឹងមិនព្រមរៀបការជាមួយអ្នកឡើយ»។ គាត់ក៏បានសុំយោបល់ពីម្តាយរបស់គាត់ ហើយម្តាយរបស់គាត់ក៏បានអនុញ្ញាតអោយគ្រូគង្វាលអាត់វេនទីស្ទធ្វើជាអ្នកផ្សំផ្គុំអោយពួកយើងទៅ។ ប៉ុន្តែ ម្តាយ របស់គាត់មានផែនការសម្ងាត់។ គាត់គិតថា ខ្ញុំនឹងចូលរួមជំនឿជាមួយគាត់ដែរបន្ទាប់ពីការហើយ។ គាត់ ក៏មានបំណងចង់ឱ្យខ្ញុំផ្លាស់ប្តូរកូនប្រុសរបស់គាត់ដែលជាមនុស្សប្រមឹកដែរ។ ខ្ញុំនៅតែវិលវល់ក្នុងគំនិតដែល មករៀបការជាមួយមនុស្សជំនឿផ្សេងគ្នាបែបនេះ ហើយខ្ញុំក៏បានប្រាប់រឿងនេះទៅដល់មិងហួង។ តែមក ដល់ពេលនេះទៅហើយ អ្នកភូមិទាំងអស់បានដឹងឮអំពីពិធីមង្គលការនេះរួចទៅហើយ ប្រសិនបើយើងចង់ បពា្ឈប់វា នោះយើងនឹងអាប់មុខមាត់ជាមិនខាន។ មិងហួងបានក្លាយមកជាអ្នកអាត់វេនទីស្ទ ដើម្បីកុំអោយ គាត់ត្រូវអាប់អោន។ មួយខែមុនថ្ងៃមង្គលការចូលមកដល់គាត់ក៏បានសិក្សាព្រះគម្ពីរហើយបានទទួលបុណ្យ ជ្រមុជទឹកទៅ។ ខ្ញុំនឹកមិនភ្លេចថ្ងៃនោះទេ។ គាត់បានយំសោកនៅពេលដែលគាត់ងើបចេញពីទឹកភ្លាម ពីព្រោះគាត់ចង់រៀបការប៉ុណ្ណោះ ប៉ុន្តែ គាត់មិនចង់ចាកចេញពីជីវិតចាស់របស់គាត់ដែលធ្លាប់ប្រមឹក នោះ ឡើយ ។ មិងហួងគឺជាបុរសដែលបរាជ័យម្នាក់។ គាត់បានបាត់បង់នូវការគោរពខ្លួនឯងដោយសារតែ មករៀបការជាមួយខ្ញុំ។ ក្នុងអំឡុងពេលប្រាំពីរខែដំបូងនៃអាពាហ៍ពិពាហ៍របស់យើង ខ្ញុំក៏បានអោយគាត់ពិសានូវអាហារដែលផ្តល់សុខភាព និងបានបង្រៀនគាត់ពីរបៀបរស់នៅដែលប្រកបដោយសុខុមាលភាព។ អ្នកជិតខាងរបស់យើងបានកត់សម្គាល់ឃើញថា គាត់មិនដូចជាមនុស្សពីមុនទៀតទេ។ ពួកគេនិយាយថា៖ «អ្នកគឺជាមនុស្សថ្មីហើយ»។ ទោះយ៉ាងណាក៏ដោយ មិងហួងមិនចង់ក្លាយជាមនុស្សថ្មីទេ។ ក្រោយពីកូន ស្រីរបស់យើងបានប្រសូតមកនោះ គាត់ក៏បានត្រឡប់ទៅជាមនុស្សប្រមឹកវិញ។ ដប់ឆ្នាំបានកន្លងផុតទៅ ហើយយើងក៏មានកូនស្រីទីពីរដែរ។ យើងមានជម្លោះជាច្រើនលើកច្រើនសាអំពីបញ្ហាគោលជំនឿ។ ថ្ងៃមួយ ដោយសារតែការឆ្អែតចិត្តទ្រាំលែងបាន ខ្ញុំក៏បាននាំកូនទាំងពីររបស់យើង និងក្មេងស្រីអាយុ10ឆ្នាំម្នាក់រត់ ទៅស្នាក់នៅផ្ទះមិត្តភក្តិ។ ខ្ញុំចង់អោយប្តីរបស់ខ្ញុំនៅតែឯង ដើម្បីភ្លក់រសជាតិនៃការលែងលះគ្នា។ មិងហួង ពិតជាមិនចង់លែងលះគ្នានោះទេ។ គាត់បានស្វះស្វែងរកខ្ញុំអស់រយៈកាលបីថ្ងៃ ហើយពេលដែលរកខ្ញុំឃើញ គាត់ក៏បានផ្លាស់ប្តូរមាគ៌ារបស់ខ្លួន។ គាត់បានក្លាយជាមនុស្សថ្មីពិតប្រាកដមែន។ សព្វថ្ងៃនេះ គាត់គឺជា ស្វាមីនិងឪពុកដែលយកចិត្តទុកដាក់បំផុត។ គាត់ក៏បានក្លាយមកជាចាស់ទុំព្រះវិហារផងដែរ។ ប៉ុន្តែ ទោះបីជា យ៉ាងនេះក្តី ខ្ញុំនឹងមិនដើរតាមផ្លូវ «បេសកជន» នេះម្តងទៀតឡើយ។ ខ្ញុំ បានរៀបការជាមួយគាត់ ដោយសារតែខ្ញុំគិតថាខ្ញុំអាចផ្លាស់ប្តូរគាត់បានតាម រយៈអំណាចរបស់ព្រះ។ ប៉ុន្តែ ព្រះគម្ពីរពិតជាបានចែងយ៉ាងត្រឹមត្រូវណាស់ ដោយថា៖ «កុំឲ្យទឹមនឹមស្រៀក ជាមួយនឹងមនុស្សមិនជឿឡើយ» (កូរិនថូស ទី2 6៖14)។ យើងគួរតែរៀបការប្តីប្រពន្ធជាមួយអ្នកដែលមានជំនឿដូច គ្នា វិញទើបជាការប្រសើរជាង។ ហ្លួងសាឡូម៉ូនដែលជាអ្នកប្រាជ្ញល្បីពេញ ពិភពលោក លោកក៏បានឆ្លងកាត់នូវបទពិសោធនេះទាំងលំបាក ដូចជាខ្ញុំ ផងដែរ។