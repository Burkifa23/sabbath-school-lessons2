---
title:  ពេលវេលាសម្រាប់យើងរាល់គ្នា
date:  11/03/2021
---

`តើហេតុអ្វីបានជាលោកអេសាយបានលើកឡើងអំពីថ្ងៃឈប់សម្រាកនៅក្នុងខគម្ពីរអេសាយ 58៖13, 14? តើថ្ងៃឈប់សម្រាកមានទំនាក់ទំនងអ្វីខ្លះជាមួយនឹងថ្ងៃបុណ្យធួននឹងបាប? ដូចដែល យើងបានឃើញហើយថា នៅថ្ងៃបុណ្យធួននឹងបាបគឺជាថ្ងៃដែលជារៀងរាល់ឆ្នាំព្រះវិហារនៅលើផែនដីនឹងត្រូវបានសំអាតពីអំពើបាប។`

ថ្ងៃបុណ្យធួននឹងបាបត្រូវបានគេប្រារព្ធធ្វើឡើងតែម្តងគត់ជារៀងរាល់ឆ្នាំ នៅចំថ្ងៃបរិសុទ្ធតែ ម្តង។ គ្មានបុគ្គលណាម្នាក់ត្រូវបានអនុញ្ញាតឱ្យធ្វើការអ្វីឡើយនៅថ្ងៃនោះ (លេវីវិន័យ 23៖27-32) ដូចគ្នានឹងថ្ងៃឈប់សម្រាកប្រចាំសប្តាហ៍ដែរ។ ដូច្នេះ អ្វីដែលជាការពិតស្តីអំពីការធ្វើការនៅថ្ងៃឈប់សម្រាក ប្រចាំសប្តាហ៍ក៏ជាការពិតស្តីអំពីថ្ងៃបុណ្យធួននឹងបាបដែរ។

`សូមអានខគម្ពីរអេសាយ 58៖13។ ដូចជាខនេះបានបង្ហាញដែរ តើព្រះជាម្ចាស់ចង់អោយ យើងរាល់គ្នារក្សាចាំយាមថ្ងៃឈប់សម្រាកយ៉ាងដូចម្តេច? តើយើងអាចធ្វើឱ្យបទពិសោធន៍នៃថ្ងៃឈប់ សម្រាករបស់យើង ដូចគ្នានឹងបទគម្ពីរនេះយ៉ាងដូចម្តេច? តើហេតុអ្វីបានជាយើងរាល់គ្នាគួរតែប្រតិបត្តិ តាមផ្លូវនេះ?`

`បទគម្ពីរអេសាយ 58 បានលើកឡើងអំពីគំនិតសំខាន់ៗចំនួន 3 ៖ (1) បដិសេធចំពោះអំពើ បាប និងហ៊ានលះបង់នូវអ្វីដែលយើងចូលចិត្ត ដើម្បីជួយដល់អ្នកដទៃ។ (2) មានចិត្តសប្បុរសចំពោះ អ្នកដទៃ និង (3) ថ្ងៃឈប់សម្រាក។ តើគំនិតទាំងបីនេះមានទំនាក់ទំនងគ្នាយ៉ាងដូចម្តេច?`

(1) គំនិតទាំងបីនេះចង់បង្ហាញថា យើងគួរតែចាត់ទុកព្រះជាអាទិភាពនៅក្នុងជីវិត។ យើងត្រូវ តែដឹងថា យើងរាល់គ្នាពិតជាត្រូវការពឹងផ្អែកលើទ្រង់ទាំងស្រុង។ (2) នៅពេលដែលយើងប្រតិបត្តិតាម ទស្សនៈទាំងបីនេះនៅក្នុងជីវិតយើង នោះយើងនឹងរស់នៅក្នុងជីវិតដ៏បរិសុទ្ធទាំងធ្វើអ្វីដែលព្រះសព្វព្រះ-

ហឫទ័យ (សូមអានខគម្ពីរលេវីវិន័យ 19៖2)។ ព្រះជាម្ចាស់បានសម្តែងអង្គទ្រង់អោយយើងរាល់គ្នាបានឃើញផ្ទាល់តាមរយៈព្រះយេស៊ូវ។ ព្រះយេស៊ូវបានលះបង់នូវសិរីល្អរបស់ទ្រង់នៅឯស្ថានសួគ៌ ហើយ បានប្រែក្លាយមកជាបាវបំរើរបស់មនុស្ស (ភីលីព 2៖8)។ ព្រះយេស៊ូវបានបង្រៀនយើងរាល់គ្នាអោយចេះធ្វើល្អនិងចេះលះបង់គ្រប់យ៉ាង ដើម្បីជួយសង្រ្គោះដល់អ្នកដទៃ (យ៉ូហាន 3៖16) ។ បន្ទាប់ពីទ្រង់ បានបង្កើតផែនដីរួចរាល់ហើយ ព្រះយេស៊ូវបានឈប់សម្រាកពីកិច្ចការរបស់ទ្រង់ (លោកុប្បត្ដិ 2៖2, 3, និក្ខមនំ 20៖11)។

`សូមក្រឡេកមើលគំនិតទាំងបីនេះបន្ថែមទៀតនៅក្នុងបទគម្ពីរអេសាយ 58 ។ យើងបានសង្កេត ឃើញថា ថ្ងៃឈប់សម្រាកបានផ្តល់អោយយើងនូវភាពទំនេរពីការងាររបស់យើងរាល់សប្តាហ៍។ សេរីភាព នេះជាសេចក្តីល្អចំពោះមនុស្ស។ ហេតុអ្វី? ពីព្រោះវាបានអនុញ្ញាតឱ្យមនុស្សឈប់សម្រាក (និក្ខមនំ 23៖ 12; ម៉ាកុស 2៖27)។ ព្រះយេស៊ូវបានសម្តែងអោយមនុស្សឃើញថា ទង្វើល្អគឺជាអំពើដែលត្រឹមត្រូវ និងគួរធ្វើនៅថ្ងៃឈប់សម្រាក (ម៉ាកុស 3៖1-5 យ៉ូហាន 5៖1-17)។ ការរក្សាថ្ងៃឈប់សម្រាកធ្វើ អោយយើងបានរីករាយចិត្តឡើង (អេសាយ 58៖14)។ ការជួយសង្រ្គោះអ្នកដទៃក៏ជាទង្វើដែលនាំ អោយរីករាយចិត្តដែរ (អេសាយ 58៖10, 11)។ តើមានអ្វីខ្លះដែលលោកអ្នកត្រូវផ្លាស់ប្តូរនៅក្នុងជីវិត របស់លោកអ្នកផ្ទាល់ ដើម្បីធ្វើអោយសេចក្តីអំណរនេះបានក្លាយជារបស់អ្នក?`