---
title:  ទិញរបស់ម្យ៉ាងដោយឥតគិតថ្លៃ?
date:  07/03/2021
---

`សូមអានខគម្ពីរនេះ៖ « អស់អ្នកដែលស្រេកអើយ ចូរមកឯទីទឹកចុះ ឯអ្នកដែលគ្មានប្រាក់អើយ ចូរមកទិញ ហើយបរិភោគទៅ» (អេសាយ 55៖1)។ តើលោកអ្នកអាចទិញអ្វីបានខ្លះប្រសិនបើវាមិនគិត ថ្លៃ?`

ឧទាហរណ៍ថា អ្នកបានយកអាហារមួយចំនួនទៅឈរនៅតាមផ្លូវក្នុងទីក្រុងធំមួយ។ បន្ទាប់មក អ្នកបានប្រកាសដល់អស់អ្នកដែលអត់ឃ្លាននិងគ្មានផ្ទះសម្បែងថា «ហេ! តើអ្នកគ្មានលុយទេឬអី? មិនអីទេ មកទីនេះទិញអាហារសម្រាប់បរិភោគទៅ» ប៉ុន្តែ តើពួកគេអាចទិញអាហារបរិភោគបានយ៉ាងដូចម្តេចទៅ ប្រសិនបើពួកគេគ្មានលុយ?

ប៉ុន្ដែ ចុះយ៉ាងដូចម្តេចដែរប្រសិនបើលោកអ្នកបន្ថែមពាក្យទាំងនេះដូចគម្ពីរអេសាយថា៖ «អ្នក នឹងមិនចាំបាច់ចំណាយអ្វីទាំងអស់» (អេសាយ 55៖1)។ បន្ទាប់មក ខគម្ពីរនេះនឹងកាន់តែមានន័យថែម ទៀតមែនទេ? ហោរាអេសាយបានអំពាវនាវអោយប្រជាជនរបស់ខ្លូនទទួលយកការអត់ទោសពីព្រះ (អេសាយ 55៖7)។ ព្រះជាម្ចាស់ទ្រង់បានប្រទាននូវការអត់ទោសដល់ពួកគេដោយមិនទាមទារអ្វីឡើយ។ ដូច្នេះហេតុអ្វីក៏គម្ពីរអេសាយសរសេរពាក្យថា «ទិញ»? ពាក្យថា «ទិញ» បង្ហាញយើងពីអ្វីដែលព្រះបានប្រទានមកដល់មនុស្ស។ ព្រះជាម្ចាស់បានប្រទានអោយដើម្បីបំពេញតាមតម្រូវការរបស់យើង។ ពាក្យថា «ទិញ» ក៏បង្ហាញផងដែរថាអ្វីដែលព្រះទ្រង់ប្រទានអោយគឺមានតម្លៃណាស់។ ដូច្នេះ ប្រសិនបើយើងចង់បាននូវអំណោយទានទាំងនេះ នោះយើងត្រូវតែទូលសូម។ ព្រះជាម្ចាស់បានអត់ទោសអោយយើងរាល់គ្នា ហើយ។ អំណោយទាននៃការអត់ទោសបាបគឺជាផ្នែកមួយនៃសេចក្តីសញ្ញាដែលទ្រង់បានតាំងជាមួយនិងរាស្រ្តរបស់ទ្រង់។ ព្រះជាម្ចាស់ទ្រង់បានប្រទាននូវការអត់ទោសដោយឥតគិតថ្លៃ។ ប៉ុន្តែ ការអត់ទោស បាបដោយឥតគិតថ្លៃបែបនេះ មិនមែនមានន័យថាវាថោកនោះឡើយ។ ព្រះទ្រង់បាន «ចេញថ្លៃ» អត់ទោសបាបដល់យើងរាល់គ្នាក្នុងតម្លៃមួយដ៏សម្បើមក្រៃណាស់។ អ្នកបំរើរបស់ទ្រង់បានសុគត ដើម្បីសង ថ្លៃលោះបាបជំនួសយើងរាល់គ្នា។ ដូច្នេះ អំណោយទាននេះមិនបានគិតថ្លៃសម្រាប់យើងមែន ប៉ុន្តែ ការ អត់ទោសបាបបានប្រទានមកជាមួយនឹងតម្លៃដ៏ធំសម្រាប់ព្រះ។ នោះគឺជាអ្វីដែលពាក្យ «ទិញ» ចង់បង្ហាញ យើង។

`តើព្រះជាម្ចាស់បានចេញថ្លៃប្រោសលោះអ្វីដើម្បីជួយសង្គ្រោះយើង? សម្រាប់ចម្លើយសូមអាន ខគម្ពីរពេត្រុសទី1 1៖18, 19។`

`សូមអានខគម្ពីរអេភេសូរ 2៖8, 9 តើខគម្ពីរទាំងនេះបានបង្រៀនអ្វីខ្លះអំពីសេចក្តីសង្រ្គោះ របស់យើង? សូមប្រៀបធៀបសេចក្តីបង្រៀននេះទៅនឹងសេចក្តីបង្រៀនរបស់គម្ពីរអេសាយ។ តើពួកវាមានលក្ខណៈដូចគ្នាយ៉ាងណាដែរ?`

កណ្ឌគម្ពីរអេសាយបានបង្រៀនយើងរាល់គ្នាអំពីដំណឹងល្អ។ សេចក្តីបង្រៀនស្តីអំពីដំណឹងល្អនៅក្នុងគម្ពីរសញ្ញាចាស់គឺដូចគ្នានឹងដំណឹងល្អនៅក្នុងគម្ពីរសញ្ញាថ្មីដែរ។ គម្ពីរសញ្ញាចាស់មិនបានបង្រៀនយើងរាល់គ្នាថា មនុស្សនឹងបានសង្គ្រោះដោយការប្រព្រឹត្តល្អនោះឡើយ។ មានតែផ្លូវមួយគត់ដែលយើង អាចបានសង្រ្គោះ។ ព្រះជាម្ចាស់ជួយសង្រ្គោះយើងរាល់គ្នាដោយសេចក្តីជំនឿជឿលើសេចក្តីមេត្តាករុណា របស់ទ្រង់ (អេភេសូរ 2៖8)។ ទ្រង់បានប្រទានអោយយើងរាល់គ្នានូវ «អំណោយទាននៃជីវិតអស់កល្បជានិច្ចដោយឥតគិតថ្លៃ ដោយព្រះគ្រីស្ទយេស៊ូវ ជាព្រះអម្ចាស់នៃយើងរាល់គ្នា» (រ៉ូម 6៖23)។