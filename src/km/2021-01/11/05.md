---
title:  ការតមអត់សម្រាប់ហេតុផលខុសឆ្គង
date:  10/03/2021
---

សម្តេចសង្ឃដ៏បរិសុទ្ធបានផ្លុំត្រែស្នែងឡើងអស់រយៈពេល10ថ្ងៃជាប់គ្នាមុនថ្ងៃបុណ្យធួននឹងបាបឈានចូលមកដល់។ ត្រែស្នែងគឺជាត្រែពិសេសមួយដែលបានធ្វើឡើងពីស្នែងរបស់ចៀមឈ្មោល។ សម្តេចសង្ឃដ៏បរិសុទ្ធបានផ្លុំត្រែនេះឡើង ដើម្បីជួយរំឭកប្រជាជនឱ្យបានត្រៀមខ្លួនជាស្រេចសម្រាប់ថ្ងៃបុណ្យធួននឹងបាបដែលនឹងឈានមកដល់ក្នុងរយៈពេល10ថ្ងៃក្រោយ។ ថ្ងៃបុណ្យធួននឹងបាបគឺជាថ្ងៃមួយ ដែលសម្តេចសង្ឃជាន់ខ្ពស់នឹងចូលទៅក្នុងរោងឧបោសថបំផុតនៃព្រះវិហារបរិសុទ្ធ ដើម្បីនឹងធ្វើពិធីសម្អាតទី បរិសុទ្ធអោយបានជ្រះស្អាតពីរាល់គ្រប់ទាំងអំពើបាបរបស់ប្រជាជន។ ព្រះទ្រង់បានអត់ទោសបាបទាំងនេះ រួចហើយ។ ឯត្រែស្នែងនេះក៏ជួយអោយរាស្រ្តរបស់ព្រះបានចងចាំថា ទ្រង់គឺជាស្តេចរបស់ពួកគេដែរ។ 10ថ្ងៃក្រោយពីត្រែស្នែងត្រូវបានបន្លឺឡើង ហោរាអេសាយបានប្រកាសនូវព្រះបន្ទូលដោយសំឡេងយ៉ាងខ្លាំងដូចត្រែដល់ប្រជាជនថា ពួកគេកំពុងតែងាកបែរប្រឆាំងនឹងព្រះហើយ (អេសាយ 58៖1)។

`សូមអានខគម្ពីរអេសាយ 58៖6-12។ តើទង្វើបែបណាខ្លះដែលព្រះចាត់ទុកថាជាផ្នែកមួយ នៃការតមអត់ដែលទ្រង់នឹងសព្វព្រះហឫទ័យ? សូមចងចាំថា ការតមអត់គឺជាពេលវេលាមួយដែលមនុស្ស បានជ្រើសរើសមិនបរិភោគអាហារក្នុងរយៈពេលខ្លី។ តើអ្វីទៅដែលពិបាកនឹងធ្វើជាងនេះទៅទៀតនោះ? តើការតមអាហារពីរបីពេលនោះឬអី ដែលពិបាកជាងការប្រើពេលវេលា និងថវិកាខ្លួនផ្ទាល់របស់អ្នក ដើម្បី ចម្អែតមនុស្សដែលគ្មានផ្ទះសម្បែងក្នុងទីក្រុងនោះ? តើមានច្បាប់អ្វីខ្លះនៅក្នុងព្រះគម្ពីរដែលជួយយើងអោយឆ្លើយនូវសំណួរទាំងនេះបាន? តើការជួយយកអាសារដល់អ្នកដទៃបង្ហាញនូវលក្ខណៈពិតប្រាកដនៃ សាសនាក្នុងព្រះគម្ពីរយ៉ាងដូចម្តេច?`

បុគ្គលណាម្នាក់ក៏អាចធ្វើល្អបានដែរ។ ប៉ុន្តែ នោះមិនមែនជារឿងតែម្យ៉ាងគត់ដែលព្រះជាម្ចាស់ ចង់បានពីយើងនោះទេ។ សូមក្រឡេកមើលជីវិតរបស់ព្រះយេស៊ូវ។ មែនហើយ ទ្រង់ពិតជាស្មោះត្រង់ នឹងសេចក្តីល្អរបស់ទ្រង់ណាស់។ ទ្រង់បានធ្វើគ្រប់យ៉ាងដែលទ្រង់ចាំបាច់ត្រូវធ្វើ។ ក្នុងពេលជាមួយគ្នានេះ តើលោកអ្នកមានដឹងទេថា អ្នកដែលសរសេរព្រះគម្ពីរបានបង្ហាញយើងយ៉ាងណាអំពីសកម្មភាពសប្បុរស ធម៌ ការព្យាបាលមនុស្ស ការផ្តល់អាហារដល់អ្នកអត់ឃ្លាន និងការអត់ទោសបាបរបស់ទ្រង់នោះ? អ្នក និពន្ធព្រះគម្ពីរសញ្ញាថ្មីបានសម្តែងប្រាប់យើងយ៉ាងច្រើនសន្ធឹកសន្ទាប់ជាងនេះទៅទៀតអំពីអំពើល្អដែល ព្រះយេស៊ូវត្រូវធ្វើ ដើម្បីក្លាយជាជនជាតិយូដាដ៏ល្អម្នាក់។ ដែលទង្វើទាំងនោះមានលក្ខណៈប្រសើរជាង អ្វីដែលពួកគេបានធ្វើឆ្ងាយណាស់។

`តើព្រះជាម្ចាស់ ទ្រង់ប្រាថ្នាចង់បានអ្វីពីយើងក្នុងពេលសព្វថ្ងៃនេះ? ទ្រង់សព្វព្រះទ័យចង់បាន ព្រះវិហារ និងពួកជំនុំដែលនឹងបង្រៀនអំពីសេចក្ដីពិតនៃព្រះគម្ពីរដល់មនុស្សគ្រប់គ្នានៅលើផែនដីនេះ។ តើអ្វីទៅដែលនឹងបណ្តាលអោយមនុស្សទាំងឡាយទទួលយកនូវសេចក្តីពិតអំពីព្រះយេស៊ូវ? តើវាជាការ ប្រកាន់យ៉ាងតឹងរឹងអំពីច្បាប់សុខភាព ឬក៏ជាការផ្តល់អាហារដល់អ្នកអត់ឃ្លាន? តើវាជាការរក្សាថ្ងៃបរិសុទ្ធ ដ៏តឹងរឹុងរបស់យើង ឬក៏ជាការចំណាយពេលក្នុងការជួយសង្រ្គោះមនុស្សដែលកំពុងលិចលង់?`

`សូមអានខគម្ពីរម៉ាថាយ 25៖40 និងយ៉ាកុប 1៖27។ តើខគម្ពីរទាំងនេះបានបង្ហាញប្រាប់ យើងយ៉ាងណាក្នុងការឆ្លើយតបទៅនឹងសំណួរនៅក្នុងកថាខណ្ឌខាងលើ?`