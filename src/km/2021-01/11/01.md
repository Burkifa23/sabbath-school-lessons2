---
title:  យកជ័យលើសេចក្តីអាក្រក់ដោយសេចក្តីស្រឡាញ់
date:  06/03/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 55៖1-7; អេសាយ 55៖6-13; អេសាយ 58៖1-12; អេសាយ 58៖13, 14។

> <p>ខចងចាំ</p>
> «ហើយបើឯងផ្តល់សេចក្តីសប្បុរស ដល់មនុស្សស្រេកឃ្លាន ទាំងចំអែតចិត្តនៃអ្នកដែលមាន ទុក្ខវេទនា នោះពន្លឺរបស់ឯងនឹងភ្លឺឡើងក្នុងទីងងឹត ហើយសេចក្តីងងឹតរបស់ឯងនឹងបានភ្លឺ ដូចជាវេលាថ្ងៃ ត្រង់» (អេសាយ 58៖10)។

មានមេដឹកនាំព្រះវិហារជនជាតិយូដាម្នាក់ជាមួយភរិយារបស់លោក បានទទួលទូរស័ព្ទហៅចូល មួយដ៏គ្រោតគ្រាត។ បុរសរូបនេះនិងភរិយារបស់លោក បានរស់នៅក្នុងតំបន់មួយដែលមានឈ្មោះថា ណេប្រាស្កា។ ពួកគេបានដឹងថាទូរស័ព្ទនេះខលចេញពីមេដឹកនាំម្នាក់នៃក្រុមដ៏គំរក់មួយរបស់ជនជាតិ អាមេរិកាំងដែលមានងារថា គូ គ្រូស ខ្លាន។ តាមពិតទៅ ប្តីប្រពន្ធមួយគូនេះអាចទូរស័ព្ទទៅប៉ូលិស ដើម្បី ឃាត់ខ្លួនបុរសរូបនេះបាន។ ប៉ុន្តែ ពួកគេបានសម្រេចចិត្តថានឹងធ្វើនូវរឿងផ្សេងទៅវិញ។ ពួកគេក៏បានដឹង ថា មេដឹកនាំក្រុមនេះគឺជាជនពិការមួយរូបដែរ។ ដូច្នេះ ពួកគេបានបង្ហាញខ្លួននៅមាត់ទ្វាររបស់បុរសពិការ រូបនេះជាមួយនឹងសម្លមាន់មួយចានសម្រាប់អាហារពេលល្ងាច បុរសរូបនេះមានការភ្ញាក់ផ្អើលយ៉ាងខ្លាំង។ សេចក្តីស្រឡាញ់របស់គូស្វាមីភរិយាមួយគូនេះបានធ្វើអោយសេចក្តីសំអប់នៅក្នុងចិត្តរបស់គាត់រលាយបាត់សូន្យ។ ប្តីប្រពន្ធមួយគូនេះនៅតែបន្តទៅសួរសុខទុក្ខបុរសនោះជាប្រចាំ។ ដូច្នេះ ដោយការប៉ះពាល់ចិត្ត បុរសពិការម្នាក់នេះគិតថាចង់ក្លាយជាជនជាតិយូដា។

«តើមិនមែនជាការតមអត់យ៉ាងនេះវិញដែលអញពេញចិត្តទេឬអី គឺឲ្យដោះច្រវាក់ដែលឯងដាក់ គេដោយអំពើអាក្រក់ ឲ្យស្រាយចំណងដែលឯងបានចងគេ ហើយឲ្យអ្នកដែលឯងបានសង្កត់សង្កិនបាន រួចចេញទទេ ព្រមទាំងបំបាក់គ្រប់ទាំងនឹមផង។ តើមិនមែនឲ្យឯងបានចែកអាហារដល់អ្នកដែលឃ្លាន ហើយ នាំមនុស្សក្រដែលត្រូវដេញពីផ្ទះគេមកឯផ្ទះឯងទេឬអី ឬបើកាលណាឯងឃើញមនុស្សឥតមានសំលៀកបំពាក់ នោះតើមិនមែនឲ្យឯងបិទបាំងឲ្យគេ ឥតដែលពួនខ្លួននឹងសាច់ញាតិរបស់ឯងទេឬអី?» (អេសាយ 58៖6, 7)។

ក្នុងសប្តាហ៍នេះ ចូរយើងស្វែងយល់បន្ថែមទៀតអំពីច្បាប់ខាងវិញ្ញាណដ៏សំខាន់ដែលព្រះគម្ពីរអេសាយបានបង្ហាញយើងនៅក្នុងខគម្ពីរទាំងនេះ។