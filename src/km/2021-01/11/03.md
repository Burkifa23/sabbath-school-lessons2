---
title:  គំនិត និងផ្លូវដ៏ជ្រាលជ្រៅ
date:  08/03/2021
---

`ព្រះជាម្ចាស់មានព្រះបន្ទូលថា «គំនិតអញ មិនមែនដូចជាគំនិតរបស់ឯងរាល់គ្នាទេ ឯផ្លូវរបស់ ឯងរាល់គ្នាក៏មិនមែនជាផ្លូវរបស់អញដែរ ដ្បិតដែលផ្ទៃមេឃខ្ពស់ជាងផែនដីយ៉ាងណា នោះអស់ទាំងផ្លូវ របស់អញ ខ្ពស់ជាងផ្លូវរបស់ឯង» (អេសាយ 55៖8, 9)។ តើហេតុអ្វីបានជាព្រះជាម្ចាស់មានបន្ទូល ដូច្នេះ?`

យើងមិនអាចយល់ពេញលេញអំពីព្រះជាម្ចាស់ ឬរបស់ដែលទ្រង់បានបង្កើតឡើយ។ ទ្រង់ មានឫទ្ធានុភាព និងចេស្តាជាងយើង។ យ៉ាងនោះ គួរតែធ្វើឱ្យយើងកាន់តែងាយស្រួលក្នុងការទទួលយក ជំនួយរបស់ទ្រង់ (សូមអានខគម្ពីរអេសាយ 57៖15)។

`សូមអានខគម្ពីរអេសាយ 55៖6-9។ តើព្រះជាម្ចាស់មានបន្ទូលដូចម្តេចនៅក្នុងខទាំងនេះ? តើហេតុអ្វី? តើព្រះជាម្ចាស់ទ្រង់បានធ្វើអ្វីខ្លះ ដែលធ្វើអោយយើងពិបាកយល់?`

ជីវិតគឺពោរពេញទៅដោយអាថ៌កំបាំង។ ប្រហែលជាអ្វីដែលធ្វើអោយមនុស្សពិបាកយល់បំផុត នោះ គឺផែនការរបស់ព្រះក្នុងការជួយសង្គ្រោះមនុស្សពីបាប (សូមអានខគម្ពីរអេភេសូរ 6៖19)។ ព្រះជាម្ចាស់ ដែលបានបង្កើតហ្វូងផ្កាយនិងពិភពនានា ហើយគឺទ្រង់តែមួយនេះឯងដែលបានយកកំណើតជាមនុស្ស និងបានមករស់នៅដោយភាពលំបាកលំបិន។ ទ្រង់បានរងទុក្ខគ្រប់យ៉ាង។ ក្រោយមក ទ្រង់ក៏បានថ្វាយអង្គទ្រង់សម្រាប់អំពើបាបជំនួសយើងរាល់គ្នាដោយការសុគតនៅលើឈើឆ្កាង។ ទ្រង់បានធ្វើនូវការទាំងនេះ ដើម្បីអោយព្រះបានអត់ទោសបាប និងបង្ហាញសេចក្ដីមេត្ដាករុណាដល់យើងរាល់គ្នាផង។ តើយើងអាចយល់បានយ៉ាងពេញលេញអំពីសេចក្តីពិតដ៏អស្ចារ្យនេះយ៉ាងដូចម្តេច?

«ពួកទេវតាប្រាថ្នាចង់យល់ពីផែនការរបស់ព្រះក្នុងការជួយសង្គ្រោះមនុស្សមានបាបណាស់។ មនុស្សទាំងឡាយដែលព្រះជាម្ចាស់បានជួយសង្គ្រោះ នឹងសិក្សាសេចក្ដីពិតអំពីព្រះគម្ពីរនេះអស់កល្បជានិច្ច។ ពួកគេនឹងច្រៀងរៀបរាប់អំពីសេចក្តីនេះផងដែរ។ ដូច្នេះ ឥឡូវនេះហេតុអ្វីបានជាយើងរាល់គ្នាមិនសិក្សាអំពីសេចក្តីពិតនេះដោយយកចិត្តទុកដាក់ទៅ? យើងមិនអាចយល់ដឹងអស់នូវអ្វីគ្រប់យ៉ាងដែល ត្រូវរៀនសូត្រអំពីប្រធានបទនេះនោះទេ។ នេះរួមទាំងរបៀបដែលព្រះយេស៊ូវបានក្លាយមកជាមនុស្ស និងរបៀបដែលទ្រង់បានប្រគល់ព្រះអង្គទ្រង់ជំនួសអំពើបាប ព្រមទាំងព្រះព័ន្ធកិច្ចរបស់ទ្រង់នៅឯនគរស្ថានសួគ៌សម្រាប់យើងរាល់គ្នានាពេលនេះផងដែរ។ យើងនឹងសិក្សាប្រធានបទទាំងនេះអស់កល្បជានិច្ច រៀងទៅ»។ ដកស្រង់ពី Ellen G. White, My Life Today, page 360, adapted។

`តើមានបុគ្គលណាខ្លះដែលលោកអ្នកធ្លាប់បានធ្វើឱ្យឈឺចាប់ដែរឬទេ? តើពាក្យទ្រគោះបោះ បោកអ្វីខ្លះ ដែលអ្នកបាននិយាយទៅកាន់នរណាម្នាក់? តើអ្នកធ្លាប់បានក្បត់ពាក្យសន្យាជាមួយគេប៉ុន្មាន ដងហើយ? ព្រះយេស៊ូវបានអត់ទោសឱ្យអ្នកចំពោះរឿងទាំងអស់នេះហើយ។ ឥឡូវនេះ ទ្រង់បានជួយអ្នករាល់គ្នាអោយបានឈរឡើងនៅចំពោះព្រះនេត្រព្រះដោយភាពបរិសុទ្ធ និងឥតកន្លែងបន្ទោសបាន ផង។ ទ្រង់បានប្រទានអោយអ្នករាល់គ្នាមានអំណាចលើអំពីបាប និងសេចក្តីអាក្រក់ក្នុងជីវិតរបស់លោក អ្នកហើយ។ មិនគួអោយជឿទេ សេចក្ដីពិតដ៏អស្ចារ្យដែលមាននៅក្នុងព្រះគម្ពីរនេះពិតជាពិបាក និងយល់ បានណាស់។ នេះគឺជាអាថ៌កំបាំងមួយ។ ឥឡូវនេះ តើហេតុអ្វីបានជាអ្នកមិនអរព្រះគុណព្រះចំពោះ អំណោយដ៏អស្ចារ្យនេះ?`