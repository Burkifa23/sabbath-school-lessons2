---
title:  ការតមអត់
date:  09/03/2021
---

`ការតមអាហារគឺជាពេលវេលាដែលបុគ្គលណាម្នាក់បានជ្រើសរើសមិនបរិភោគអាហារដោយ ហេតុផលសាសនាមួយរយៈខ្លី។ តើនៅក្នុងខគម្ពីរអេសាយ 58៖3 ព្រះបានមានបន្ទូលយ៉ាងដូចម្តេចអំពីការតមអាហារ?`

ពិតប្រាកដណាស់ នេះគឺជាការតមអាហារមួយដែលបានធ្វើឡើងនៅថ្ងៃបុណ្យធួននឹងបាប។ ថ្ងៃ បុណ្យធួនបាបគឺជាទិវាមួយដែលបានរៀបចំឡើងជារៀងរាល់ឆ្នាំក្នុងគ្រាដែលព្រះវិហារនៅលើផែនដីនេះ ត្រូវបានសំអាតពីអំពើបាប។ នៅថ្ងៃនោះ រាស្ត្ររបស់ព្រះនឹងមិនបានបរិភោគអាហារអ្វីឡើយ។ នេះគឺជា ពេលវេលាតែមួយគត់ដែលព្រះជាម្ចាស់ទ្រង់បានត្រាស់បង្គាប់អោយរាស្ត្ររបស់ទ្រង់បានតមអត់ ឬមិន បរិភោគក្នុងរយៈពេលខ្លីណាមួយ (លេវីវិន័យ 16៖29, 31; លេវីវិន័យ 23៖27-32)។ កណ្ឌគម្ពីរ អេសាយបានបរិយាយអំពីអ្វីដែលយើងរាល់គ្នាគួរធ្វើនៅពេលដែលយើងតមអាហារ (អេសាយ 58៖3)។ ហោរាអេសាយបានសរសេរនូវពាក្យដដែលៗ ដែលយើងបានសង្កេតឃើញនៅក្នុងគម្ពីរលេវីវិន័យស្តីអំពី ការតមអាហារ។ នៅពេលដែលយើងរាល់គ្នាតមអាហារ ព្រះទ្រង់សព្វព្រះហឫទ័យអោយយើងរាល់គ្នាចេះបន្ទាបខ្លួន និងពោលបដិសេធទៅកាន់មោទនភាពរបស់យើង។ ទាំងកណ្ឌគម្ពីរលេវីវិន័យ និងកណ្ឌ គម្ពីរអេសាយបានលើកឡើងអំពីភាពចាំបាច់ដែលយើងត្រូវធ្វើ ដើម្បីបំបាត់នូវភាពអំនួតរបស់យើង។ ន័យមួយទៀតសម្រាប់ប្រើក្នុងការនេះគឺបន្ទន់ចិត្តកាយរបស់យើងរាល់គ្នា។ ការបន្ទន់ចិត្តកាយរបស់យើង រាល់គ្នាគឺជាផ្នែកមួយនៃការតមអាហារខាងវិញ្ញាណ (ខគម្ពីរប្រៀបធៀបទំនុកដំកើង 35៖13; ដានីយ៉ែល 10៖2, 3, 12)។ ថ្ងៃបុណ្យធួនបាបបានជួយយើងរាល់គ្នាឱ្យបានយល់ពីការត្រាស់បង្គាប់របស់ព្រះជាម្ចាស់៖ «ស្រែកដូចជា សំឡេងត្រែដែលបន្លឺឡើង» (អេសាយ 58៖1)។ នៅថ្ងៃបុណ្យធួននឹងបាបសម្តេច សង្ឃដ៏បរិសុទ្ធបានផ្លុំត្រែពិសេសមួយដែលមានឈ្មោះថា «ត្រែស្នែង»។ «ត្រែស្នែង» នេះត្រូវបានគេធ្វើឡើងពីស្នែងចៀមឈ្មោល។ សម្តេចសង្ឃបានផ្លុំត្រែស្នែងឡើងរយៈពេល10ថ្ងៃជាប់គ្នាមុននិងថ្ងៃបុណ្យ ធួននឹងបាបបានមកដល់ (លេវីវិន័យ 23៖24)។ ព្រឹត្តិការណ៍នេះបានធ្វើអោយប្រជាជនបំភ្លេចមិនបាន អំពីថ្ងៃបុណ្យធួននឹងបាបនេះទេ ព្រមទាំងបានត្រៀមខ្លួនរួចជាស្រេចសម្រាប់ពិធីបុណ្យនេះផងដែរ។ ដូចគ្នានេះដែរ នៅរៀងរាល់50ឆ្នាំម្តងក្នុងថ្ងៃបុណ្យធួននឹងបាប សម្តេចសង្ឃដ៏បរិសុទ្ធបានផ្លុំត្រែស្នែងឡើង ដើម្បីប្រកាសពីការចាប់ផ្តើមនៃឆ្នាំសោមនស្សរីករាយ (លេវីវិន័យ 25៖9, 10; ប្រៀបធៀបខគម្ពីរ អេសាយ 27៖13)។ នោះជាគ្រាដែលទាសករត្រូវបានគេដោះលែងអោយមានសេរីភាព។ ហើយទឹកដី ដែលបានលក់អោយគេកាលពីមុននឹងត្រូវបានប្រគល់មកម្ចាស់ដើមវិញ។

`សូមអានខគម្ពីរអេសាយ 58៖3-7។ តើព្រះជាម្ចាស់ត្អូញត្អែរអំពីអ្វីនៅក្នុងខទាំងនេះ? តើអ្វី ទៅជាកំហុសដែលពាក់ព័ន្ធនិងការ «តម» ដែលរាស្ត្ររបស់ទ្រង់កំពុងតែធ្វើ?`

នៅថ្ងៃបុណ្យធួននឹងបាប សម្តេចសង្ឃជាន់ខ្ពស់បានចូលទៅក្នុងរោងឧបោសថបំផុតនៃព្រះវិហារ បរិសុទ្ធ ដើម្បីសម្អាតអំពើបាបចេញម្តង។ ព្រះជាម្ចាស់បានអត់ទោសអោយរាស្ត្ររបស់ទ្រង់រួចជាស្រចហើយសំរាប់អំពើបាបទាំងនេះ។ នោះហើយជាមូលហេតុ ដែលរាស្ត្ររបស់ព្រះមិនព្រមបរិភោគអាហារអ្វី ទាំងអស់។ ការតមអត់របស់ពួកគេបានសម្តែងនូវការដឹងគុណចំពោះអំណោយទាននៃការអត់ទោសបាប

របស់ទ្រង់។ ប៉ុន្ដែ ប្រជាជននៅក្នុងជំនាន់លោកអេសាយមានមោទនភាពណាស់។ ពួកគេបានតមអត់ ដើម្បី សម្តែងថា ពួកគេពិតជាបរិសុទ្ធ។ ពួកគេមិនបានដឹងថា អំពើបាបរបស់ខ្លួនបានធ្វើអោយព្រះវិហាររបស់ព្រះទៅជាកខ្វក់នោះទេ។