---
title:  ការសិក្សាបន្ថែម
date:  05/02/2021
---

«តើយើងទទួលសេចក្ដីសង្គ្រោះដោយសារល័ក្ខខ័ណ្ឌមែនទេ? យើងមករកព្រះគ្រីស្ទ មិនមែនដោយសារតែល័ក្ខខ័ណ្ឌណាមួយនោះទេ ។ ហើយចុះប្រសិនបើយើងមកឯព្រះគ្រីស្ទហើយនោះ តើបន្ទាប់មកមានលក្ខខណ្ឌអ្វីខ្លះ? ឯលក្ខខណ្ឌនោះគឺថា យើងរាល់គ្នាត្រូវតែរស់នៅប្រកបដោយសេចក្តី ជំនឿ ហើយត្រូវពឹងផ្អែកទាំងស្រុងទៅលើព្រះគុណនៃព្រះលោហិត របស់ព្រះអង្គសង្រ្គោះដែលបាន ពលិកម្មនៅលើឆ្កាងនិងមានព្រះជន្មរស់ឡើងវិញ។ កាលណាដែលយើងប្រតិបត្តិតាម នោះយើងកំពុងបំពេញការនៃសេចក្ដីសុចរិតហើយ។ ប៉ុន្តែ នៅគ្រាដែលព្រះជាម្ចាស់ ទ្រង់កំពុងត្រាស់ហៅរកមនុស្សមាន បាបនៅក្នុងលោកីយ៍នេះ ទ្រង់បានអំពាវនាវរកគេដោយគ្មានលក្ខខណ្ឌអ្វីសោះឡើយ។ មនុស្សទាំងឡាយ ត្រូវបានទាញនាំអោយមករកព្រះតាមរយៈការដង្ហោយហៅរបស់ព្រះគ្រីស្ទ ហើយលោកអ្នកពុំចាំបាច់ឆ្លើយ តបទៅតាមគ្រប់ទាំងលក្ខខណ្ឌជាមុនសិនដើម្បីអោយលោកអ្នកអាចចូលមករកព្រះបាននោះទេ។ ចូរអោយមនុស្សមានបាបចូលមករកទ្រង់ចុះ ពីព្រោះកាលណាគេបានចូលមក ហើយបានឃើញព្រះគ្រីស្ទ ដែលត្រូវបានលើកឡើងទៅលើឈើឆ្កាងនៅកាល់វ៉ារី នោះព្រះនឹងដាក់បន្ទុកនៅក្នុងគំនិតគេ នាំគេអោយ ដឹងថា មានសេចក្តីស្រឡាញ់លើសពីអ្វីដែលគេនឹកស្មានដល់ ជាងអ្វីដែលគេមានទៅទៀត»។ ដកស្រង់ពី Ellen G. White, Manuscript Releases, vol. 6, p. 32។

**សំណួរពិភាក្សា**

`1. សូមក្រឡេកមើលការដកស្រង់ពីសៀវភៅរបស់អ្នកស្រីអែល្លិន ជីវ៉ៃត៍ខាងលើ។ សូមអានវាហើយ ពិចារណាអំពីអ្វីដែលអ្នកបានរៀនកាលពីថ្ងៃពុធ។ តើអ្នកស្រីអែល្លិន ជីវ៉ៃត៍កំពុងប្រាប់យើងអំពីអ្វីខ្លះ? តើអ្នកដឹងទេថាគាត់កំពុងនិយាយអំពីផ្នែកទាំងពីរនៃដំណើររបស់គ្រីស្ទានជាមួយព្រះ៖ តើសេចក្តីជំនឿត្រូវមានមុនការប្រព្រឹត្តឬ? តើពួកវាមានលក្ខណៈខុសគ្នាយ៉ាងដូចម្តេច?`

`2. ហេតុអ្វីបានជាមោទនភាពអាចផ្តល់នូវគ្រោះថ្នាក់ដល់ជីវិតខាងវិញ្ញាណរបស់យើង? ហេតុអ្វីបានជាមោទនភាពនេះពិបាកក្នុងការបោះបង់ចោលម្លេ៉ះ? តើនោះដោយសារតែមោទនភាពធ្វើឱ្យយើងខ្វាក់ភ្នែក វង្វេងដេញតាមតម្រូវការរបស់យើងជាជាងលះបង់វាឬ? ប្រសិនបើលោកអ្នកមានមោទនភាព តើលោក អ្នកគិតថា លោកអ្នកពិតជាមិនអីទេមែនទេ? ដូច្នេះ ហេតុអ្វីបានជាយើងត្រូវផ្លាស់ប្រែ? តើការគិតអំពី ឈើឆ្កាងអាចព្យាបាលយើងពីអំនួតយ៉ាងដូចម្តេច?`

`3. តើលោកអេសាយបានមើលឃើញសេចក្តីសង្ឃឹមសម្រាប់ប្រជាជនដែលមកពីប្រទេសផ្សេងទៀតដែរ ឬទេ? សូមពន្យល់។ (សម្រាប់ចម្លើយ សូមអានអេសាយ 25៖ 3, 6; អេសាយ 26៖9; ប្រៀបធៀប វិវរណៈ 19៖9)។`