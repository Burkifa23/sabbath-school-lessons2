---
title:  ស៊ីយ៉ូនបានជ័យជំនះនៅចុងបញ្ចប់
date:  04/02/2021
---

បទគម្ពីរអេសាយ 24-27 បានសម្តែងថា ព្រះនឹងវាយខ្មាំងសត្រូវរបស់ទ្រង់នៅគ្រាចុង បញ្ចប់។ បន្ទាប់មក ទ្រង់បានធ្វើឱ្យរាស្ត្ររបស់ទ្រង់មានសេរីភាពជារៀងរហូត។

`ហោរាអេសាយបានសម្តែងអោយយើងឃើញថា ផែនដីនឹងនៅទទេស្អាតនៅពេលដែលទ្រង់ ធ្វើការនេះ (អេសាយ 24)។ លោកយ៉ូហានក៏បាននិយាយផងដែរថា ផែនដីនឹងនៅទទេអស់រយៈពេល 1000ឆ្នាំ បន្ទាប់ពីការយាងមកជាលើកទីពីរ (វិវរណៈ 20)។ តើជំពូកទាំងពីរនេះនិយាយអំពីរឿងដូច គ្នាដែរឬទេ? បើពិតមែន សូមពន្យល់។`

នៅក្នុងខគម្ពីរអេសាយ 24-27 យើងបានឃើញថាបាប៊ីឡូនក្នុងសម័យសញ្ញាចាស់គឺជានិមិត្ត រូបមួយសម្រាប់អំណាចផ្សេងទៀតនៅលើផែនដី។ ស្តេចនៃបាប៊ីឡូនគឺជានិមិត្តរូបមួយសម្រាប់មេដឹកនាំផ្សេងៗទៀត និងសម្រាប់អស់អ្នកដែលត្រួតត្រាគេ ពោលគឺជាអារក្សសាតាំងផ្ទាល់តែម្តង។ នោះហើយ ជាមូលហេតុដែលនគរបាប៊ីឡូនត្រូវបានដួលរលំ (អេសាយ 21៖9) ក៏ត្រូវបានគេលើកមកនិយាយនៅពេលក្រោយផងដែរ (វិវរណៈ 14៖8; វិវរណៈ 18៖2)។ នោះសាតាំងនឹងត្រូវវិនាសនៅរយៈពេល 1000ឆ្នាំ ក្រោយពីការយាងមកជាលើកទីពីរ (វិវរណៈ 20៖10)។ ព្រះជាម្ចាស់បានបំផ្លាញនគរ បាប៊ីឡូនក្នុងជំនាន់សញ្ញាចាស់ដែលទណ្ឌកម្មនោះត្រូវបានគេប្រសិទ្ធិនាមថា «ថ្ងៃនៃព្រះអម្ចាស់» (អេសាយ 13៖ 6)។ ហើយជាថ្ងៃ «ដ៏ធំ» [គួរឱ្យខ្លាច] របស់ព្រះជាម្ចាស់នឹងមកដល់! (យ៉ូអែល 2៖31 ; ម៉ាឡាគី 4៖5, ប្រៀបធៀបគម្ពីរសេផានា 1៖7)។ វាក៏កំពុងតែមកដល់បណ្តើរៗហើយ។

ដូចគ្នានេះដែរ លោកអេសាយក៏មានក្តីសុបិនមួយអំពីពេលវេលារបស់គាត់ ដែលទាក់ទងជាមួយនឹងគ្រាអនាគតផងដែរ។ នៅគ្រានោះ «ព្រះយេហូវ៉ានៃពួកពលបរិវារទ្រង់សោយរាជ្យនៅលើភ្នំស៊ី-យ៉ូននាក្រុងយេរូសាឡិម» (អេសាយ 24៖23)។ ពិតមែនហើយ លោកអេសាយយល់ថាសុបិននេះគឺនិយាយអំពីទីក្រុងយេរូសាឡិមដែលគាត់ធ្លាប់ស្គាល់។ ប៉ុន្តែ គម្ពីរវិវរណៈបានសម្តែងថា សុបិននិមិត្ត របស់ហោរាអេសាយ គឺនិយាយអំពីក្រុងយេរូសាឡិមថ្មីវិញទេតើ (វិវរណៈ 21៖2)។ «ទីក្រុងនោះនឹង មិនត្រូវការព្រះអាទិត្យ ឬព្រះចន្ទទេ ព្រោះសិរីរុងរឿងរបស់ព្រះជាម្ចាស់នឹងបំភ្លឺក្រុងនោះវិញ។ កូនចៀម គឺជាចង្កៀងបំភ្លឺដល់ទីក្រុង» (វិវរណៈ 21៖23)។

`តើព្រះជាម្ចាស់ពិតជានឹងបំផ្លាញមនុស្សអាក្រក់ដែលមិនព្រមងាកចេញពីអំពើបាបរបស់ខ្លួនដើម្បីអោយបានសង្រ្គោះទេឬ? សូមមើលគម្ពីរអេសាយ 28៖21។ អេសាយបានបរិយាយប្រាប់យើង ថា ព្រះជាម្ចាស់ «ទ្រង់បានធ្វើការរបស់ទ្រង់ គឺជាការយ៉ាងប្លែក ហើយនិងសំរេចកិច្ចរបស់ទ្រង់ គឺជាកិច្ច យ៉ាងប្លែក» (អេសាយ 28៖21)។ ព្រះព័ន្ធកិច្ចដែលទ្រង់ត្រូវបញ្ចប់គឺជាព័ន្ធកិច្ចបំផ្លាញមនុស្សអាក្រក់។ តើហេតុអ្វីបានជាការងារនេះជាការដ៏ចម្លែក? ពីព្រោះព្រះមិនចង់ធ្វើការនេះនោះទេ។ ទ្រង់ជាអ្នកកំណត់ វាសនាចុងក្រោយលើជីវិតនិងសេចក្តីស្លាប់។`