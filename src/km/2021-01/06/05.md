---
title:  ទ្វារនៃឋានសួគ៌
date:  03/02/2021
---

ក្នុងបទគម្ពីរអេសាយ 14 យើងសង្កេតឃើញថា ការព្រមានដែលព្រះទ្រង់ប្រទានដល់សាតាំង គឺមានរាប់បញ្ចូលជាមួយការព្រមានប្រឆាំងនឹងស្តេចបាប៊ីឡូន។ ហេតុអ្វីបានជាហោរាអេសាយបញ្ចូលការព្រមានទាំងពីរនេះជាមួយគ្នា? សូមប្រៀបធៀបខគម្ពីរវិវរណៈ 12៖1-9។ នៅក្នុងខទាំងនេះ នាគ មួយក្បាលដែលមានឈ្មោះថា សាតាំង (វិវរណៈ 12៖9) វាបានព្យាយាមនឹងបំផ្លាញទារកម្នាក់នៅពេល សំរាលចេញមក។ ខគម្ពីរវិវរណៈ 12៖5 បង្ហាញយើងថាទារកតូចនោះជាអង្គព្រះយេស៊ូវ។ ប៉ុន្តែ ស្តេចហេរ៉ូឌវិញទេតើដែលព្យាយាមធ្វើគុតព្រះយេស៊ូវនៅពេលដែលទ្រង់គង់នៅជាព្រះរាជកុមានៅឡើយ (ម៉ាថាយ 2)។ រឿងនេះបានជួយយើងអោយយល់កាន់តែច្បាស់ថា នាគជាពាក្យន័យធៀបសំដៅទៅ ដល់ទាំងសាតាំងនិងចក្រភពរ៉ូមុាំង។ សាតាំងបានប្រើប្រាស់មនុស្សដើម្បីធ្វើកិច្ចការរបស់វា។ ដូចគ្នានេះ ដែរ សាតាំងគឺជាអំណាចដែលនៅពីក្រោយស្តេចបាប៊ីឡូននិងជាស្តេចទីរ៉ុស។

`ក្រោយមក ព្រះគម្ពីរក៏បានប្រើប្រាស់ឈ្មោះបាប៊ីឡូនសម្រាប់អាណាចក្ររ៉ូមុាំង (ពេត្រុសទី1 5៖13)។ ព្រះគម្ពីរក៏បានប្រើប្រាស់ឈ្មោះរ៉ូមុាំងជាពាក្យន័យធៀបសម្រាប់អំណាចនៃសេចក្តីអាក្រក់នៅក្នុងគម្ពីរវិវរណៈ 14៖8; វិវរណៈ 16៖19; វិវរណៈ 17៖5; និងវិវរណៈ 18៖2, 10, 21 តើហេតុអ្វី?`

អាណាចក្ររ៉ូមុាំង និងនគរបាប៊ីឡូននៅក្នុងគម្ពីរវិវរណៈគឺដូចគ្នាទៅនឹងបាប៊ីឡូននៅក្នុងគម្ពីរ សញ្ញាចាស់ដែរ។ ទាំងអាណាចក្ររ៉ូមុាំង និងបាប៊ីឡូនបានប្រើអំណាចរបស់ពួកគេដើម្បីធ្វើទុក្ខបៀតបៀន ដល់រាស្ត្ររបស់ព្រះ។ នៅក្នុងកណ្ឌគម្ពីរវិវរណៈ ក្រុងបាប៊ីឡូនត្រូវបានគេបង្ហាញថាជាស្ត្រីម្នាក់។ ស្ត្រីនេះ«ស្រវឹងដោយឈាមរបស់រាស្រ្តដ៏វិសុទ្ធរបស់ព្រះ» (វិវរណៈ 17៖6, គខប)។ ទាំងក្រុងរ៉ូមនិងបាប៊ីឡូនបាន ប្រយុទ្ធប្រឆាំងនឹងព្រះជាម្ចាស់។ យើងអាចឃើញគំនិតនេះនៅក្នុងឈ្មោះរបស់ក្រុងបាប៊ីឡូនផ្ទាល់តែម្តង។ នៅក្នុងភាសាបាប៊ីឡូន ឈ្មោះបាប៊ីឡូនគឺ «បាបិលី» វាមានន័យថា «ច្រកទ្វារនៃព្រះ»។ នេះបង្ហាញថា បាប៊ីឡូនគឺជាកន្លែងដែលមនុស្សអាចទៅដល់ព្រះ។ សូមប្រៀបធៀបបទគម្ពីរលោកុប្បត្តិ 11។ នៅក្នុងជំពូក នេះមនុស្សបានសាងសង់ប៉មបាបិល (បាប៊ីឡូន) ដោយអំណាចរបស់ពួកគេ។ ពួកគេបានព្យាយាមឡើង ទៅអោយខ្ពស់ដូចជាព្រះ។ ប្រសិនបើពួកគេអាចឡើងទៅដល់ឋានសួគ៌ ពួកគេនឹងបានស្មើនឹងព្រះ ដូច្នេះ ពួកគេនឹងលែងត្រូវការស្តាប់តាមទ្រង់ទៀតហើយ។

`យ៉ាកុបបានសុបិនឃើញជណ្តើរដែលតភ្ជាប់រវាងស្ថានសួគ៌និងផែនដី។ បន្ទាប់មកគាត់ក៏បាន ភ្ញាក់ឡើង។ គាត់ «ក៏នឹកភ័យ ហើយនិយាយថា ទីកន្លែងនេះគួរឲ្យស្ញែងខ្លាចណាស់ ទីនេះមិនមែនជា អ្វីទេ គឺជាដំណាក់នៃព្រះ ហើយជាទ្វារស្ថានសួគ៌ពិត» (លោកុប្បត្ដិ 28៖17)។ តើអ្នកយល់ថា «ដំណាក់ របស់ព្រះ» គឺដូចគ្នានឹង «ទ្វារទៅស្ថានសួគ៌» ដែរឬទេ? ដូច្នេះ នេះគឺជាផ្លូវដើម្បីទៅដល់ព្រះ។ យ៉ាកុបក៏ បានដាក់ឈ្មោះកន្លែងនោះថា «បេតអែល» ។ បេតអែលមានន័យថា «ដំណាក់របស់ព្រះ» ។ «ច្រកទ្វារ ទៅស្ថានសួគ៌» នៅបេតអែល និង «ខ្លោងទ្វារនៃព្រះ» នៅបាប៊ីឡូនគឺជាផ្លូវពីរផ្សេងគ្នា ដើម្បីចូលទៅជិត ព្រះ។ កាំជណ្ដើររបស់លោកយ៉ាកុបចុះមកពីស្ថានបរមសុខ។ ប៉ុន្តែ បាប៊ីឡូនត្រូវបានកសាងឡើងដោយ មនុស្ស។ ដូច្នេះបាប៊ីឡូនគឺជាពាក្យប្រៀបប្រដូចសម្រាប់សាសនាក្លែងក្លាយទាំងអស់ និងសម្រាប់មនុស្ស ដែលព្យាយាមឡើងទៅឋានសួគ៌ដោយទង្វើល្អរបស់ខ្លួន។`