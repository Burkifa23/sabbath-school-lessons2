---
title:  រឿងខ្លី
date:  05/02/2021
---

#### បញ្ញត្តិដែលបានបាត់បង់ទៅ

នាងវ៉ាឡិនទីណា ស្ល៊ី មានការភ្ញាក់ផ្អើលយ៉ាងខ្លាំង នៅពេលដែលបងស្រីរបស់នាងម្នាក់ឈ្មោះ កាលីណាបានជូនដំណឹងថាពួកគេមិនបានរក្សាក្រឹត្យវិន័យទាំងដប់ប្រការនៅក្នុងស្រុកកំណើតរបស់ពួកគេ ភាគខាងជើងនៃរដ្ឋកាហ្សាក់ស្ថានឡើយ។ វ៉ាឡិនទីណា បានបើកព្រះគម្ពីររបស់នាងហើយបានរៀបរាប់ នូវបទបញ្ញត្តិទាំងឡាយជាបន្តបន្ទាប់រៀងមក។ នៅពេលដែលនាងបានអានដល់ត្រង់បញ្ញតិទីបួនភា្លមនោះ នាងក៏ឈប់។ «ចូរឲ្យនឹកចាំពីថ្ងៃឈប់សំរាក ដើម្បីញែកថ្ងៃនោះចេញជាបរិសុទ្ធក្នុងរវាង6ថ្ងៃ នោះត្រូវឲ្យឯង ធ្វើអស់ទាំងការរបស់ឯងចុះ តែឯថ្ងៃទី7 នោះគឺជាថ្ងៃឈប់សំរាកថ្វាយព្រះយេហូវ៉ាជាព្រះនៃឯងវិញ នៅថ្ងៃ នោះមិនត្រូវធ្វើអ្វីឲ្យសោះ ទោះខ្លួនឯងឬកូនប្រុសកូនស្រីឯងក្តី ទោះបាវប្រុស ឬបាវស្រីឯងក្តី ទោះសត្វរបស់ ឯង ឬអ្នកដទៃដែលនៅផ្ទះឯងក្តី ដ្បិតក្នុង6ថ្ងៃព្រះយេហូវ៉ាទ្រង់បានធ្វើផ្ទៃមេឃ ផែនដី ហើយនឹងសមុទ្រ ព្រមទាំងរបស់សព្វសារពើនៅស្ថានទាំងនោះដែរ រួចដល់ថ្ងៃទី7 ទ្រង់ឈប់សំរាក ហេតុនោះបានជាព្រះ-យេហូវ៉ាទ្រង់បានប្រទានពរដល់ថ្ងៃឈប់សំរាក ហើយក៏ញែកចេញជាបរិសុទ្ធ» (និក្ខមនំ 20៖8-11)។ នាង និងកាលីណាបានសំរេចចិត្តនឹងស្វែងរកព្រះវិហារមួយដែលរក្សាថ្ងៃទី7ជាថ្ងៃឈប់សម្រាក។ ប៉ុន្តែតើពួកគេគួរតែទៅរកព្រះវិហារនេះនៅកន្លែងណា? វ៉ាឡិនទីណាបានប្រាប់ថា៖ «ចូរធ្វើដូច្នេះវិញទៅ កាលីណា។ ប្រសិនបើព្រះគម្ពីរពិតជាព្រះបន្ទូលរបស់ព្រះមែននោះ ត្រូវតែមានព្រះវិហារដែលធ្វើតាម បទបញ្ញត្តិទាំងដប់ប្រការរបស់ទ្រង់ជាមិនខាន។ សូមយើងអធិស្ឋានអំពីសេចក្តីនេះចុះ»។ បងប្អូនស្រីទាំងពីរ នេះបានអធិស្ឋានអស់រយៈពេលបីខែថា «ប្រសិនបើមានព្រះវិហារណាមួយដែលរក្សាបញ្ញត្តិទាំងអស់របស់ ព្រះនោះសូមមេត្តានាំយើងទៅកាន់ព្រះវិហារនោះផង»។ នៅថ្ងៃមួយ វ៉ាឡិនទីណា ដូចជាមានអារម្មណ៍ រសាប់រសល់ចង់ទៅលេង នាងណេលីដែលជាសាច់ញាតិរបស់ខ្លួនណាស់។ នាងមិនដឹងថា មានរឿងអ្វីកើត ឡើងលើនាងទេ។ ជាធម្មតានាងតែងតែនៅផ្ទះពេញមួយថ្ងៃជាមួយកូនប្រុសរបស់នាង ដែលមានអាយុ 2 ខួប។ កាលបានទៅដល់ផ្ទះរបស់ ណេលី ដែលជាសាច់ញាតិរបស់ខ្លួនហើយនោះ វ៉ាឡិនទីណា និងណេលី ក៏បានជជែកគ្នាពីនេះពីនោះ ស្រាប់តែភ្លាមៗនោះក៏មានញាតិសន្ដានម្នាក់ទៀតរបស់នាងឈ្មោះថា អូលហ្គា បានមកគោះទ្វារផ្ទះ។ នាងអូលហ្គាមិនមែនជាសាច់ញាតិដែលជិតស្និទ្ធអ្វីនោះទេ។ តាមពិតទៅនាងវ៉ាឡិន-

ទីណាបានឮថា នាងធ្លាប់បានទៅចូលរួមថ្វាយបង្គំជាមួយនិកាយដ៏គ្រោះថ្នាក់មួយដែលមានឈ្មោះថា ព្រះវិហារសេវេនដេយអាត់វេនទីស្ទ។ កាលដែលបានចូលដល់ក្នុងផ្ទះហើយនោះ នាងអូលហ្គាមិនចូល ចិត្តពាក្យបញ្ឆិតបញ្ឆៀងនោះទេ នាងក៏បានសួរវ៉ាឡិនទីណាថា «តើអ្នកគិតយ៉ាងដូចម្តេចអំពីព្រះ?»។ វ៉ាឡិនទីណា មិនបានអើពើនឹងសំណួរនោះទេ តែនាងក៏បានសួរនូវសំណួរមួយបកទៅវិញភ្លាមថា៖ «តើអ្នក រក្សាបទបញ្ញត្តិទាំងអស់ទេ?» ហើយ «តើអ្នករក្សាថ្ងៃទី7ជាថ្ងៃឈប់សម្រាកដែរទេ?»។

ប៉ុន្មានម៉ោងក្រោយមក នាងវ៉ាឡិនទីណា ក៏បានជូនដំណឹងដល់នាងកាលីណាថា ព្រះវិហារ សេវេនដេយអាត់វេនទីស្ទជាព្រះវិហារដែលរក្សានូវបញ្ញត្តិទាំងដប់ប្រការ។ ប៉ុន្មានខែក្រោយមក បងប្អូន ស្រីទាំងពីរនោះក៏បានទទួលបុណ្យជ្រមុជទឹកជាមួយគ្នា។ «តាមរយៈព្រះបន្ទូលដ៏បរិសុទ្ធ ព្រះជាម្ចាស់បាន ដឹកនាំយើងទៅកាន់ព្រះវិហារដែលរក្សាបទបញ្ញត្តិទាំងដប់ប្រការរបស់ទ្រង់» នេះបើយោងតាមសម្តីរបស់ នាងវ៉ាឡិនទីណា។