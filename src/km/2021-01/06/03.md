---
title:  ទីក្រុងបាប៊ីឡូនដ៏មានអំណាច
date:  01/02/2021
---

នៅឆ្នាំ626 មុនគ្រិស្តសករាជ មានស្តេចស្រុកខាល់មួយអង្គព្រះនាម ណាបូពូឡាសា ទ្រង់បានធ្វើឱ្យទីក្រុងបាប៊ីឡូនក្លាយជាទីក្រុងមួយដ៏មានឥទ្ធិពល។ ព្រះអង្គបានឡើងសោយរាជ្យនៅនគរបាប៊ីឡូន ហើយទ្រង់ក៏បានធ្វើចំបាំងជាមួយអាណាចក្រមេឌី ប្រឆាំងនឹងស្រុកអាសស៊ើរដែរ។ នគរបាប៊ីឡូន និងនគរមេឌីបានរួបរួមគ្នាធ្វើសង្រ្គាមយកឈ្នះលើស្រុកអាសស៊ើរបានសំរេច។ ព្រះរាជបុត្រារបស់ព្រះចៅ ណាបូពូឡាសាមានព្រះនាមថា នេប៊ូក្នេសាទី2។ ស្តេចអង្គនេះបានវាយយកស្រុកយូដា ហើយក្រោយមក ក៏បានចាប់ប្រជាជនយូដាទៅធ្វើជាឈ្លើយនៅស្រុកបាប៊ីឡូន។

`តើទីក្រុងបាប៊ីឡូនបានដួលរលំទៅដោយរបៀបណា?`

នៅក្នុងឆ្នាំ539 មុនគ្រិស្តសករាជ មានស្តេចមួយអង្គមកពីនគរពើស៊ីព្រះនាមថា ស៊ីរូសទ្រង់ ក៏បានដណ្ដើមយកនគរបាប៊ីឡូន ហើយបានធ្វើឱ្យនគរនេះក្លាយជាទឹកដីនៃនគរមេឌី-ពើស៊ីវិញ។ ក្រោយមក នគរបាប៊ីឡូនក៏បានបាត់បង់សេរីភាពជារៀងរហូតទៅ។ នៅក្នុងឆ្នាំ482 មុនគ្រិស្តសករាជ ស្តេចនគរ ពើស៊ីដែលព្រះនាមថា អ័ហាស៊ូរុសទីមួយ បានបពា្ឈប់ប្រជាជនបាប៊ីឡូនដែលបានប្រយុទ្ធប្រឆាំងនឹង រដ្ឋាភិបាលពើស៊ី ហើយព្រះអង្គក៏បានយករូបសំណាកព្រះរបស់ជនជាតិបាប៊ីឡូនឈ្មោះថា ម៉ាឌុកចេញពី ទីក្រុងដែរ។ ម៉ាឌុកគឺជាព្រះដ៏សំខាន់បំផុតនៃជនជាតិបាប៊ីឡូន។

ក្រោយមក ព្រះចៅអធិរាជអាឡិចសាន់ឌើរ បានចាប់យកទីក្រុងបាប៊ីឡូនពីកណ្តាប់ដៃរបស់ជន ជាតិពើស៊ីនៅឆ្នាំ331 មុនគ្រិស្តសករាជ។ គ្មាននរណាម្នាក់អាចបពា្ឈប់ទ្រង់បានទេ។ ព្រះចៅអធិរាជ អាឡិចសាន់ឌើរ ទ្រង់ធ្លាប់មានសុបិនចង់ធ្វើឱ្យនគរបាប៊ីឡូនក្លាយជារាជធានីភាគខាងកើតរបស់ទ្រង់។ ប៉ុន្តែ ក្តីសុបិននេះមិនបានសំរេចទេ ពីព្រោះប៉ុន្មានសតវត្សក្រោយមក នគរបាប៊ីឡូនបានវិនាសទៅទាំង ស្រុង។ នៅក្នុងឆ្នាំ198 នៃគ្រិស្តសករាជ អាណាចក្ររ៉ូមុាំងបានរកឃើញថាទីក្រុងមួយនេះនៅទទេ ស្អាត។ សព្វថ្ងៃនេះ មានអ្នកស្រុកជនជាតិអ៊ីរ៉ាក់មួយចំនួនបានរស់នៅលើផ្នែកខ្លះនៃទីក្រុងចាស់នេះ។ ប៉ុន្តែ ពួកគេមិនបានស្ថាបនាទីក្រុងនេះឡើងវិញទេ។

បាប៊ីឡូនបានប្រើប្រាស់អំណាចរបស់ខ្លួនដើម្បីធ្វើទុក្ខបៀតបៀនដល់ជនជាតិយូដា (អេសាយ 14៖1-3)។ បទគម្ពីរអេសាយ 13 បានបរិយាយអំពីការដួលរលំទៅនៃទីក្រុងបាប៊ីឡូន។ ស្តេចស៊ីរូសបាន បណ្តាលអោយរឿងនេះឡើង នៅពេលដែលទ្រង់ដណ្តើមយកបាននគរបាប៊ីឡូននៅក្នុងឆ្នាំ539 មុន គ្រិស្តសករាជ។ បន្ទាប់មករាស្ដ្ររបស់ព្រះក៏ត្រូវបានដោះលែងអោយមានសេរីភាពឡើងវិញ។ ស្តេចស៊ីរូស មិនបំផ្លាញទីក្រុងនេះទេ ប៉ុន្តែ នេះគឺជាការចាប់ផ្តើមនៃទីបញ្ចប់សម្រាប់នគរបាប៊ីឡូន។ ទីក្រុងនេះនឹងមិន នាំមកនូវគ្រោះមហន្តរាយដល់រាស្រ្តរបស់ព្រះទៀតឡើយ។

បទគម្ពីរអេសាយ 13 បានបង្ហាញពីមូលហេតុដែលនាំអោយនគរបាប៊ីឡូនបានត្រូវដួលរលំ។ ព្រះជាម្ចាស់ទ្រង់ជាអ្នកវិនិច្ឆ័យទីក្រុងនេះ។ ព្រះអង្គជាអ្នកជ្រើសរើសអ្នកចម្បាំងក្នុងការវាយដណ្តើមយក ទីក្រុង (អេសាយ 13៖2-5)។ នៅថ្ងៃដែលព្រះជាម្ចាស់ដាក់ទណ្ឌកម្មនគរបាប៊ីឡូន ថ្ងៃនោះត្រូវបាន គេហៅថាជា «ថ្ងៃនៃព្រះអម្ចាស់» (អេសាយ 13៖6, 9)។ សេចក្តីខ្ញាល់របស់ព្រះជាម្ចាស់ទាស់នឹងក្រុង បាប៊ីឡូនពិតជាខ្លាំងក្លាណាស់ដែលការនេះបានបណ្តាលអោយអស់ទាំងផ្កាយនៅលើមេឃ ព្រមទាំង ព្រះចន្ទ និងព្រះអាទិត្យផងទៅជាងងឹតសូន្យសុង ហើយរីឯផ្ទៃមេឃនិងផែនដីផងក៏រំពើកញាប់ញ័រជា ពន់ពេក (អេសាយ 13៖10, 13)។

ចូរប្រៀបធៀបអ្វីដែលបានកើតឡើងនៅក្នុងបទគម្ពីរអេសាយ 13 ទៅនឹងបទគម្ពីរពួកចៅហ្វាយ 5។ នៅក្នុងបទគម្ពីរពួកចៅហ្វាយ 5 នាងដេបូរ៉ា និងបារ៉ាកបានប្រាប់យើងពីអ្វីដែលកើតឡើង នៅពេល ដែលព្រះជាម្ចាស់ទ្រង់យាងទៅធ្វើចំបាំង។ ផែនដីក៏រញ្ជួយ ហើយផ្ទៃមេឃបង្អុរភ្លៀងធ្លាក់មក (ពួកចៅហ្វាយ 5៖4)។ បទគម្ពីរពួកចៅហ្វាយ 5៖20, 21 បង្ហាញថាធម្មជាតិទាំងឡាយនិងផ្កាយក៏ប្រៀបដូចជាអ្នក ចម្បាំងដូច្នេះដែរ។ ពួកវាប្រយុទ្ធប្រឆាំងនឹងសត្រូវឈ្លានពានដែលមកពីទឹកដីផ្សេងទៀត។