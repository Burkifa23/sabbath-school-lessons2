---
title:  បញ្ហានៃការដឹកនាំរបស់អ៊ីស្រាអែល
date:  02/01/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 6៖1-13; របាក្សត្រទី2, 26; ទំនុកតម្កើង 73; ហេព្រើរ 4៖14-16; វិវរណៈ 5។

> <p>ខចងចាំ</p>
> «នៅឆ្នាំដែលស្តេចអ៊ូសៀសទ្រង់បានសុគត នោះខ្ញុំឃើញព្រះអម្ចាស់ទ្រង់គង់លើបល្ល័ង្កនៅទីខ្ពស់ ហើយបានដំកើងឡើង ឯរំភាយព្រះពស្ត្រទ្រង់សាយមកពេញក្នុងព្រះវិហារ» (អេសាយ 6៖1)។

មានសិស្សខុងជឺម្នាក់បានចោទជាសំណួសួរខុងជឺអំពីយុទ្ធសាស្រ្តធ្វើយ៉ាងណាក្នុងការជួយធ្វើអោយ រាជការមានការរីកចម្រើន។ ខុងជឺបានឆ្លើយតបថា៖ លៃយ៉ាងណាអោយមានស្បៀងអាហារ និងគ្រឿង អាវុធត្រូវតែគ្រប់គ្រាន់ ហើយត្រូវធ្វើអោយប្រជាជនមានទំនុកចិត្តលើអ្នកដឹកនាំរបស់ខ្លួន។ បន្ទាប់មក សិស្ស នោះបានសួរទៀតថា «តែចុះប្រសិនបើលោកគ្រូអាចមានតែជម្រើសពីរក្នុងចំណោមជម្រើសទាំងបីនោះ តើលោកគ្រូនឹងចោលជម្រើសណាមួយ?»។

ខុងជឺបាននិយាយថា «អាវុធ» ។ សិស្សរបស់ខុងជឺក៏បានសួរបន្តថា «ប៉ុន្ដែ ចុះបើមានតែជម្រើស តែមួយវិញ តើអ្នកនឹងជ្រើសយកមួយណា?» ខុងជឺបានឆ្លើយថា «អាហារ» ដោយលោកពន្យល់ថាមនុស្សតែងតែឃ្លានតាំងតែកើតមក។ ប៉ុន្តែប្រសិនបើមនុស្សបាត់បង់ទំនុកចិត្តលើមេដឹកនាំរបស់ខ្លួន ពួកគេប្រាកដ ជាបរាជ័យមិនខាន ។ (ដកស្រង់និងកែសម្រួលដោយលោកម៉ៃឃើល ភី)។

មនុស្សទាំងឡាយតែងប្រាថ្នាចង់បានមេដឹកនាំដែលខ្លួនអាចទុកចិត្តបាន។ កាលដែលកូនទាហាន ម្នាក់បានមកចុះឈ្មោះដើម្បីបម្រើក្នុងជួរកងទ័ពជាលើកទីពីរ មេបញ្ជាការកងទ័ពបានសួរកូនទាហាននេះពីមូលហេតុនៃការសម្រេចចិត្តរបស់គាត់។ កូនទាហាននេះបាននិយាយថា៖ «ខ្ញុំបានខំព្យាយាមរស់នៅក្នុងជីវិត ជាពលរដ្ឋសាមញ្ញម្នាក់ដែរ ប៉ុន្តែ ជីវិតបែបនោះហាក់ដូចជាជីវិតដែលគ្មានគោលដៅអ្វីឡើយ។ សប្តាហ៍នេះយើងនឹងពិនិត្យមើលបញ្ហាពាក់ព័ន្ធនឹងការដឹកនាំរបស់សាសន៍អ៊ីស្រាអែល និងរឿងខ្លោចផ្សាទាំងឡាយដែល បានកើតឡើង។