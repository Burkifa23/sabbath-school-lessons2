---
title:  ការសិក្សាបន្ថែម
date:  08/01/2021
---

«ប្រជាជនអ៊ីស្រាអែលចាប់ផ្ដើមធ្វើបាបយ៉ាងសម្បើមណាស់។ មានតែមនុស្សមួយចំនួន ប៉ុណ្ណោះ ដែលជ្រើសរើសស្មោះត្រង់ចំពោះព្រះ។ ពួកគេជាញឹកញាប់មានអារម្មណ៍ថាពួកគេលែងមានសេចក្តីសង្ឃឹមទៀតហើយ។ ពួកគេមានអារម្មណ៍សោកសៅនិងបាក់ទឹកចិត្តយ៉ាងខ្លាំង។ គេគិតថា ប្រហែល ជាផែនការរបស់ព្រះសម្រាប់អ៊ីស្រាអែលជិតបរាជ័យហើយ។ ជាការពិតណាស់ ពួកគេគិតថា ប្រទេស អ៊ីស្រាអែលនឹងត្រូវបញ្ចប់ដូចគ្នានឹងក្រុងសូដុំម និងកូម៉ូរ៉ាដែរ។ នៅពេលនោះ ព្រះជាម្ចាស់ក៏ចាត់ហោរា អេសាយអោយមកព្រមានប្រជាជនស្រុកយូដាអំពីអំពើបាបរបស់គេ។ ព្រះទ្រង់បានត្រាស់ហៅលោក អេសាយនៅឆ្នាំចុងក្រោយនៃរាជ្យរបស់ស្តេចអូ៊សៀស។ ដំបូងឡើយ អេសាយបានបដិសេធព័ន្ធកិច្ចនេះ ព្រោះលោកជ្រាបថាលោកនឹងត្រូវជួបជាមួយមនុស្សរឹងចចេសជាច្រើន។ ពួកគេនឹងបដិសេធមិនព្រមស្តាប់ លោកឡើយ។ ហោរាអេសាយគិតឃើញថា លោកមិនអាចធ្វើការនេះតែម្នាក់ឯងបានទេ។ ចិត្តរឹងរូស និង គ្មានសេចក្តីជំនឿរបស់ប្រជាជន ធ្វើឱ្យលោកគ្មានសេចក្តីសង្ឃឹមឡើយ។ តើលោកអេសាយគួរតែបោះបង់ចោលព័ន្ធកិច្ចនេះ ហើយទុកឲ្យស្រុកយូដាគោរពបូជាព្រះក្លែងក្លាយឬអី? តើព្រះនៃទីក្រុងនីនីវេត្រូវ គ្រប់គ្រងផែនដីជំនួសអោយព្រះនៃឋានសួគ៌ឬ?»។ ដកស្រង់ពី Ellen G. White, Prophets and Kings, pp. 306, 307។

**សំណួរពិភាក្សា**

`1. ប្រសិនជាមាននរណាម្នាក់ដែលមិនជឿលើព្រះសួរថា «តើអ្នកអាចបង្ហាញខ្ញុំយ៉ាងដូចម្តេច ថាព្រះរបស់ អ្នកជាអ្នកគ្រប់គ្រងលើទាំងអស់?» តើអ្នកនឹងឆ្លើយយ៉ាងណា?`

`2. ប្រសិនបើព្រះជាម្ចាស់ជាអ្នកគ្រប់គ្រងមែន ចុះហេតុអ្វីបានជាមនុស្សល្អជាច្រើនត្រូវរងទុក្ខ? តើព្រះគម្ពីរ អេសាយ 1៖19, 20 និយាយបែបនេះមែនឬ ដែលថានៅក្នុងជីវិតនេះ មានតែរឿងល្អៗ ដែលនឹងកើត ឡើងចំពោះមនុស្សស្មោះត្រង់និងព្រះ ហើយមានតែរឿងអាក្រក់ប៉ុណ្ណោះដែលនឹងកើតឡើងចំពោះមនុស្ស ដែលមិនគោរពព្រះ? ចូរប្រៀបធៀបសាច់រឿងនេះជាមួយបទគម្ពីរយ៉ូប 1, 2; ទំនុកតម្កើង 37; ទំនុកតម្កើង 73 តើយើងនឹងពន្យល់យ៉ាងដូចម្តេចថាព្រះនៃសេចក្តីស្រឡាញ់អនុញ្ញាតឱ្យមានរឿងអាក្រក់កើតឡើង? តើយើងចាំបាច់ត្រូវពន្យល់ទេ?`

`3. នៅក្នុងបទគម្ពីរអេសាយ 6 ហេតុអ្វីបានជាវាមានទំនាក់ទំនងគ្នាដល់ម្លេ៉ះ ពាក់ព័ន្ធនឹងថ្ងៃដែលព្រះនឹង ធ្វើអោយរាស្រ្តរបស់ទ្រង់ និងព្រះវិហារបរិសុទ្ធទ្រង់បានបរិសុទ្ធឡើងវិញ? ការងារនេះបានកើតឡើងតែ ម្តងគត់ជារៀងរាល់ឆ្នាំក្នុងសម័យសញ្ញាចាស់។ ថ្ងៃនោះ ត្រូវបានគេស្គាល់ថាជាថ្ងៃធួននឹងបាប ព្រះទ្រង់បាន ធ្វើឱ្យរាស្ដ្ររបស់ព្រះអង្គបានស្អាតបរិសុទ្ធ ដោយទ្រង់បានលាងសំអាតអំពើបាបរបស់គេ (លេវីវិន័យ 16៖ 30) និងបោះបង់មនុស្សដែលមិនគោរពប្រតិបត្តិតាមទ្រង់ចោលចេញ (លេវីវិន័យ 23៖29, 30)។`