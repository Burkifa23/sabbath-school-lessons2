---
title:  មនុស្សថ្មី
date:  05/01/2021
---

មានតែលោកមហាបូជាចារ្យ ឬ សម្តេចសង្ឃដ៏បរិសុទ្ធប៉ុណ្ណោះដែលអាចមកឈរនៅចំពោះព្រះ ជាម្ចាស់នៅក្នុងទីវិសុទ្ធបំផុតនៃព្រះវិហាររបស់ព្រះបាន ក្នុងថ្ងៃដែលព្រះវិនិច្ឆ័យរាស្ត្ររបស់ទ្រង់ ឬ ថ្ងៃបុណ្យ ធួននឹងបាប។ ប៉ុន្តែ សម្ដេចសង្ឃអាចប្រឈមជាមួយព្រះបានលុះត្រាតែមានផ្សែងនៃគ្រឿងក្រអូបហុយឡើងប៉ុណ្ណោះ ពុំនោះទេសម្តេចសង្ឃរូបនេះនឹងត្រូវស្លាប់ជាមិនខាន (លេវីវិន័យ 16៖2, 12, 13)។ ប៉ុន្តែ ហោរាអេសាយបានឃើញព្រះវរបិតានៅក្នុងផ្សែង ទាំងដែលគាត់មិនមែនជាសម្ដេចសង្ឃផងនោះ។ លើសពីនេះទៅទៀតលោកអេសាយក៏មិនបានកំពុងដុតគ្រឿងក្រអូបដើម្បីការពារខ្លួនដែរ។

ព្រះវិហារនៃព្រះមានពោរពេញទៅដោយផ្សែងហុយទ្រលោម (អេសាយ 6៖4)។ ផ្សែងនេះក៏បានជួយឱ្យ យើងនឹកចាំ ដល់ពពកដែលព័ទ្ធនៅជុំវិញព្រះជាម្ចាស់ក្នុងថ្ងៃដែលទ្រង់បានវិនិច្ឆ័យរាស្ត្ររបស់ទ្រង់ (លេវីវិន័យ 16៖2)។ ហោរាអេសាយមានសេចក្តីភ័យរន្ធត់ជាខ្លាំង ដោយខ្លាចក្រែងថាគាត់នឹងត្រូវស្លាប់ (ប្រៀបធៀប និក្ខមនំ 33៖20; ពួកចៅហ្វាយ 6៖22, 23)។ ហោរាអេសាយបានឧទានឡើងទាំងលន់តួសារភាពនូវអំពើបាបរបស់ខ្លួន ព្រមទាំងបាបរបស់ប្រជាជាតិលោកផងដែរ (អេសាយ 6៖5)។ ដូចគ្នានេះដែរ សម្ដេច សង្ឃក៏បានលន់តួនូវរាល់កំហុសរបស់ផងខ្លួនដែរ នៅថ្ងៃដែលព្រះជាម្ចាស់ទ្រង់វិនិច្ឆ័យទោសរាស្ត្ររបស់ទ្រង់ ឬ ថ្ងៃបុណ្យធួននឹងបាប (លេវីវិន័យ 16៖21)។ «អេសាយបានឈរនៅក្នុងពន្លឺនៃសិរីរុងរឿងរបស់ព្រះជាម្ចាស់ក្នុងទីដ៏បរិសុទ្ធបំផុត។ អេសាយដឹងថាខ្លួនពិតត្រូវការជំនួយពីព្រះណាស់ ពុំនោះទេ គាត់នឹងមិន អាចធ្វើការដែលព្រះសព្វព្រះហឫទ័យបានឡើយ»។ ដកស្រង់ចេញពី Ellen G. White, Prophets and Kings, p. 308។

`តើហេតុអ្វីបានជាសេរ៉ាភីម ឬទេវតាដែលមានស្លាប 6 ប្រើធ្យូងដែលឆេះដើម្បីសំអាតបបូរមាត់ របស់លោកអេសាយ (អេសាយ 6៖6, 7)?`

ទេវតាសេរ៉ាភីម បានពន្យល់ដល់លោកអេសាយថា ធ្យូងដែលកំពុងឆេះនោះ នឹងសំអាតនូវ រាល់ទោសកំហុស ព្រមទំាងអំពើបាបរបស់អេសាយបាន (អេសាយ 6៖7)។ ព្រះគម្ពីរមិនបានបរិយាយ ប្រាប់យើងពីអំពើបាបរបស់គាត់ទាំងនេះទេ។ យ៉ាងណាមិញ ដោយគ្រាន់តែទេវតាសេរ៉ាភីម ប៉ះនឹងបបូរ មាត់របស់លោក នោះមិនបានកំណត់ថាបាបរបស់លោកមានត្រឹមតែការនិយាយភូតភរនោះឡើយ។ បបូរ មាត់គឺជាពាក្យប្រៀបប្រដូច សំដៅលើសពីពាក្យសំដីដែលបុគ្គលណាម្នាក់និយាយទៅទៀត។ បបូរមាត់បង្ហាញអោយយើងឃើញនូវមនុស្សម្នាក់ដែលចូលចិត្តនិយាយស្តី។ ឥឡូវនេះអេសាយបានស្អាតបរិសុទ្ធ នោះគាត់អាចសរសើរដំកើងដល់ព្រះបានហើយ។

ភ្លើងអាចធ្វើឱ្យអ្វីៗស្អាតឡើងបាន។ ហើយវាក៏ដុតបំផ្លាញនូវអំពើបាបដែរ (ជនគណនា 31៖ 32)។ ប៉ុន្តែ ទេវតាសេរ៉ាភីម បានប្រើធ្យូងភ្លើងដ៏ពិសេស និងបរិសុទ្ធពីលើអាសនារបស់ព្រះ។ ព្រះជាម្ចាស់ ទ្រង់បានបង្កាត់ភ្លើងនេះដោយផ្ទាល់។ ពួកសម្តេចសង្ឃទាំងឡាយ បានរក្សាភ្លើងនេះមិនឱ្យរលត់ឡើយ (លេវីវិន័យ 6៖12)។ ធ្យូងភ្លើងនេះអាចត្រូវបានយកចេញពីអាសនា តែក្នុងគោលបំណងដុតគ្រឿង ក្រអូបសម្រាប់ថ្វាយព្រះប៉ុណ្ណោះ។ ប្រសិនបើអ្នកក្រឡេកមើលទៅក្នុងព្រះគម្ពីរលេវីវិន័យ 16៖12, 13 អ្នកនឹងឃើញថា សម្តេចសង្ឃយកធ្យូងភ្លើងខ្លះពីអាសនៈព្រះ ដើម្បីដុតគ្រឿងក្រអូប។ ប៉ុន្តែ នៅក្នុង បទគម្ពីរអេសាយ 6 សេរ៉ាភីម បានដាក់ភ្លើងធ្យូងនៅលើបបូរមាត់របស់អេសាយ តែមិនមែនដាក់លើគ្រឿង ក្រអូបទេ។ សូមចាំថា ស្តេចអ៊ូសៀស ទ្រង់ក៏ប្រាថ្នាថ្វាយគ្រឿងក្រអូបដល់ព្រះដែរ។ ប៉ុន្តែ នៅក្នុងបទគម្ពីរ អេសាយ 6 ហោរាអេសាយបានក្លាយខ្លួនជាគ្រឿងក្រអូបដែលកំពុងឆេះវិញ ដែលភ្លើងដ៏បរិសុទ្ធនេះវាបាន បញ្ឆេះនូវគ្រឿងក្រអូបនោះ។ ក្លិនដ៏ក្រអូបពិដោរនេះ បានសាយភាយពេញទីសំណាក់របស់ព្រះ។ ដូចគ្នា នេះដែរ ភ្លើងដ៏បរិសុទ្ធរបស់ព្រះ បានធ្វើអោយហោរាអេសាយឆេះឆួលពោរពេញឡើង។ គាត់ «បានឆេះ ឆួលឡើង» ដោយនូវសេចក្តីប្រាថ្នាចង់ចែកចាយព្រះបន្ទូលរបស់ព្រះ។ នោះហើយជាមូលហេតុដែលព្រះបញ្ជូនហោរាអេសាយទៅកាន់រាស្រ្តរបស់ទ្រង់។