---
title:  ស្ដេចបានសុគតទៅហើយ សូមអោយទ្រង់មានជន្មាយុយឺនយូរ
date:  03/01/2021
---

`ខគម្ពីរអេសាយ 6៖1 បានបរិយាយអំពីការសោយទិវង្គតរបស់ស្ដេចអ៊ូសៀស។ សូមអាន បទគម្ពីររបាក្សត្រទី2 26 រួចឆ្លើយនូវសំណួរទាំងនេះ៖ នៅពេលដែលស្ដេចអ៊ូសៀសបានចូលទិវង្គតទៅ តើការសុគតរបស់ទ្រង់មានមេរៀនសំខាន់អ្វីខ្លះទេ? តើការសោយទិវង្គតរបស់ទ្រង់បង្កគ្រោះអន្តរាយដល់ ប្រជារាស្ត្ររបស់ទ្រង់ដូចមេ្តចខ្លះ?`

ការសោយទិវង្គតរបស់ស្ដេចអ៊ូសៀសគឺជាការព្រមានដល់ប្រជាជនដែលរស់នៅក្នុងស្រុកយូដា៖

1. ស្តេចអ៊ូសៀសបានគ្រប់គ្រងស្រុកយូដាមកជាយូរហើយ។ ប៉ុន្ដែ «នៅពេលដែលស្តេចអង្គ នេះមានអំណាចខ្លាំងក្លាឡើង ភាពអំនួតរបស់ទ្រង់បានបណ្តាលឲ្យទ្រង់ត្រូវវិនាស។ ស្តេចអង្គនេះបាន យាងចូលទៅក្នុងព្រះវិហាររបស់ព្រះជាម្ចាស់ដើម្បីដុតគ្រឿងក្រអូបលើអាសនៈរបស់ព្រះ» (របាក្សត្រទី2 26៖16)។ មានពួកបូជាចារ្យឬអ្នកដឹកនាំព្រះវិហារជាច្រើនបានព្យាយាមហាមឃាត់ដល់ស្តេចអ៊ូសៀស ដែរ ពីព្រោះទ្រង់មិនមែនកើតចេញពីអំបូររបស់លោកអើរ៉ុននោះទេ (របាក្សត្រទី2 26៖18)។ មាន តែកូនប្រុសរបស់អើរ៉ុនប៉ុណ្ណោះដែលអាចបម្រើការជាសង្ឃបាន។ ពេលនោះស្តេចទ្រង់ក្រោធយ៉ាងខ្លាំង។ ភ្លាមៗនោះ ព្រះជាម្ចាស់បានបណ្តាលអោយមានរោគឃ្លង់រីករាលដាលពាសពេញព្រះកាយរបស់ស្តេច អ៊ូសៀស។ រោគឃ្លង់គឺជាជំងឺស្បែកម្យ៉ាងដែលគួរឱ្យខ្លាចណាស់។ ស្តេចអ៊ូសៀសបានកើតរោគឃ្លង់ពាសពេញព្រះកាយ រហូតដល់ថ្ងៃដែលទ្រង់ចូលទិវង្គត។ ទ្រង់ត្រូវរស់នៅក្នុងផ្ទះដាច់ដោយឡែកពីគេ ហើយមិនអាចចូលទៅក្នុងព្រះវិហារនៃព្រះបានទេ (របាក្សត្រទី2 26៖21) ពីព្រោះទ្រង់មិនបរិសុទ្ធ។
2. តើលោកអ្នកឃើញទេថា ស្តេចអ៊ូសៀស និងលោកអេសាយខុសគ្នាឆ្ងាយយ៉ាងណា? ស្តេចអ៊ូសៀសបានព្យាយាមសម្រុកចូលទៅក្នុងព្រះវិហារបរិសុទ្ធរបស់ព្រះដោយហេតុផលមិនត្រឹមត្រូវ។ ចិត្តរបស់ទ្រង់មានពោរពេញទៅដោយមោទនភាព ឯអាកប្បកិរិយារបស់ទ្រង់ក៏សម្តែងថាចិត្តរបស់ទ្រង់ មិនស្អាតស្អំឡើយ។ ចំណែកឯលោកអេសាយខុសគ្នាពីស្តេចអ៊ូសៀស ត្រង់ថាគាត់បានសារភាព និងទទួល ស្គាល់ថាគាត់ខ្សោយហើយមានពេញទៅដោយអំពើបាប។ លោកអេសាយក៏ប្រាថ្នាចង់បាននូវចិត្តដែល បរិសុទ្ធផុតពីអំពើបាបផងដែរ។ ព្រះពិតជាបានបំពេញនូវបំណងប្រាថ្នាអោយអេសាយ (អេសាយ 6៖ 5-7)។ លោកអេសាយប្រៀបដូចជាអ្នកយកពន្ធនៅក្នុងរឿងប្រៀបប្រដូចរបស់ព្រះយេស៊ូវដែរ (សូម អានខគម្ពីរលូកា 18៖14)។ ព្រះជាម្ចាស់បានញែកអេសាយចេញជាបរិសុទ្ធនិងធ្វើអោយគាត់បានត្រឹមត្រូវ ជាមួយទ្រង់វិញ។
3. ជំងឺស្បែករបស់ស្តេចអ៊ូសៀសបង្ហាញអោយយើងឃើញនូវអាការៈរាស្ត្ររបស់ព្រះ។ ចិត្ត របស់ពួកគេមិនបរិសុទ្ធឡើយ៖ «ចាប់តាំងពីបាតជើងរហូតដល់កំពូលក្បាល នោះឥតមានកន្លែងណា មាំមួនឡើយ គឺមានសុទ្ធតែរបួស និងជាំ ហើយស្នាមរំពាត់ថ្មី ឥតបានបិទភ្ជិត ឬរុំ ឬចាក់ប្រេងឲ្យធូរស្រាក ទេ» (អេសាយ 1៖6)។
4. ស្តេចអ៊ូសៀសបានចូលទិវង្គតនៅប្រហែល 740 ឆ្នាំមុនគ្រិស្តសករាជ។ នៅពេលដែល ស្តេចអង្គនេះបានសុគតទៅ រាស្ត្ររបស់ព្រះចាប់ផ្តើមមានបញ្ហាជាច្រើនជាមួយនឹងការដឹកនាំប្រទេស ព្រោះថានៅពេលដែលស្តេចអង្គណាមួយសោយទិវង្គត ប្រជាជនរបស់ទ្រង់នឹងស្ថិតក្នុងគ្រោះថ្នាក់។ ប៉ុន្តែ ស្រុកយូដាពិតជាបានប្រឈមនឹងគ្រោះថ្នាក់ខ្លាំងណាស់ព្រោះ ទីហ្គាត ភីលីសៀបានក្លាយជាស្តេចនៅ ស្រុកអាសស៊ើរនៅឆ្នាំ 745 មុនគ្រិស្តសករាជ។ ភ្លាមៗនោះស្តេចអង្គនេះ ក៏ចាប់ផ្ដើមធ្វើសង្គ្រាមតែម្តង។ ព្រះអង្គបានធ្វើឱ្យប្រទេសរបស់ទ្រង់ក្លាយជាប្រទេសមហាអំណាចមួយ។ ស្តេចអង្គនេះបានព្យាយាម គ្រប់គ្រងប្រទេសទាំងអស់នៅជិតបូព៌ាប្រទេស។ នៅគ្រាដ៏លំបាកនេះព្រះក៏បានកំសាន្តចិត្តដល់ហោរា អេសាយ ដោយបានបង្ហាញអោយលោកមើលឃើញថាទ្រង់ពិតជាបានគ្រប់គ្រងលើអ្វីៗទាំងអស់។