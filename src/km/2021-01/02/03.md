---
title:  «បរិសុទ្ធ បរិសុទ្ធ បរិសុទ្ធ»
date:  04/01/2021
---

`តើអ្នកឃើញមានអ្វីខ្លះកើតឡើងនៅក្នុងខគម្ពីរអេសាយ 6៖1-4?`

ស្តេចអ៊ូសៀស បានសោយទិវង្គតទៅក្នុងគ្រាដ៏ច្របូកច្របល់ណាស់។ (ជនជាតិអាសស៊ើរចាប់ផ្តើមធ្វើសង្គ្រាមជាមួយស្តេចទាំងឡាយនៅភាគខាងកើតបូព៌ាប្រទេស។ ) ដំណឹងនេះប្រហែលជាបាន បណ្តាលអោយលោកអេសាយរន្ធត់ចិត្តជាខ្លាំងណាស់ ដោយលោកនឹកឆ្ងល់ក្នុងចិត្តថាតើនឹងបាននរណាជាអ្នកដឹកនាំប្រទេស។ ហើយបន្ទាប់មកតើមានអ្វីកើតឡើងទៅ? ព្រះបានប្រទានសុបិននិមិត្តមួយមកដល់ អេសាយដែលនៅក្នុងសុបិននិមិត្តនេះ អេសាយបានឃើញសិរីរុងរឿងរបស់ព្រះជាម្ចាស់ ជាសិរីរុងរឿងដ៏ភ្លឺ ចិញ្ចាចចញ្ចែង។ ព្រះជាម្ចាស់ទ្រង់គង់នៅលើបល្ល័ង្ករបស់ទ្រង់ ហើយក៏មានសេរ៉ាភីម ឬ ទេវតាដែលមានស្លាប6ពោលឡើងម្តងហើយម្តងទៀតថា «បរិសុទ្ធ បរិសុទ្ធ បរិសុទ្ធ» (អេសាយ 6៖3)។ កម្រាលនៃព្រះវិហារ ក៏បានរញ្ជួយញ័រឡើងនៅក្រោមជើងរបស់លោកអេសាយ។ ការរញ្ជួយញាប់ញ័រនោះមានសភាពដូចគ្នានឹង ការរញ្ជួយដីដែរ។ អេសាយបានក្រឡេកមើលទៅផ្សែងដែលចេញមកអំពីព្រះជាម្ចាស់សាយភាយពេញ ព្រះវិហារ។ ពេលនេះ លោកអេសាយបានដឹងយ៉ាងប្រាកដថា ព្រះទ្រង់ជាអ្នកគ្រប់គ្រងលើគ្រប់ទាំងស្ថាន-

ការណ៍ទាំងអស់ ទោះបីលោកមានអារម្មណ៍ភ័យខ្លាចក៏ដោយ។

`តើព្រះអម្ចាស់ដែលយើងឃើញនៅក្នុងសុបិនរបស់ហោរាអេសាយ ទ្រង់គង់នៅឯណា? (សូមអាន អេសាយ 6៖1)។ ហេតុអ្វីបានជាព្រះជាម្ចាស់បង្ហាញអង្គទ្រង់នៅក្នុងព្រះវិហារ អោយលោកអេសាយឃើញ? ចុះហេតុអ្វីបានជាទ្រង់មិនបង្ហាញអង្គទ្រង់អោយអ្នកផ្សេងឃើញវិញ? (សូមអានខគម្ពីរនិក្ខមនំ 25៖8 និង និក្ខមនំ 40៖34-38)។`

ពួកហោរាទាំងឡាយដូចជា ហោរាអេសេគាល ដានីយ៉ែល និងយ៉ូហានជាអ្នកសំណប់របស់ព្រះ ពួកគេបានរស់នៅឃ្លាតឆ្ងាយពីផ្ទះសម្បែង ក្នុងគ្រាដែលព្រះបានប្រទានសុបិននិមិត្តដ៏ពិសេសដល់គេ (សូម អានបទអេសេគាល 1; ដានីយ៉ែល 7៖9, 10; និងវិវរណៈ 4, 5) ។ ពួកគេក៏ត្រូវការព្រះដើម្បីលួងលោម

និងលើកទឹកចិត្តដូចជាលោកអេសាយដែរ។ ពួកគេចាំបាច់ត្រូវដឹងថាព្រះទ្រង់ជាអ្នករ៉ាប់រងនូវរាល់ស្ថាន-

ការណ៍ទាំងអស់។ (ហោរាដានីយ៉ែល និងហោរាអេសេគាល ត្រូវបានគេដឹកនាំទៅជាឈ្លើយ មកកាន់ទីក្រុង

បាប៊ីឡូន ក្រោយពីកងទ័ពបាប៊ីឡូនបានបំផ្លាញប្រទេសរបស់ពួកគេអស់ទៅ ។ រដ្ឋាភិបាលរ៉ូម បានបញ្ជូន លោកយ៉ូហាន ឱ្យទៅរស់នៅលើកោះដ៏ដាច់ស្រយាលមួយ។ ជាការពិតណាស់ ព្រះទ្រង់បានប្រទានសុបិន និមិត្តដល់ពួកហោរាទាំងនេះ ក្នុងគោលបំណងដើម្បីរក្សានូវសេចក្តីជំនឿរបស់ពួកគេអោយបានរឹងមាំជានិច្ច។

«កាលដែលលោកអេសាយបានក្រឡេកមើលទៅសិរីល្អ និងតេជានុភាពរបស់ព្រះ នោះគាត់ក៏ដឹងថា ព្រះ-

វរបិតាពិតជាព្រះដ៏បរិសុទ្ធណាស់ ប៉ុន្តែ រីឯរាស្រ្តរបស់ទ្រង់វិញមិនបរិសុទ្ធនោះទេ។ ពួកគេមានពោរពេញទៅ ដោយអំពើបាប ដែលផ្ទុយស្រឡះពីព្រះដែលបានបង្កើតគេមក ដែលទ្រង់ជាព្រះប្រកបទៅដោយភាពគ្រប់លក្ខណ៍»។ ដកស្រងពី Ellen G. White, Prophets and Kings, p. 307។ បទបន្ទូលនៃសុបិនមិត្តរបស់ហោរាអេសាយបានបង្ហាញអោយយើងដឹងថាព្រះជាម្ចាស់ទ្រង់ជាព្រះដ៏បរិសុទ្ធ។ ក្នុងនាមជាព្រះដ៏បរិសុទ្ធ ព្រះអង្គទ្រង់បានបង្គាប់ដល់រាស្ត្ររបស់ទ្រង់អោយចេះញែកខ្លួនអោយបានបរិសុទ្ធដែរ។ ព្រះជាម្ចាស់នឹង ប្រទានចិត្តគំនិតដ៏បរិសុទ្ធដល់រាស្ត្ររបស់ទ្រង់។ តែដំបូងពួកគេត្រូវងាកចេញពីផ្លូវអាក្រក់របស់ពួកគេសិន។ បន្ទាប់មក គេត្រូវថ្វាយចិត្តដល់ព្រះ ដោយសេចក្ដីជំនឿ ហើយដើរតាមទ្រង់។

`យើងរាល់គ្នាពិតជាធ្លាប់មានបទពិសោធន៍ដ៏លំបាកលំបិន។ ដែលគ្រប់យ៉ាងមើលទៅហាក់ដូចជាគ្មានផ្លូវសោះ។ តើព្រះជាម្ចាស់បានធ្វើឱ្យអ្នករឹងមាំឡើងយ៉ាងដូចម្តេចទៅក្នុងគ្រាដ៏លំបាកនេះ? តើអ្នកបានរៀនអ្វីខ្លះចេញពីបទពិសោធន៍ទាំងនេះ ដែលអ្នកអាចចែករំលែកជាមួយមនុស្សផ្សេងទៀតបានដែរឬទេ?`