---
title:  ព្រះរាជបញ្ជា
date:  06/01/2021
---

«រួចខ្ញុំឮសូរសៀងរបស់ព្រះអម្ចាស់ មានព្រះបន្ទូលមកថា តើអញនឹងចាត់អ្នកណាឲ្យទៅ តើអ្នក ណានឹងទៅឲ្យអញ នោះខ្ញុំទូលឆ្លើយថា ទូលបង្គំនៅឯណេះហើយ សូមចាត់ទូលបង្គំចុះ» (អេសាយ 6៖ 8)។

ព្រះទ្រង់បានមានបន្ទូលសួររក អស់អ្នកដែលស្ម័គ្រចិត្ត ក្នុងការចែកចាយបទបន្ទូលរបស់ទ្រង់។ បន្ទាប់ពីហោរាអេសាយបានស្អាតបរិសុទ្ធហើយ គាត់ក៏បានពោលឡើងថាគាត់នឹងទៅ។ នៅសម័យសញ្ញា ថ្មី អេសាយនឹងត្រូវបានគេហៅថាជាសាវ័ក។ សាវ័កគឺជា «បុគ្គលម្នាក់ដែលព្រះចាត់ប្រើអោយទៅ»។ សៀវភៅជាច្រើនដែលនិយាយអំពីហោរាកើតឡើងដោយព្រះបានបង្គាប់ឱ្យពួកហោរាចេញទៅធ្វើការឱ្យ ទ្រង់។ (សូមអានយេរេមា 1៖4-10; អេសេគាល 1-3) គួរអោយចាប់ អារម្មណ៍ដែរថា កណ្ឌគម្ពីរអេសាយ មិនបានចាប់ផ្តើមឡើងបែបនេះនោះទេ។ តើរឿងនេះបានបង្រៀនយើងអ្វីខ្លះ?

ព្រះពិតជាបានត្រាស់ហៅ ហោរាអេសាយ មកធ្វើជាហោរារួចទៅហើយ មុននឹងព្រឹត្តិការណ៍ដែល បានកើតឡើងនៅក្នុងជំពូក 6 នេះម្លេ៉ះ។ ព្រះគម្ពីរបានសម្តែងប្រាប់យើងថា ការជួបជាមួយព្រះអាចជា ការជួយលើកទឹកចិត្តដល់ពួកហោរា សូម្បីតែក្រោយពីគាត់ចាប់ផ្តើមបេសកកម្មរបស់គាត់ថ្វាយព្រះហើយក៏ដោយ (ឧទាហរណ៍ លោកម៉ូសេនៅគម្ពីរ និក្ខមនំ 34 និង លោកអេលីយ៉ា នៅក្នុងគម្ពីរពង្សាវតារក្សត្រទី1 19) ។ មានឧទាហរណ៍ផ្សេងទៀត ដែលព្រះជាម្ចាស់ បានមានបន្ទួលប្រាប់មនុស្សលោកថា ពួកគេជា ហោរាទ្រង់ ប៉ុន្តែ នៅក្នុងគម្ពីរអេសាយ 6 លោកអេសាយបានស្ម័គ្រចិត្តបម្រើព័ន្ធកិច្ចពិសេសថ្វាយទ្រង់។ បទគម្ពីរអេសាយ ជំពូក 1 ដល់ 5 បង្ហាញយើងពីពេលវេលាដែលព្រះបានត្រាស់ហៅ លោកអេសាយមក ធ្វើជាហោរាលើកដំបូង។ បន្ទាប់ពីនោះមក ព្រះទ្រង់ក៏បានជួយកំសាន្តចិត្តដល់គាត់នៅឯព្រះវិហារ ហើយ ក៏ប្រកាសសាជាថ្មីថា លោកអេសាយគឺជាហោរារបស់ទ្រង់។

`ព្រះបានជួយលើកទឹកចិត្ត ដល់ហោរាអេសាយនៅឯព្រះវិហាររបស់ទ្រង់។ តើមានភស្ដុតាងអ្វីដែលមានចែងនៅក្នុងព្រះគម្ពីរថា ទីដំណាក់របស់ព្រះជាកន្លែងសម្រាប់លើកទឹកចិត្ត? សូមអានទំនុកតម្កើង 73 និងទំនុកតម្កើង 73៖17; ហេព្រើរ 4៖14-16; ហេព្រើរ 10៖19-23; តើខទាំងនេះអាចជួយ យើងឆ្លើយនូវសំណួរនេះបានយ៉ាងដូចម្តេច?`

ព្រះវិហាររបស់ព្រះ គឺមានពេញទៅដោយព្រះចេស្តារបស់ទ្រង់។ វាជាកន្លែងដែលមនុស្សមាន ភាពកម្សោយ ហើយនិងកំហុស អាចចូលមករកទីពឹងជ្រក។ នោះរួមបញ្ចូលទាំងយើងផងដែរ។ យើងអាច ជឿជាក់បានថា ព្រះទ្រង់ធ្វើគ្រប់យ៉ាងដើម្បីជួយសង្រ្គោះយើង ដោយសារអង្គព្រះយេស៊ូវ។ ព្រះយេស៊ូវទ្រង់ ជាសម្ដេចសង្ឃរបស់យើងនៅលើស្ថានសួគ៌។ លោកយ៉ូហានក៏បានឃើញព្រះយេស៊ូវ បង្ហាញខ្លួនជាកូន ចៀម ដែលត្រូវគេសម្លាប់។ បំពង់ករបស់កូនចៀមនោះ ត្រូវបានកាត់ផ្តាច់ចេញ (វិវរណៈ 5៖6)។ នេះមិន មែនជារូបភាពដែលស្អាតទេ។ រូបភាពតំណាងនេះ អាចជួយយើងឱ្យមើលឃើញថា ឈាមរបស់ព្រះយេស៊ូវ បានជួយសង្គ្រោះយើង។ ពិតមែនហើយ ព្រះយេស៊ូវបានរស់ឡើងវិញពីសេចក្តីស្លាប់ ហើយបានយាងទៅ ឯស្ថានសួគ៌វិញ។ ស្របគ្នានេះដែរ ឈើឆ្កាងគឺជាគន្លឹះសំខាន់ណាស់ ចំពោះគ្រប់យ៉ាង ដែលទ្រង់បានធ្វើ សម្រាប់យើង។ ទ្រង់បានសុគតនៅលើឈើឆ្កាង ដើម្បីជួយសង្គ្រោះអស់អ្នកណា ដែលជឿលើទ្រង់។