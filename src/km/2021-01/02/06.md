---
title:  សារដ៏ចម្លែក
date:  07/01/2021
---

`ព្រះបានត្រាស់ហៅហោរាអេសាយម្តងទៀត ឱ្យធ្វើជាហោរារបស់ទ្រង់។ តើអ្នកគិតថាហេតុអ្វី បានជាព្រះបានប្រទានសារដ៏ចម្លែកទៅអេសាយ? សូមអានខគម្ពីរអេសាយ 6៖9, 10 សម្រាប់ចម្លើយ របស់អ្នក។`

យើងមិនត្រូវគិតថា លោកអេសាយមិនបានយល់អំពីព្រះ ឬ ថាសារនេះមិនសំខាន់នោះទេ។ ព្រះយេស៊ូវបានមានបន្ទូល ពីខគម្ពីរទាំងនេះដើម្បីពន្យល់ពីមូលហេតុដែលទ្រង់បានបង្រៀនមនុស្សតាមរឿងប្រៀបប្រដូច (ម៉ាថាយ 13៖13-15)។ ព្រះទ្រង់មិនសព្វព្រះហឫទ័យអោយនរណាម្នាក់ស្លាប់ក្នុង អំពើបាបឡើយ (ពេត្រុសទី2 3៖9)។ នោះហើយជាមូលហេតុ ដែលព្រះជាម្ចាស់បានបញ្ជូនហោរា អេសាយអោយទៅឯប្រជាជនដែលរស់នៅក្នុងស្រុកយូដា។ ហើយនោះក៏ជាមូលហេតុ ដែលព្រះបានបញ្ជូន ព្រះយេស៊ូវអោយមកផែនដីយើងនេះ។

បុគ្គលខ្លះព្រមទទួលយកនូវអំណោយទាននៃសេចក្តីមេត្តាករុណារបស់ព្រះ រីឯបុគ្គលមួយចំនួន ទៀត ក៏បដិសេធនូវអំណោយទាននេះវិញ។ ប៉ុន្តែព្រះនៅតែបន្ដផ្ដល់ឱកាសដល់ពួកគេ ដើម្បីអោយគេងាក ចេញពីអំពើបាបរបស់ខ្លួន។ ប៉ុន្តែនៅពេលដែលមនុស្សបដិសេធ មិនព្រមទទួលយកអំណោយទានរបស់ ព្រះម្តងហើយម្តងទៀត នោះចិត្តរបស់គេកាន់តែរឹងរូសទៅ។ ព្រះប្រាថ្នាចង់បន្ទន់ចិត្តរបស់គេ ប៉ុន្តែពួកគេមិនអនុញ្ញាតឱ្យទ្រង់ធ្វើនោះទេ។ សេចក្តីស្រឡាញ់របស់ព្រះជាម្ចាស់ចំពោះយើងរាល់គ្នា នោះមិនដែល ប្រែប្រួលឡើយ។ រឿងតែមួយគត់ដែលផ្លាស់ប្តូរគឺចម្លើយរបស់យើងម្នាក់ៗ។ លោកម៉ូសេ អេសាយ យេរេមា អេសេគាល និងព្រះយេស៊ូវនៅតែខំអំពាវនាវអោយមនុស្សគ្រប់គ្នាបែរមករកព្រះវិញ។ ពួកគេនៅតែបន្ត អំពាវនាវហៅរកមនុស្សទាំងឡាយ បើទោះបីជាមនុស្សទាំងនោះ បានបដិសេធចោលនូវព្រះបន្ទូលរបស់ ព្រះក៏ដោយ។ ព្រះទ្រង់មានបន្ទូលទៅកាន់ហោរាអេសេគាលថា៖ «ឯគេ ទោះបើគេនឹងព្រមស្តាប់ ឬមិន ព្រមក្តី (ដ្បិតគេជាពូជពង្សរឹងចចេស) គង់តែគេនឹងដឹងថា មានហោរា1បានមកក្នុងពួកគេហើយ» (អេសេគាល 2៖5)។ ព្រះជាម្ចាស់ និង បាវបម្រើរបស់ទ្រង់ បានផ្តល់អោយមនុស្សម្នាក់ៗ នូវជម្រើសដ៏ត្រឹមត្រូវ និង ការព្រមានគ្រប់គ្រាន់ហើយ (ប្រៀបធៀបអេសេគាល 3៖16-21)។ ដូច្នេះ ប្រសិនបើរាស្ត្ររបស់ទ្រង់ បានជ្រើសរើសយកសេចក្តីវិនាស ឬ ក៏ត្រូវចាប់ដឹកនាំទៅជាឈ្លើយ នោះពួកគេមិនអាចបន្ទោសព្រះចំពោះ ជម្រើសរបស់ខ្លួនបានឡើយ (អេសាយ 6៖11-13)។

`ដោយជ្រាបនូវរឿងរ៉ាវទាំងនេះហើយ តើយើងអាចយល់បានយ៉ាងដូចម្តេច អំពីចំណែករបស់ ព្រះក្នុងការបណ្តាលធ្វើឱ្យស្តេចផារ៉ោន ជាស្តេចនៃស្រុកអេសុីព្ទមានព្រះទ័យរឹងរូសនោះ?`

`នៅក្នុងខគម្ពីរនិក្ខមនំ 4៖21 ព្រះទ្រង់បានមានបន្ទូលថា៖ «អញនឹងធ្វើឱ្យផារ៉ោនមានចិត្ត រឹងរូស»។ ខគម្ពីរមួយទៀតបានចែងតាមរបៀបបែបនេះវិញថា៖ «អញនឹងធ្វើឱ្យចិត្តរបស់សេ្តចអង្គនេះរឹង»។ នេះជាលើកទីមួយក្នុងចំណោមប្រាំបួនលើក ដែលព្រះជាម្ចាស់មានបន្ទូលថាទ្រង់នឹងធ្វើអោយស្តេច ផារ៉ោន មានព្រះទ័យរឹងរូស។ ប៉ុន្តែក៏មានប្រាំបួនដងដែរ ពេលដែលសេ្តចផារ៉ោនទ្រង់បានតាំងព្រះទ័យរឹង រូសចំពោះព្រះ (សូមមើលឧទាហរណ៍នេះក្នុងនិក្ខមនំ 8៖15, 32, និក្ខមនំ 9៖34)។ នេះសរបញ្ជាក់ អោយយើងឃើញថា ស្តេចផារ៉ោនមានសេរីភាពក្នុងការជ្រើសរើស ពុំនោះទេ ទ្រង់មិនអាចធ្វើឱ្យព្រះទ័យរបស់ទ្រង់រឹងរួសបានឡើយ។ ប៉ុន្តែតើវាមានន័យយ៉ាងដូចម្តេចទៅ ដែលថាព្រះជាម្ចាស់ក៏បានធ្វើអោយស្តេច ផារ៉ោនរឹងរូសដែរ? រឿងនេះពិតជាបង្ហាញអោយយើងដឹងថា ព្រះបានធ្វើការដែលស្តែងចេញពីអ្វីដែលនៅ ក្នុងព្រះទ័យរបស់ស្តេចផារ៉ោន។ នេះត្រូវបានគេឃើញនៅក្នុងជម្រើស ដែលស្តេចផារ៉ោនបានបដិសេធមិន ជឿលើអព្ភូតហេតុ និងទីសំគាល់ដែលព្រះបានធ្វើ។ ចុះប្រសិនបើស្តេចផារ៉ោនព្រមទទួលទីសំគាល់ទាំងនេះ វិញតើនឹងបានជាយ៉ាងណាទៅ? នោះទីសំគាល់ទាំងនេះនឹងធ្វើឱ្យចិត្តរបស់ទ្រង់បានលែងរឹងរូសទៀត ហើយ។`