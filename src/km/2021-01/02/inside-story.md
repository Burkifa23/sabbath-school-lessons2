---
title:  រឿងខ្លី
date:  08/01/2021
---

#### ក្តីសង្ឃឹមលើយន្តហោះដែលធ្លាក់

ពិភពលោកបានមើលដោយភាពរន្ធត់ នៅពេលដែលមានការប៉ះទង្គិចគ្នា រវាងយន្ដហោះនាពាក់ កណ្តាលអាកាស ដែលបានសម្លាប់មនុស្ស 71 នាក់នៅប្រទេសអាឡឺម៉ង់ក្នុងឆ្នាំ 2002។ ពីរឆ្នាំក្រោយ មក ឪពុកម្នាក់ដែលមានទុក្ខយ៉ាងក្រៀមក្រំ បានធ្វើការសងសឹកចំពោះរឿងនេះ។ វ្លាឌីមៀរ ស៊ីវិល ដែលកំពុងកាន់មរណទុក្ខកូនស្រីរបស់គាត់ ដែលបានស្លាប់ដោយសារជំងឺមហារីក បានរកឃើញក្តីសង្ឃឹម កណ្តាលសោកនាដកម្មនេះ។ គាត់បានរកឃើញព្រះយេស៊ូវហើយ។ វ្ល៉ាឌីមៀរបានចងចាំថា ណាឌីសដា (ដែលមានន័យថា «ក្តីសង្ឃឹម» ក្នុងភាសារុស្ស៊ី) នាងបានត្រឡប់មកផ្ទះវិញដោយក្តីអំណររីករាយ ជាមួយនឹង ព្រះគម្ពីរថ្មីមួយក្បាល ដែលបុគ្គលណាម្នាក់បានផ្តល់ឱ្យ ក្នុងសាលារៀន នៃស្រុកកំណើតរបស់ពួកគេក្នុង រដ្ឋម៉ុលដាវី។ ក្មេងស្រីវ័យ15ឆ្នាំរូបនេះ បានចំណាយពេលជាច្រើនម៉ោងក្នុងការអានព្រះគម្ពីរដែលជារឿយៗ នាងបានចំណាយពេលរហូតដល់ពាក់កណ្តាលអធ្រាត្រ។ វ្លាឌីមៀ ដែលជាមនុស្សទៅព្រះវិហារម្តងម្កាល មិនចូលចិត្តអោយកូនស្រីរបស់គាត់អានព្រះគម្ពីរទេ។ គាត់បានស្តីបន្ទោសនាងថានេះគឺពិតខ្ជះខ្ជាយពេល វេលា ហើយគាត់ក៏បាននិយាយទៀតថា នាងគួរតែចំណាយពេលធ្វើការនៅក្នុងសួនបន្លែរបស់គ្រួសារវិញ ទើបប្រសើរ និងនាំមកនូវផលប្រយោជន៍ច្រើនជាង។ គាត់បានប្រាប់នាងថា «យើងមិនត្រូវការព្រះគម្ពីរ ទេ។ យើងមានព្រះវិហារហើយ»។ ណាឌីសដា នាងមិនបានប្រកែកតវ៉ានឹងឪពុកនាងទេ ហើយនាងក៏ បានចេញទៅក្រៅតាមបង្គាប់របស់ពុកនាង ដើម្បីមើលថែទាំសួនដំណាំ។ ពីរឆ្នាំក្រោយមក គ្រូពេទ្យបានធ្វើរោគវិនិច្ឆ័យឃើញថា ណាឌីសដា មានជំងឺមហារីកឆ្អឹង។ នាងបានចំណាយពេលជាច្រើនខែសំរាកព្យាបាល នៅក្នុងមន្ទីរពេទ្យ ហើយជើងម្ខាងរបស់នាងត្រូវបានកាត់ចេញពីត្រគាក។ នាងបានទទួលមរណភាពនៅ ឆ្នាំ2001ក្នុងអាយុ18ឆ្នាំ។ វ្លាឌីមៀរងការខ្ទេចខ្ទាំចិត្តយ៉ាងខ្លាំង ហើយគាត់ក៏បានអង្វរករព្រះរកចម្លើយ។ គាត់បានអធិស្ឋានថា «ខ្ញុំមិនដែលគិតថាខ្ញុំជាឪពុកដ៏អាក្រក់បែបនេះទេ»។ ចំពេលដែលគាត់កំពុងតែមាន ទុក្ខព្រួយនោះ គាត់បានឮព័ត៌មានមួយ ដែលបានចុះផ្សាយក្នុងខែកក្កដា ឆ្នាំ2002 ថាមានយន្ដហោះ ដឹកទំនិញ DHL មួយគ្រឿង បានប៉ះទង្គិចគ្នាជាមួយយន្ដហោះដឹកអ្នកដំណើររុស្ស៊ីមួយគ្រឿង ដែលកំពុង ហោះហើរដឹកសិស្សសាលាក្មេងៗជនជាតិរុស្ស៊ីចំនួន 45 នាក់ ទៅសំរាកវិស្សមកាលនៅប្រទេសអេស្ប៉ាញ ដែលហេតុការណ៍នេះបានសម្លាប់មនុស្សគ្រប់គ្នានៅលើយន្តហោះទាំងពីរនេះ។ បន្ទាប់មកនៅឆ្នាំ2004 មានបុរសជនជាតិរុស្ស៊ីម្នាក់ដែលជាឪពុក ដែលបានបាត់បង់ប្រពន្ធ និងកូនពីរនាក់របស់គាត់ នៅក្នុងហេតុ- ការណ៍ធ្លាក់យន្តហោះនេះ គាត់បានតាមដាន និងបានសម្លាប់អ្នកត្រួតពិនិត្យចរាចរណ៍ផ្លូវអាកាស ដែលទទួលខុសត្រូវក្នុងការត្រួតពិនិត្យដែនអាកាសអាល្លឺម៉ង់ នៅកន្លែងដែលការប៉ះទង្គិចគ្នាបានកើតឡើងនោះ។ តាមរយៈការមើលព័ត៌មានតាមទូរទស្សន៍នេះ លោកវ្ល៉ាឌីមៀរបានឃើញអ្នកកាសែតម្នាក់បានសួរសំណួរ ដល់ឪពុកក្មេងស្រីម្នាក់ ដែលបានស្លាប់នៅក្នុងហេតុការណ៍ធ្លាក់យន្តហោះនោះថា តើគាត់ចង់សងសឹក ដែរឬទេ។ បុរសម្នាក់នោះបានឆ្លើយថា៖ «ទេ! ខ្ញុំសង្ឃឹមថាខ្ញុំនឹងជួបកូនស្រីរបស់ខ្ញុំម្តងទៀត» ពាក្យនេះបាន ពាល់ចិត្តរបស់វ្លាឌីមៀរខ្លាំងណាស់។ គាត់ក៏ចង់បាននូវក្តីសង្ឃឹមបែបនេះដែរ។ បន្តិចក្រោយមក គាត់បានវិល ត្រឡប់មកផ្ទះវិញ ក៏បានឃើញប្រពន្ធរបស់គាត់កំពុងរង់ចាំគាត់ជាមួយនឹងព្រះគម្ពីររបស់នាងណាឌីសដា។ គាត់បានបើកគម្ពីរនោះឡើងហើយអាន «បងប្អូនអើយ ខ្ញុំមិនចង់ឲ្យអ្នករាល់គ្នាឥតដឹង ពីពួកអ្នកដែលដេក លក់ទៅហើយទេ ក្រែងអ្នករាល់គ្នាកើតទុក្ខព្រួយ ដូចជាអ្នកឯទៀតដែលគ្មានសង្ឃឹម ដ្បិតបើយើងជឿថា ព្រះយេស៊ូវបានសុគត ព្រមទាំងរស់ឡើងវិញហើយ នោះត្រូវជឿថា ព្រះទ្រង់នឹងនាំអស់អ្នក ដែលដេកលក់ ទៅក្នុងព្រះយេស៊ូវ ឲ្យបានមកជាមួយនឹងទ្រង់ដែរ» (ថែស្សាឡួនីចទី1 4៖13, 14)។ ភរិយារបស់ គាត់បាននិយាយថា «នេះគឺជាសេចក្តីសង្ឃឹមរបស់យើង»។ «ប្រសិនបើយើងជឿលើព្រះ យើងនឹងបាន ជួបកូនស្រីរបស់យើងម្តងទៀតជាមិនខាន» ។ បច្ចុប្បន្ននេះ វ្លាឌីមៀរ គាត់ គឺជាជំនួយការរបស់ព្រះវិហារ ហើយគាត់រីករាយនឹងចែកចាយអំពីក្តីសង្ឃឹម របស់គាត់នៅក្នុងការយាងត្រឡប់មកវិញរបស់ព្រះយេស៊ូវ។ «អរគុណ ដល់កូនស្រីខ្ញុំដែលនាំអោយពួកយើងបានរកឃើញព្រះជាម្ចាស់»។ យើង មានសង្ឃឹមថាយើងនឹងជួបកូនស្រីរបស់យើងម្តងទៀត។