---
title:  បាវបម្រើដែលគ្មានឈ្មោះ
date:  22/02/2021
---

សូមអានអំពីបាវបម្រើពិសេសរបស់ព្រះនៅក្នុងខគម្ពីរអេសាយ 42៖1-7 ។ ព្រះជាម្ចាស់បានចាក់ព្រះវិញ្ញាណរបស់ទ្រង់មកលើមនុស្សម្នាក់នេះដើម្បីបំពេញកិច្ចការសំខាន់ៗ។ តើព្រះជាម្ចាស់ ប្រទានព័ន្ធកិច្ចអ្វីដល់បាវបំរើនេះ? ចូរជ្រើសរើសចម្លើយដែលល្អបំផុតពីបញ្ជីខាងក្រោម៖

1. ទ្រង់នឹងផ្តល់ភាពយុត្តិធម៌ដល់ជាតិសាសន៍ទាំងឡាយ។
2. ទ្រង់នឹងសម្រេចគោលដៅរបស់ទ្រង់ដោយរាបសា និងស្ងប់ស្ងាត់។
3. ទ្រង់គឺជាគ្រូបង្រៀន។
4. ទ្រង់នឹងបានជាសេចក្តីសញ្ញារវាងព្រះនិងមនុស្ស។
5. ទ្រង់នឹងផ្តល់ពន្លឺ ឬ សេចក្តីសង្ឃឹមដល់ប្រជាជនតាមរយៈការប្រោសមនុស្សខ្វាក់និងការរំដោះអ្នកទោសអោយមានសេរីភាព។
6. ទ្រង់ជាគ្រប់ទាំងអស់ដូចខាងលើ។

`តើបាវបម្រើម្នាក់នេះបំពេញព័ន្ធកិច្ចដូចគ្នានិងបុគ្គលដែលត្រូវបានបង្ហាញដោយ «គល់របស់ អ៊ីសាយ» នៅក្នុងអេសាយ 11៖1 ដែរឬទេ? បើមែននោះ តើព័ន្ធកិច្ចដែលពួកគេបំពេញដូចគ្នាយ៉ាងម្តេច ដែរ?`

មហាក្សត្រមួយអង្គនៅក្នុងគម្ពីរអេសាយជំពូក 11 បានធ្វើតាមអ្វីដែលព្រះសព្វព្រះទ័យឱ្យ ទ្រង់ធ្វើ។ ទ្រង់បានសម្តែងអោយប្រជាជាតិរបស់ទ្រង់បានយល់ពីការខុសនិងត្រូវ ហើយបានរំដោះពួកអ្នកទោសឱ្យមានសេរីភាព ព្រមទាំងបានបង្រៀនពួកគេអោយមានប្រាជ្ញាផង។ ព្រះអង្គបានសម្តែងអោយ ពួកគេបានស្គាល់ព្រះ។ យើងបានសិក្សារួចមកហើយថា «គល់» របស់អ៊ីសាយគឺជាបុគ្គលដែលត្រូវបាន ចាក់ប្រេងតាំងអោយ ឬព្រះអង្គសង្រ្គោះ។ ទ្រង់ក៏មាននូវសណ្ឋានដូចគ្នានឹងទារកដ៏បរិសុទ្ធនៅក្នុងខគម្ពីរ អេសាយ 9៖6, 7 ផងដែរ។ ទារកនេះនឹងនាំមកនូវសន្តិភាពដល់នគររបស់ហ្លួងដាវីឌ។ ទ្រង់ក៏នឹង សម្តែងអោយប្រជាជនយល់ពីការខុសនិងត្រូវដែរ (អេសាយ 9៖7)។ ជាការពិតណាស់ បាវបំរើនៅក្នុង បទគម្ពីរអេសាយ 42 គឺជាព្រះអង្គសង្រ្គោះនោះឯង។

`តើព្រះគម្ពីរសញ្ញាថ្មីបានបង្ហាញយើងយ៉ាងដូចម្តេចអំពីបាវបំរើនៅក្នុងខគម្ពីរអេសាយ 42៖1-7 ? សម្រាប់ចម្លើយសូមអានម៉ាថាយ 12៖15-21។`

មួយភាគនៃបទគម្ពីរអេសាយជំពូក 42 ត្រូវបានសរសេរនៅក្នុងបទគម្ពីរម៉ាថាយ 12។ លោក ម៉ាថាយយល់ថា ខគម្ពីរដែលដកស្រង់ចេញពីគម្ពីរអេសាយគឺពិតជាបរិយាយអំពីព្រះយេស៊ូវជាព្រះរាជ-បុត្រានៃព្រះ (អេសាយ 42៖1; ម៉ាថាយ 3៖16, 17; ម៉ាថាយ 17៖ 5)។ ព័ន្ធកិច្ចរបស់អង្គព្រះយេស៊ូវ គឺត្រូវដឹកនាំសាសន៍អ៊ីស្រាអែលអោយត្រឡប់មករកព្រះវិញ (អេសាយ 42៖ 6; ដានីយ៉ែល 9៖27)។

តើព្រះយេស៊ូវនិងពួកសាវករបស់ទ្រង់បានធ្វើអ្វីខ្លះសម្រាប់មនុស្ស? ពួកគេបានរំដោះមនុស្សចេញពីការរងទុក្ខ និងការសង្កត់សង្កិនរបស់អារក្ស (លូកា 10៖19)។ ក្រោយមក ព្រះយេស៊ូវទ្រង់បាន សុគតដើម្បីសំរេចនូវកិច្ចព្រមព្រៀងរវាងព្រះ និងរាស្ត្ររបស់ទ្រង់ (ម៉ាថាយ 26៖28)។ ព្រះយេស៊ូវបាន យកជ័យជំនះលើសាតាំងនៅត្រង់ឈើឆ្កាង។ សាតាំងបានកេងប្រវ័ញ្ចយកអំណាចគ្រប់គ្រងរបស់ផែនដី នេះពីលោកអ័ដាម (សូមអានយ៉ូហាន 12៖31-33)។ ប៉ុន្ដែព្រះយេស៊ូវបានដណ្តើមយកសិទ្ធិត្រួតត្រា នោះត្រឡប់មកវិញ។