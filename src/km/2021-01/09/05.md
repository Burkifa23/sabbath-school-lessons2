---
title:  ក្ដីសង្ឃឹមសំរាប់ពេលខាងមុខ
date:  24/02/2021
---

ព្រះគម្ពីរអេសាយបានសម្តែងថា ព្រះទ្រង់ជ្រាបពីគ្រាអនាគត មុនពេលដែលវាបានកើតឡើង ផងដែរ។ គម្ពីរអេសាយបានលើកឡើងពីនាមរបស់ព្រះបាទស៊ីរូសរយៈពេល150ឆ្នាំមុនពេលដែលស្តេច អង្គនេះបានប្រសូតមកម្លេ៉ះ។ ព្រះបន្ទូលដ៏ពិតនេះបានធ្វើអោយមនុស្សមួយចំនួនធំមានភាពស្រឡាំងកាំង ដោយសារពួកគេមិនចង់ជឿថា ព្រះជាម្ចាស់បានប្រទាននូវព្រះបន្ទូលមកដល់រាស្ត្ររបស់ទ្រង់។ ហេតុនេះ ហើយបានជាមនុស្សទាំងនេះយល់ថា មានបុគ្គលម្នាក់ទៀតដែលមានឈ្មោះអេសាយ លោកក៏បានរស់នៅក្នុងជំនាន់ស្ដេចស៊ីរូសដែរ។ «លោកអេសាយទីពីរនេះឯង» គឺជាអ្នកដែលបានសរសេរបទគម្ពីរអេសាយ 40-66។ ការយល់បែបនេះគឺពិតជារឿងមិនត្រឹមត្រូវនោះទេ។ នៅក្នុងព្រះគម្ពីរអេសាយទាំងមូល យើង មិនឃើញមានពាក្យថា «អេសាយ» ទីពីរនោះទេ។ បើលោកពិតជាមានជីវិតមែន ចុះតើហេតុអ្វីបានជា ព្រះគម្ពីរមិនបានប្រាប់យើងអំពីរឿងនេះ? ដូច្នេះហើយ បានជាយើងរកមិនឃើញនូវភស្តុតាងណាមួយ ក្នុងព្រះគម្ពីរដែលបញ្ជាក់ថា មានហោរាថ្មីណាម្នាក់បានសរសេរបទគម្ពីរអេសាយដែលនៅសល់បន្ទាប់ ពីជំពូក 39 ឡើយ ។

បទបន្ទូលនៃគម្ពីរអេសាយមានលក្ខណៈដូចគ្នានៅក្នុងសៀវភៅទាំងមូលដែលនិយាយអំពី ការទុកចិត្តលើព្រះ និងសេចក្តីជំនឿលើព្រះអង្គសង្រ្គោះដែលព្រះជាម្ចាស់នឹងចាត់អោយមក។ លោកអ្នក មិនត្រូវជឿលើអ្វីក្រៅពីនេះឡើយ។ ពិតមែនហើយ មានអ្នកជំនាញខាងព្រះគម្ពីរជាច្រើនដែលពួកគេបក ស្រាយបានយ៉ាងត្រឹមត្រូវ នៅពេលដែលគេបាននិយាយថា បទគម្ពីរអេសាយជំពូក 1-39 សម្តែងអំពី ស្រុកអាសស៊ើរ ហើយជំពូក 40 រហូតដល់ចុងបញ្ចប់នៃកណ្ឌគម្ពីរអេសាយបានចែងអំពីពេលវេលាដែល រាស្ត្ររបស់ព្រះនឹងក្លាយទៅជាអ្នកទោសនៅនគរបាប៊ីឡូន។ យើងបានសង្កេតឃើញថា បទគម្ពីរអេសាយ ជំពូក 13-14 និងជំពូក 39 បានសម្តែងរួចមកហើយថា រាស្ត្ររបស់ព្រះនឹងត្រូវគេដឹកនាំទៅជាឈ្លើយ នៅនគរបាប៊ីឡូន។ បទគម្ពីរអេសាយជំពួក 1-39 ចង់បង្ហាញអំពីការដាក់ទណ្ឌកម្មរបស់ព្រះ រីឯបទ គម្ពីរអេសាយជំពួក 40-66 ចង់សម្តែងអំពីការលួងលោមកំសាន្តចិត្តដែលព្រះបានប្រទានមកដល់រាស្ត្រ របស់ទ្រង់។ ប៉ុន្តែ នៅក្នុងជំពូកមុននេះ ព្រះជាម្ចាស់ក៏បានជួយសំរាលទុក្ខដល់រាស្ត្ររបស់ទ្រង់ផងដែរ។ ហើយនៅក្នុងជំពូកបន្ទាប់នៃសៀវភៅនេះ យើងក៏បានឃើញអំពីការដាក់ទណ្ឌកម្មនាពេលអនាគតរបស់ ព្រះដល់សាសន៍យូដាចំពោះការងាកចេញពីទ្រង់ (អេសាយ 42៖18-25, អេសាយ 43៖22-28 និងអេសាយ 48៖1-11)។

`អ៊ីស្រាអែលបានរងទុក្ខវេទនាដោយសារអំពើបាបរបស់ខ្លួន។ ប៉ុន្តែ ប្រជាជនមួយចំនួនមិនបាន បោះបង់ចោលក្តីសង្ឃឹមឡើយ ពីព្រោះពួកគេមានជំនឿលើសេចក្តីសន្យារបស់ព្រះដែលកិច្ចសន្យាទាំងនេះ មានចែងនៅក្នុងខគម្ពីរលេវីវិន័យ 26៖40-45។ សូមអានខគម្ពីរទាំងនេះដោយយកចិត្តទុកដាក់។ ឧទាហរណ៍ថា លោកអ្នកកំពុងនៅរស់ក្នុងអំឡុងពេលដែលនគរបាប៊ីឡូនវាយប្រហារស្រុកយូដា។ តើខ គម្ពីរទាំងនេះនឹងផ្តល់សេចក្តីសង្ឃឹមដល់អ្នកយ៉ាងដូចម្តេច?`

`តើច្បាប់ដ៏សំខាន់អ្វីខ្លះ ដែលអ្នកបានឃើញនៅក្នុងខគម្ពីរលេវីវិន័យ 26៖40-45? តើព្រះ អម្ចាស់មានព្រះបន្ទូលយ៉ាងដូចម្តេចទៅកាន់ជនជាតិអ៊ីស្រាអែលនៅក្នុងខទាំងនោះ? តើច្បាប់ដូចគ្នានេះ កំពុងធ្វើការយ៉ាងដូចម្តេចនៅក្នុងជីវិតរបស់យើង?`