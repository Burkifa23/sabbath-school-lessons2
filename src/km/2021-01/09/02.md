---
title:  មនុស្សដែលបានជ្រើសរើសចេញទៅបម្រើ
date:  21/02/2021
---

នៅក្នុងខព្រះគម្ពីរអេសាយ 41៖8 ព្រះជាម្ចាស់មានព្រះបន្ទូលថា៖ «តែឯង ឱអ៊ីស្រាអែលជា អ្នកបំរើអញអើយ» ។ បន្ទាប់មក នៅក្នុងខគម្ពីរអេសាយ 42៖1 ព្រះជាម្ចាស់ ទ្រង់បានណែនាំអ្នកដែល ជា «អ្នកបំរើរបស់» ទ្រង់។ តើអ្នកបំរើនេះជាអ្នកណា?

`តើអ្នកបំរើនេះជាលោកយ៉ាកុប ដែលជាឪពុករបស់ជនជាតិអ៊ីស្រាអែលមែនទេ? ឬក៏គាត់ជា ជនជាតិអ៊ីស្រាអែល? បើមិនដូច្នេះទេ តើគាត់ជាអ្នកដែលព្រះបានជ្រើសរើស ហើយក៏ត្រូវបានគេស្គាល់ថា ជាព្រះយេស៊ូវនៅក្នុងគម្ពីរសញ្ញាថ្មីនោះមែនទេ?`

លោកអេសាយបានបរិយាយអំពីអ្នកបម្រើពីរនាក់ផ្សេងគ្នានៅក្នុងជំពូក 41-53។ អ្នកបំរើម្នាក់ មានឈ្មោះថា «អ៊ីស្រាអែល» ឬ «យ៉ាកុប»។ (សូមអានអេសាយ 41៖8; អេសាយ 44៖1, 2, 21; អេសាយ 45៖4; និងអេសាយ 48៖20)។ ខគម្ពីរទាំងនេះបង្ហាញយើងថា យ៉ាកុបគឺជានិមិត្តរូបតំណាង អោយរាស្ត្រអ៊ីស្រាអែលទាំងអស់។ ព្រះក៏បានធ្វើឱ្យ «យ៉ាកុបជាបាវបំរើ» របស់ទ្រង់ មានសេរីភាពចេញពី នគរបាប៊ីឡូន(អេសាយ 48៖20)។ ដូច្នេះ ខគម្ពីរទាំងនេះក៏បង្ហាញយើងអោយឃើញដែរថា យ៉ាកុបគឺជាឈ្មោះមួយទៀតប្រើសម្រាប់សំដៅដល់រាស្រ្តអ៊ីស្រាអែល។ ឥឡូវយើងនឹងសង្កេតមើលឧទាហរណ៍ ផ្សេងទៀតនៅក្នុងគម្ពីរអេសាយ។ សូមអានខគម្ពីរអេសាយ 42៖1; អេសាយ 50៖10; អេសាយ 52៖ 13; និងអេសាយ 53៖11។ នៅក្នុងខទាំងនេះបាវបម្រើរបស់ព្រះគ្មានឈ្មោះនោះទេ។ ដំបូងឡើយលោកអេសាយបានសម្តែងអំពីអ្នកបំរើនៅក្នុងខគម្ពីរអេសាយ 42៖1។ នៅក្នុងខនេះយើងមិនដឹងថា លោកអេសាយកំពុងនិយាយអំពីអ្នកណាទេ ប៉ុន្តែ លោកបានលំអិតថែមទៀតអំពីបាវបំរើម្នាក់នេះនៅក្នុង ខបន្ទាប់។ ក្រោយមក យើងក៏បានយល់បានថា បាវបំរើនេះគឺជាមនុស្សដ៏ពិសេសម្នាក់។ លោកនឹងដឹកនាំ យ៉ាកុប (ប្រជាជនអ៊ីស្រាអែល) ត្រឡប់មករកព្រះវិញ (អេសាយ 49៖5, 6)។ បាវបំរើនេះនឹងត្រូវស្លាប់ ទុកជាយញ្ញបូជាសម្រាប់មនុស្សមានបាបជាច្រើន (អេសាយ 52៖13-53៖ 12 សូមអានខគម្ពីរអេសាយ 49៖ 5, 6 ផងដែរ)។ ដូច្នេះ បាវបំរើនេះមិនអាចជាជនជាតិអ៊ីស្រាអែលឡើយ។ ម្នាក់តំណាងអោយរាស្រ្ត របស់ព្រះជាម្ចាស់ រីឯម្នាក់ទៀតគឺជារូបបុគ្គលពិតវិញ។

`តើហេតុអ្វីបានជាព្រះជាម្ចាស់ជ្រើសរើសយកសាសន៍អ៊ីស្រាអែល? តើទ្រង់ចង់អោយពួកគេ ធ្វើអ្វី? សម្រាប់ចម្លើយសូមអានអេសាយ 41៖8-20។`

ព្រះជាម្ចាស់មានព្រះបន្ទូលប្រាប់ដល់សាសន៍អ៊ីស្រាអែលថា ពួកគេនឹងនៅតែជារាស្ត្ររបស់ ព្រះអង្គតទៅ ត្បិតពួកគេគឺជាបាវបំរើរបស់ទ្រង់។ «អញបានរើសឯង មិនមែនបោះបង់ចោលឯងទេ» (អេសាយ 41៖9)។ ក្រោយមក ទ្រង់ក៏បានផ្តល់នូវសេចក្តីសន្យាដ៏អស្ចារ្យ និងពោរពេញទៅដោយកម្លាំង ចិត្តបំផុត ដល់សាសន៍អ៊ីស្រាអែលនៅក្នុងព្រះគម្ពីរទាំងមូល។ ព្រះអង្គបានមានព្រះបន្ទួលថា «កុំឲ្យភ័យ ខ្លាចឡើយ ដ្បិតអញនៅជាមួយនឹងឯង កុំឲ្យស្រយុតចិត្តឲ្យសោះ ពីព្រោះអញជាព្រះនៃឯង អញនឹងចំរើន កម្លាំងដល់ឯង អើ អញនឹងជួយឯង អើ អញនឹងទ្រឯង ដោយដៃស្តាំដ៏សុចរិតរបស់អញ» (អេសាយ 41៖ 10)។ សាសន៍អ៊ីស្រាអែលត្រូវតែសម្តែងនូវការជឿទុកចិត្តលើព្រះជាម្ចាស់ ដើម្បីជួយសង្រ្គោះពួកគេ។ ស្តេចអ័ហាសមិនបានទុកចិត្តលើទ្រង់ទេ។ អ៊ីស្រាអែលមិនត្រូវទុកចិត្តលើព្រះដទៃនិងរូបសំណាករបស់ខ្លួនដូចជាសាសន៍ដទៃនោះឡើយ (អេសាយ 41៖7, 21-24, 28, 29)។