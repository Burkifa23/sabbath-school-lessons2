---
title:  ចេញទៅបម្រើ និងជួយសង្រ្គោះ
date:  20/02/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 41; អេសាយ 42៖1-7; អេសាយ 44៖ 26-45៖6; លេវីវិន័យ 26៖40-45; អេសាយ 49៖1-12។

> <p>ខចងចាំ</p>
> «មើល នេះនែអ្នកបំរើរបស់អញ ដែលអញទប់ទល់ គឺជាអ្នកជ្រើសរើសរបស់អញ ដែលជាទី រីករាយដល់ចិត្តអញ អញបានដាក់វិញ្ញាណអញឲ្យសណ្ឋិតលើទ្រង់ ហើយទ្រង់នឹងសំដែងចេញ ឲ្យគ្រប់ទាំងសាសន៍បានឃើញសេចក្តីយុត្តិធម៌» (អេសាយ 42៖ 1)។

«មនុស្សជាច្រើនចង់ទៅលេងកន្លែងដែលព្រះយេស៊ូវបានប្រសូត និងរស់នៅ កាលដែលទ្រង់បានគង់នៅលើផែនដីនេះនៅឡើយ។ ពួកគេចង់ដើរនៅកន្លែងដែលព្រះយេស៊ូវបានយាងទៅ ហើយក៏ចង់ ឃើញទន្លេដែលជាកន្លែងដែលទ្រង់ចូលចិត្តបង្រៀន ព្រមទាំងចង់ឃើញភ្នំនិងជ្រលងភ្នំដែលទ្រង់បានឃើញ ដែរ។ ប៉ុន្តែ យើងមិនចាំបាច់ទៅណាសារ៉ែត កាពើណិម ឬភូមិបេថានីនោះទេ ប្រសិនបើយើងចង់ដើរតាម គន្លងរបស់ព្រះយេស៊ូវនោះ។ យើងនឹងរកឃើញស្នាមព្រះបាទរបស់ព្រះអង្គនៅជាប់នឹងគ្រែរបស់អ្នកជម្ងឺក្នុងលំនៅស្ថានរបស់ជនក្រីក្រនៅតាមដងវិថីដ៏ចង្អៀតនៃទីក្រុងធំៗ និងនៅគ្រប់ទីកន្លែងដែលមនុស្សត្រូវ ការកំសាន្តចិត្ត។ ដូច្នេះ ហើយបើយើងរាល់គ្នាបានបំពេញនូវព័ន្ធកិច្ចដែលព្រះយេស៊ូវបានធ្វើ នោះយើងបាន ដើរតាមគន្លងរបស់ទ្រង់ហើយ»។ ដកស្រង់ពី Ellen G. White, The Desire of Ages, page 640, adapted។

លោកអេសាយបានពណ៌នាអំពីអ្នកបំរើរបស់ព្រះជាម្ចាស់។ អ្នកបម្រើនេះបានសម្តែងនូវសេចក្ដី មេត្ដាករុណាដូចជាព្រះយេស៊ូវដែរ៖ «ទ្រង់នឹងមិនផ្តាច់ដើមត្រែងដែលបាក់ទេ ក៏មិនលត់ប្រឆេះដែលនៅ ហុយដែរ ទ្រង់នឹងធ្វើឲ្យភ្នែកមនុស្សខ្វាក់បានភ្លឺឡើង ហើយឲ្យពួកអ្នកដែលអង្គុយនៅក្នុងដីងងឹត បានចេញ រួចពីទីឃុំឃាំង» (អេសាយ 42៖3, 7)។ តើអ្នកបំរើនេះជានរណា? តើគាត់ធ្វើអ្វីដែរ?