---
title:  ការសិក្សាបន្ថែម
date:  26/02/2021
---

សូមអាន Ellen G. White’s description of Jesus’ healing and teaching ministry in “At Capernaum,” The Desire of Ages, pp. 252–261។

«នៅពេលដែលយើងធ្វើការជួយសង្គ្រោះមនុស្ស យើងត្រូវការនូវប្រាជ្ញានិងជំនាញផ្សេងៗ។ ព្រះយេស៊ូវមិនដែលបិទព្រះឱស្ឋរបស់ទ្រង់ឡើយ នៅពេលដែលជនណាម្នាក់ចង់ឮសេចក្តីពិតស្តីអំពី ព្រះគម្ពីរនោះ។ តែផ្ទុយទៅវិញ ទ្រង់មានព្រះបន្ទូលដោយសេចក្តីស្រឡាញ់វិញ។ ទ្រង់តែងតែមានព្រះទ័យ សប្បុរសចំពោះមនុស្សដែលទ្រង់ប្រាស្រ័យការងារជាមួយនឹងអ្នកបម្រើ។ ព្រះយេស៊ូវមិនចេះកំណាញ់ និង ស្អប់ខ្ពើមចំពោះអ្នកណាម្នាក់ ហើយទ្រង់ក៏មិនចេះនិយាយអ្វីដែលនាំឱ្យបុគ្គលណាម្នាក់ឈឺចាប់នោះឡើយ លើកលែងតែទ្រង់មានហេតុផលល្អប៉ុណ្ណោះ។ ព្រះអង្គមិនដែលបន្ទាបបន្ថោកបុគ្គលណាម្នាក់ដោយសារ តែពួកគេទន់ខ្សោយនោះឡើយ។ ទ្រង់មិនខ្លាចនឹងសម្តែងអោយមនុស្សដឹងថា គឺអំពើបាបនោះទេដែល នាំអោយយើងវេទនា។ ព្រះយេស៊ូវបានបង្រៀនមនុស្សអោយយល់ថា កាលដែលអ្នកនិយាយថា ខ្លួនជឿ ដល់ព្រះហើយ តែមិនប្រតិបត្តិតាមទេនោះ វាជាការមិនត្រឹមត្រូវឡើយ ហើយការដែលគ្មានសេចក្តីជំនឿ វិញនោះ វាក៏ជារឿងដែលខុសឆ្គងដែរ។ ប៉ុន្តែ ព្រះយេស៊ូវ ទ្រង់ព្រះកន្សែងនៅពេលដែលព្រះអង្គបានស្តី បន្ទោសដល់មនុស្ស។ ទ្រង់មិនដែលបង្រៀននូវសេចក្ដីពិតក្នុងគម្ពីរដោយប្រើពាក្យត្រគោះបោះបោកឡើយ តែផ្ទុយទៅវិញ ទ្រង់តែងតែបង្ហាញសេចក្ដីស្រឡាញ់យ៉ាងជ្រាលជ្រៅចំពោះមនុស្សវិញ ព្រោះពួកគេមាន តម្លៃណាស់នៅក្នុងព្រះនេត្ររបស់ទ្រង់។ ទ្រង់មានលក្ខណៈសម្បត្តិប្រៀបបាននឹងព្រះមហាក្សត្រមួយអង្គដែលមានទឹកព្រះទ័យសប្បុរស និងស្រឡាញ់ដល់សមាជិករាជវង្សរបស់ទ្រង់ទាំងអស់។ ព្រះយេស៊ូវ ចាត់ទុកបុគ្គលម្នាក់ៗជាបុគ្គលដែលទ្រង់ត្រូវជួយសង្គ្រោះ»។ ដកស្រង់ពី Ellen G. White, Gospel Workers, page 117, adapted។

**សំណួរពិភាក្សា**

`1. នៅក្នុងថ្នាក់រៀនរបស់លោកអ្នក សូមអានកថាខណ្ឌអត្ថបទរបស់អ្នកស្រីអែល្លិន ជីវ៉ៃត៍។ តើមានច្បាប់ សំខាន់អ្វីខ្លះ ដែលបានបង្រៀនលោកអ្នកអំពីរបៀបដែលព្រះយេស៊ូវប្រាស្រ័យទាក់ទងជាមួយអ្នកដទៃ? តើពួកជំនុំរបស់លោកអ្នកបានអនុវត្តច្បាប់ទាំងនេះយ៉ាងដូចម្តេច?`

`2. តើលោកអ្នកមានស្គាល់បុគ្គលណាម្នាក់ដែលមានលក្ខណៈស្រដៀងគ្នានឹង «ដើមត្រែងដែលបាក់» ឬ «ប្រឆេះដែលនៅហុយ» ដែរឬទេ (អេសាយ 42៖3)? តើលោកអ្នកអាចជួយមនុស្សម្នាក់ដោយមិនចាំបាច់ «បំបាក់» ពួកគេដោយរបៀបណាទៅ? តើលោកអ្នកអាចជួយពួកគេឱ្យស្គាល់ព្រះជាម្ចាស់បានយ៉ាង ដូចម្តេច? តើលោកអ្នកអាចប្រាប់ពួកគេឱ្យធ្វើអ្វីខ្លះដើម្បីទទួលការព្យាបាលនិងជំនួយនោះ?`

`3. បុគ្គលមួយចំនួនជឿថាអ្នកដែលសរសេរព្រះគម្ពីរអេសាយជាមនុស្សពីរនាក់ខុសគ្នា។ តើគំនិតនេះ ចេញមកពីណា? គំនិតនេះចេញពីចិត្តដែលពោរពេញដោយការសង្ស័យ។ គំនិតទាំងនេះមិនអាចទទួល យកបាននូវរឿងដែលព្រះបានបង្ហាញដល់លោកអេសាយអំពីគ្រាអនាគតឡើយ។ តើគំនិតនេះមានបញ្ហា អ្វីទៅ? តើហេតុអ្វីបានជាយើងដែលជាគ្រិស្ដបរិស័ទត្រូវតែងាកចេញពីទស្សនៈទាំងនេះ?`

`3. ក្នុងនាមជាសេវេនដេយអាត់វេនទីស្ទ យើងត្រូវតែបង្រៀនសេចក្តីពិតរបស់ព្រះដល់អ្នកដទៃ។ តើពួក ជំនុំតំបន់អាចបង្រៀនសេចក្តីពិតទាំងនេះដល់អ្នកដទៃនៅក្នុងសហគមន៍ដោយរបៀបណាខ្លះ? ទន្ទឹម នឹងនេះ តើយើងអាចធ្វើអោយព្រះវិហារក្លាយទៅជាកន្លែងដ៏មានសុវត្ថិភាពដែលមនុស្សអាចពិភាក្សាអំពី សំណួរពិបាកៗដែលពួកគេមានទាក់ទងនឹងជីវិតនេះដោយរបៀបណា?`