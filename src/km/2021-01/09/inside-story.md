---
title:  រឿងខ្លី
date:  26/02/2021
---

#### វិហារយានដ្ឋាន

មានក្មេងប្រុសម្នាក់អាយុ10ឆ្នាំឈ្មោះថា លូវីស បានផ្លាស់ប្តូរទីលំនៅជាមួយឪពុកម្តាយរបស់វាទៅកាន់ទីក្រុងមួយដែលមានឈ្មោះថា ឡាអាផាតាដា នាភាគខាងជើងនៃប្រទេសកូឡុំបៀ។ នៅទីនោះគ្មានព្រះវិហារសេវេនដេយអាត់វេនទីស្ទឡើយ ។ ឪពុកម្ដាយរបស់ប្អូនលូវីសចង់អោយប្អូនទៅព្រះវិហារនៅថ្ងៃ បរិសុទ្ធ។ លូវ៉ីសក៏ចង់ទៅព្រះវិហារណាស់ដែរ។ ប៉ុន្តែ ព្រះវិហារអាត់វេនទីស្ទ មានទីតាំងស្ថិតនៅក្នុងក្រុង មួយទៀតឯណោះដែលនេះជាព្រះវិហារជិតបំផុតហើយ។ ពេលនោះ គ្រូគង្វាលប្រចាំតំបន់ក៏មានគំនិតមួយ។ លោកបានមានប្រសាសន៍ថា៖ «អ្នកគួរតែបើកដំណើរការព្រះវិហារមួយទៅ»។ ឪពុករបស់លូវីស និងប្អូនលូវីសពេញចិត្តនិងគំនិតនេះណាស់។ ហើយម្តាយរបស់វាក៏ពេញចិត្តគំនិតនេះដែរ។ ប៉ុន្តែ តើមនុស្សអាចជួបជុំគ្នាថ្វាយបង្គំព្រះនៅទីណាទៅ? រីឯផ្ទះរបស់ពួកគេពិតជាតូចពេកហើយ។ ពេលនោះឪពុកលូវីសក៏បាន និយាយថា៖ «ហេតុអ្វីបានជាយើងមិនប្រើហ្គារ៉ាសឡានយើងទៅ? គំនិតនេះពិតជាល្អមែន។ ហ្គារ៉ាសឡាន ពិតជាមានទំហំធំជាងផ្ទះរបស់យើង។ លើសពីនេះទៅទៀតនេះ នៅទីនោះក៏មានកន្លែងទំនេរស្រាប់ដែរ ពីព្រោះគ្រួសារយើងមិនទាន់មានឡានប្រើនៅឡើយទេ»។ ឪពុករបស់លូវីសក៏បានណែនាំលូវីសអោយទៅ ហៅមិត្តរួមថ្នាក់ថ្មីរបស់វាអោយមកឯហ្គារ៉ាសឡាននៅថ្ងៃអង្គារ ដើម្បីជួបប្រជុំគ្នាមួយម៉ោង។ លូវីសក៏បាន ប្រាប់មិត្តភក្តិរបស់វាថា៖ «សូមមិត្តទាំងអស់គា្នអញ្ជើញមកហ្គារ៉ាសឡានរបស់ខ្ញុំ ដើម្បីស្តាប់នូវអ្វីដែលគួរអោយចាប់អារម្មណ៍ ព្រមទាំងមានអាហារឆ្ងាញ់ៗសម្រាប់ញុាំទៀតផង»។ ពួកគេក៏ឆ្លើយថា៖ «ប្រាកដ ណាស់ពួកយើងនឹងមកចូលរួម!»។ ក្នុងថ្ងៃអង្គារនោះក៏មានកុមារចំនួន37នាក់ដែលមានអាយុចន្លោះពី 5ទៅ14ឆ្នាំបានបង្ហាញខ្លួនជាលើកដំបូង។ ប្អូនលូវីសបាននិយាយទៅកាន់មិត្តភក្តិតូចៗរបស់ខ្លួនស្តីអំពីសារៈសំខាន់នៃការរក្សាពាក្យសន្យា។ វាបានអាននូវកម្មវិធីដែលព្រះវិហារបានរៀបរៀងឡើងស្តីអំពីគុណ តម្លៃដ៏ល្អរបស់មនុស្ស។ ក្រោយចប់ពីកម្មវិធីទៅ ម្តាយរបស់លូវីសក៏បានចែកជូននូវបង្អែមដែលធ្វើពីអង្ករ និងទឹកដោះគោអោយពួកក្មេងៗបានបរិភោគគ្រប់ៗគ្នា។ ប្អូនលូវីសក៏បានអញ្ជើញក្មេងៗទាំងអស់អោយ ត្រឡប់មកវិញនៅសប្តាហ៍ក្រោយទៀត។ មានកូនក្មេងចំនូន65នាក់បានត្រឡប់មកវិញ។ ទីយានដ្ឋាន របស់គាត់នៅពេលនេះមិនអាចដាក់មនុស្សអស់ទេ។ ដូច្នេះហើយបីខែក្រោយមក ឪពុករបស់លូវីសក៏បានស្នើទៅអាជ្ញាធរទីក្រុងអោយបានផ្តល់កន្លែងថ្មីមួយទៀតសម្រាប់ពួកគេបានជួបប្រជុំគ្នា។ ចៅហ្វាយក្រុងបានពេញចិត្តពេញថ្លើមនិងលូវីសណាស់ ដែលបានជួយបង្រៀនក្មេងៗទាំងឡាយអំពីគុណតម្លៃដ៏ល្អរបស់មនុស្ស។ លោកបានមានប្រសាសន៍ថា៖ «អ្នកអាចជួបប្រជុំគ្នាបាននៅសាលាក្រុងចាស់បាន» ។ ដោយសារ មានក្មេងៗបានមកចូលរួមយ៉ាងសន្ធឹកសន្ធាប់នោះ ឪពុករបស់លូវីសក៏បានសំរេចចិត្តបង្កើតជាក្លឹបផាត-

ហ្វាញឌឺ និងក្លឹបអែតវ៉ែនឈើរើឡើង។ ក្លឹបទាំងពីរនេះបានបន្ថែមអោយមានម៉ោងជួបគ្នាលើសពីការប្រជុំ ប្រចាំសប្តាហ៍របស់លូវីសស្តីអំពីគុណតម្លៃរបស់មនុស្ស។ ក្រោយមកទៀត ឪពុករបស់លូវីសបានសង្កេត ឃើញថា មានអាគារចាស់មួយខ្នងដែលត្រូវបានគេបោះបង់ចោល ហើយមើលទៅទំនងជាកន្លែងដែលល្អជាងនេះ នោះគាត់ក៏បានទៅជួបនិងអភិបាលក្រុងម្តងទៀត ដើម្បីសុំការអនុញ្ញាតយល់ព្រមពីគម្រោងនេះ។ គាត់ក៏បានទទួលនូវការអនុម័តិយល់ព្រមដើម្បីផ្លាស់ប្តូរទីតាំងថ្មី។ អភិបាលក្រុងក៏បានជួយផ្តល់នូវថវិកាមួយ លានប៉េសូ ដើម្បីជួសជុលកន្លែងនោះដែរ។ 4ខែក្រោយ បន្ទាប់ពីក្រុមនេះបានជួបជុំគ្នាលើកដំបូងនៅហ្គា-

រ៉ាសឡាននោះ នៅវេលាព្រឹកមួយនៃខែកក្កដា មានក្មេងៗនិងមនុស្សធំចំនួន70នាក់បានប្រមូលផ្តុំគ្នានៅ ឯកន្លែងជួសជុលថ្មី ដើម្បីថ្វាយបង្គំព្រះជាលើកដំបូង។ លូវីសពិតជាមានភាពសោមនស្សរីករាយជាទីបំផុត។ ភាគច្រើនក្មេងៗដែលបានអញ្ជើញមកចូលរួមនៅក្នុងកម្មវិធីនោះគឺសុទ្ធតែជាក្មេងដែលវាបានអញ្ជើញអោយ មក។ តាំងពីហ្គារ៉ាសឡានបើកដំណើរការលើកដំបូងរហូតមកដល់សព្វថ្ងៃ នេះ មានរយៈពេល9ខែមកហើយ។ មានក្មេងៗចំនួន80នាក់ និងមនុស្ស ពេញវ័យចំនួន20នាក់បានចូលរួមថ្វាយបង្គំនៅក្នុងមជ្ឈមណ្ឌលនេះជា រៀងរាល់ថ្ងៃបរិសុទ្ធ។ ហើយក៏មានមនុស្សចំនួន38នាក់បានទទួលបុណ្យ ជ្រមុជទឹកដែរ។ ឥឡូវនេះទីក្រុងរបស់លូវីសមានព្រះវិហារអាត់វេនទីស្ទ ហើយ។ «ខ្ញុំពិតជាមានសេចក្តីអំណរខ្លាំងណាស់ ពីព្រោះខ្ញុំបានរៀនសូត្រ នូវរឿងរ៉ាវថ្មីៗជាច្រើន»។ «រឿងដែលសំខាន់បំផុតនោះ គឺខ្ញុំបានដឹងថា ខ្ញុំអាចអញ្ជើញក្មេងៗអោយបានចូលមកកាន់ព្រះបាទារបស់ព្រះយេស៊ូវ» នេះបើតាមសម្តីរបស់ប្អូនប្រុសលូវីស។