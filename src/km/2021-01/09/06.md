---
title:  បាវបម្រើដ៏រងទុក្ខដែលយល់ពីអារម្មណ៍ឈឺចាប់របស់យើង
date:  25/02/2021
---

`តើអ្នកណាជាបាវបម្រើរបស់ព្រះនៅក្នុងគម្ពីរអេសាយ 49៖1-12?`

ព្រះជាម្ចាស់ទ្រង់បានជ្រើសរើសបាវបម្រើម្នាក់នេះ ហើយបានដាក់ឈ្មោះអោយគាត់មុនពេល ដែលគាត់កើតមកម្លេ៉ះ។ ព្រះអង្គបានធ្វើអោយមាត់នៃអ្នកបំរើទ្រង់បានដូចជាផ្លែដាវដូច្នោះដែរ។ តើយ៉ាង ណាទៅ? គាត់នឹងពោលនូវពាក្យដែល «កាត់» ដាច់ពីគ្នា។ បាវបំរើនេះនឹងលើកតម្កើងសិរីរុងរឿងរបស់ ព្រះជាម្ចាស់។ ព្រះអង្គនឹងចាត់ប្រើបាវបម្រើនេះ ដើម្បីដឹកនាំរាស្ដ្ររបស់ទ្រង់អោយបានវិលត្រឡប់មក រកទ្រង់វិញ។ នៅគ្រានោះ សាសន៍អ៊ីស្រាអែលនឹងបានភ្លឺដូចជាពន្លឺថ្ងៃ។ ពួកគេនឹងសម្តែងនូវផែនការ របស់ព្រះ ក្នុងការជួយសង្គ្រោះមនុស្សលោកនៅលើផែនដីនេះ។ បាវបំរើនោះក៏នឹងជួយរំដោះអ្នកទោស អោយមានសេរីភាពដែរ។ ដូចដែលយើងបានដឹងស្រាប់មកហើយថា បាវបំរើនេះបានធ្វើនូវរឿងរ៉ាវជាច្រើន ស្រដៀងគ្នានឹងបាវបំរើនៅក្នុងបទគម្ពីរអេសាយ 42 ផងដែរ។ ព្រះគម្ពីរសញ្ញាថ្មីបានចែងថា បាវបម្រើ រូបនេះគឺជាអង្គព្រះយេស៊ូវគ្រីស្ទនេះឯង។

`តើបាវបំរើនេះជាមនុស្សតែមួយ និងអ្នកដែលបានចាក់ប្រេងតាំង ឬព្រះអង្គសង្គ្រោះក្នុងព្រះគម្ពីរ សញ្ញាថ្មីដែរឬទេ? បើដូច្នោះមែន តើហេតុអ្វីបានជាព្រះដាក់ឈ្មោះគាត់ថា «អ៊ីស្រាអែល» (អេសាយ 49៖ 3)?`

មុននេះបន្តិច យើងបានសិក្សាឃើញថាមួយភាគនៃគម្ពីរអេសាយនេះ បាវបំរើរបស់ព្រះតំណាង អោយរាស្ត្ររបស់ព្រះជាម្ចាស់ ឬសាសន៍អ៊ីស្រាអែល។ ប៉ុន្តែ នៅក្នុងខគម្ពីរអេសាយ 49៖3 ឈ្មោះថា «អ៊ីស្រាអែល» បង្ហាញយើងពីបុគ្គលពិតប្រាកដម្នាក់។ បាវបម្រើនេះនឹងនាំរាស្ត្ររបស់ព្រះត្រឡប់មករក ទ្រង់វិញ (អេសាយ 49៖5)។ បាវបំរើគឺជាពាក្យប្រៀបប្រដូចសំដៅទៅដល់ផែនការរបស់ព្រះសម្រាប់ រាស្ត្ររបស់ទ្រង់។ តែគួរឱ្យស្តាយណាស់ រាស្ត្ររបស់ព្រះមិនបានធ្វើតាមផែនការរបស់ព្រះក្នុងការបង្រៀន អ្នកដទៃទៀតអំពីទ្រង់នោះទេ។

`តើខគម្ពីរអេសាយ 49៖4, 7 ផ្តល់ព័ត៌មានថ្មីអ្វីខ្លះដល់យើង?`

យើងបានដឹងរូចមកហើយថា កិច្ចការដែលព្រះជាម្ចាស់បានប្រទានដល់បាវបំរើទ្រង់ នឹងមិន ងាយស្រួលនោះទេ។ លោកមានអារម្មណ៍សោកសៅដែលលោក «បានខំប្រឹងធ្វើជាឥតប្រយោជន៍ ខ្ញុំបានបង់កំឡាំងខ្ញុំទៅទទេៗជាអសារឥតការ ហើយរង្វាន់របស់ខ្ញុំក៏នៅនឹងព្រះនៃខ្ញុំដែរ» (អេសាយ 49៖ 4) ។ យើងឃើញគំនិតដូចគ្នានេះនៅក្នុងខគម្ពីរដានីយ៉ែល 9៖26 «អ្នកដែលចាក់ប្រេងតាំងនឹងត្រូវបាន គេសម្លាប់» ទ្រង់នឹងត្រូវបាត់បង់ជីវិតទៅ។ ប៉ុន្ដែ ព្រះទ័យរបស់ទ្រង់មានពោរពេញទៅដោយសេចក្តីជំនឿ ថា៖ «សេចក្តីយុត្តិធម៌ដែលគួរដល់ខ្ញុំ នោះនៅនឹងព្រះយេហូវ៉ា ហើយរង្វាន់របស់ខ្ញុំក៏នៅនឹងព្រះនៃខ្ញុំដែរ» (អេសាយ 49៖4)។ លោកអេឡិក ម៉ត់យើរបាននិយាយថា៖ «អេសាយបានឃើញបាវបំរើម្នាក់ដែល ជាមនុស្សពិតប្រាកដ។ ព្រះអង្គមានចិត្តដូចជាមនុស្សពិត។ ទ្រង់ក៏បានត្រូវល្បួងដូចជាយើងរាល់គ្នាដែរ។ ទ្រង់បានបង្ហាញអង្គទ្រង់ថាជាអ្នកដែលនឹងធ្វើអោយមាគ៌ានៃសេចក្តីជំនឿអាចប្រព្រឹត្តទៅបាន។ ទ្រង់មានសេចក្តីជំនឿពិតប្រាកដចំពោះអង្គទ្រង់។ ព្រះអង្គបានសម្តែងអោយយើងដឹងពីរបៀបរក្សាសេចក្តីជំនឿក្នុងគ្រាដែលសេចក្តីសង្ឃឹមត្រូវបាត់បង់។