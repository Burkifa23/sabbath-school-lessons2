---
title:  ផ្លូវដ៏លំបាក
date:  16/01/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 7៖14-25; អេសាយ 8៖1-22; កូរិនថូស ទី2 4៖18; ម៉ាថាយ 22៖37; របាក្សត្រទី1 10៖13, 14។

> <p>ខចងចាំ</p>
> «ឯខ្ញុំៗនឹងទន្ទឹងចាំព្រះយេហូវ៉ា ដែលទ្រង់លាក់ព្រះភក្ត្រនឹងពូជពង្សយ៉ាកុប ខ្ញុំនឹងចាំមើលតែ ទ្រង់» (អេសាយ 8៖17)។

អគារមួយខ្នងនៅក្នុងតំបន់ ហាឡីម នៃទីក្រុងញូវយ៉កត្រូវបានភ្លើងអគ្គិភ័យឆាបឆេះលេបត្របាក់។ មានក្មេងស្រីពិការភ្នែកម្នាក់បានអង្គុយនៅលើផ្នែកលយនៃបង្អួចជាន់ទី4។ ក្រុមអ្នកពន្លត់អគ្គិភ័យហាក់ដូច ជាលែងមានមធ្យោបាយក្នុងការជួយសង្គ្រោះនាងហើយ។ ពួកគេមិនអាចដាក់កាំជណ្ដើរនៅចន្លោះអគារ ដែលនាងកំពុងស្ថិតនៅ និងអគារមួយទៀតដែលនៅទន្ទឹមគ្នានោះបានទេ។ ពួកគេក៏មិនអាចអោយនាង លោតចូលក្នុងសំណាញ់បានដែរ។ ជាការពិតណាស់ ក្មេងស្រីដែលខ្វាក់ភែ្នកនោះមិនអាចមើលឃើញ សំណាញ់បានទេ។ «ទីបំផុត ឪពុករបស់ក្មេងស្រីនេះក៏បានមកដល់ល្មម។ គាត់បានស្រែកប្រាប់កូនស្រី របស់គាត់ថា មានសំណាញ់នៅពីក្រោមនាង ហើយថា នាងត្រូវតែលោតចូល ទៅក្នុងសំណាញ់នោះទៅ តាមការបង្គាប់របស់គាត់។ ក្មេងស្រីនោះក៏បានលោតចុះមកមែន។ នាងពិតជាមានអារម្មណ៍ប្រសើរណាស់ ដែលនាងមិនមានរងរបួសបាក់ឆ្អឹង ឬឈឺចាប់សាច់ដុំ ដោយការធ្លាក់ពីអគារជាន់ទីបួននោះ។ ក្មេងស្រីនេះ មានភាពជឿជាក់លើឪពុករបស់នាងយ៉ាងខ្លាំង។ ហេតុដូច្នេះហើយ បានជានាងធ្វើតាមអ្វីដែលឪពុករបស់ នាងបង្គាប់បានយ៉ាងល្អបំផុត ទៅតាមសំឡេងរបស់គាត់»។ កែសម្រួលដោយ Michael P. Green, 1500 Illustrations for Biblical Preaching, p. 135។

ដូចគ្នានឹងឧទាហរណ៍នេះដែរ ព្រះជាម្ចាស់ទ្រង់បានប្រទាននូវភស្ដុតាងដ៏មានអំណាច ដើម្បី អោយរាស្ត្រទ្រង់បានដឹងថា ទ្រង់ពិតជាចង់អោយពួកគេបានទទួលផលល្អបំផុត។ ប៉ុន្តែផ្ទុយទៅវិញ ពួក គេបានបដិសេធព្រះបន្ទួលដ៏ទន់សន្តោសរបស់ទ្រង់។ ដូច្នេះព្រះទ្រង់ក៏បានសម្រេចព្រះទ័យត្រូវតែស្រែក គំហកអោយគេ ដើម្បីអោយពួកគេព្រមផ្ទៀងត្រចៀកស្តាប់តាមទ្រង់។

តើមានមេរៀនអ្វីខ្លះនៅថ្ងៃនេះ ដែលយើងអាចរៀនពីកំហុសរបស់ពួកគេ?