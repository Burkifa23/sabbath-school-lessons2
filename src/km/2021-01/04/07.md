---
title:  ការសិក្សាបន្ថែម
date:  22/01/2021
---

សូមអាន Ellen G. White, “Can Our Dead Speak to Us?” pp. 551–562, in The Great Controversy។

«នៅក្នុងសម័យព្រះគម្ពីរ មានបុគ្គលខ្លះដែលនិយាយថាពួកគេអាចនិយាយឆ្លើយឆ្លងជាមួយនិងវិញ្ញាណមនុស្សស្លាប់បាន។ សព្វថ្ងៃនេះក៏មានបុគ្គលដែលនិយាយដូច្នេះផងដែរ។ ពួកគេនិយាយថា ‘ដួងវិញ្ញាណទាំងឡាយ’ គឺជាភ្ញៀវដែលអញ្ជើញមកពីពិភពផ្សេងទៀត។ ប៉ុន្តែព្រះគម្ពីរបានប្រាប់យើងថា ភ្ញៀវទាំងនេះពិតជាអារក្ស។ (ប្រៀបធៀបគ្នាជាមួយខគម្ពីរជនគណនា 25៖1-3; ទំនុកតម្កើង 106៖ 28; កូរិនថូសទី1 10៖20 និងវិវរណៈ 16៖14)។ ព្រះមានបន្ទូលថាទ្រង់ពិតជាស្អប់ខ្ពើមណាស់ នៅពេលដែលនរណាម្នាក់ប្រាស្រ័យទាក់ទងជាមួយពួកអារក្ស ឬវិញ្ញាណអសោច។ បញ្ញត្តិរបស់ព្រះ បានចែងថា អ្នកណាដែលនិយាយជាមួយវិញ្ញាណអសោច នោះនឹងត្រូវសម្លាប់ចោលជាមិនខាន។ សូម អានលេវីវិន័យ 19៖31 និងលេវីវិន័យ 20៖27។ សព្វថ្ងៃនេះមនុស្សលេងសើចនឹងអំពើអាបធ្មប់។ ពួកគេគិតថា គ្មាននរណាម្នាក់អាចនិយាយជាមួយវិញ្ញាណអាក្រក់បានទេ។ ប៉ុន្តែ ពួកគេដដែលគិតថាខ្លួន គេអាចនិយាយជាមួយវិញ្ញាណរបស់មនុស្សជាទីស្រឡាញ់ដែលបានស្លាប់ទៅហើយបាន។ ជំនឿនេះ មានការពេញនិយមណាស់។ មានសមាជិកសភា ព្រមទាំងព្រះមហាក្សត្រជាច្រើនក៏ជឿរឿងនេះដែរ។ សូម្បីតែអ្នកវិទ្យាសាស្ត្រខ្លះក៏គិតថា យើងអាចនិយាយទៅកាន់មនុស្សស្លាប់បាន។ មានមនុស្សរាប់ពាន់ នាក់ មែនហើយ ដល់រាប់លាននាក់ឯណោះ ដែលជឿថា យើងអាចប្រាស្រ័យទាក់ទងជាមួយអ្នកជាទី ស្រឡាញ់របស់ខ្លួនដែលបានស្លាប់ទៅ។ ប៉ុន្តែជំនឿ «ថ្មី» នេះគឺជាការកុហកបោកប្រាស់ទេ។ វាពិតជា ដូចគ្នា និងអំពើអាបធ្មប់ ឬមន្តអាគមពីមុនដែលព្រះគម្ពីរបានព្រមានយើងមែន។ ព្រះគម្ពីរបានហាមយើងមិនឱ្យពាក់ព័ន្ធនិងអំពើទាំងអស់នេះទេ»។ ដកស្រង់ចេញពី Ellen G. White, The Great Controversy, p. 556។

**សំណួរពិភាក្សា**

`1. ចូរពិភាក្សាជាមួយមិត្តរួមថ្នាក់របស់អ្នក អំពីជំនឿដែលមនុស្សមួយចំនួនមានសព្វថ្ងៃនេះដែលថា យើង អាចប្រាស្រ័យទាក់ទងជាមួយមនុស្សស្លាប់បាន។ តើសេចក្តីជំនឿនេះពេញនិយមយ៉ាងណា? តើវាបង្ហាញ យ៉ាងដូចម្តេចក្នុងខ្សែភាពយន្ត សៀវភៅ ទូរទស្សន៍ និងក្នុងជីវិតជុំវិញអ្នក? តើយើងអាចធ្វើអ្វីបានខ្លះ ដើម្បីបពា្ឈប់វា? តើយើងអាចជួយមនុស្សផ្សេងទៀតអោយយល់ពីគ្រោះថ្នាក់ក្នុងការទំនាក់ទំនងជាមួយ មនុស្សស្លាប់យ៉ាងដូចម្តេច? ហេតុអ្វីការបង្រៀនរបស់គម្ពីរស្តីអំពីអ្វីដែលបានកើតឡើង នៅពេលយើង ស្លាប់ទៅសំខាន់ម៉្លេះ? តើវាអាចការពារយើងពីការបោកប្រាស់ដែលថាមនុស្សស្លាប់អាចនិយាយជាមួយយើងបានយ៉ាងដូចម្តេចដែរ?`

`2. សូមអានខគម្ពីរអេសាយ 8៖20។ ចូរសរសេរខគម្ពីរនេះឡើងវិញដោយប្រើប្រាស់ពាក្យពេចន៍របស់ ខ្លួនឯង។ សូមទុកឱកាសអោយមនុស្សផ្សេងៗគ្នានៅក្នុងថ្នាក់បានចែកចាយនូវខរបស់ពួកគេ។ តើព្រះ អម្ចាស់កំពុងប្រាប់យើងអំពីអ្វីនៅទីនេះ?`