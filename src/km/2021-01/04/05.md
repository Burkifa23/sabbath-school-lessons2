---
title:  យើងគ្មានអ្វីត្រូវខ្លាចនោះទេ នៅពេលដែលយើងទុកចិត្ដលើព្រះ
date:  20/01/2021
---

ប្រធានាធិបតីអាមេរិកម្នាក់ឈ្មោះថា ហ្វ្រង់គ្លីន ឌី រ៉ូសវែល បានប្រាប់ប្រជាជនរបស់គាត់ដែល រស់នៅក្នុងគ្រាកលយុគថា៖ «រឿងតែមួយគត់ដែលយើងត្រូវខ្លាចគឺ សេចក្តីភ័យខ្លាចហ្នឹងតែម្តង» (4 មីនា 1933) ។ បទបន្ទូលតាមរយៈហោរាអេសាយ ទៅកាន់ប្រជាជាតិរបស់លោកដែលកំពុងរស់នៅក្នុងគ្រា លំបាកគឺ៖ «ត្រូវឲ្យរាប់ព្រះយេហូវ៉ានៃពួកពលបរិវារទុកជាបរិសុទ្ធ ព្រមទាំងយកទ្រង់ជាទីភ័យខ្លាច ហើយតក់ស្លុតវិញ» (អេសាយ 8៖13)។ ម៉្យាងវិញទៀត យើងមិនចាំបាច់ភ័យខ្លាចអ្វីនោះទេ នៅពេលដែលយើង «កោតខ្លាច» និងគោរពប្រតិបត្តិដល់ព្រះហើយ។ ព្រះអង្គបានព្រមានយ៉ាងមុតមាំដល់ហោរាអេសាយ ដើម្បីកុំអោយលោកចូលរួមភ័យខ្លាចជាមួយសាសន៍អ៊ីស្រាអែលក្នុងគ្រានោះឡើយ ប៉ុន្តែត្រូវគោរព និងកោតខ្លាចដល់ទ្រង់វិញ (អេសាយ 8៖12, 13)។ នេះគឺជាគំនិតសំខាន់មួយនៅក្នុងព្រះគម្ពីរ។ យើងក៏បានឃើញនូវគំនិតស្រដៀងគ្នានេះដែរនៅក្នុងខគម្ពីរវិវរណៈ 14៖6-12។ នៅក្នុងខទាំងនេះទេវតាទាំងបីអង្គបានមានបន្ទូលប្រាប់ដល់ មនុស្សគ្រប់គ្នានៅលើផែនដីអោយកោតខ្លាចដល់ព្រះ ហើយលើកតម្កើងសិរីរុងរឿងរបស់ទ្រង់ចុះ តែទ្រង់មិនបានបង្គាប់អោយយើងកោតខ្លាចដល់សត្វសាហាវនៅលើដី ក្នុងព្រះគម្ពីរវិវរណៈ 13 ទេ។

`តើព្រះគម្ពីរចង់មានន័យយ៉ាងដូចម្តេច នៅពេលដែលបានប្រាប់យើងអោយកោតខ្លាចដល់ ព្រះជាម្ចាស់នោះ? តើនោះមានន័យថាយើងគួរតែខ្លាចទ្រង់ឬអី? តើយើងអាច «កោតខ្លាចដល់ព្រះ» ហើយ ក្នុងពេលដំណាលគ្នា ក៏ស្រឡាញ់ទ្រង់ ដូចដែលព្រះគម្ពីរបានត្រាស់បង្គាប់យ៉ាងដូចម្តេច (ម៉ាថាយ 22៖ 37)?`

តើការកោតខ្លាចដល់ព្រះមានន័យយ៉ាងណា? មានន័យថា យើងរាល់គ្នាត្រូវតែជឿថាព្រះគឺជាបុគ្គល ម្នាក់ដែលមានអំណាចបំផុត។ ប្រសិនបើព្រះគង់នៅជាមួយលោកអ្នក នោះគ្មាននរណាម្នាក់អាចបៀតបៀន លោកអ្នកដោយគ្មានការអនុញ្ញាតពីទ្រង់បានឡើយ។ ប្រសិនបើព្រះជាម្ចាស់ទាស់នឹងលោកអ្នកវិញដោយសារតែអ្នករាល់គ្នាបានបះបោរនឹងទ្រង់ នោះតើនឹងមានអ្វីកើតឡើងវិញ? ត្រូវហើយ អ្នករាល់គ្នាអាចរត់ចេញពី ទ្រង់បាន។ ប៉ុន្តែ អ្នករាល់គ្នាមិនអាចលាក់ខ្លួនជិតបានទេ។

`តើគំនិតដែលថាយើងគួរ «កោតខ្លាច» ព្រះ មិនស្របគ្នានឹងខគម្ពីរយ៉ូហានទី1 4៖18 ដែល ចែងថា «គ្មានសេចក្តីភ័យខ្លាចណា នៅក្នុងសេចក្តីស្រឡាញ់ឡើយ សេចក្តីស្រឡាញ់ដែលពេញខ្នាត នោះ បណ្តេញសេចក្តីភ័យខ្លាចចេញ ពីព្រោះសេចក្តីភ័យខ្លាចតែងជាប់មានសេចក្តីវេទនា ហើយអ្នកណាដែល មានសេចក្តីភ័យខ្លាច នោះមិនទាន់បានពេញខ្នាតខាងឯសេចក្តីស្រឡាញ់នៅឡើយទេ» ចូរពន្យល់នូវ ចម្លើយរបស់លោកអ្នក។`

ការភ័យខ្លាចមានលក្ខណៈផ្សេងៗគ្នា។ ឧទាហរណ៍ថា លោកអ្នកជាមិត្តសម្លាញ់របស់បុគ្គលដែល មានឥទ្ធិពលម្នាក់។ លោកអ្នកស្រឡាញ់មិត្តរបស់លោកអ្នក។ លោកអ្នកមិនខ្លាចមិត្តរបស់លោកអ្នកទេ ព្រោះ លោកអ្នកដឹងថាគាត់នឹងមិនធ្វើបាបលោកអ្នកឡើយ។ ប៉ុន្តែ លោកអ្នកក៏គោរពដល់មនុស្សម្នាក់នេះ និង អំណាចរបស់គាត់ដែរ។

`តើមានអ្វីដែលយើងជាគ្រីស្ទបរិស័ទមិនគួរខ្លាច តែអ្នកផ្សេងទៀតបែរជាខ្លាចវិញ? បើមាន តើវាជាអ្វីទៅ? តើក្នុងនាមជាគ្រិស្ដសាសនិកម្នាក់ អ្វីទៅដែលធ្វើអោយយើងខ្លាច តែអ្នកដទៃមិនខ្លាចនោះ? (ជំនួយ៖ សូមអានខគម្ពីរម៉ាថាយ 10៖28 និងយេរេមា 10៖2, 3)។`