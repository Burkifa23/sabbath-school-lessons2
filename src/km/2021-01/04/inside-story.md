---
title:  រឿងខ្លី
date:  22/01/2021
---

#### មេរៀនដែលទាន់សម័យកាល

ព្រះជាម្ចាស់ទ្រង់បានបង្រៀនខ្ញុំនូវចំណេះដឹងបែបស្ថានសួគ៌មួយ ទាក់ទិននឹងពេលវេលា។ កាល ណោះ ក្នុងឋានៈជាគ្រូគង្វាលម្នាក់ ខ្ញុំបានដឹកនាំការផ្សាយដំណឹងល្អជាសេរីមួយ ដែលមានរយៈពេលបី សប្តាហ៍ នៅក្នុងស្រុកកំណើតរបស់ខ្ញុំ នៃរដ្ឋតានហ្សានី។ អ្នករៀបចំក្នុងតំបន់បានជ្រើសយករដូវប្រាំង សម្រាប់បេសកកម្មនេះ ដែលមានទីតាំងភូមិសាស្ត្រស្ថិតក្នុងទីក្រុង មូស៊ី ដែលជាក្រុងមួយនៅក្បែជើងភ្នំ គីលីម៉ានចារ៉ូ។ ប៉ុន្តែ ភ្លៀងក៏ចាប់ផ្តើមធ្លាក់យ៉ាងខ្លាំងបន្ទាប់ពីធ្វើបានមួយសប្តាហ៍រួចមក។ ដោយនឹកបារម្ភ ក្នុងចិត្ត ក្រែងថាទឹកភ្លៀងនឹងរាំងស្ទាក់ដំណើរមនុស្សមិនអោយចេញពីផ្ទះរួច ខ្ញុំក៏បានស្នើសុំអោយមានការ កំណត់កិច្ចប្រជុំនៅពេលក្រោយវិញ។ ខ្ញុំមានការភ្ញាក់ផ្អើល នៅពេលដែលប្រធានគណៈកម្មាធិការផ្សាយដំណឹងល្អក្នុងស្រុក គ្រូផ្សាយដំណឹងល្អនានា បានបដិសេធនូវសំណើនេះ។ ពួកលោកបានមានប្រសាសន៍ ថា៖ «អត់បានទេលោកគ្រូគង្វាល យើងនឹងមិនពន្យារពេលទៀតទេ។ យើងបានអធិស្ឋានសម្រាប់ការប្រជុំ ទាំងនេះរួចហើយ ហើយថាព្រះជាម្ចាស់នៃយើង ទ្រង់ក៏បានជ្រាបនូវការអំពាវនាវនេះ ព្រមទាំងដឹងថានឹងមានភ្លៀងធ្លាក់មកដែរ»។ ខ្ញុំបានសួរថា «ដូច្នេះតើយើងត្រូវធ្វើដូចម្តេច? អ្នកក៏ឃើញស្រាប់ហើយថាភ្លៀង កំពុងធ្លាក់មកយ៉ាងខ្លាំង» ។ គាត់បាននិយាយថា៖ «យើងត្រូវតែមានជំនឿតិចតួច ថាព្រះរបស់យើង ទ្រង់

ពិតជាមានភាពជាក់លាក់ និងច្បាស់លាស់ចំពោះពេលវេលានៃកិច្ចប្រជុំណាស់ ចូរយើងអធិស្ឋានតាម បែបនេះវិញថា ‘ឱព្រះជាម្ចាស់ ជាព្រះដែលប្រកបដោយសេចក្តីសប្បុរសអើយ សូមទ្រង់មេត្តាអនុញ្ញាតឱ្យ មានទឹកភ្លៀងធ្លាក់តាមបំណងព្រះទ័យរបស់ទ្រង់ចុះ ប៉ុន្តែសូមទ្រង់គ្រាន់តែបង្អាក់ទឹកភ្លៀងចាប់ពីម៉ោង3៖ 30នាទីដល់ម៉ោង6៖30នាទីរសៀលប៉ុណ្ណោះ។ យ៉ាងនេះមនុស្សនឹងមានរយៈពេល30នាទីក្នុងការធ្វើ ដំណើរទៅចូលរួមប្រជុំនៅម៉ោង4៖00រសៀល ព្រមទាំងពេលមាន30នាទីដើម្បីវិលត្រឡប់ទៅផ្ទះវិញ បន្ទាប់ពីការប្រជុំបានបញ្ចប់នៅម៉ោង6៖00ល្ងាច’»។ ខ្ញុំពិតជាមិនសូវច្បាស់ចំពោះសំណើបែបនេះទេ ប៉ុន្តែ ខ្ញុំបានចូលរួមក្នុងការអធិស្ឋាននោះដែរ។ នៅព្រឹកថ្ងៃបន្ទាប់ ភ្លៀងក៏បានធ្លាក់មកយ៉ាងខ្លាំង ហើយបាន បន្ដធ្លាក់រហូតដល់ពេលរសៀល។ ប៉ុន្តែជាការពិតណាស់ នៅម៉ោង3៖30នាទីរសៀល ភ្លៀងក៏បានផ្អាក ទៅ។ ការប្រជុំរបស់យើងក៏បានចាប់ផ្តើមនៅម៉ោង4៖00រសៀល ហើយខ្ញុំបានអធិប្បាយព្រះបន្ទួលរបស់ ព្រះរហូតដល់ម៉ោង6៖00 ល្ងាច។ រួចមកភ្លៀងក៏បានចាប់ធ្លាក់ម្តងទៀត នៅម៉ោង6៖30នាទី។ អាកាសធាតុ បែបនេះបានកើតឡើងទៅតាមកាលវិភាគរបស់វាអស់រយៈពេលពីរសប្តាហ៍ជាប់គ្នា។ ទឹកភ្លៀងចាប់ធ្លាក់ចុះរហូតដល់ម៉ោង3៖30រសៀល រួចបានរាំងទៅវិញហើយបន្ទាប់មកក៏ចាប់ផ្តើមម្តងទៀតនៅម៉ោង6៖30 នាទីល្ងាច។ មានថ្ងៃមួយ អ្នកដែលមកចូលរួមម្នាក់បានមកដល់កន្លែងប្រជុំនៅម៉ោង3រសៀល ដើម្បីទទួល បានកៅអីល្អ។ គាត់បានរង់ចាំមួយសន្ទុះហើយដោយសង្កេតឃើញថា ភ្លៀងចេះតែធ្លាក់មកខ្លាំងពេកទៅ គាត់ក៏សម្រេចចិត្តថារំសាយកិច្ចប្រជុំនេះហើយក៏ចាកចេញទៅ។ នៅថ្ងៃបន្ទាប់គាត់ក៏បានសួរថា តើយើង បានជួបប្រជុំគ្នាទេ។ ខ្ញុំបានឆ្លើយថា៖ «ពិតមែនហើយ យើងមិនបានអំពាវនាវអោយព្រះបពា្ឈប់ទឹកភ្លៀងនៅម៉ោង3រសៀលនោះទេ តែគឺនៅម៉ោង3៖30វិញទេតើ។ ដូច្នេះ អ្នកគួរតែដឹងអំពីរឿងនោះ។ បុរសនោះ និយាយថា៖ «ខ្ញុំនឹងមិនធ្វើខុសទៀតទេ»។ នៅថ្ងៃឈប់សម្រាកចុងក្រោយ ខ្ញុំក៏បានធ្វើពិធីបុណ្យជ្រមុជទឹក ដល់មនុស្ស 12 នាក់នៅក្នុងទន្លេមួយ។ នៅពេលដែលខ្ញុំបានលើកមនុស្សចុងក្រោយចេញពីទឹកមកភ្លាម នោះភ្លៀងក៏ចាប់ផ្តើមធ្លាក់មក។ បទពិសោធន៍មួយនេះបានបង្រៀនខ្ញុំថា ព្រះជាម្ចាស់ពិតជាប្រកាន់ និងពេលវេលាណាស់។ បើទោះជាព្រះមិនបានប្រឈមចំពោះលក្ខខ័ណ្ឌ នៃពេលវេលាដូចគ្នានិងយើងក៏ដោយ ក៏ទ្រង់រំពឹងអោយយើងចេះគិតគូរ ដល់ពេលវេលា ហើយធ្វើជាអ្នកបម្រើទ្រង់ដែលស្មោះត្រង់និងពេលវេលា។ លោកប៉ុលបានប្រាប់យើងនៅក្នុងខគម្ពីរអេភេសូរ 5៖15, 16 «ដូច្នេះ ត្រូវ ប្រយ័ត្នដោយមធ្យ័ត ដែលអ្នករាល់គ្នាដើរយ៉ាងណា កុំឲ្យដើរដូចជាមនុស្ស ឥតប្រាជ្ញាឡើយ ត្រូវតែដើរដោយមានប្រាជ្ញាវិញ ទាំងលៃយកឱកាសឲ្យ ទាន់ពេលផង ពីព្រោះសម័យនេះអាក្រក់ណាស់»។