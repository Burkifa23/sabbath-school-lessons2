---
title:  តើមានធាតុអ្វីខ្លះនៅក្នុងឈ្មោះមួយ?
date:  19/01/2021
---

សូមលោកអ្នកព្យាយាមស្រមើស្រមៃថាខ្លួនកំពុងលេងបាល់ជាមួយកូនប្រុសទីពីររបស់អេសាយ។ នៅពេលដែលអ្នកអាចនិយាយថា «ម៉ាហៀ-សាឡាល-ហាស-បាស បោះបាល់មកខ្ញុំ» វានឹងយឺតពេលទៅ ហើយ។ ប៉ុន្ដែអត្ថន័យឈ្មោះរបស់គាត់គឺវែងឆ្ងាយជាង៖ «ខំប្រឹងរឹបអូសយកទ្រព្យសម្បត្តិ ហើយសំរុកចូល ដោយប្រញាប់ទៅយករបស់របរដោយកម្លាំង»។

`អត្ថន័យនៃឈ្មោះ ម៉ាហៀ-សាឡាល-ហាស-បាស បង្ហាញយើងអោយឃើញថា បុគ្គលណាម្នាក់នឹងវាយប្រហារបុគ្គលម្នាក់ទៀតក្នុងល្បឿនយ៉ាងលឿន។ ប៉ុន្តែអ្នកណាជាអ្នកឈ្នះទៅ? តើអ្នកណា ត្រូវបានគេវាយនោះ? សម្រាប់ចម្លើយសូមអានខគម្ពីរអេសាយ 8៖4។`

ខគម្ពីរអេសាយ 8៖1-10 បានធ្វើឲ្យព្រះបន្ទួលដែលនៅក្នុងជំពូកទី7 កាន់តែមានអានុភាពឡើង។ មុននឹងបុត្រតូចនេះធំដឹងក្តីឡើង នោះស្រុកអាសសើុរនឹងប្លន់យករដ្ឋធានីរបស់ប្រទេសស៊ីរី និងអ៊ីស្រាអែល ខាងជើងបានរូចជាស្រេច។ ដូចដែលយើងបានឃើញស្រាប់ហើយ ប្រទេសយូដាបានច្រានចោលនូវការ ប្រោសប្រទានរបស់ព្រះ ដោយមិនព្រមអនុញ្ញាតអោយទ្រង់ការពារពួកគេឡើយ។ ការប្រទាននេះប្រៀប ដូចជាទឹកដែលហូរចេញពីរន្ធទឹករបស់ស្រុកស៊ីឡូក្នុងក្រុងយេរូសាឡិមដូច្នោះដែរ។ ដូច្នេះស្រុកយូដានឹង ត្រូវបានវាយប្រហារដោយពួកអាសសើុរដែលជាមហាប្រទេសមួយដ៏ខ្លាំងពូកែ។ ដើម្បីបង្ហាញពីអានុភាព របស់ជនជាតិអាសស៊ើរ ព្រះគម្ពីរបានប្រៀបប្រដូចការនេះទៅនឹងទន្លេអុើប្រាតក្នុងអំឡុងពេលទឹកជំនន់។

ដោយសារតែស្តេចអ័ហាស បានងាកទៅពឹងពាក់ស្រុកអាសស៊ើរ នោះឈ្មោះកូនប្រុសរបស់ អេសាយ ជួយយើងអោយដឹងពីអ្វីដែលនឹងកើតមានឡើងចំពោះស្រុកយូដានិងអ៊ីស្រាអែលខាងជើង។ អត្ថន័យនៃឈ្មោះរបស់ពួកគេគឺ (1) «ខំប្រឹងរឹបអូសយកទ្រព្យសម្បត្តិ ហើយសំរុកចូលដោយប្រញាប់ទៅយករបស់របរដោយកម្លាំង» និង (2) «មនុស្សមួយក្រុមតូចនឹងត្រឡប់មកវិញ»។ អត្ថន័យរបស់ឈ្មោះទីពីរបានបង្ហាញថា សេចក្តីសង្ឃឹមបានកើតមានសម្រាប់ពួកសាសន៍យូដាហើយ។ ជាការពិតណាស់ ពួកអាសស៊ើរនឹងកាន់កាប់ស្រុករបស់អេម៉ាញូអែល (អេសាយ 8៖8) ប៉ុន្ដែ ព្រះបានសន្យាដល់សាសន៍ យូដាថា «ទ្រង់គង់នៅជាមួយយើង» (អេសាយ 8៖10)។ សេចក្តីដដែលនេះបានបំពេញកណ្ឌគម្ពីរអេសាយ ថា៖ ព្រះជាម្ចាស់នឹងគង់នៅជាមួយនឹងរាស្ត្រដែលស្មោះត្រង់របស់ទ្រង់។ ព្រះអង្គនឹងវិនិច្ឆ័យទោសសត្រូវ របស់ជនជាតិយូដា។ ទ្រង់នឹងដាក់ទោសពួកគេដោយភ្លើងសង្គ្រាមនិងទុក្ខវេទនាផ្សេងៗ។ ព្រះអង្គនឹងចាត់រាស្ត្ររបស់ទ្រង់អោយទៅរស់នៅឆ្ងាយៗផងដែរ។ ប៉ុន្តែ បន្ទាប់មក ទ្រង់នឹងនាំពួកគេត្រឡប់មកកាន់ ទឹកដីរបស់ខ្លួនវិញ។

`តើហេតុអ្វីបានជាហោរាអេសាយសរសេរឈ្មោះកូនប្រុសរបស់ខ្លួនមុនពេលដែលវាកើតមកដូច្នេះ? សម្រាប់ចម្លើយរបស់អ្នក សូមអានខគម្ពីរអេសាយ 8៖1-3។`

ពេលវេលាដែលកូនប្រុសរបស់អេសាយត្រូវប្រសូតមកគឺជាគ្រាដ៏សំខាន់ណាស់។ ថ្ងៃកំណើត របស់កូននេះគឺជាទីសំគាល់មួយ។ សញ្ញានេះបង្ហាញថាស្រុកអាសសុើរនឹងវាយយកប្រទេសស៊ីរី និងអ៊ីស្រា-

អែលមុនពេលដែលក្មេងប្រុសនេះចេះនិយាយថា «ប៉ា» ឬ «ម៉ាក់» (អេសាយ 8៖4)។ ដូច្នេះហើយ លោក អេសាយបានសរសេរឈ្មោះកូនប្រុសរបស់ខ្លួន មុនពេលដែលវាចាប់ផ្តើមលូតលាស់នៅក្នុងផ្ទៃម្តាយរបស់ វាមកម្លេ៉ះ។ តាមរយៈការធ្វើបែបនេះ លោកអេសាយអាចចែកចាយនូវព្រះបន្ទូលរបស់ព្រះជាសាធារណៈ។ មនុស្សអាចល្បងលព្រះបន្ទួលរបស់ព្រះ ដើម្បីមើលថាតើព្រះបន្ទូលនោះពិតឬមិនពិត ទៅតាមអ្វីដែលនឹងត្រូវកើតឡើងនៅពេលខាងមុខ។