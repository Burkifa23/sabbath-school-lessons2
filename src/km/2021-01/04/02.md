---
title:  បទទំនាយរបស់ហោរាអេសាយបានកើតឡើងមែន
date:  17/01/2021
---

កាលពីសប្តាហ៍មុន យើងបានដឹងរូចមកហើយថា អេម៉ាញូអែលគឺជានាមរបស់ព្រះយេស៊ូវ។ ទន្ទឹម នឹងនេះដែរ អេម៉ាញូអែលក៏អាចជាបុគ្គលណាម្នាក់ដែលរស់នៅក្នុងជំនាន់របស់ហោរាអេសាយដែរ។ នៅ ក្នុងខគម្ពីរអេសាយ 7៖14-16 អេម៉ាញូអែលគឺជាទីសំគាល់ដែលទាក់ទងនឹងបញ្ហារបស់ស្តេចអ័ហាស៖ «ដ្បិតមុនដែលបុត្រនោះចេះបដិសេធចោលរបស់អាក្រក់ ហើយរើសយករបស់ល្អ នោះស្រុករបស់ស្តេច ទាំង2 ដែលឯងខ្ពើមនោះ នឹងត្រូវចោលស្ងាត់ទៅ» (អេសាយ 7៖16)។ ស្តេចទាំងពីរព្រះអង្គដែលលោកអេសាយបានពណ៌នានោះគឺជាស្តេចនៃប្រទេសស៊ីរី និងស្តេចនៃប្រទេសអ៊ីស្រាអែលភាគខាងជើង (អេសាយ 7៖1, 2, 4-9)។

`តើហេតុអ្វីបានលោកអេសាយមានប្រសាសន៍ថា អេម៉ាញូអែលនឹង «បរិភោគខ្លាញ់ទឹកដោះ (ទឹក ដោះគោជូរ) ហើយនឹងទឹកឃ្មុំ» (អេសាយ 7៖15)?`

ជនជាតិអាសស៊ើរនឹងបំផ្លាញផលដំណាំរបស់ប្រទេសយូដា (អេសាយ 7៖23-25)។ ដូច្នេះ ប្រជាជនទាំងឡាយ ព្រមទាំងអេម៉ាញូអែល ក្នុងសម័យសញ្ញាចាស់ មិនថាទ្រង់ជានរណានោះទេ នឹង ត្រូវបង្ខំចិត្តបរិភោគអ្វីដែលមនុស្សក្រីក្របរិភោគដែរ (អេសាយ 7៖14, 15)។ ប៉ុន្តែ ពួកគេនឹងមានបរិភោគ គ្រប់គ្រាន់សម្រាប់ការរស់នៅ បើទោះជាពួកគេមានភាពក្រខ្សត់ក៏ដោយ(អេសាយ 7៖21, 22)។

`តើបទព្រះបន្ទូលតាមរយៈហោរាអេសាយ ស្តីអំពីស្រុកស៊ីរី និងស្រុកអ៊ីស្រាអែលកើតឡើងនៅពេលណា? សម្រាប់ចម្លើយរបស់អ្នក សូមអានខគម្ពីរពង្សាវតារក្សត្រទី2 15៖29, 30; ពង្សាវតារក្សត្រទី2 16៖7-9; របាក្សត្រទី1 5៖6, 26។`

ព្រះទ្រង់បានប្រទានបទព្រះបន្ទូលរបស់ទ្រង់ មកដល់លោកអេសាយ ក្នុងអំឡុងឆ្នាំ 734 មុនគ្រិស្តសករាជ។ បន្ទាប់ពី ទីកឡាត-ពីលេស៊ើរបានទទួលយកសួយសាអាករជាប្រាក់កាសពីស្តេចអ័ហាស រួចមក ស្តេចអង្គនេះក៏បានធ្វើអ្វីដែលទ្រង់ចង់ធ្វើតែម្តង។ ព្រះអង្គបានវាយប្រទេសអ៊ីស្រាអែល និងប្រទេស ស៊ីរី។ ក្រោយមក ទ្រង់ក៏បានចាប់បញ្ជូនយកប្រជាជនខ្លះក្នុងប្រទេសអ៊ីស្រាអែលខាងជើង ហើយក៏បានរាប់ បញ្ចូលទឹកដីទាំងនោះមកជាចំណែកទឹកដីនគររបស់ផងទ្រង់ដែរ (734-733 មុនគ្រិស្តសករាជ)។ ជនជាតិអ៊ីស្រាអែលដែលនៅសេសសល់មួយចំនួនត្រូវបានជួយសង្គ្រោះ ដោយសារគ្រានោះស្តេចហូសេ បានថ្វាយនូវអំណោយជាប្រាក់កាសមួយចំនួន ហើយសន្យាថានឹងបម្រើដល់ ស្តេចទីកឡាត-ពីលេស៊ើរ។ មុននោះបន្តិច សេ្តចហូសេបានធ្វើឃាតស្ដេចពែកា។ នៅឆ្នាំ 733 និង 732 មុនគ្រិស្តសករាជ ព្រះបាទ ទីកឡាត-ពីលេស៊ើរ បានកាន់កាប់ក្រុងដាម៉ាសដែលជារដ្ឋធានីរបស់ប្រទេសស៊ីរី។ បន្ទាប់មកទ្រង់ក៏បានដាក់ប្រទេសស៊ីរីជាផ្នែកមួយនៃអាណាចក្ររបស់ទ្រង់។ ដូច្នេះនៅឆ្នាំ 732 មុនគ្រិស្តសករាជប្រហែលជា2 ឆ្នាំបន្ទាប់ពីហោរាអេសាយបានប្រកាសព្រះបន្ទួលរួចមក ប្រទេសស៊ីរី និងប្រទេសអ៊ីស្រាអែលក៏ត្រូវបានបំផ្លាញ។

ភ្លាមៗក្រោយមក នៅឆ្នាំ727 មុនគ្រិស្តសករាជ ស្តេចសាលម៉ានណេសៀបានដណ្តើម រាជ្យពីព្រះបាទទីកឡាត-ពីលេស៊ើរ ទីបី។ បន្ទាប់មក ហូសេ ដែលជាស្តេចរបស់ប្រទេសអ៊ីស្រាអែលក៏បាន ធ្វើនូវរឿងដ៏ឆោតល្ងង់មួយ ដែលទង្វើនេះបាននាំអោយប្រទេសរបស់ទ្រង់ត្រូវជួបនឹងគ្រោះអន្តរាយ។ ព្រះអង្គបានច្បាំងនឹងស្រុកអាសសើុរ។ ជនជាតិអាសស៊ើរក៏បានចាប់យកក្រុងសាម៉ារីដែលជារដ្ឋធានីរបស់ ប្រទេសអ៊ីស្រាអែលនៅឆ្នាំ 722 មុនគ្រិស្តសករាជ។ ប្រទេសនោះក៏បានចាប់បញ្ជូនជនជាតិអ៊ីស្រាអែល រាប់ពាន់នាក់និរទេសចេញទៅ។ ចាប់តាំងពីពេលនោះមក ជនជាតិអ៊ីស្រាអែលក៏បានក្លាយខ្លួនជាផ្នែកមួយ នៃប្រជាជនមូលដ្ឋានក្នុងតំបន់់របស់មេឌី និងមេសូប៉ូតាមៀ ។ ជនជាតិអ៊ីស្រាអែលលែងបានហៅថាជា ប្រជាជាតិទៀតហើយ (សូមអានអេសាយ 7៖8)។ ព្រះបានបង្ហាញអោយលោកអេសាយបានឃើញពី អ្វីដែលនឹងកើតឡើងចំពោះសត្រូវរបស់ពួកយូដា។ នោះហើយជាមូលហេតុដែលស្តេចអ័ហាសមិនគួរព្រួយ បារម្ភ។ គាត់មិនគួរសុំជំនួយពីស្រុកអាសសើុរទេ។