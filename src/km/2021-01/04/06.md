---
title:  ពេលដែលមនុស្សរស់ក្នុងរូបកាយ តែស្លាប់ខាងឯវិញ្ញាណ
date:  21/01/2021
---

`សូមអានខគម្ពីរអេសាយ 8៖16-22។ តើខទាំងនេះបានបរិយាយអំពីអ្វីខ្លះ? តើរឿងនេះបង្រៀនយើងយ៉ាងដូចម្តេចអំពីស្តេចអ័ហាស? សូមសរសេរគំនិតសំខាន់បំផុតនៅក្នុងខទាំងនេះ។`

ស្តេចអ័ហាសគោរពបូជាដល់ព្រះក្លែងក្លាយ ហើយក៏ប្រតិបត្តិតាមសាសនាដែលខុសឆ្គងដែរ (ពង្សាវតារក្សត្រទី2 16៖3, 4, 10-15, របាក្សត្រទី2 28៖2-4, 23-25)។ សាសនាដែលខុស ឆ្គងនេះរួមមានដូចជាការថ្វាយបង្គំអារក្ស (សូមអានខគម្ពីរចោទិយកថា 32៖ 17) «គេក៏បានថ្វាយសំណែន ដល់អារក្ស» (កូរិនថូសទី1 10៖20)។ សព្វថ្ងៃនេះ មានអំពើអាបធ្មប់សម័យទំនើប ឬមន្តអាគមអូមអាម និងជំនឿរបស់យុគសម័យថ្មី ដែលវាគ្រាន់តែជាឧទាហរណ៍បែបថ្មីនៃមន្តអាគមនិងអំពើអាបធ្មប់ដែល យើងបានដឹងនៅសម័យព្រះគម្ពីរប៉ុណ្ណោះ។ លោកអេសាយបានប្រាប់យើងអំពីអ្វី ដែលនឹងកើតឡើង ដល់យើង នៅពេលដែលយើងងាកចេញពីព្រះ ហើយបែរមកទុកចិត្តលើវិញ្ញាណខុសឆ្គងវិញ។ ចិត្តរបស់ យើងនឹងពោរពេញទៅដោយការភ័យខ្លាច និងបាត់បង់នូវសេចក្តីសង្ឃឹម (អេសាយ 8៖21, 22)។ នេះក៏បង្ហាញយើងពីអ័ហាស (ប្រៀបធៀបជាមួយរបាក្សត្រទី2 28៖22, 23)។ លោកអេសាយបាន និយាយថា ឯបុគ្គលដែលងាកទៅរកវិញ្ញាណខុសឆ្គង នោះនិងក្លាយទៅជាបុគ្គលដែលមានទោសៈខ្លាំងក្លា។ ពួកគេហ៊ានជេរប្រទេចផ្តាសាដល់ព្រះមហាក្សត្ររបស់ខ្លួន (អេសាយ 8៖21)។ តើរឿងនេះគួរតែបាន បង្រៀនអ្វីខ្លះដល់អ័ហាស? វាគួរតែបានព្រមានដល់ទ្រង់អំពីអ្វីដែលប្រជាជនគូរធ្វើ។ ស្តេចអ័ហាសបាន បណ្តាលអោយប្រជាជនរបស់ទ្រង់គោរពបូជាអារក្ស ដូច្នេះហើយបានជាប្រជាជាតិរបស់ទ្រង់ស្រែកជេរ ប្រមាថដល់ទ្រង់ដូច្នេះ។ នៅពេលដែលស្តេចអ័ហាសបានចូលទិវង្គតទៅ គ្មាននរណាម្នាក់បានគោរពដល់ ទ្រង់សោះឡើយ ព្រោះទ្រង់ជាស្តេចដែលអាក្រក់បំផុត។ ហេតុដូច្នេះហើយបានជាប្រជាជន មិនបាននាំ សពរបស់ទ្រង់ ទៅដាក់តំកល់ក្នុងផ្នូររបស់ស្តេចអ៊ីស្រាអែលនោះឡើយ (របាក្សត្រទី2 28៖27)។

`សូមអានខគម្ពីរលេវីវិន័យ 20៖27 និងចោទិយកថា 18៖9-14។ តើខទាំងនេះនិយាយ អ្វីខ្លះ អំពីរឿងវេទមន្ត និងអំពើអាបធ្មប់?`

បងប្អូនអើយ យើងត្រូវតែញែកខ្លួនរបស់យើង ចេញពីអ្វីដែលពាក់ព័ន្ធជាមួយអំពើមន្តអាគម ឬអាបធ្មប់។ ពេលដែលយើងបានញែកខ្លួនយើងចេញពីសេចក្តីជំនឿដែលខុសឆ្គងទាំងនេះ នោះយើងពិតជាបានបង្ហាញនូវភក្ដីភាពចំពោះព្រះហើយ។ ខគម្ពីររបាក្សត្រទី1 10៖13, 14 បានសម្តែងប្រាប់ យើងពីអ្វី ដែលបានកើតឡើងចំពោះស្តេចសូល ដោយសារតែទ្រង់មិនបានធ្វើតាមច្បាប់ដ៏សំខាន់នេះ៖ «ដូច្នេះ សូលបានសុគត ដោយព្រោះអំពើដែលទ្រង់បានប្រព្រឹត្តរំលងទាស់នឹងព្រះយេហូវ៉ា ដោយមិនបានកាន់តាមព្រះបន្ទូលនៃព្រះយេហូវ៉ា ហើយដោយព្រោះទ្រង់បានសួរទំនាយនឹងស្រី ជាគ្រូខាប ឥតទូល សួរដល់ព្រះយេហូវ៉ា ហេតុនោះបានជាព្រះធ្វើឲ្យទ្រង់សុគត ព្រមទាំងបង្វែររាជ្យទៅឲ្យដាវីឌ ជាបុត្រអ៊ីសាយ វិញ» (របាក្សត្រទី1 10៖13, 14)។

`តើអ្នកអាចមើលឃើញគំនិត និងជំនឿស្តីអំពីរឿងមន្តអាគម និងអំពើអាបធ្មប់នៅក្នុងសហគមន៍ របស់អ្នកតាមវិធីណាខ្លះ? តើអ្នកអាចធ្វើអ្វីខ្លះដើម្បីការពារខ្លួនរបស់អ្នកនិងក្រុមគ្រួសារបស់អ្នកពីគ្រោះថ្នាក់ នេះបាន?`