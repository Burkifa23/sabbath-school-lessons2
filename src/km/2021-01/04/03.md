---
title:  ដឹងមុននូវអ្វីដែលនឹងកើតមានឡើង
date:  18/01/2021
---

`សូមអានខគម្ពីរអេសាយ 7៖17-25។ ដូចដែលខទាំងនេះបង្ហាញ តើព្រះជាម្ចាស់កំពុងតែមាន បន្ទូលដូចម្តេច អំពីអ្វីដែលនឹងកើតមានឡើងមកដល់ទឹកដី? ហេតុអ្វីបានជាយើងមិនគួរភ្ញាក់ផ្អើលចំពោះ ដំណឹងនេះ?`

«ព្រះជាម្ចាស់បានប្រទាននូវព្រះបន្ទូលរបស់ទ្រង់ ម្តងហើយម្តងទៀតទៅកាន់សាសន៍អ៊ីស្រាអែល ដើម្បីអំពាវនាវអោយគេវិលមករកទ្រង់វិញ។ ពួកហោរា ឬក៏អ្នកសំណប់របស់ព្រះបានអង្វរករដល់សាសន៍ អ៊ីស្រាអែលដោយក្តីស្រឡាញ់ និងស្មោះអស់ពីចិត្ត ដើម្បីអោយគេមានជំនឿដល់ព្រះ ហើយងាកបែរចេញ ពីអំពើបាបរបស់ខ្លួន ហើយព្រមទាំងខំកែប្រែជីវិតរបស់ខ្លួនសាជាថ្មីឡើងវិញ។ ពាក្យពេចន៍របស់ហោរា ទាំងនេះ ពិតជាមានការប៉ះពាល់ចិត្តណាស់»។ ដកស្រង់ពី Ellen G.White, Prophets and Kings, p. 325។

ដូច្នេះ ដំណឹងល្អដែលព្រះជាម្ចាស់បានប្រទានសម្រាប់ស្តេចអ័ហាសគឺថា ស្រុកស៊ីរី និងអ៊ីស្រាអែល នឹងត្រូវបានបំផ្លាញចោលជាមិនខាន។ ប៉ុន្តែស្តេចអង្គនេះជាបុគ្គលដែលខ្លាចមនុស្ស តែគ្មានសេចក្តីជំនឿ លើព្រះវរបិតាបន្តិចសោះឡើយ។ ទ្រង់បានសេពគប់ជាមួយមិត្ដដែលខុសក្នុងការជួយទ្រង់។ ដូច្នេះ ដំណឹង ដែលអាក្រក់គឺថា ស្រុកអាសសើុរនឹងនាំមកនូវគ្រោះកាចដល់ស្រុកយូដាជាជាងប្រទេសស៊ីរី និងអ៊ីស្រាអែល ទៅទៀត។ នៅពេលដែលស្តេចអ័ហាសបានបដិសេធសំណូមពរបស់ព្រះក្នុងការជួយស្រោចស្រង់ស្រុក យូដានោះ ទ្រង់ពិតជានឹងចាញ់សង្គ្រាមជាមិនខាន។ ស្តេចអ័ហាសប្រហែលជាយល់ថា ប្រទេសរបស់ ព្រះអង្គកំពុងតែបែកបាក់ហើយ។ ប៉ុន្តែ ទ្រង់មិនបានដឹងថាអ្វីគ្រប់យ៉ាងកំពុងតែឈានទៅរកភាពស្មុគស្មាញ ទៅៗនោះឡើយ។

«ស៊ូពឹងជ្រកនៅព្រះយេហូវ៉ា ជាជាងទុកចិត្តនឹងពួកអ្នកធំ» (ទំនុកដំកើង 118៖9)។ តើស្តេច អ័ហាសអាចជឿជាក់បានយ៉ាងដូចម្តេចថា ទីកឡាត-ពីលេស៊ើរ នឹងសប្បាយចិត្តដោយយកតែប្រទេសនៅភាគខាងជើង និងព្រមទុកឲ្យ ស្រុកយូដារួចខ្លួននោះ? សំណេររបស់ជនជាតិអាសស៊ើរបានបង្ហាញថា ពួកស្តេចអាសស៊ើរមាន «ការស្រេកឃ្លាន» អំណាចជាខ្លាំង។ ពួកគេមិនចេះស្កប់ស្កល់នឹងអំណាចដែល ខ្លួនមាននោះឡើយ។ ពួកគេតែងតែលោភលន់ និងចង់បានមិនចេះឆ្អែតឆ្អន់ឡើយ។

`សូមអានខគម្ពីរពង្សាវតារក្សត្រទី2 16៖10-18 និងរបាក្សត្រទី2 28៖20-25។ ដូចដែល ខទាំងនេះបានបង្ហាញស្រាប់ តើមានអ្វីកើតឡើងចំពោះស្តេចអ័ហាស? តើមានច្បាប់ខាងព្រលឹងវិញ្ញាណ ដ៏សំខាន់អ្វីខ្លះ ដែលយើងឃើញកើតឡើងនៅទីនេះ? ហេតុអ្វីបានជាយើងមិនគួរភ្ញាក់ផ្អើលចំពោះអ្វីដែល ទ្រង់បានធ្វើ?`

ខគម្ពីររបាក្សត្រទី2 28៖20-23 បានបង្ហាញអោយយើងឃើញយ៉ាងច្បាស់នូវអ្វីដែល បានកើតឡើង ដោយសារស្តេចអង្គនេះទីពឹងជំនួយពីស្រុកអាសស៊ើរ ជាជាងទុកចិត្តលើព្រះជាម្ចាស់។

`វាជារឿងធម្មតាទេដែលមនុស្សយើងតែងតែទុកចិត្តលើអ្វីដែលយើងអាចមើលឃើញ អាចមាន អារម្មណ៍ អាចភ្លក់ដឹងរសជាតិ និងអាចប៉ះពាល់បានចំពោះអ្វីៗដែលនៅលើផែនដីនេះ។ ប៉ុន្តែដូចដែលយើងបានដឹងរួចមកហើយថា អ្វីៗនៅលើផែនដីនេះនឹងរលាយបាត់ទៅ។ សូមមើលកូរិនថូសទី2 4៖ 18។ តើខនេះនិយាយអ្វីខ្លះមកកាន់យើង? តើយើងអាចធ្វើតាមព្រះបន្ទូលនេះនៅក្នុងជីវិតរបស់យើងដោយរបៀបណា? តើវានឹងធ្វើឱ្យជីវិតរបស់យើងខុសប្លែកយ៉ាងដូចម្តេចប្រសិនបើយើងអនុវត្តតាមនោះ?`