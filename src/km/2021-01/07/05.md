---
title:  ចុងបំផុតនៃសាច់រឿង
date:  10/02/2021
---

កំណត់ត្រារបស់សាសន៍អាសស៊ើរបង្ហាញថា ស្តេចសានហេរីបបានកាន់កាប់ក្រុងចំនួន46។ កងទ័ពរបស់ព្រះអង្គក៏បានវាយប្រហារក្រុងយេរូសាឡិម។ ស្តេចអង្គនេះ បានអួតអាងថាទ្រង់បានធ្វើ អោយស្តេចហេសេគា ដែលជាជនជាតិយូដាក្លាយជា«អ្នកទោសក្រុងយេរូសាឡិមក្នុងរាជវាំងរបស់ទ្រង់។ យើងបានធ្វើអោយស្តេចហេសេគាបានដូចសត្វស្លាបនៅក្នុងទ្រុងមួយដែរ»។

ប៉ុន្តែ មិនមានឯកសារណាមួយរបស់សានហេរីប ឬសិលាចារឹកនៅក្នុងវិមានរបស់ទ្រង់ដែល បង្ហាញថាទ្រង់បានវាយយកទីក្រុងយេរូសាឡិមឡើយ។ សេ្តចសានហេរីបគឺជាស្តេចដ៏ខ្លាំងពូកែមួយ អង្គ។ អស់អ្នកណាដែលបានប្រយុទ្ធប្រឆាំងនឹងអំណាចរបស់ទ្រង់ពិតជាមិនបានរស់នៅយូរទេ។ ពួកគេ បានវិនាសទៅយ៉ាងឆាប់។ ប៉ុន្តែ សេ្តចហេសេគា បានដឹកនាំប្រទេសនានាដើម្បីប្រយុទ្ធប្រឆាំងនឹងទ្រង់ តែស្តេចអង្គនេះមិនបានសម្លាប់ព្រះអង្គដើម្បីដណ្តើមយកទីក្រុងរបស់ទ្រង់ឡើយ។

រឿងនេះបានបង្ហាញអោយយើងឃើញនូវអព្ភូតហេតុដែលបានកើតឡើង។ រូបសិលាចារឹកនៅ ក្នុងរាជវាំងរបស់ស្តេចសានហេរីបបង្ហាញថា ទ្រង់បានដណ្តើមយកទីក្រុងឡាគីស។ ស្តេចអង្គនេះចង់អោយមនុស្សគ្រប់គ្នាបានមើលឃើញនូវជោគជ័យរបស់ខ្លួន។ ទ្រង់ក៏ចង់អោយមនុស្សគ្រប់គ្នាឃើញថាទ្រង់ពិតជាស្តេចដ៏ខ្លាំងពូកែមួយអង្គ។ ព្រះអង្គសង្ឃឹមថាផ្ទាំងសិលាចារឹកនេះនឹងមិនធ្វើអោយរាស្រ្តរបស់ ព្រះអង្គចាំថា ការវាយប្រហាររបស់ទ្រង់ប្រឆាំងនឹងក្រុងយេរូសាឡិមបានបរាជ័យឡើយ។ ព្រះជាម្ចាស់គឺជាហេតុផលតែមួយគត់ដែលក្រុងយេរូសាឡិមមិនបានត្រូវបញ្ចប់ដូចទីក្រុងឡាគីស។ ស្តេចសានហេរីបមិន បរិយាយប្រាប់ប្រវត្តិសាស្រ្តថា ទ្រង់បានចាញ់សង្រ្គាមជាមួយក្រុងយេរូសាឡិមឡើយ។ ប៉ុន្តែ ព្រះគម្ពីរបាន ចែងយ៉ាងច្បាស់។

`តើរឿងនេះបញ្ចប់ទៅយ៉ាងដូចម្តេច? សម្រាប់ចម្លើយ សូមអានខគម្ពីរអេសាយ 37៖21-37។`

ព្រះជាម្ចាស់បានឆ្លើយតបនូវការអធិស្ឋានរបស់ស្តេចហេសេគា។ ព្រះអង្គបានផ្ញើសារលើកទឹក ចិត្តដល់ទ្រង់។ ព្រះជាម្ចាស់ទ្រង់មានព្រះពិរោធចំពោះស្តេចសានហេរីបណាស់ ពីព្រោះសេ្តចអង្គនេះ ហ៊ានប្រមាថស្តេចលើអស់ទាំងស្តេច (អេសាយ 37៖23)។ បន្ទាប់មក ព្រះជាម្ចាស់ទ្រង់ក៏បានរក្សាសេចក្តីសន្យារបស់ទ្រង់តែម្តង។ ព្រះអង្គបានការពារក្រុងយេរូសាឡិម (ពង្សាវតារក្សត្រទី2 19៖35-37; របាក្សត្រទី2 32៖21, 22, អេសាយ 37៖36-38)។

បញ្ហាដ៏ធ្ងន់ធ្ងរក៏ត្រូវការអព្ភូតហេតុដ៏ធំដែរ។ ព្រះបានប្រទាននូវអព្ភូតហេតុមួយ។ ទាហាន អាសស៊ើរជាច្រើននាក់បានស្លាប់៖ 185.000នាក់។ ដូច្នេះ ស្តេចសានហេរីបក៏គ្មានជំរើសទៀតទេ។ ទ្រង់ត្រូវតែវិលត្រឡប់ទៅព្រះនគររបស់ទ្រង់វិញ។ នៅទីនោះ ព្រះអង្គក៏ត្រូវបានគេធ្វើគុត (ចូរប្រៀប-ធៀបពាក្យពេចន៍របស់ហោរាអេសាយក្នុងគម្ពីរអេសាយ 37៖7-38)។

«ព្រះជាម្ចាស់នៃជនជាតិហេព្រើរបានច្បាំងនឹងស្តេចសានហេរីបដែលមានចិត្តពោរពេញទៅ ដោយមោទនភាព។ ព្រះជាម្ចាស់បានបង្ហាញព្រះចេស្ដារបស់ទ្រង់អោយប្រទេសនានានៅជុំវិញក្រុងយេរូសាឡិមបានឃើញ។ ព្រះជាម្ចាស់ក៏បានល្បីព្រះនាម និងការស្ងើចសរសើរនៅក្នុងកែវភ្នែករបស់ មនុស្សទាំងពួង។ នៅក្រុងយេរូសាឡិម ចិត្តរបស់ប្រជាជនបានពេញដោយសេចក្តីអំណរគ្រប់ៗគ្នា»។ ដកស្រងពីEllen G. White, Prophets and Kings, p. 361។ ព្រះជាម្ចាស់បានសង្គ្រោះរាស្ត្ររបស់ព្រះអង្គអោយរួចផុតពីការបំផ្លាញ ព្រមទាំងបានរក្សាក្តីសង្ឃឹមអោយនៅគង់វង្សជានិច្ច។