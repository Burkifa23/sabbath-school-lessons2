---
title:  ភ័យខ្លាច តែមិនអាចបំភ្លេចបាន
date:  09/02/2021
---

`តើពាក្យសំដីដ៏ឈ្លាសវៃរបស់រាជទូតនេះបានធ្វើឱ្យស្តេចហេសេគា និងប្រជាជនរបស់គាត់ មានអារម្មណ៍យ៉ាងណា? សម្រាប់ចម្លើយ សូមអានពង្សាវតារក្សត្រទី2 18៖37-19៖4 និងអេសាយ 36៖21-37៖4។`

ទឹកព្រះទ័យរបស់ស្តេចហេសេគា មានពោរពេញទៅដោយសេចក្តីភ័យខ្លាច និងរំជើបរំជួលជា ខ្លាំងណាស់បានជាទ្រង់ងាកបែរទៅរកព្រះវិញ។ ព្រះទ័យរបស់ទ្រង់ពិតជាគ្មានមោទនភាពទេ។ ទ្រង់បាន សុំជំនួយពីលោកអេសាយដែលលោកជាហោរារបស់ព្រះ។ ព្រះបិតារបស់ព្រះអង្គមិនបានយកព្រះទ័យទុកដាក់នឹងដំបូន្មានរបស់ហោរាអេសាយនោះទេ។ ប៉ុន្តែ ស្តេចហេសេគាបានត្រៀមអង្គទ្រង់ ដើម្បីធ្វើ តាមអ្វីដែលហោរាអេសាយបានមានប្រសាសន៍។

`តើព្រះជាម្ចាស់ទ្រង់បានលើកទឹកចិត្តដល់ស្តេចហេសេគាយ៉ាងដូចម្ដេច? សម្រាប់ចម្លើយ សូម អានខគម្ពីរអេសាយ 37៖5-7។`

សារដែលមកពីព្រះជាម្ចាស់គឺមិនច្រើនទេ ប៉ុន្តែមានលក្ខណៈគ្រប់គ្រាន់ល្មម។ ព្រះជាម្ចាស់កាន់ខាងរាស្ត្ររបស់ទ្រង់។ លោកអេសាយបាននិយាយថា សានហេរីប នឹងឮនូវដំណឹងមួយដែលនាំអោយទ្រង់ឈប់វាយប្រហារទៅលើស្រុកយូដាទៀត។ រឿងនេះបានកើតឡើងភ្លាមៗ។ ប៉ុន្តែ ស្តេចសានហេ-

រីបទ្រង់មិនព្រមបោះបង់ចោលដោយងាយនោះទេ។ ព្រះអង្គបានផ្ញើសារមួយច្បាប់ទៅកាន់ស្តេចហេសេគា ថា៖ «សូមព្រះអង្គ កុំឆោតល្ងង់ទៅជឿទុកចិត្តព្រះណាមួយដែលបានអះអាងថា ‘ក្រុងយេរូសាឡិមនឹងមិនត្រូវបានវាយអោយបរាជ័យដោយស្តេចស្រុកអាសស៊ើរឡើយ’»។ ទ្រង់បានជ្រាបនូវអ្វីដែលស្តេចស្រុក អាសស៊ើរបានធ្វើដល់ប្រជាជាតិទាំងឡាយរូចហើយ។ យើងបានបំផ្លាញពួកវាទាំងស្រុង។ តើទ្រង់គិតថា ទ្រង់នឹងបានរូចខ្លួនឬអី? ទេ។ តើព្រះរបស់បុគ្គលទាំងនោះបានជួយសង្គ្រោះពួកគេទេ? (អេសាយ 37៖ 10-12; សូមអានខគម្ពីររបាក្សត្រទី2 32៖17 ផងដែរ)។

លើកនេះស្តេចហេសេគាបានយាងតម្រង់ទៅឯព្រះវិហារតែម្តង។ គាត់បានប្រកាសសាររបស់ សេ្តចសានហេរីបនៅចំពោះព្រះភ័ក្រ្តព្រះយេហូវ៉ានៃពួកពលបរិវារ។ ព្រះជាម្ចាស់ទ្រង់គង់នៅ «ជាមហាក្សត្រ ដ៏ឧត្តមលើអស់ទាំងពពួកទេវតាចេរូប៊ីន» (អេសាយ 37៖16; សូមអានខ 14 និង 15 ផងដែរ)។

`តើសេចក្ដីអធិស្ឋានរបស់ស្តេចហេសេគាបង្ហាញយ៉ាងណាអំពីការប្រយុទ្ធរវាងស្រុកយូដា និង ស្រុកអាសស៊ើរ? សម្រាប់ចម្លើយ សូមអានខគម្ពីរអេសាយ 37៖15-20។`

ស្តេចសានហេរីបបានវាយប្រហារសេចក្តីជំនឿរបស់ស្តេចហេសេគា។ សេចក្តីជំនឿលើព្រះ ធ្វើអោយព្រះបាទហេសេគារឹងមាំ។ ប៉ុន្តែតើទ្រង់នឹងបាត់បង់នូវភាពអង់អាចក្លាហាននោះទេ? អត់ទេ ទ្រង់ បានងាកទៅរកព្រះជាម្ចាស់។ ទ្រង់បានសុំឱ្យព្រះអង្គបង្ហាញទ្រង់អោយដឹងថា សានហេរីបជានរណា។ «សូមទ្រង់ជួយសង្គ្រោះយើងខ្ញុំ ឲ្យរួចពីកណ្តាប់ដៃរបស់គេផង ដើម្បីឲ្យគ្រប់ទាំងសាសន៍នៅផែនដីបានដឹងថា ទ្រង់ជាព្រះយេហូវ៉ា គឺទ្រង់តែ1ព្រះអង្គទេ» (អេសាយ 37៖20)។