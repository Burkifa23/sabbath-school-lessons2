---
title:  ការសិក្សាបន្ថែម
date:  12/02/2021
---

មានតែព្រះជាម្ចាស់មួយអង្គប៉ុណ្ណោះ ដែលអាចបណ្តាលអោយស្រមោលដែលនៅលើ ពន្លឺព្រះអាទិត្យដើរថយក្រោយ10ដឺក្រេ។ (ដូចដែលយើងបានឃើញកាលពីម្សិលមិញ នាឡិកាព្រះអាទិត្យ គឺជាថាសមូលមួយដែលត្រូវបានប្រើនៅសម័យព្រះគម្ពីរដើម្បីប្រាប់ពីពេលវេលា)។ ទីសំគាល់នេះបានបង្ហាញអោយស្តេចហេសេគាដឹងថាព្រះជាម្ចាស់ ទ្រង់បានស្តាប់ឮនូវសេចក្តីអធិស្ឋានរបស់ទ្រង់ហើយ។ «គឺអញនឹងធ្វើឲ្យស្រមោលដែលបានជ្រេទៅនៅនាឡិកា ថ្ងៃរបស់ស្តេចអ័ហាសបានថយមកវិញ ដូច្នេះ ស្រមោលក៏ថយមកវិញ10ចុច តាមដែលបានជ្រេទៅហើយ។ នេះជាពាក្យដែលហេសេគាជាស្តេចយូដា បានសរសេរក្នុងកាលដែលទ្រង់ប្រឈួន ហើយបានជាឡើងវិញ។ យើងបានពោលថា យើងនឹងទៅឯទ្វារ នៃស្ថានឃុំព្រលឹងមនុស្សស្លាប់ ក្នុងកាលដែលនៅពាក់កណ្តាលអាយុទេ សំណល់នៃឆ្នាំអាយុបានបង្អត់ដល់យើងហើយ យើងបានពោលថា យើងនឹងលែងឃើញព្រះ គឺជាព្រះយេហូវ៉ា នៅស្ថានរបស់មនុស្ស រស់នេះទៀត យើងនឹងខានឃើញមនុស្សដែលនៅកណ្តាលពួកមនុស្សលោកតទៅ» (អេសាយ 38៖8-11)។ ដកស្រង់ពី Ellen G. White, Prophets and Kings, p. 342។

«បើមានអ្នកដំណើរដែលមកពីស្រុកឆ្ងាយណា នោះស្តេចហេសេគា ទ្រង់អាចមានឱកាសងាយ ស្រួលក្នុងការប្រាប់ពួកគេអំពីព្រះដ៏មានព្រះជន្មរស់។ ព្រះគឺជាអ្នកដែលបានបង្កើតអ្វីៗគ្រប់យ៉ាងហើយ ទ្រទ្រង់វាអោយគង់វង្សជានិច្ច។ ព្រះអង្គបានជួយសង្គ្រោះជីវិតស្តេចហេសេគាអោយរួចផុតពីសេចក្ដីស្លាប់ នៅពេលដែលទ្រង់ត្រូវអស់ផ្លូវ។ តែចិត្តរបស់ស្តេចហេសេគាមានពេញទៅដោយមោទនភាព។ ទ្រង់សព្វ ព្រះទ័យចង់អោយពួកអ្នកស្រុកឆ្ងាយទាំងនោះគោរពដល់ព្រះអង្គ។ ដូច្នេះហើយ ព្រះអង្គក៏បានបង្ហាញទ្រព្យ សម្បត្ដិមហាសាលដែលព្រះបានប្រទានមកដល់រាស្ដ្រទ្រង់ដូចជា ‘មាស ប្រាក់ គ្រឿងទេស និងគ្រឿង ក្រអូបថ្លៃៗជាដើម’ ទ្រង់ ‘បានបង្ហាញរបស់សព្វសារពើនៅក្នុងរាជវាំង និងក្នុងព្រះរាជនគររបស់ទ្រង់ដែរ’» (អេសាយ 39៖2)។ ស្តេចហេសេគាទ្រង់មិនបានធ្វើដូច្នេះ ដើម្បីលើកតម្កើងសិរីរុងរឿងរបស់ព្រះទេ តែទ្រង់ចង់បង្ហាញទ្រព្យសម្បត្ដិទាំងនេះអោយបានតែការកោតសរសើរដល់ខ្លួនវិញប៉ុណ្ណោះ»។ ដកស្រង់ ពី Pages 344, 345។

**សំណួរពិភាក្សា**

`1. តើសាតំាងមានលក្ខណៈដូចគ្នានឹងរាជទូតរបស់សាសន៍អាសស៊ើរយ៉ាងដូចម្តេចដែរ? ដូចដែលយើង បានដឹងរួចមកហើយ រាជទូតជាអ្នកបំរើដ៏មានឥទ្ធិពលបំផុតរបស់ស្តេចសានហេរីប។ តើសាតាំងបានប្រាប់នូវការពិតដែរឬទេ នៅពេលដែលវានិយាយថាអ្នកបានធ្វើបាបនោះ (សាការី 3៖1)? តើព្រះជាម្ចាស់ទ្រង់មានបន្ទួលឆ្លើយយ៉ាងណានៅក្នុងខគម្ពីរសាការី 3៖2-5? តើអ្វីជាក្តីសង្ឃឹម តែមួយគត់របស់យើងក្នុងការទប់ទល់នឹងសម្តីរបស់សាតាំង? សម្រាប់ចម្លើយ សូមមើលខគម្ពីររ៉ូម 8៖1។`

`2. តើសាតាំងនឹងឈប់ចោទប្រកាន់ ឬស្តីបន្ទោសលោកអ្នកទេ នៅពេលដែលព្រះអត់ទោសដល់លោក អ្នកហើយនោះ? សម្រាប់ចម្លើយ សូមអានខគម្ពីរវិវរណៈ 12៖10។ បន្ទាប់ពីព្រះបានអត់ទោសបាបឱ្យ លោកអ្នកហើយ នោះសាតាំងនៅតែបន្តនិយាយថា លោកអ្នកជាកម្មសិទ្ធិរបស់វា ពីព្រោះលោកអ្នក បានធ្វើបាប។ តើហេតុអ្វីបានជាសាតាំងនិយាយដូច្នេះ? (សូមអានខគម្ពីរចោទិយកថា 19៖16-21 ដែលនិយាយអំពីច្បាប់នៃសាក្សីភូតកុហក និងសាក្សីទុច្ចរិត) ។`