---
title:  រឿងខ្លី
date:  12/02/2021
---

#### សំឡេងដែលមិនអាចពន្យល់បាន

ប៉ាវឡូដា គឺជាទីក្រុងមួយដែលមានប្រជាជនរស់នៅចំនួន 300,000 នាក់ស្ថិតនៅភាគខាងជើងនៃរដ្ឋកាហ្សាក់ស្ថាន។ បើទោះជារដ្ឋនេះរាងតូចបន្តិចក៏ដោយ ប៉ុន្តែ វ៉ាឡិនទីណា ស្ល៊ី ហាក់ដូច ជារកពេលទំនេរមិនបានក្នុងការធ្វើដំណើរឆ្លងកាត់ទីក្រុងទៅប្រគល់អំណោយដែលបានទទួលពីប្រទេស អាឡឺម៉ង់នោះឡើយ។ នាងបានចំណាយពេលជាច្រើនក្នុងការមើលថែទាំកូនទាំងបីនាក់របស់នាង។ នាងក៏បានឆ្លៀតជួយសំរាលភារៈប្តីរបស់នាងក្នុងការរកប្រាក់ចំណេញផងដែរ តាមរយៈការលក់ដំណាប់ ផ្លែឈើ និងបន្លែជ្រក់ផ្សេងៗនៅតាមចិញ្ចើមផ្លូវទីក្រុង។ កាលណោះនាងមានអារម្មណ៍មិនល្អសោះ នៅ ពេលដែលនាងមិនបានយកកញ្ចប់អំណោយដែលបានទទួលពីបងប្អូនជីដូនមួយរបស់នាងម្នាក់ឈ្មោះ ណេលីទៅប្រគល់អោយគេម្នាក់។ គួរបញ្ជាក់ផងដែរថា នាងណេលីបានធ្វើចំណាកស្រុកទៅប្រទេស អាឡឺម៉ង់ ហើយនាងបានស្នើសុំអោយ វ៉ាឡិនទីណា ប្រគល់អំណោយទាំងនេះដល់មិត្តម្នាក់របស់នាង ឈ្មោះថា អូលហ្គា។ មួយខែក៏បានកន្លងផុតទៅ។ នៅរសៀលថ្ងៃមួយ កាលដែលនាងវ៉ាឡិនទីណាកំពុង សម្រាកលើសាឡុង ក្រោយពីបំពេញការងារផ្ទះរួច ពេលនោះនាងក៏បានភ្ញាក់ព្រើត ពេលដែលនាងបាន ឮនរណាម្នាក់ហៅរកនាង។ សំឡេងនោះបានពោលថា៖ «ឆាប់ក្រោកឡើងយកប្រដាប់ចាក់វីដេអូទៅ អោយអូលហ្គាទៅ»។ នោះមិនមែនជាសំឡេងដែលនិយាយឮចេញមកក្រៅទេ។ វាជាសំឡេងដែល និយាយចេញពីខាងក្នុងចិត្តនាងវិញ។ ដោយក្តីស្រឡាំងកាំង នោះនាងវ៉ាឡិនទីណាក៏ក្រោកឡើងភ្លាម ស្លៀកសម្លៀកបំពាក់ជជុះរបស់នាង ហើយក៏បានដើរយួរកញ្ចប់អំណោយនោះឆ្ពោះទៅកាន់អគារនៃផ្ទះល្វែងរបស់នាងអូលហ្គា។ នៅពេលដែលនាងបានបើកទ្វារចូលខាងមុខអគារនៃផ្ទះល្វែងនោះ នាង បានសង្កេតឃើញថា មានស្ត្រីម្នាក់បានដើរចូលមកពីខាងក្រោយនាង។ មនុស្សចម្លែកនេះបានដើរ តាមជណ្តើរទៅកាន់ផ្ទះល្វែងរបស់នាងអូលហ្គា។ ពេលដែលនាងអូលហ្គាបើកទ្វារភា្លម នាងក៏បានរាក់ទាក់ ស្វាគមន៍ស្ត្រីទាំងពីរនាក់អោយចូលមកក្នុងផ្ទះរបស់នាង។ វ៉ាឡិនទីណាក៏ឆ្ងល់ថាតើមានអ្វីកើតឡើងនៅទីនេះ។ អូលហ្គាក៏បានណែនាំស្រ្តីទាំងពីរនាក់អោយបានស្គាល់គ្នា៖ «រ៉ូសា នេះគឺជាវ៉ាឡិនទីណា។ វ៉ាឡិនទីណា នេះគឺជារ៉ូសា»។ បន្ទាប់មក នាងក៏បានងាកទៅនាងរ៉ូសា ហើយនិយាយថា៖ «សូមអ្នក ឧស្សាហ៍និយាយលេងជាមួយវ៉ាឡិនទីណាផង»។ នាង រ៉ូសាបានចាប់ផ្តើមយំ ហើយបាននិយាយពន្យល់ ទាំងអួលដើមកថា នាងកំពុងប្រឈមនិងការលំបាកជាច្រើននៅផ្ទះ ហើយក៏គិតថាចង់ធ្វើអត្តឃាតខ្លួន ដែរ។ នាងក៏ខំស្វែងរកព្រះដែរ តែនាងមិនទាន់បានយល់ពីអ្វីដែលនាងកំពុងអាននៅក្នុងព្រះគម្ពីរដែរ។ នាងអូលហ្គាក៏និយាយថា៖ «វ៉ាឡិនទីណាក៏ជាគ្រីស្ទានម្នាក់ដែរ ហើយនាងពិតជាអាចជួយអ្នកបាន»។ វ៉ាឡិនទីណាក៏បានអញ្ជើញានាងរ៉ូសាមកចូលរួមសិក្សាព្រះគម្ពីរជាមួយនាង។ ហើយជាច្រើនខែក្រោយ មក នាងរ៉ូសាក៏បានទទួលបុណ្យជ្រមុជទឹក។ វ៉ាឡិនទីណាបាននិយាយថា បទពិសោធន៍មួយនេះបានគូសបញ្ជាក់ពីសារៈសំខាន់នៃការនៅជាប់ក្នុងព្រះគ្រីស្ទដែលបានពិពណ៌នានៅក្នុងគម្ពីរយ៉ូហាន 15៖ 7, 8 ព្រះយេស៊ូវបានមានបន្ទូលថា «បើអ្នករាល់គ្នានៅជាប់នឹងខ្ញុំ ហើយពាក្យខ្ញុំនៅជាប់ក្នុងអ្នករាល់គ្នា នោះចូរសូមអ្វីតាមតែប្រាថ្នាចុះ សេចក្តីនោះនឹងបានសំរេចដល់អ្នករាល់គ្នាជាមិនខាន។ ព្រះវរបិតាខ្ញុំបាន ដំកើងឡើង ដោយសេចក្តីនេះឯង គឺដោយអ្នករាល់គ្នាបង្កើតផលជាច្រើន យ៉ាងនោះអ្នករាល់គ្នានឹងធ្វើ ជាសិស្សខ្ញុំមែន»។ នៅពេលអ្នកមានទំនាក់ទំនងជិតស្និទ្ធជាមួយព្រះ ជាម្ចាស់ នោះទ្រង់អាចប្រាប់អ្នកពីកន្លែងដែលអ្នកត្រូវទៅ និងបុគ្គល ដែលអ្នកត្រូវនិយាយជាមួយ ។ អ្នកពិតជាអាចស្គាល់បំណងព្រះហឫទ័យ របស់ទ្រង់បាន» នេះបើតាមសម្តីរបស់នាងវ៉ាឡិនទីណា។