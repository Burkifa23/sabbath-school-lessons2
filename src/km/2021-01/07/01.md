---
title:  ជនជាតិអាសស៊ើរត្រូវដួលរលំ
date:  06/02/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 36 ; 39 ; របាក្សត្រទី2 32៖1-22; ពង្សាវតារក្សត្រទី2 18៖ 17-2 ពង្សាវតារក្សត្រទី2 20៖21; សាការី 3៖1-5។

> <p>ខចងចាំ</p>
> «ឱព្រះយេហូវ៉ានៃពួកពលបរិវារជាព្រះនៃសាសន៍អ៊ីស្រាអែល ដែលគង់ពីលើចេរូប៊ីនអើយ គឺទ្រង់ តែ1ព្រះអង្គ ដែលជាព្រះនៃអស់ទាំងសាសន៍នៅផែនដី ទ្រង់បានបង្កបង្កើតផ្ទៃមេឃ និងផែនដី» (អេសាយ 37៖16)។

ចូរស្រមើស្រមៃនូវសាច់រឿងនេះនៅក្នុងគំនិតរបស់លោកអ្នក។ មានបុរសស្គមស្គាំងម្នាក់ដើរដោយជើងទទេជាមួយកូនប្រុសទាំងពីររបស់គាត់។ គ្រួសារមួយទៀតផ្ទុករបស់របរទាំងអស់របស់ខ្លួនទៅ ក្នុងរទេះគោមួយ។ សត្វគោមើលទៅដូចជាមិនបានស៊ីអ្វីអស់រយៈពេលជាយូរមកហើយ។ អ្នកខ្លះមិនមាន រទេះអ្វីទាំងអស់ ដូច្នេះ ពួកគេក៏លីសែងរបស់របរទាំងអស់ដែលពួកគេមាននៅលើស្មារៀងខ្លួន។ មានទាហាន ដើរល្បាតនៅគ្រប់ទីកន្លែង ពួកគេខ្លះក៏គោះទ្វារក្រុង ហើយខ្លះទៀតក៏បាញ់ព្រួញមកលើប្រជាជនដែលនៅលើកំពូលជញ្ជាំងទីក្រុង។ មានសាកសពមនុស្សស្លាប់នៅគ្រប់ទិសទី។

ឥឡូវនេះ ចូរស្រមើស្រមៃនូវរូបភាពថ្មីមួយទៀត។ ស្តេចមួយអង្គគង់នៅលើបល្ល័ង្ក។ ប្រជាជន នាំយកទ្រព្យសម្បត្តិនិងអ្នកទោសសង្គ្រាមចួលមកឯទ្រង់។ អ្នកទោសខ្លះទូលអង្វរព្រះរាជាសុំអោយផ្តល់សេចក្តីមេត្តាករុណាដល់ខ្លួន។ ស្មៀនដែលបានសរសេរអំពីស្តេចនេះតែងតែចាប់ផ្តើមនូវកំណត់ត្រារបស់ខ្លួនដោយពាក្យទាំងនេះថា៖ «សានហេរីប ស្តេចស្រុកអាសស៊ើរ ទ្រង់ជាក្សត្រផែនដីទាំងមូល»។ ដកស្រង់ពី John Malcolm Russell, The Writing on the Wall (Winona Lake, Indiana: Eisenbrauns, 1999), pp. 137, 138។

រូបភាពដែលលោកអ្នកបានស្រមើស្រមៃនៅក្នុងគំនិតរបស់លោកអ្នកអំបាញ់មិញ វាគឺជារូបភាព ពិតនៅលើជញ្ជាំងនៃវិមានរបស់សានហេរីប។ បច្ចុប្បន្នផ្ទាំងរូបភាពស្រដៀងគ្នានេះ មានដាក់តាំងនៅ ក្នុងសារមន្ទីររបស់ចក្រភពអង់គ្លេស។ រូបភាពទាំងនេះបានពណ៌នានូវរឿងរ៉ាវដ៏គួរឱ្យភ្ញាក់ផ្អើលមួយចំនួនស្តី អំពីការរងទុក្ខនៃរាស្ត្ររបស់ព្រះ។