---
title:  ចូរបង្ហាញក្តីស្រឡាញ់របស់លោកអ្នកដល់ខ្ញុំ
date:  28/01/2021
---

បទគម្ពីរអេសាយ 12 គឺជាទំនុកចម្រៀងខ្លីមួយបទក្នុងការតម្កើងដល់ព្រះ។ បទចំរៀងនេះ ត្រូវ បានច្រៀងឡើងដើម្បីសរសើរតម្កើងព្រះ ចំពោះសេចក្ដីមេត្ដាករុណា និង សេចក្តីលួងលោមកំសាន្តចិត្តដ៏ខ្លាំងរបស់ទ្រង់។ បទនេះក៏ត្រូវបានច្រៀងដោយប្រជាជនអ៊ីស្រាអែល បន្ទាប់ពីព្រះបាននាំជនជាតិយូដា ត្រឡប់មកកាន់ដែនដីកំណើតរបស់គេវិញ។ អ្នកដែលលើកទំនុកនេះ បានច្រៀងប្រៀបធៀបសេចក្តីសន្យា របស់ព្រះ ដែលទ្រង់បានរំដោះរាស្ដ្ររបស់ទ្រង់អោយមានសេរីភាព ទៅនឹងគ្រាដែលទ្រង់បានសង្គ្រោះ ពួកគេពីទាសភាពនៅក្នុងស្រុកអេស៊ីព្ទ (សូមអានខគម្ពីរអេសាយ 11៖16)។ បទចម្រៀងនេះក៏ដូចគ្នា បេះបិទទៅនឹងបទចំរៀងដែលលោកម៉ូសេ និងជនជាតិអ៊ីស្រាអែលបានច្រៀង នៅពេលដែលព្រះជាម្ចាស់សង្គ្រោះពួកគេពីកងទ័ពរបស់ព្រះចៅផារ៉ោននៅសមុទ្រក្រហម (សូមអានបទគម្ពីរនិក្ខមនំ 15)។

`ចូរធ្វើការប្រៀបធៀបបទចំរៀងនៅក្នុងបទគម្ពីរអេសាយ 12 ទៅនឹងបទចំរៀងរបស់លោក ម៉ូសេនិងកូនចៀមនៅក្នុងខគម្ពីរវិវរណៈ 15៖2-4។ តើចម្រៀងទាំងពីរនេះតម្កើងព្រះអំពីអ្វី?`

គម្ពីរអេសាយ 12៖2 បានផ្តល់ជាតម្រុយដល់យើងថា ព្រះអង្គសង្គ្រោះដែលនឹងត្រូវយាង មកនោះគឺជាអង្គព្រះយេស៊ូវ។ ខនេះបានចែងថា «ព្រះជាម្ចាស់ជាអង្គសង្គ្រោះរបស់ខ្ញុំ» (អេសាយ 12៖ 2)។ ព្រះនាមរបស់ព្រះយេស៊ូវមានអត្ថន័យថា «ព្រះអង្គនឹងជួយសង្គ្រោះរាស្ត្រទ្រង់អោយរួចពីបាប» (ម៉ាថាយ 1៖21) ។

`តើហេតុអ្វីបានជាព្រះនាមរបស់ព្រះយេស៊ូវមានលក្ខណៈសំខាន់ម្លេ៉ះ? តើនាមនេះបានបង្ហាញ ប្រាប់យើងថាទ្រង់នឹងធ្វើអ្វីទៅ?`

ព្រះជាម្ចាស់ទ្រង់បានជួយសង្គ្រោះយើងរាល់គ្នា (អេសាយ 12៖2)។ ទ្រង់ក៏ជាផ្លូវដែលនាំយើងទៅរកសេចក្តីសង្រ្គោះដែរ។ ព្រះយេស៊ូវជាព្រះដ៏វិសុទ្ធរបស់ជនជាតិអ៊ីស្រាអែល។ ទ្រង់គង់នៅជា មួយយើង (អេសាយ 12៖6)។ សេចក្តីសន្យានេះមានអត្ថន័យគ្រប់គ្រាន់សម្រាប់យើង។ ចូរធ្វើការសញ្ជឹង គិតអំពីរឿងនេះមើល៖ ព្រះគង់នៅជាមួយយើង អូ! ព្រះយេស៊ូវបានធ្វើការអស្ចារ្យ។ ទ្រង់ក៏បានក្លាយមក ជាម្នាក់ដូចយើងដែរ នៅពេលដែលទ្រង់បានកើតមកជាមនុស្ស (យ៉ូហាន 1៖14) និង «បានស្នាក់នៅជាមួយនឹងយើងរាល់គ្នា» (យ៉ូហាន 1៖14)។ ទ្រង់បានសុគតជួសបាបរបស់យើងរាល់គ្នា។ ទ្រង់បានធ្វើ អោយត្រឡប់ជាតួបាបជំនួសយើងរាល់គ្នាវិញ(កូរិនថូសទី2 5៖21)។ ព្រះយេស៊ូវទ្រង់ធ្វើឱ្យមានសន្តិភាព។ ទ្រង់ក៏ជាសេចក្តីសុខសាន្តរបស់យើងដែរ (អេភេសូរ 2៖14)។

ពេលនេះយើងបានយល់ច្បាស់ហើយពីមូលហេតុ ដែលលោកអេសាយបានបរិយាយថាស្តេច ដែលនឹងត្រូវប្រសូតមកចេញពីពូជអំបូរអ៊ីសាយគឺពិតជាវិសេសណាស់។ ទ្រង់នឹងបាន «ទុកជាទង់ដល់ ជនជាតិទាំងឡាយ» (អេសាយ 11៖10)។ នៅពេលដែលព្រះយេស៊ូវត្រូវបានគេបោះដែកគោលព្យួរនៅ លើឈើឆ្កាង ទ្រង់បាននាំមនុស្សទាំងអស់មកឯទ្រង់ (យ៉ូហាន 12៖32, 33)។ រាស្ត្រសំណល់របស់ ទ្រង់នឹងបានត្រឡប់មករក «ព្រះដ៏មានឫទ្ធានុភាព»វិញ (អេសាយ 10៖21)។ ព្រះជាម្ចាស់នៃយើងរាល់គ្នា ទ្រង់ជាទារកដែលបានប្រសូតមកសំរាប់យើងរាល់គ្នា ហើយទ្រង់ជា«ម្ចាស់នៃមេត្រីភាព» (អេសាយ 9៖ 6)។

`សូមអានខគម្ពីររ៉ូម 3៖24។ ការប្រព្រឹត្តរបស់យើងរាល់គ្នានឹងមិនដែលបានល្អគ្រប់លក្ខណ៍ក្នុង ការជួយសង្រ្គោះយើងឡើយ។ តើវាមានន័យដូចម្តេច ដែលថាព្រះយេស៊ូវជាផ្លូវដែលនាំយើងទៅរកសេចក្តី សង្រ្គោះ? តើសេចក្ដីពិតក្នុងគម្ពីរនេះជួយអ្នកអោយមានសេចក្ដីសង្ឃឹមយ៉ាងដូចម្ដេច?`