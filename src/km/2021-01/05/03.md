---
title:  បុត្រតូចដែលបានប្រសូតមកដល់យើង
date:  25/01/2021
---

ពេលនេះ យើងនឹងក្រឡេកមើលអំពីបុត្រតូចដ៏ចម្បងមួយទៀតដែលនឹងត្រូវប្រសូតមក។ បុត្រ តូចមួយនេះជាបុត្រទីបីហើយ ដែលលោកអេសាយបានពណ៌នា។ ដូចដែលយើងបានឃើញរួចមក ហើយ កាលពីសប្តាហ៍មុននេះ លោកអេសាយបានបរិយាយប្រាប់យើងអំពីអេម៉ាញូអែល និងម៉ាហាស-សាឡាល- ហាស-បាស។

`តើមានអ្វីដែលពិសេស ចំពោះបុត្រតូចដែលនៅក្នុងគម្ពីរលោកអេសាយ 9៖6, 7?`

តើលោកអ្នកបានសង្កេតឃើញទេថា បុត្រតូចមួយអង្គនេះមាននាមជាច្រើនដល់ម្លេ៉ះ? នាម ឈ្មោះទាំងនេះបង្ហាញយើងអំពីរឿងរ៉ាវជាច្រើនស្តីអំពីទ្រង់។ នៅសម័យគម្ពីរ ស្ដេចនិងព្រះអាទិទេព ទាំងឡាយ មានព្រះនាមហៅជាច្រើន ដើម្បីបង្ហាញអោយមនុស្សឃើញថាពួកគេមានឫទ្ធានុភាពអស្ចារ្យ។

បុត្រតូចដែលលោកអេសាយបានរៀបរាប់នោះ «នឹងមានភាពអស្ចារ្យ» (អេសាយ 9៖6)។ ដូចគ្នានេះដែរ ទេវតារបស់ព្រះជាម្ចាស់បានប្រាប់ឪពុកសាំសុនថា ព្រះនាមរបស់ទ្រង់គឺ «អស្ចារ្យលើស ពីអ្វីដែលអ្នកស្មានដល់» (ពួកចៅហ្វាយ 13៖18)។ ក្នុងខទាំងពីរនេះ ពាក្យដែលសរសេរថា «អស្ចារ្យ» គឺ មានលក្ខណៈដូចគ្នា។ បន្ទាប់មក ទេវតារបស់ព្រះជាម្ចាស់ក៏ឡើងទៅស្ថានសួគ៌វិញតាមរយៈភ្លើងដែល ឆេះនៅលើអាសនៈដែលលោកម៉ាណូអាដុតសត្វជាតង្វាយថ្វាយដល់ព្រះជាម្ចាស់។ តាមរយៈរឿងនេះ ទេវតារបស់ព្រះចង់បង្ហាញយើងអោយដឹងថា ទ្រង់នឹងថ្វាយអង្គទ្រង់សំរាប់អំពើបាបរបស់យើងគ្រប់គ្នាក្នុងរយៈពេល1000ឆ្នាំទៀត។

បុត្រតូចដ៏ចម្បងនេះ ក៏ជាបុត្រមួយអង្គដែលយាងមកពីស្ថានសួគ៌ដែរ។ ទ្រង់មាននាមថា «ព្រះដ៏ មានឫទ្ធានុភាព» និង «ព្រះវរបិតាដែលគង់នៅអស់កល្បជានិច្ច» (លោកអេសាយ 9៖6)។ ព្រះគម្ពីរលូកា ក៏បានបរិយាយប្រាប់យើងថា ព្រះយេស៊ូវជា «កូនរបស់លោកអ័ដាម» ដែលជា «កូនរបស់ព្រះ» (លូកា 3៖ 38)។

បុត្រដ៏ចម្បង ដែលលោកអេសាយបានបរិយាយមកនេះ ក៏ជាស្តេចមកពីជំនួរវង្សរបស់ហ្លួង ដាវីឌដែរ។ ព្រះអង្គនឹងសោយរាជ្យនៅអស់កល្បជានិច្ច ព្រមទាំងជាស្តេចនៃសន្តិភាពតរៀងទៅ។

`សូមក្រឡេកមកមើលរឿងទាំងអម្បាលម៉ានស្តីអំពីបុត្រដ៏ចម្បងនេះ។ តើនរណាជាបុគ្គលតែម្នាក់គត់ដែលអាចជាបុត្រានេះទៅ? សម្រាប់ចម្លើយរបស់អ្នក សូមអានខគម្ពីរលូកា 2៖8-14។`

បុគ្គលមួយចំនួនបានព្យាយាមបរិយាយថា បុត្រតូចដ៏ចម្បងនេះគឺជាស្តេចហេសេគា។ ប៉ុន្តែ ព្រះគម្ពីរបានបង្ហាញយើងថា បុត្រនេះជាមនុស្សសាមញ្ញបំផុត។ គឺមានបុគ្គលតែម្នាក់គត់ដែលមានគ្រប់ ទាំងលក្ខណៈនេះ នោះគឺអង្គព្រះយេស៊ូវគ្រីស្ទ។ ទ្រង់ជាព្រះរាជបុត្រានៃព្រះដែលបានយាងមកកាន់យើង រាល់គ្នាពីស្ថានដ៏ខ្ពស់បំផុត។ ព្រះអង្គគឺជាព្រះដែលបានបង្កើតផែនដី និងរបស់សព្វសារពើទាំងអស់។ (យ៉ូហាន 1៖1-3, 14; កូល៉ុស 1៖5-17; កូល៉ុស 2៖9 ហេព្រើរ 1៖2)។ ព្រះយេស៊ូវបានប្រសូត មក ដើម្បីផ្តល់សេចក្តីសង្គ្រោះ ព្រមទាំងប្រទានសេចក្តីសុខសាន្តដល់យើងគ្រប់គ្នា។ ទ្រង់នឹងគង់នៅជា មួយយើងជានិច្ច (ម៉ាថាយ 28៖18-20)។ ព្រះអង្គទ្រង់នៅតែជាព្រះ ហើយជាមនុស្សដែរ នៅពេល ដែលទ្រង់បានយាងមករកយើងរាល់គ្នា។ នោះហើយជាមូលហេតុដែលទ្រង់ជ្រាបថាយើងមានភាពកម្សោយ និងកំពុងប្រយុទ្ធប្រឆាំងនឹងអំពើបាបរបស់យើង។