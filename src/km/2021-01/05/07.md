---
title:  ការសិក្សាបន្ថែម
date:  29/01/2021
---

«ក្នុងនាមជាឪពុកម្នាក់ គាត់តែងតែប្រាថ្នាចង់បានអ្វីគ្រប់យ៉ាងដែលល្អសម្រាប់កូនរបស់ ខ្លួន។ ឪពុកមើលមុខកូនតូចរបស់គាត់ បេះដូងរបស់គាត់ពោរពេញទៅដោយការភ័យខ្លាច នៅពេលដែល គាត់គិតអំពីរឿងរ៉ាវអាក្រក់ទាំងឡាយដែលអាចកើតឡើងនៅក្នុងជីវិតនេះ។ គាត់ចង់ការពារកូនរបស់គាត់ ពីអំណាចរបស់សាតាំង។ ឪពុកចង់រក្សាកូនប្រុសរបស់ខ្លួនឱ្យនៅឆ្ងាយពីអំពើបាបនិងមហាវិវាទនេះ។ ព្រះវរបិតា ទ្រង់ក៏មានទឹកព្រះទ័យដូចជាឪពុកម្នាក់នេះដែរ ហើយលើសជាងទៅទៀតផង។ ទ្រង់បានប្រទាន ព្រះរាជបុត្រាទ្រង់តែមួយដើម្បីធ្វើឱ្យប្រាកដថាកូនតូចៗរបស់យើងរាល់គ្នាអាចត្រូវបានសង្គ្រោះ»។ ដក ស្រង់ពី Ellen G. White, The Desire of Ages, p. 49។

«ព្រះយេស៊ូវទ្រង់សព្វព្រះទ័យក្នុងការបំពេញព័ន្ធកិច្ចជួយសង្គ្រោះមនុស្សជាតិដោយផ្ទាល់ ព្រះអង្គ។ គ្មានបុគ្គលណាអាចបំពេញព័ន្ធកិច្ចដ៏សំខាន់នេះបានឡើយ ទោះទាំងពួកទេវតា ឬ មនុស្សជាតិ ក្តី។ មានតែកូនមនុស្សមួយអង្គប៉ុណ្ណោះដែលអាចសុគតនៅលើឈើឆ្កាង និងធ្វើអ្វីដែលចាំបាច់ដើម្បីជួយ សង្គ្រោះយើងបាន។ ព្រះយេស៊ូវទ្រង់សព្វព្រះទ័យយាងមកតភ្ជាប់និស្ស័យជាមួយមនុស្សមានបាប។ បើទោះជាមនុស្សគ្មានភក្តីភាពចំពោះទ្រង់ក៏ដោយ ក៏ព្រះអង្គស្ម័គ្រចិត្តយាងមកយកកំណើតជាមនុស្សដូច យើង ដើម្បីខ្ចាយព្រះលោហិតទ្រង់ ទុកជាដង្វាយលោះបាបដល់យើងរាល់គ្នា។ ព្រះជាម្ចាស់បានប្រមើល មើលកំហុសរបស់មនុស្សទាំងឡាយពីស្ថានសួគ៌មក ហើយព្រះពិរោធរបស់ទ្រង់ចំពោះអំពើបាបប្រកបដោយការឆេះឆួលឡើងជាខ្លាំង។ ទ្រង់បានជ្រាបថា ដើម្បីជួយសង្គ្រោះមនុស្សអោយរួចពីបាបបាន នោះ ទ្រង់ត្រូវតែលះបង់ដ៏ធំមហិមា។ ប៉ុន្តែ ទោះជាយ៉ាងនេះក្តី ព្រះយេស៊ូវទ្រង់បានតាំងព្រះទ័យរបស់ទ្រង់រូចជាស្រេចហើយ ទ្រង់នឹងទទួលនូវអម្រែកគ្រប់បែបយ៉ាង ដើម្បីប្រទាននូវក្តីសង្ឃឹមដល់មនុស្សមានបាប» ដកស្រង់ពី Ellen G. White, The Signs of the Times, March 5, 1896។

**សំណួរពិភាក្សា**

`1. ដូចដែលយើងបានឃើញនៅក្នុងបទគម្ពីរអេសាយជំពូក 11 ព្រះជាម្ចាស់បានបង្ហាញយើងអោយឃើញពីការយាងមករបស់ព្រះយេស៊ូវក្នុងរូបភាពតែមួយ។ នេះក៏អាចជាមូលហេតុដែលជនជាតិយូដាមួយចំនួនមិនព្រមទទួលស្គាល់ព្រះយេស៊ូវនៅពេលដែលទ្រង់យាងមកជាលើកដំបូង។ ពួកគេបែរជាគិតថាព្រះយេស៊ូវ នឹងធ្វើការដែលកើតឡើងតែនៅពេលដែលទ្រង់យាងមកជាលើកទីពីរវិញ។ តើកំហុសរបស់ពួកគេជួយយើងអោយយល់ពីមូលហេតុដ៏សំខាន់នៃការបង្រៀនរបស់ព្រះគម្ពីរ ស្តីអំពីអ្វីដែលនឹងត្រូវកើតឡើង នៅ ពេលដែលទ្រង់យាងមកជាលើកទីពីរ ដោយរបៀបណា? តើទស្សនៈដែលខុសឆ្គង ស្តីអំពីការយាងមកជាលើកទីពីររបស់ព្រះយេស៊ូវអាចធ្វើឱ្យមនុស្សជាច្រើនជឿលើសេចក្តីបោកប្រាស់នៅគ្រាជាន់ក្រោយ របស់សាតាំងនេះយ៉ាងដូចម្តេច? (សម្រាប់ចម្លើយរបស់អ្នកសូមអាន Ellen G. White, The Great Controversy, chapter 39)។`