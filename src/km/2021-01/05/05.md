---
title:  ព្រះយេស៊ូវគឺជាឫសគល់ និងមែកធាង
date:  27/01/2021
---

`សូមអានខគម្ពីរអេសាយ 11៖1។ ក្រុមគ្រួសាររបស់ហ្លួងដាវីឌត្រូវបានគេហៅថា «គ្រួសាររបស់ អ៊ីសាយ» នៅក្នុងអេសាយ 11៖1។ លោកអេសាយបានបរិយាយថា គ្រួសារអ៊ីសាយគឺនឹងបានដូចជា ដើមឈើដែលត្រូវបានគេកាប់រំលំ។ កូនឈើតូចថ្មី នឹងដុះចេញពន្លកពីដើមឈើដែលងាប់នោះ។ តើនរណា ជា «កូនឈើតូចថ្មី» ដែលតំណាងអោយន័យធៀបនេះ? (សូមអានខគម្ពីរសាការី 3៖8 និងសាការី 6៖ 12 សម្រាប់ចម្លើយអ្នក)។`

«គល់របស់អ៊ីសាយ» គឺជាន័យធៀបនោះទេ។ អ៊ីសាយគឺជាឪពុករបស់ហ្លួងដាវីឌ។ ដូច្នេះហើយ គល់ឈើនេះ ចង់បង្ហាញអោយ យើងដឹងថា នឹងមានពូជពង្សជំនាន់របស់ហ្លួងដាវីឌបានធ្លាក់ពីអំណាច (ដានីយ៉ែល 4៖10-17, 20-26)។ ប៉ុន្តែ «មានកូនឈើតូចមួយ» (អេសាយ 11៖1) ឬ «មែកធាង» (អេសាយ 11៖1) នឹងដុះចេញ ពីគល់ឈើដែលងាប់នោះ។ ន័យធៀបនេះចង់បង្ហាញអោយយើងដឹង ថា នឹងមានក្សត្រាថ្មីមួយអង្គកើតចេញពីជំនួរហ្លួងដាវីឌ។

`ស្តេចថ្មីនេះមានព្រះនាមថា «មែកធាង» (អេសាយ 11៖1)។ ព្រះអង្គក៏មាននាមដែរថា «ឫស គល់នៃអ៊ីសាយ» (អេសាយ 11៖10)។ តើមហាក្សត្រថ្មីអង្គនេះ អាចដូចគ្នានឹងមែកធាងដែលចេញពី គ្រួសារអ៊ីសាយយ៉ាងដូចម្តេចទៅ ប្រសិនបើទ្រង់ក៏ជាឫសកែវដែលដុះជាដើមឈើដែរនោះ? តើពាក្យនេះអាចមានន័យយ៉ាងដូចម្តេច? (សម្រាប់ចម្លើយរបស់អ្នកសូមអានខគម្ពីរវិវរណៈ 22៖16)។`

ចម្លើយតែមួយគត់ដែលមានន័យគ្រប់គ្រាន់គឺ អង្គព្រះយេស៊ូវគ្រីស្ទ។ ព្រះអង្គជា «ឫស ហើយ ជាពូជហ្លួងដាវីឌ» (វិវរណៈ 22៖16)។ ព្រះយេស៊ូវគឺជាពូជពង្សជំនាន់ក្រោយរបស់ដាវីឌ (លូកា 3៖ 23- 31)។ ទ្រង់ក៏ជាពូជពង្សរបស់លោកអ័ដាមដែលជា «ព្រះរាជបុត្រានៃព្រះ» ដែរ (លូកា 3៖38)។ តើលោកអ័ដាមជាកូនរបស់ព្រះយ៉ាងដូចម្តេច? ព្រះយេស៊ូវបានបង្កើតលោកមក (សូមអានយ៉ូហាន 1៖ 1-3, 14)។ ដូច្នេះ ព្រះយេស៊ូវគឺជាព្រះបិតាដំបូងរបស់ដាវីឌ ហើយក៏ជាពូជពង្សជំនាន់ក្រោយរបស់ហ្លួងដាវីឌដែរ។

`តើព្រះមហាក្សត្រថ្មីធ្វើអ្វីខ្លះដើម្បីដោះស្រាយបញ្ហាបាបនិងអំពើអាក្រក់? សម្រាប់ចម្លើយរបស់ លោកអ្នកសូមអានបទគម្ពីរអេសាយ 11 ។`

ព្រះមហាក្សត្រថ្មីនេះនឹងដាក់ទោសដល់មនុស្សអាក្រក់ ហើយនឹងនាំមកនូវសន្តិភាពវិញ។ ព្រះអង្គនឹងដោះលែងរាស្ត្ររបស់ទ្រង់អោយមានសេរីភាព ហើយនឹងនាំពួកគេត្រឡប់មករស់នៅទឹកដី អ៊ីស្រាអែល និងស្រុកយូដាវិញ (ប្រៀបធៀបអេសាយ 10៖20-22)។ នឹងគ្រប់គ្រង ហើយបង្រួបបង្រួម ទឹកដីទាំងពីររបស់ទ្រង់ឡើងវិញអោយដូចជាស្តេចដាវីឌដែរ។ ប៉ុន្តែ ព្រះមហាក្សត្រថ្មីនេះនឹងមានអំណាច ឫទ្ធានុភាពខ្លាំងជាងដាវីឌទៅទៀត។ ព្រះអង្គនឹងនាំមកនូវសេចក្តីសុខសាន្តដល់អស់ទាំងសត្វដែលកំរើក មានជីវិតទាំងឡាយ។ នៅគ្រានោះ សត្វទាំងឡាយនឹងមិនស៊ីសាច់គ្នាវាជាអាហារទៀតឡើយ ហើយពួក វានឹងរស់នៅជាមួយគ្នាដោយសុខសាន្ត (អេសាយ 11៖6-9)។