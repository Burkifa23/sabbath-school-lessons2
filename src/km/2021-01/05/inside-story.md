---
title:  រឿងខ្លី
date:  29/01/2021
---

#### ក្មេងប្រុសបីនាក់ដែលបានបាត់ខ្លួន

មានគិលានុបដ្ឋាយិកាម្នាក់ ដែលមានឈ្មោះថា ម៉ាថា អាគីរេ និងស្វាមីរបស់នាងដែលជា គ្រូពេទ្យប្រចាំការនៅទីនោះដែរដែលមានឈ្មោះថា លូវិស អាបូញ៉ែ ពួកគេមានសេចក្តីសោមនស្សរីករាយ ជាខ្លាំងជាមួយនឹងការប្រារព្ធពិធីអបអរសាទរទិវាឯករាជ្យនៃជនជាតិម៉ិចសិកូ នៅកណ្តាលក្រុង។ នៅពេល នោះ ស្រាប់តែមានអតីតអ្នកជំងឺម្នាក់បានរំខានកិច្ចសន្ទនារបស់ពួកគេ។ ស្ត្រីចំណាស់ម្នាក់ដែលមានឈ្មោះ ថា លោកយាយ អាណា បាននិយាយថា៖ «ម៉ាថាខ្ញុំចង់និយាយជាមួយអ្នកបន្តិច»។ គាត់បានពន្យល់ថា កូនប្រសាប្រុសរបស់គាត់បានទទួលមរណភាព កាលពី7ថ្ងៃមុននៅអាយុ33ឆ្នាំ ក្រោយពីមានការគាំង បេះដូង។ ពេលនោះ កូនស្រីរបស់គាត់ក៏បានជាប់ពន្ធនាគារអស់រយៈពេល8ឆ្នាំមកហើយ។ ពួកគេបានបន្សល់ ទុកឱ្យគាត់នូវចៅប្រុសបីនាក់អាយុ10ឆ្នាំម្នាក់ 9ឆ្នាំម្នាក់ និង7ឆ្នាំម្នាក់។ គាត់មិនអាចធ្វើការបានទៀត ទេ ហើយគាត់ក៏មិនអាចថែរក្សាពួកគេបានទៀតដែរ។ លើសពីនេះទៅទៀត ចៅប្រុសគាត់ទាំងនោះមានសេចក្តីទុក្ខសោក និងក្រៀមក្រំណាស់។ គាត់បាននិយាយថា «ខ្ញុំមិនដឹងថាត្រូវធ្វើយ៉ាងម៉េចទេ»។ ម៉ាថា នាងក៏មិនដឹងថាត្រូវធ្វើដូចម្តេចដែរ ទើបនាងក៏បានទៅពិគ្រោះយោបល់ជាមួយគ្រូគង្វាលប្រចាំ ព្រះវិហារនាង។ លោកគ្រូគង្វាលក៏បានណែនាំអោយនាងទៅអញ្ជើញក្មេងប្រុសទាំងនោះ មកចូលរួមក្នុងកម្មវិធីសប្តាហ៍នៃការអធិស្ឋានរបស់កុមារ ដែលមានចំណងជើងថា “សេះពិសេស”។ កម្មវិធីនេះមាន ចំណងជើងថា “ព្រះយេស៊ូវទ្រទ្រង់នូវខ្សែជីវិតខ្ញុំ” ដែលវានឹងចាប់ផ្តើមនៅពីរសប្តាហ៍ទៀត។ លោកយាយ អាណាក៏យល់ព្រមបញ្ជូនចៅប្រុសរបស់គាត់ទៅចូលរូមក្នុងកម្មវិធីប្រជុំពេលល្ងាចនោះ។ ចៅប្រុសច្បង របស់លោកយាយ ឈ្មោះជូនអាយុ10ឆ្នាំ ដំបូងឡើយវាបានបដិសេធថាមិនចង់ទៅទេ ព្រោះវាមិនដែល បានចូលក្នុងព្រះវិហារសោះ។ ចំណែកឯចៅប្រុសកណ្តាលរបស់គាត់ ដែលមានអាយុប្រាំបួនឆ្នាំ ឈ្មោះថា លូវីស វាមិនដែលបានឮអំពីព្រះទាល់តែសោះពីមុនមក ប៉ុន្តែវាមានចិត្តចង់រៀនសូត្របន្ថែមទៀត។ វាបានយំសោកនៅពេលដែលវាបានដឹងថាព្រះយេស៊ូវបានសុគតជួសអំពើបាបរបស់វា។ រឿងនេះបាន រំឭកវាផងដែរអំពី មរណភាពរបស់ឪពុកវា។ រីឯចៅប្រុសពៅរបស់លោកយាយដែលមានឈ្មោះថា ហ្វ្រាន-

ស៊ីស្កូ អាយុ7ឆ្នាំ វាបានដេកលក់រហូតនៅថ្ងៃដំបូងនេះ។ មិនយូរប៉ុន្មាន ក្មេងប្រុសម្នាក់ៗក៏ចេះមានចិត្ត អន្ទះសាចង់ចូលរួមការប្រជុំនេះ។ យាយអាណាបានសង្កេតឃើញថា ចៅៗរបស់គាត់មានសំលៀកបំពាក់ ថ្មីៗដែលបានទទួលពីសមាជិកក្រុមជំនុំ ហើយគាត់ក៏បានគិតថា ពួកគេប្រាកដជាចង់ទៅទទួលអំណោយ ទៀតហើយ។ ដោយភាពភ្ញាក់ផ្អើល លោកយាយក៏បានដឹងថា ចៅៗរបស់គាត់មិនបានខ្វល់អំពីសម្លៀក បំពាក់ថ្មីនោះទេ។ ពួកគេចង់រៀនអំពីព្រះយេស៊ូវទេតើ។ ក្មេងប្រុសទាំងពីរបានដក់ចិត្តស្រឡាញ់ព្រះយេស៊ូវ ក្នុងអំឡុងសប្តាហ៍នៃការអធិស្ឋាន ហើយពួកគេក៏បានទៅចូលរួមថ្វាយបង្គំព្រះនៅឯព្រះវិហារជារៀងរាល់សប្តាហ៍ ក្រោយពីកម្មវិធីនោះបានបញ្ចប់ទៅ។ ម៉ាថាក៏បានចាប់ផ្តល់នូវមេរៀនសិក្សាព្រះគម្ពីរសម្រាប់ កុមារ ដល់ក្មេងប្រុសទាំងនោះជារៀងរាល់រសៀលថ្ងៃបរិសុទ្ធ។ ប្រាំមួយខែក្រោយមកគ្រូគង្វាលបាន អញ្ជើញក្មេងប្រុសទាំងនោះទៅចូលរួមបោះជំរុំផ្សងព្រេងមួយ។ ក្មេងប្រុសទាំងនេះបានជក់ចិត្តនឹងកិច្ចថ្វាយបង្គំពេលព្រឹកនិងពេលល្ងាច។ នៅក្នុងកម្មវិធីថ្វាយបង្គំមួយ មានក្មេងប្រុសពិការម្នាក់អាយុ9ឆ្នាំបាន ឡើងចែកចាយនូវទីបន្ទាល់មួយ ហើយវាក៏បានប្រកាសថាវាចង់ទទួលបុណ្យជ្រមុជទឹក។ លូវីសចាប់ អារម្មណ៍នឹងរឿងនេះណាស់ ហើយវាក៏បានសម្រេចចិត្តថាវាក៏ចង់ថ្វាយចិត្តរបស់វាទៅព្រះយេស៊ូវដែរ។ នៅពេលដែលវាបានប្រាប់បងប្អូនរបស់វាអំពីរឿងនេះ ពួកគេក៏បានប្រកាសថាពួកគេ ចង់ទទួលបុណ្យ ជ្រមុជទឹកដែរ។ ព្រះវិហារបានរៀបចំចាត់ចែងសម្រាប់ថ្ងៃដ៏ពិសេសនេះ។ សព្វថ្ងៃនេះក្មេងប្រុសនីមួយៗ មានអាយុ15ឆ្នាំ 13ឆ្នាំ និង12ឆ្នាំហើយ។ ពួកគេជាអ្នករៀបចំប្រព័ន្ធបំពងសំឡេងនិងរូបភាពប្រចាំ ព្រះវិហារនៅថ្ងៃបរិសុទ្ធ។ លូវីសបានចែកចាយនូវសេចក្ដីអធិប្បាយចំនួន 6ដងរួចមកហើយ វាមានបំណងនឹងក្លាយជាគ្រូគង្វាលម្នាក់។ «ចៅប្រុស ទាំងបីរបស់ខ្ញុំពិតជាមានលក្ខណៈខុសប្លែកទាំងស្រុង ពីកាលមុនដែល ខ្ញុំទៅស្នើសុំជំនួយនៅថ្ងៃបុណ្យឯករាជ្យ កាលពី5 ឆ្នាំមុន» លោកយាយ អាណាបានមានប្រសាសន៍។ «ខ្ញុំសូមអរគុណដល់ ម៉ាថា និងប្តីរបស់នាង លូវីសណាស់។ ទោះជាយ៉ាងនេះក្តី លោកលូវីសបានមានប្រសាសន៍ថា សូមថ្វាយព្រះពរ និងព្រះកិត្តិនាមនេះដល់ព្រះដ៏បរិសុទ្ធវិញចុះ»។ លោកបាន មានប្រសាសន៍ថា ព្រះវិញ្ញាណបរិសុទ្ធទេដែលជាអ្នកធ្វើការនេះ។

ខ្ញុំធំឡើងនៅក្នុងទីក្រុងស៊ីប ដែលជាប្រទេសដែលកាន់សាសនាគ្រីស្ទ។ ប៉ុន្តែ គ្រួសារខ្ញុំ គ្រាន់តែជាគ្រីស្ទសាសនិកប៉ុណ្ណោះ។

ពេលដែលខ្ញុំអាយុបាន 12ឆ្នាំ ខ្ញុំបានធ្លាក់ខ្លួនឈឺ ហើយគ្មានវេជ្ជបណ្ឌិតណាដែលអាចជួយ ខ្ញុំអោយធូរស្រាលបានឡើយ។ ដូច្នេះ ខ្ញុំបានចាប់ផ្តើមស្វែងរកព្រះ។ ខ្ញុំបានចូលទៅឯព្រះវិហារផ្សេងៗ គ្នា ដោយមានសេចក្តីសង្ឃឹមថានឹងបានជា។ ខ្ញុំបានក្រាបចុះនៅចំពោះរូបសំណាក ហើយអុជធូប ដោយ គិតថាការធ្វើបែបនេះ អាចបញ្ចុះបញ្ចូលព្រះអោយជួយដល់ខ្ញុំបាន។ ប៉ុន្តែ វាមិនបានការទាល់តែសោះ។

ជាច្រើនឆ្នាំក្រោយមក នៅពេលដែលខ្ញុំមានអាយុ 30ឆ្នាំ ខ្ញុំបានរកឃើញខិត្តប័ណ្ណមួយនៅក្រោមទ្វាររបស់ខ្ញុំដែលផ្សព្វផ្សាយពីការបង្រៀន អំពីបូរាណវិទ្យា និងរឿងរ៉ាវជាច្រើននៅតាមសាលសា-ធារណៈ។ ប្រធានបទប្រចាំយប់ត្រូវបានសរសេរនៅក្នុងនោះ។ ទោះបីខ្ញុំមិនបានដឹងអំពីវានៅពេលនោះ ក៏ដោយ ដែលការផ្សាយដំណឹងល្អត្រូវបានរៀបចំឡើងដោយព្រះវិហារសេវេនដេយអាត់វេនទីស្ទ។

ខ្ញុំមិនចាប់អារម្មណ៍ទេ។ ប៉ុន្តែ មានប្រធានបទមួយ ដែលនៅចំកណ្តាលនៃបញ្ជីប្រធានបទនានាបានទាក់ទាញចំណាប់អារម្មណ៍ខ្ញុំនោះគឺ៖ «អ្នកដែលប្រឆាំងនឹងព្រះគ្រីស្ទ ហើយនិងលេខ 666»។ ខ្ញុំបាន សម្រេចចិត្តចូលរួមស្តាប់ពីប្រធានបទមួយនោះ។

បទបង្ហាញដ៏រស់រវើកបានធ្វើអោយខ្ញុំចាប់អារម្មណ៍ ហើយខ្ញុំបានសម្រេចថានឹងចូលរួមនៅក្នុង កម្មវិធីផ្សាយដំណឹងល្អដែលនៅសល់។ នៅថ្ងៃបញ្ចប់ អ្នករៀបចំកម្មវិធីបានអញ្ជើញអ្នកចូលរួមទាំងអស់ អោយមកថ្វាយបង្គំនៅឯព្រះវិហារសេវេនដេយអាត់វេនទីស្ទ។

ខ្ញុំបានចាប់ផ្តើមចូលរួមថ្វាយបង្គំជាប្រចាំ ហើយនៅទីបំផុតក៏បានយល់ច្បាស់លើគោលជំនឿ អាត់វេនទីស្ទ។ ប៉ុន្តែ ខ្ញុំមានការស្ទាក់ស្ទើរអំពីការធ្វើពិធីជ្រមុជទឹក។ នីកូស៊ី (Nicosia) គឺជាទីក្រុងតូច មួយគួរសម ហើយសង្គមក៏មានភាពស្និទ្ធស្នាលគ្នាផងដែរ ម្ល៉ោះហើយ ខ្ញុំឆ្ងល់ថា តើមិត្តភក្តិ និងក្រុមគ្រួសារ របស់ខ្ញុំនឹងមានប្រតិកម្មយ៉ាងណា ប្រសិនបើពួកគេបានរកឃើញថាខ្ញុំបានបោះបង់ចោលកុមារភាពរបស់ ខ្ញុំ ដើម្បីក្លាយជាអ្នកសេវេនដេយអាត់វេនទីស្ទ។

អស់រយៈពេល 10 ឆ្នាំហើយ ដែលខ្ញុំបានពិចារណាថា តើវាជាការចាំបាច់ឬ ដែលត្រូវធ្វើបុណ្យ ជ្រមុជទឹក។ តើវាអាចធ្វើអោយខ្ញុំក្លាយមកជាមនុស្សដែលកាន់តែប្រសើរឬ? តើខ្ញុំត្រៀមខ្លួនក្នុងការកាន់ និងរស់នៅតាមរបៀបព្រះវិហារនេះហើយឬនៅ?

លោកគ្រូគង្វាលបានព្យាយាមអត់ធ្មត់។ យូរៗ ទៅយើងបានក្លាយមកជាមិត្តល្អ។ បន្ទាប់ពីការ លើកទឹកចិត្តមួយចំនួនដ៏សុភាពរាបសា ខ្ញុំក៏បានធ្វើបុណ្យជ្រមុជទឹក។ ខ្ញុំមិនដែលសោកស្តាយដែលបាន សម្រេចចិត្តធ្វើយ៉ាងដូច្នោះទេ។

ជាច្រើនឆ្នាំបានកន្លងមក ចាប់តាំងពីថ្ងៃដ៏ស្រស់បំព្រងមួយនោះ។ សព្វថ្ងៃ ខ្ញុំអាយុ 55ឆ្នាំ ហើយនៅតែសកម្មនៅក្នុងគ្រួសារនៃព្រះវិហារដ៏តូចរបស់ យើង។ ខ្ញុំបង្រៀនថ្នាក់សប្បាតហ៍ស្គូល និងធ្វើការជាមួយលោកគ្រូគង្វាល ដែលទើបតែផ្លាស់មកថ្មីក្នុងការបង្កើតគេហទំព័រមួយ ដើម្បីផ្សាយដំណឹង ល្អដល់ប្រជាជនស៊ីប។