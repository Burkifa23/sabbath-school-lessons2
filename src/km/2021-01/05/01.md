---
title:  ព្រះនៃសេចក្តីសុខសាន្ត
date:  23/01/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 9៖1-5; អេសាយ 9៖6, 7; អេសាយ 9៖ 8-10៖34; អេសាយ 11; អេសាយ 12៖1-6។

> <p>ខចងចាំ</p>
> «ដ្បិតមានបុត្រ1កើតដល់យើង ព្រះទ្រង់ប្រទានបុត្រា1មកយើងហើយ ឯការគ្រប់គ្រងនឹងនៅលើស្មារបស់បុត្រនោះ ហើយគេនឹងហៅព្រះនាមទ្រង់ថា ព្រះដ៏ជួយគំនិតយ៉ាងអស្ចារ្យ ព្រះដ៏មានព្រះចេស្តា ព្រះ វរបិតាដ៏គង់នៅអស់កល្ប និងជាម្ចាស់នៃមេត្រីភាព» (អេសាយ 9៖6)។

«លោកបណ្ឌិត រ៉ូបឺត អូបេណេមៀរ ជាអ្នកទទួលបន្ទុកក្រុមមួយ ដែលបានផលិតនូវគ្រាប់បែក បរិមាណូដំបូងគេបង្អស់។ លោកបណ្ឌិតអូបេណេមៀរបានឆ្លើយនូវសំណួរស្តីអំពីគ្រាប់បែកបរិមាណូនោះពី សំណាក់សមាជិកសភាមួយក្រុមនៅសហរដ្ឋអាមេរិក។ ក្រុមនេះបានសួរលោកបណ្ឌិតថា តើមានអ្វីដែល អាចការពារមនុស្សពីគ្រាប់បែកបរិមាណូនេះបានឬទេ។ លោកបណ្ឌិតអូបេណេមៀរបានមានប្រសាសន៍ថា «ពិតជាមាន»។ បន្ទាប់មក សមាជិកសភាបានសួរថា «តើនោះជាអ្វីទៅ?»។ លោកបណ្ឌិត អូបេណេមៀរបាន ក្រឡេកមើលទៅឯពួកគេ រួចគាត់មានប្រសាសន៍ថា៖ «មានសន្តិភាព» ។ ដកស្រង់ចេញពី Paul Lee Tan, Encyclopedia of 7,000 Illustrations: Signs of the Times (Rockville, MD: Assur-ance Publishers, 1985), p. 989។

សន្តិភាពគ្រាន់តែជាសុបិនសម្រាប់មនុស្សភាគច្រើនប៉ុណ្ណោះ។ មានបុគ្គលមួយចំនួនបាននិយាយ ថា ផែនដីយើងនេះមានសន្តិភាពត្រឹមតែ8ភាគរយនៃប្រវត្តិសាស្ត្ររបស់វាប៉ុណ្ណោះ។ ប្រវត្តិសាស្រ្តបានបង្ហាញ អោយយើងឃើញថា មនុស្សបានបំពាននូវកិច្ចព្រមព្រៀងយ៉ាងតិច 8000 ដង (Paul Lee Tan, p. 987)។ មនុស្សគ្រប់គ្នារំពឹងថាសង្គ្រាមលោកលើកទី1 នឹងក្លាយជាសង្គ្រាមចុងក្រោយបំផុតដែលមិនធ្លាប់ មាន។ ប៉ុន្តែ យើងរាល់គ្នានៅតែឃើញមានសង្គ្រាមជាបន្តបន្ទាប់។

សប្តាហ៍នេះយើងនឹងអានអំពីបុគ្គលតែម្នាក់គត់ដែលអាចផ្តល់ឱ្យយើងនូវសន្តិភាពពិតប្រាកដនិងអស់កល្បជានិច្ច គឺព្រះយេស៊ូវ។