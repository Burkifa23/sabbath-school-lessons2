---
title:  លែងមានទុក្ខព្រួយទៀតហើយចំពោះអស់អ្នកដែលរងទុក្ខ
date:  24/01/2021
---

`ខគម្ពីរអេសាយ 9៖1 ចាប់ផ្តើមដោយពាក្យ «ប៉ុន្តែ» នៅពេលដែលប្រយោគមួយចាប់ផ្តើម ដោយពាក្យនេះ យើងដឹងភ្លាមៗថា នឹងមានអ្វីថ្មី ឬប្លែកគ្នាហៀបនឹងកើតឡើងហើយ។ តើខគម្ពីរ អេសាយ 9៖1 បង្ហាញការផ្លាស់ប្តូរអ្វីខ្លះ? តើការផ្លាស់ប្តូរនេះ ខុសគ្នាពីអ្វីដែលយើងបានឃើញនៅក្នុង បទគម្ពីរអេសាយ 8 យ៉ាងដូចម្តេច?`

ខគម្ពីរអេសាយ 8៖21, 22 បង្ហាញយើងពីអ្វីដែលកើតឡើងចំពោះមនុស្សដែលងាកចេញ ពីព្រះ ហើយបែរទៅរកវិញ្ញាណអាក្រក់។ ពួកគេនឹងបាត់បង់នូវសេចក្តីសង្ឃឹមទាំងអស់។ «រួចងាក មើលទៅផែនដីឃើញមានសុទ្ធតែសេចក្តីលំបាក សេចក្តីងងឹតឈ្លប់ សូន្យសុងគ្របសង្កត់ ដោយវេទនា ចិត្ត ហើយនឹងត្រូវបណ្តេញទៅក្នុងសេចក្តីងងឹតយ៉ាងក្រាស់» (អេសាយ 8៖22)។ ប៉ុន្តែ ពេលវេលានឹង មកដល់នៅពេលដែល «នឹងមិនមានចិត្ដធ្ងន់ទៀតទេសំរាប់ [ប្រជាជន នៅកាលីឡេ] ដែលកំពុងរងទុក្ខ» (អេសាយ 9៖1)។ ព្រះជាម្ចាស់បានជ្រើសរើសប្រជាជនស្រុកកាលីឡេ លើសជាងប្រជាជនទាំងអស់របស់ ព្រះអង្គសម្រាប់ព្រះពរពិសេស។ ខគម្ពីរអេសាយ 9៖2 បានពណ៌នាប្រាប់យើងអំពីព្រះពរពិសេសនេះ៖ «ឯបណ្តាជនដែលដើរក្នុងសេចក្តីងងឹត គេបានឃើញពន្លឺយ៉ាងធំ»។ ពន្លឺគឺជានិមិត្តរូបមួយសំដៅទៅអង្គ ព្រះយេស៊ូវ។ បន្ទាប់មក ព្រះ «នឹងធ្វើឲ្យប្រជាជាតិ [អ៊ីស្រាអែល] រីកចំរើនឡើង» (អេសាយ 9៖3)។ រឿងនោះនឹងកើតឡើងទៅបានដោយសារព្រះ «ដ្បិតទ្រង់បានបំបាក់នឹម ដែលសង្កត់លើគេ និងដងរែក នៅស្មាគេ ហើយដំបងរបស់ពួកអ្នកដែលសង្កត់សង្កិនគេផង» (អេសាយ 9៖4)។

ហេតុអ្វីបានជាលោកអេសាយនិយាយអំពីស្រុកកាលីឡេ? ពីព្រោះស្រុកកាលីឡេគឺជាផ្នែកមួយនៃទឹកដីដំបូងបង្អស់ ដែលអ៊ីស្រាអែលបានបាត់បង់ក្នុងសង្គ្រាម។ នៅពេលដែលស្តេចអ័ហាសបាន សុំជំនួយពីស្តេច ទីកឡាត - ភីលេស៊ើ ទីបី ដើម្បីជួយសង្រ្គោះទ្រង់នោះ ទីកឡាត - ភីលេស៊ើបានកាន់ កាប់តំបន់ស្រុកកាលីឡេ និងតំបន់ ជុំវិញទន្លេយ័រដាន់រូចទៅហើយ ។ សេ្តចអង្គនេះ ក៏បានរាប់បញ្ចូល តំបន់ទាំងនេះជាផ្នែកនៃនគររបស់ទ្រង់ (ពង្សាវតារក្សត្រទី2 15៖29) ព្រមទាំងបានចាប់យកប្រជាជន មួយចំនួនដែលរស់នៅទីនោះផងដែរ។ ដូច្នេះសាររបស់ហោរាអេសាយគឺ៖ ទឹកដីដំបូងដែលបានបាត់បង់ ទៅពួកអាសសើុរ វានឹងបានជាទឹកដីដំបូងដែលព្រះបានដោះលែងដែរ។

តើព្រះជាម្ចាស់ប្រើមធ្យោបាយអ្វីដើម្បីរំដោះប្រជារាស្ត្ររបស់ទ្រង់អោយមានសេរីភាពវិញ? សម្រាប់ចម្លើយរបស់អ្នក សូមអានខគម្ពីរអេសាយ 9៖6, 7 តើព្រះជាម្ចាស់បានផ្តល់នូវសារពិសេសនៅ ក្នុងខគម្ពីរអេសាយ 9៖1-5 តាំងពីពេលណាមក? ហើយតើទ្រង់បានធ្វើយ៉ាងដូចម្តេច? សូមអានខគម្ពីរ ម៉ាថាយ 4៖12-25 ផងដែរ។

តើព្រះយេស៊ូវចាប់ផ្តើមបំពេញព្រះព័ន្ធកិច្ចរបស់ទ្រង់សំរាប់ព្រះនៅលើផែនដីនេះនៅទីណា? ប្រាកដហើយ នៅស្រុកកាលីឡេ ព្រះយេស៊ូវប្រកាសផ្សាយដំណឹងល្អអំពីនគររបស់ព្រះនៅស្រុកកាលីឡេ។ ទ្រង់បានព្យាបាលអ្នកឈឺ និងរំដោះអស់អ្នកដែលត្រូវអារក្សសង្កត់សង្កិនអោយមានសេរីភាពឡើងវិញ (ម៉ាថាយ 4៖24)។

ការងាររបស់ព្រះយេស៊ូវ គឺជាគំរូដ៏ឥតខ្ចោះមួយ ឆ្លុះបញ្ចាំងបែបបទដែលបានកើតឡើងក្នុងសម័យសញ្ញាចាស់ និងសេចក្តីសន្យាទាំងឡាយដែលបានសម្តែងប្រាប់យើងពីអ្វីដែលនឹងត្រូវកើតឡើងនៅក្នុង សម័យគម្ពីរសញ្ញាថ្មីនេះ។