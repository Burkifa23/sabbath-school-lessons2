---
title: 'შაბათი: ღმერთის ხასიათის შეცნობა გამოცდილების ნიადაგზე'
date:  12/12/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
დაბ. 1, 2; გამ. 16:14-29; ეს. 58:1-14; მათ. 12:1-13; ლუკ. 13:10-17.

> <p>სამახსოვრო მუხლი:</p>
> "უთხრა მათ: შაბათი ადამიანისთვის არის შექმნილი და არა ადამიანი შაბათისთვის. ამრიგად, კაცის ძე შაბათის უფალიც არის" (მარკ. 2:27-28).

ჯოდი ერთადერთი მეშვიდე დღის ადვენტისტი იყო თავის კურსზე და მისმა გადაწყვეტილებამ, რომ არ დასწრებოდა საზოგადოებრივ ღონისძიებებს შაბათობით, ძალიან თვალშისაცემი გახადა მისი მრწამსი.

ერთხელ ჯოდის მისმა მეგობარმა, გეილმა დაურეკა. გეილის ქმარი ექვსი კვირით აპირებდა ქალაქიდან გასვლას, ამიტომ მეგობარმა ჰკითხა ჯოდის, ხომ არ ისურვებდა ის, რომ მომდევნო ექვსი პარასკევი საღამო მასთან ერთად გაეტარებინა, რადგან იცოდა, რომ ასეთ საღამოებს ჯოდი "არაფრის კეთებაში" ატარებდა.

მომდევნო ოთხ პარასკევ საღამოს ისინი ერთად ვახშმობდნენ, უსმენდნენ შთამაგონებელ სულიერ მუსიკას, ერთმანეთს უზიარებდნენ საკუთარ ქრისტიანულ გამოცდილებას და მთლიანობაში ტკბებოდნენ ერთმანეთთან ურთიერთობით. მეხუთე კვირაში  გეილმა მოუთხრო ჯოდის, რომ ქალაქის ცენტრში მაღაზიებში სიარულისას საათს დახედა და გაიფიქრა: "რა კარგია, მალე შაბათი დადგება". გეილმა უეცრად გააცნობიერა, რომ ოთხი პარასკევის საღამოს შემდეგ ახალი ქრისტიანული გამოცდილება მიიღო. ის გაიზარდა სულიერად, მეტი შეიტყო ღმერთის შესახებ და გაიღრმავა თავისი რწმენა. შაბათი მათთვის სწავლისა და პიროვნული განვითარების საშულება იყო.

ეს ისტორია მოწმობს იმაზე, რომ შაბათის განხილვა შეგვიძლია არა მხოლოდ კვირის დღედ ან სიმშვიდედ, არამედ განათლების წყაროდაც.