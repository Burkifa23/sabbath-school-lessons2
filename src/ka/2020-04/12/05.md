---
title: წონასწორობის მოპოვების დრო
date:  16/12/2020
---

იესო პატივს სცემდა და მხარს უჭერდა ღმერთის რჯულს (იხ. მათ. 5:17,18). მაგრამ მაცხოვარის მხრიდან რელიგიური ლიდერებისთვის აგრეთვე გამოწვევა იყო რჯულის მათმიერი განმარტების გაპროტესტება. არცერთი მისი გამოწვევა არ ყოფილა იმაზე უფრო საშიში მმართველი წრეებისათვის, ვიდრე შაბათის დაცვის ქრისტეს მიერ წარმოდგენილი ალტერნატივა. სინაგოგები არ აყოვნებდნენ შაბათის სწავლებისა და აღზრდის საშუალებად გამოყენებას - თორა უსათუოდ იკითხებოდა და განიმარტებოდა. მწიგნობრებმა და ფარისეველებმა იცოდნენ რჯულის სიტყვა. მაგრამ იესო გაცილებით უფრო შორს წავიდა შაბათის სწავლებაში თავის მიმდევრებთან.

`წაიკითხეთ მათ. 12:1-13 და ლუკ. 13:10-17. რას ასწავლიდა იესო თავის დროზე  ამ მოვლენების მეშვეობით ადამიანებს და რას გვასწავლის დღეს ჩვენ?`

აზრთა სხვაობა უფლის მიერ შაბათ დღეს მოხდენილი განკურნებების სასწაულებთან დაკავშირებით მნიშვნელოვან სულიერ დებატებს იწვევს ცოდვის ბუნების შესახებ, შაბათის დანიშნულების შესახებ, იესოსა და მამის ურთიერთობასა და იესოს ძალაუფლების ბუნებაზე.

იესოს დამოკიდებულება შაბათის მიმართ კარგად არის წარმოჩენილი გაკვეთილის სამახსოვრო მუხლში: "უთხრა მათ: შაბათი ადამიანისთვის არის შექმნილი და არა ადამიანი შაბათისთვის. ამრიგად, კაცის ძე შაბათის უფალიც არის" (მარკ. 2:27-28). მაცხოვარს სურდა ხაზი გაესვა იმისთვის, რომ შაბათი არ უნდა იყოს ტვირთი. ის დადგენილი იყო ადამიანთათვის როგორც ღმერთის, შაბათის შემქმენლის ხასიათის შესწავლისა და მის ქმნილებათა შეცნობის უნიკალური შესაძლებლობა.

თავისი შეკითხვების გამომწვევი ქმედებებით იესო უბიძგებდა თავის მოწაფეებს, ებრაელ ლიდერებს და ხალხს, რომ უფრო ღრმად დაკვირვებოდნენ წმიდა წერილს, მათი რწმენის მნიშვნელობას და ღმერთის ხასიათს. ნებისმიერი ჩვენგანი შეიძლება იმდენად გაიტაცოს წესებმა და დადგენილებებმა (რომლებიც თავისთავად ცუდი არ არის), რომ ისინი თვითმიზნად უფრო გადაგვექცევა, ვიდრე მიზნის მისაღწევ საშუალებად; მიზანი კი იმ ღმერთის ხასიათის შეცნობა უნდა იყოს, რომელსაც ვემსახურებით. ამას კი, თავის მხრივ, მივყავართ მის მიმართ ერთგულ მორჩილებამდე, რომელიც ეფუძნება ჩვენს რწმენას ქრისტეს სიმართლის ღვაწლისა.

`თქვენ როგორ იცავთ შაბათს? ხომ არ გადააქციეთ ის უბრალოდ "არ გაკეთების" დღედ ნაცვლად იმისა, რომ ნამდვილად დაისვენოთ უფალში და უკეთ გაიცნოთ ის? თუ კი, მაშინ როგორ შეგიძლიათ  სიტუაციის შეცვლა ისე, რომ შაბათისგან მიიღოთ სწორედ ის, რაც ღმერთმა თქვენთვის გაითვალისწინა? `