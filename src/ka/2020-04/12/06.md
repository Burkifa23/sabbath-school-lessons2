---
title: ურთიერთობის დრო
date:  17/12/2020
---

იესომ თავის მოწაფეებს სინაგოგის ყოველკვირეული მონახულების მაგალითი აჩვენა. ქრისტეს აღდგომის შემდეგ მისი მოწაფეები და ყველა მიმდევარი განაგრძობდა ამ მაგალითით ხელმძღვანელობას.  სინაგოგა მოციქულებისათვის შეხვედრის ერთ-ერთ მთავარ ადგილად იქცა, რათა აღდგომასთან დაკავშირებული საკითხები წამოეჭრათ, შაბათმა კი საკრებულოს ერთად ყოფნისა და სწავლის ძირითადი საშუალება მისცა. საბოლოო ჯამში იესო იყო მესია, რომლის შესახებაც ნაწინასწარმეტყველები იყო ძველ აღთქმაში, რომელსაც ყოველ შაბათს კითხულობდნენ სინაგოგაში. ჰქონდათ კი მორწმუნეებს იესოს შესახებ უწყების გასაჟღერებლად სინაგოგაზე უკეთესი ადგილი, განსაკუთრებით მაშინ, როდესაც ისინი ებრაელებისა და სხვა "ღვთის მოშიშთათვის" ამოწმებდნენ (საქმე. 13:14,16,26)?

`წაიკითხეთ მოყვანილი მუხლები. როგორ ამოწმებდნენ იესოს მიმდევრები საზოგადოებაში? სად, ვის და რას ეუბნებოდნენ ისინი და როგორი იყო შედეგები? იხ. საქმე. 13:14-45; 16:13,14; 17:1-5; 18:4.`

მოციქულთა დამოწმება დაფუძნებული იყო როგორც ღვთის შეცნობის მათ პირად გამოცდილებაზე, ასევე ბიბლიურ ფაქტებზე. პავლე დეტალურად შეჩერდა ისრაელის ისტორიაზე, დაწყებული "ჩვენი მამებიდან" (საქმე. 13:17) ეგვიპტეში და განიხილა ეს ისტორია მსაჯულებამდე ქანაანში, მეფეებამდე და დავითამდე, რომლისგანაც არაჩვეულებრივი გადასვლა გააკეთა იესოზე.

პავლემ და სხვა ქრისტიანებმა ასევე აჩვენეს, როგორ იძენდა მათი პირადი გამოცდილება და გაგება აზრს წმიდა წერილის კონტექსტში.  ისინი წარმოადგენდნენ გარკვეულ ინფორმაციას, მსჯელობდნენ და განიხლავდნენ მას. პირადი დამოწმებისა და წმიდა წერილის, ქადაგების, სწავლებისა და მსჯელობის შერწყმა ძალიან ეფექტური იყო. როგორც გარკვეული ბიბლიური ფრაგმენტებიდან ჩანს, ზოგიერთ რელიგიურ ლიდერს შურდა მოციქულთა ავტორიტეტის და იმ ძალაუფლების როგორც ებრაელ, ისე წარმართ ადამიანებზე, რომელიც სწორედ ამ ავტორიტეტიდან გამომდინარეობდა.

მეშვიდე დღის ადვენტისტთა ეკლესიასაც გამამხნევებელი მოწმობისა და ბიბლიურ ჭეშმარიტებათა ქადაგებისა და სწავლების გზით განმარტების მდიდარი ისტორია გააჩნია. საშაბათო სკოლის ღვთისმსახურებასთან(ქადაგებასთან) და სხვა საშაბათო შეკრებებთან (მაგალითად, ახალგაზრდულთან) შეხამება მეშვიდე დღის ადვენტისტთა თაყვანისცემას სათანადო, მყარ საგანმანათლებლო ბაზას უქმნის. თუმცა ეს შეხამება სწავლების სხვა სახეებითაც უნდა იყოს გამდიდრებული, ეს მნიშვნელოვანია შაბათის საგანმანათლებლო გამოცდილებისთვის. 