---
title: შემდგომი გამოკვლევისათვის
date:  23/10/2020
---

"აღზრდა-განათლების ჭეშმარიტი მიზანი ადამიანის სულში ღვთიური ხატების აღდგენაა" (ე. უაითი. პატრიარქები და წინასწარმეტყველები, გვ. 595). ამ აზრის გათვალისწინებით ჩვენ  შეგვიძლია გავაცნობიეროთ, თუ რატომ არის ადვენტისტური განათლებისათვის საჭირო მყარი ქრისტიანული მსოფლმხედველობა. ბოლოსდაბოლოს, როგორც ადრეც აღვნიშნეთ, თავისთავად განათლება ყოველთვის კარგი როდია. ადამიანებს შეიძლება ჰქონდეთ განათლება, შეიძლება ფრიად განსწავლული იყვნენ იდეებსა და შეხედულებებში, რომლებიც ეწინააღმდეგება ბიბლიაში მოყვანილ პრინციპებს. აი, რატომ უნდა ეფუძნებოდეს ჩვენი, როგორც ადვენტისტების განათლების სისტემა ქრისტიანულ მსოფლმხედველობას. ეს იმას ნიშნავს, რომ ზოგადი განათლების ყველა საგანი, მეცნიერება, ისტორია, მორალი, კულტურა და ა.შ. უნდა ისწავლებოდეს ბიბლიურ ჭრილში და იმის საწინააღმდეგოდ, რაც ეწინააღმდეგება ან უგულებელყოფს მას. გარდა ამისა, უნდა გავიმეოროთ: არ არსებობს ნეიტრალური შეხედულება; ყველაფერი ცოცხალი, ყოველგვარი სინამდვილე განიხილება გარკვეული მსოფლმხედველობის ფილტრებს მიღმა იმის მიუხედავად, თუ რამდენად დამაჯერებელი ან თანმიმდევრულია ეს მსოფლმხედველობა. მაშ, უაღრესად მნიშვნელოვანია, რომ მეშვიდე დღის ადვენტისტთა მთელი განათლებისათვის საფუძველს ბიბლიური მსოფლმხედველობა ქმნიდეს. 

**შეკითხვები მსჯელობისათვის:**

`1. რა მაგალითები შეგიძლიათ გაიხსენოთ ისტორიიდან, როდესაც განათლების მთელი სისტემები იყო (ან არის) ძალზედ მავნებლური? სად ხდებოდა ეს, რას ასწავლიდნენ იქ და რა გაკვეთილებს გამოტანა შეგვიძლია აქედან? როგორ შეგვიძლია დავიცვათ ჩვენი განათლების სისტემები ასეთი დამღუპველი ზემოქმედებისგან?`

`2. განვლილ გაკვეთილში განხილული იყო ქრისტიანული მსოფლმხედველობის ზოგიერთი საკვანძო საკითხი: ღმერთის არსებობა, სამყაროს შექმნა, ბიბლია, გამოსყიდვა, ღმერთის რჯული. სხვა რომელი მნიშვნელოვანი ელემენტები უნდა იყოს ჩართული ქრისტიანულ მსოფლმხედველობაში?`

`3. XVIII საუკუნის მოაზროვნე, ჟან-ჟაკ რუსო წერდა: "სინდისი – ღვთაებრივი ინსტინქტია, უკვდავი და ზეციური ხმა, საიმედო გზამკვლევი უმეცარი და შეზღუდული, მაგრამ თავისუფლად მოაზროვნე არსებისთვის; სიკეთისა და ბოროტების შეუცდომელი მსაჯული, რომელიც ადამიანს ღმერთის მსგავსად აქცევს!" რა არის მართებული და რა მცდარი ამ პოზიციაში?`

`4. კიდევ ერთხელ დაუფიქრდით ზემოთ მოყვანილ ელენ უაითის ციტატას: "აღზრდა-განათლების ჭეშმარიტი მიზანი ადამიანის სულში ღვთიური ხატების აღდგენაა". რას ნიშნავს ეს სიტყვები? როგორ მოწმობს ეს გამოთქმა იმას, თუ რატომ უნდა განსხვავდებოდეს ადვენტისტური განათლება ძირფესვიანად იმ წარმოდგენისაგან, რომელიც წუთისოფელს აქვს განათლებაზე?`