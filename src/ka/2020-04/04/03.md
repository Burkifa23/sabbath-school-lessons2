---
title: ლაიბნიცის შეკითხვა
date:  19/10/2020
---

მრავალი წლის წინ გერმანელმა მოაზროვნემ და მწერალმა, გოტფრიდ ვილჰელმ ლაიბნიცმა დასვა, ალბათ, ყველაზე ფუძემდებელი შეკითხვა ყველა სხვა შესაძლო ვარიანტთან შედარებით: "რატომ არსებობს **რაღაც**, და არა **არაფერი**?" (გ. ვ. ლაიბნიცი. ბუნებისა და წყალობის საფუძვლები).

`როგორ პასუხობს შემდეგი მუხლები ლაიბნიცის შეკითხვას? იხ. დაბ. 1:1; იოან. 1:1-4; გამ. 20:8-11; გამოცხ. 14:6,7; იობ. 12:7-10.`

გასაკვირია, როგორ ნათლად ხდება ბიბლიაში ღმერთის არსებობის ფაქტის კონსტატაცია. დაბ. 1:1 არ იწყება არანაირი ლოგიკური დასაბუთებებით (თუმცა ისინი არსებობენ) იმისა, რომ ღმერთი არსებობს. ეს მუხლი პირდაპირ მეტყველებს ღმერთის არსებობაზე (იხ. აგრეთვე გამ. 3:13,14), და ამ ათვლის წერტილიდან გაცხადდება  ღმერთი-შემოქმედი, ბიბლია და მის ფურცლებზე გადაშლილი მთელი ჭეშმარიტება.

სწავლება სამყაროს შექმნის შესახებ – ყოველგვარი ქრისტიანული განათლების საფუძველია. ყველაფერი, რისიც გვწამს ჩვენ, როგორც ქრისტიანებს, დაფუძნებულია სამყაროს ექვს დღეში შექმნის სწავლებაზე. ბიბლია არ დაწყებულა მტკიცებებით გამოსყიდვის, რჯულის, ჯვრის, აღდგომის ან მეორედ მოსვლის შესახებ.

არა, ის იწყება მტკიცებით ღმერთის, როგორც შემოქმედის შესახებ, რადგან არცერთ სხვა სწავლებას არ აქვს აზრი ღმერთის, როგორც ჩვენი შემოქმედის რეალურობის გარეშე.

მაშ ასე, ბიბლიური მსოფლმხედველობა ხაზს უნდა უსვამდეს პიროვნული ღმერთის მიერ სამყაროს შექმნის დოქტრინას. ეს აქცენტი ძალიან მნიშვნელოვანი ხდება ასევე იმიტომ, რომ დოქტრინა სამყაროს შექმნის შესახებ პირდაპირ იერიშს განიცდის მეცნიერების სახელით. ევოლუციის თეორიამ მილიარდობით წლებზე განფენილი სიცოცხლის შესახებ, რომელიც ნელა და იმპულსურად ვითარდება ცდებისა და ცდომილებების გზით, შემთხვევით, კინაღამ გაუნადგურა ბიბლიის რწმენა მილიონობით ადამიანს. რთულად წარმოსადგენია სწავლება, რომელიც იმაზე მეტად ეწინააღმდეგება ბიბლიას და ზოგადად ქრისტიანულ რწმენას, ვიდრე ევოლუციის თეორია. აი, რატომ არის იდეა იმის შესახებ, რომ ევოლუციის თეორია რაიმე სახით შეიძლება შესაბამისობაში მოვიყვანოთ სამყაროს შექმნის ბიბლიურ სწავლებასთან იმაზე უარესი, ვიდრე თვით ევოლუციის ათეისტური თეორია. მსგავსი იდეა ბიბლიის და მთლანობაში ქრისტიანული სარწმუნოების დაცინვაა.

`ღმერთი გვთხოვს, რომ ყოველკვირეულად ჩვენი ცხოვრების ერთი მეშვიდედი - შაბათი გამოვყოთ იმისათვის, რომ გვახსოვდეს სამყაროს ექვს დღეში შექმნის შესახებ; მსგავსი თხოვნა მას არ აქვს არცერთ სხვა სწავლებასთან მიმართებით. რას გვეუბნება ეს იმის შესახებ, თუ რამდენად ფუნდამენტური და მნიშვნელოვანია ეს დოქტრინა ქრისტიანული მსოფლმხედველობისათვის? `