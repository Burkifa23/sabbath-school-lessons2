---
title: შემდგომი გამოკვლევისათვის
date:  27/11/2020
---

"ქრისტემ გადაუწურა მათ იმედები ამქვეყნიური დიდების შესახებ. მთაზე წარმოთქმული სიტყვით იესო ცდილობდა გამოესწორებინა შეკრებილთა დამახინჯებული შეხედულება და მსმენელთათვის სწორი წარმოდგენა შეექმნა თავისი სამეფოსა და თავისი ხასიათის შესახებ. მან პირდაპირ არ გააკრიტიკა ხალხის წარმოდგენები, ცოდვით გამოწვეული სავალალო მოდგომარეობა ამა სოფლისა მეტად აშკარა იყო, მაგრამ იესო არ ცდილობდა პირდაპირ ემხილებინა ადამიანთა უბედურებანი. ის, რაც ქრისტემ იქ იქადაგა, უმშვენიერესი რამ იყო მათ შორის, რაც ოდითგან მათ გაეგონათ. იესო არ შეეხო ხალხის წარმოდგენას ღვთის სასუფევლის შესახებ, არამედ უამბო, თუ რა პირობით შეიძლებოდა მასში შესვლა და შესაძლებლობა მისცა თავად გამოეტანათ დასკვნა მისი სასუფევლის არსის შესახებ. ქრისტეს ამ ჭეშმარიტ მოძღვრებას  არა მხოლოდ იქ შეკრებილთათვის აქვს უდიდესი მნიშვნელობა, არამედ ჩვენთვისაც. ჩვენ ნაკლებად როდი ვსაჭიროებთ ღვთის სასუფევლის ძირითადი პრინციპების შემეცნებას" (ე. უაითი. ქრისტე - წუთისოფლის იმედი, გვ. 299). 

**შეკითხვები მსჯელობისათვის:**

`1. რობერტ ლუის სტივენსონი დაიბადა ედინბურგში (შოტლანდია) 1850 წელს. სტივენსონი მოგვითხრობს, რომ ერთხელ, როდესაც ძიძა დასაძინებლად აწვენდა, ის ფანჯარას მიეყრდნო და თვალწარმტაცი სანახაობა იხილა. ეს იყო მეფარნე, რომელიც გაზის ერთი ფანრიდან მეორისკენ გადაადგილდებოდა. ბიჭუნამ ბავშვური აღტაცებით მოუხმო ძიძას და უთხრა: "შეხედე ამ კაცს! ის სიბნელეში ხვრელებს აკეთებს!" რა როლი მოგანიჭათ ღმერთმა, რათა თქვენს საკრებულოს მიუტანოთ სინათლე და სიყვარული? თუ გიჭირთ ამ კითხვაზე პასუხის გაცემა, მოიწვიეთ რამდენიმე ეკლესიის წევრი, რომ თქვენთან ერთად იმსჯელონ, რისი მიღწევა შეგიძლიათ ერთად.`

`2. თუ საკრებულოს სურს, რომ გახდეს ღმერთის თანამშრომელი ადამიანების  მოქცევის საკითხში, ჩვენ უნდა შევითვისოთ იესოს სიტყვები და მსახურება. თვით ქრისტეს განკაცების რეალობა - მისი მოსვლა, რომ ეცხოვრა ჩვენს სამყაროში, ებრძოლა, გაეხარა და ეტირა ჩვენთან ერთად, გვახსენებს იმას, რომ ჩვენ მოწოდებული ვართ ვიზრუნოთ გარშემომყოფებზე. როგორ შეგიძლიათ ამის შესრულება? როგორ შეგიძლიათ მოიზიდოთ თქვენი საკრებულოს ახალგაზრდა ადამიანები, რომ დაგეხმარონ ამ საქმეში?`

`3. დაფიქრდით ჩვენს, როგორც მეშვიდე დღის ადვენტისტების ვალდებულებაზე შევასწავლოთ ეს ჭეშმარიტებები ადამიანებს. როგორ შეუძლია და რა საკვანძო როლი უნდა ითამაშოს ადგილობრივმა ეკლესიამ ადამიანთათვის ამ ჭეშმარიტებების სწავლებაში? ამავე დროს, როგორ შეუძლია ეკლესიას იყოს უსაფრთხო ადგილი ამ ჭეშმარიტებების განსახილველად მათთან, ვინც რთულ შეკითხვებს სვამს? რა შეგიძლიათ გააკეთოთ, რომ შექმნათ ისეთი გარემო, რომელშიც შესაძლებელი იქნება რთული შეკითხვების დასმა?`

`4. გაკვეთილზე განიხილეთ თქვენი საზოგადოების კულტურული ცრურწმენები. როგორ შეუძლია თქვენს ეკლესიას, რომ ასწავლოს სხვებს გდალახონ ეს ცრურწმენები და გაჰყვნენ წმიდა წერილის სწავლებას?`