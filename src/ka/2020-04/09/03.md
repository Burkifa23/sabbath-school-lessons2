---
title: მოწოდებული ვიყოთ ნათელი
date:  23/11/2020
---

საითაც არ უნდა გავიხედოთ, ისეთი შთაბეჭდილება რჩება, თითქოს ჩვენი პლანეტა საპირისპირო მიმართულებით ბრუნავს და სინათლეს სიბნელით ანაცვლებს. გარდა ამისა, ჩვენ თავადაც გაცილებით უფრო ახლოს ვეჯახებით სიბნელეს, როდესაც ვიხსენებთ ჩვენს პირად გამოცდილებას ამ რთულ  და მძიმე სამყაროში, რადგან ჩვენ ვაცნობიერებთ ცხოვრების ყველა საშინელებას, როდესაც ვებრძვით დაავადებებს, განვიცდით ახლობლების დაკარგვას, ოჯახების განქორწინებებს, როდესაც მთელი ძალით ვცდილობთ ჩავწვდეთ მრავალ უბედურებას ჩვენს საზოგადოებასა და კულტურაში.

ამის მიუხედავად, მორალური გაკოტრებისა და სულიერი სიბნელის ფონზე, მთელი ამ შიდა და გარე ხმაურს მიღმა ჩვენ გვესმის თითოეული ჩვენგანისდამი მომართული იესოს სიტყვები:

`"თქვენ სოფლის ნათელი ხართ. მთის წვერზე მდებარე ქალაქი ვერ დაიმალება. სანთელს რომ აანთებენ, ჭურჭელქვეშ კი არ დგამენ, არამედ სასანთლეზე, რომ ყველას გაუნათოს სახლში. ასევე ანათებდეს თქვენი ნათელი ადამიანთა წინაშე, რათა ხედავდნენ ისინი თქვენს კეთილ საქმეებს და ადიდებდნენ თქვენს მამას, რომელიც ზეცაშია" (მათ. 5:14-16). რას გვეუბნება ეს მუხლები იმის შესახებ, თუ როგორ უნდა ვიცხოვროთ და როგორც ქრისტიანები, როგორ წარმოვუჩენთ ღმერთს გარშემომყოფებს?`

როგორ გაიგეს იესოს სიტყვები იმ დღეს გალილეის ზღვის სანაპიროზე, ცხელი მზის გულზე მსხდომმა მისმა მსმენელებმა? ამ ადამიანებმა ყველაფერი იცოდნენ სინათლისა და სიბნელის შესახებ. თქმაც არ უნდა, რომ მათ გარემოიცავდა შიშის მომგვრელი, უკუნი სიბნელე. ისინი ცხოვრობდნენ რომაელთა ოკუპაციის პირობებში, გასამხედროებულ საზოგადოებაში,  რომელიც ტელეფონების, კომპიუტერისა და მსოფლიო "ქსელის" არარსებობის მიუხედავად, არაერთ საკითხში ისეთივე ეფექტური იყო, როგორიც ჩვენი, ხოლო ზოგიერთში უფრო მეტადაც კი.

რომაელები იყვნენ ყველგან და ახსენებდნენ ბორცვის ფერდობზე განლაგებულ ბრბოს, რომ ისინი, ვისაც დაჟინებით სურდა უსიამოვნებების შექმნა, მყისვე მოხვდებოდნენ ჯალათების ხელში და მტანჯველი სიკვდილით მოკვდებოდნენ.

ამავე დროს, აქვე იყო იესოც, რომელიც მოუწოდებდა მათ, ყოფილიყვნენ ნათელი, ყოფილიყვნენ მოწყალენი, გულით სუფთანი, მშვიდობისმყოფელნი. მაშ ასე, ქრისტიანულმა განათლებამ ჩვენს მოსწავლეებს უნდა ასწავლოს, თუ როგორ გახდნენ სოფლის ნათელი, როგორ გააკეთონ არჩევანი და როგორ მიიღონ გადაწყვეტილებები, რომლებიც ცხადჰყოფენ გარშემომყოფთათვის ღმერთის რეალურობასა და სიკეთეს.

`როგორ შეგვიძლია ადამიანებს მივუთითოთ ღმერთის რეალურობასა და სიკეთეზე? `