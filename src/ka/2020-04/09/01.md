---
title: ეკლესია და განათლება
date:  21/11/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
ლუკ. 10:30-37; მათ. 5:14-16; ლუკ. 4:18-23; იერ. 29:13; მათ. 7:7; 1თეს. 2:6-8;

> <p>სამახსოვრო მუხლი:</p>
> "არც ვეძიებთ კაცთაგან დიდებას - არც თქვენგან, არც სხვებისგან. თუმცა კი შეგვეძლო მძიმე ტვირთად დაგწოლოდით, როგორც ქრისტეს მოციქულები, მაგრამ მშვიდად ვიქცეოდით თქვენს შორის, როგორც მეძუძური, თავის ბალღებს რომ შეფოფინებს. ასევე ჩვენც, თქვენდამი გულმხურვალთ, გვსურდა მოგვეცა თქვენთვის არა მარტო ღვთის სახარება, არამედ ჩვენი სულიც, იმიტომ, რომ საყვარელნი გახდით ჩვენთვის" (1თეს. 2:6-8).

უძველესი დროიდან მოყოლებული ქრისტიანები იკრიბებოდნენ ღმერთისთვის თაყვანისსაცემად სინაგოგებში, სახლებში, ეკლესიებში. ბიბლია მოგვითხრობს იმ ადამიანების შესახებ, რომლებიც წმიდა წერილის შესწავლისა და თაყვანისცემის მეშვეობით ცდილობდნენ ღმერთის შეცნობას და მისი ნების გარკვევას მათ ცხოვრებაზე. ღმერთის სიტყვაში არაერთხელაა დამოწმებული, რომ ეკლესია - ეს არის ადგილი, სადაც სერიოზული და შესაბამისი მსჯელობა უნდა მიმდინარეობდეს და სადაც ადამიანებს შესაძლებლობა ექნებათ გაიზარდონ ღმერთისა და მისი ნების შეცნობაში.

ჩვენ ზოგჯერ ვაყოვნებთ შეკითხვების დასმას. მაგრამ ბიბლია გვაჩვენებს: იმისათვის, რომ ადამიანები ღმერთის უფრო ცხადად გაგებამდე მივიყვანოთ, საჭიროა შეკითხვების გამოყენება. ამის ანალოგიურად წმიდა წერილში გამოიყენება ისტორიებიც, რათა ხალხს მათი ვალდებულებების გადააზრების საშუალება მიეცეს. ყველაზე ხშირად იესო სწავლების სწორედ ამ მეთოდს იყენებდა თავის მოწაფეებსა და მიმდევრებთან.

თუკი ეკლესია სწავლებისა და აღზრდის ადგილია, მაშასადამე მან უნდა უზრუნველყოს  სივრცე ღია დიალოგის წარმოსაშობად. როდესაც სკოლაში ვსწავლობდით ჩვენთვის არაერთხელ უთქვამთ: "არ არსებობს სულელური შეკითხვები". ეს პრინციპი ეკლესიასთან მიმართებითაც სამართლიანია. ამიტომ ჩვენ უნდა უზრუნველვყოთ ეკლესიაში უსაფრთხო სივრცე თითოეული ადამიანისთვის, რომ  მორწმუნეები აღიზარდონ  მადლში, ღმერთისა და მათ ცხოვრებაზე მისი ზრახვების გაგებში.