---
title: ჭეშმარიტების ძიებაში
date:  25/11/2020
---

ალბერტ ეინშტეინი, რომლესაც ხშირად თანამედროვე ფიზიკის მამად მიიჩნევენ, წერდა: "მნიშვნელოვანია, რომ არასოდეს შევწყვიტოთ შეკითხვების დასმა. ცოდნისმოყვარეობას აქვს საარსებო მიზეზები. შეუძლებელია არ შეკრთე, როდესაც აკვირდები მარადიულობის, სიცოცხლის, რეალობის განსაცვიფრებელი სტრუქტურის საიდუმლოებებს. საკმარისია, თუკი ვინმე ყოველდღიურად ცდილობს ამ საიდუმლოებათა ნაწილს მაინც ჩასწვდეს. არასოდეს დაკარგოთ თქვენი ცოდნისმოყვარეობა".

ჩვენ საიდუმლოებებით სავსე სამყაროში ვცხოვრობთ, ასე არ არის? თანამედროვე მეცნიერებამ გვაჩვენა წარმოუდგენელი სირთულე არსებობის პრაქტიკულად ყველა დონეზე. და თუ ეს სამართლიანია უბრალო მატერიალური საგნებისთვის, მაშინ რამდენად უფრო მნიშვნელოვანია სულიერისთვის?

`რას გადმოგვცემს მოყვანილი მუხლები ჭეშმარიტების, პასუხების ძიების შესახებ? იხ. იერ. 29:13; მათ. 7:7; საქმე. 17:26,27; ფსალმ. 24:5; იოან. 16:13; 17:17.`

ბიბლია სავსეა ისტორიებით ცოდნისმოყვარულ ადამიანებზე, რომლებიც ძალიან გვანან თითოეულ ჩვენგანს, მამაკაცებსა და დედაკაცებზე მათი შეკითხვებით, შიშებით, იმედებით და სიხარულებით; ადამიანებზე, რომლებიც თავისებურად ეძებდნენ ჭეშმარიტებას და პასუხებს ცხოვრების  ყველაზე რთულ კითხვებზე.

"ყოველივე მშვენივრად შექმნა თავის ჟამს, თვით მარადიულობა ჩადო მათ გულებში, მაგრამ საქმეს, რაც ღმერთმა მოიმოქმედა თავიდან ბოლომდე ვერ ხვდება ადამიანი" (ეკლ. 3:11). რაზე საუბრობს ამ მუხლში სოლომონი? ზოგი თარგმნის ებრაულ სიტყვას ოლამ როგორც "მარადიულობას", სხვანი კი – როგორც "წარსულისა და მომავლის განცდას (გააზრებას, შეგრძნებას)". მაშასადამე, ამ მუხლის თანახმად, ღმერთმა ადამიანის გულსა და გონებაში ჩადო წარსულისა და მომავლის, თვით მარადიულობის განცდა. სხვა სიტყვებით, ჩვენ, როგორც ადამიანურ არსებებს გვაქვს უნარი ვიმსჯელოთ ცხოვრების მნიშვნელოვან საკითხებზე და მთლიანობაში ჩვენს არსებობაზე.

და რასაკვირველია, ასეთ მსჯელობებში წმიდა წერილს ცენტრალური როლი აკისრია. ვინ ვართ ჩვენ? რატომ ვართ აქ? როგორ უნდა ვიცხოვროთ? რა ხდება, როდესაც ვკვდებით? რატომ არსებობს ბოროტება და ტანჯვა? ასეთ შეკითხვებს სვამდენენ ჭეშმარიტების მაძიებლები კაცობრიობის დადასტურებული ისტორიის დასაბამიდანვე. რამხელა პატივი და რამხელა პასუხისმგებლობაა - დაეხმარო ამ მაძიებლებს და მიუთითო პასუხებზე! სწორედ ქრისტიანული განათლება (მიუთითებს ადამიანებს პასუხებზე, რომლებიც ღმერთის სიტყვაშია ჩაწერილი.

`რატომ უნდა ასრულებდეს წმიდა წერილი მთავარ როლს მნიშვნელოვან შეკითხვებზე პასუხის გაცემისას?`