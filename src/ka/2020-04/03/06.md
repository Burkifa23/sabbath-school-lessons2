---
title: იესო - ჩვენი მაგალითი
date:  15/10/2020
---

იესო ქრისტე, ღმერთის ძე, როგორც ადამიანი მამისა და ღვთის რჯულის სრულ მორჩილებაში ცხოვრობდა. ამას აკეთებდა არა მხოლოდ იმისათვის, რომ ჩვენი შემცვლელი მსხვერპლი გამხდარიყო, არამედ ასევე იმისთვის, რომ ჩვენთვის მაგალითი გამხდარიყო.

`წაიკითხეთ მომდევნო ნაწყვეტები: ლუკ. 2:51,52; ფილიპ. 2:8; ებრ. 5:8; იოან. 8:28,29. რა არის აქ ნათქვამი ქრისტეს მორჩილი ბუნების შესახებ მთელი მისი ცხოვრების განმავლობაში?`

ამის შესახებ ალბათ იოანემ წარმოთქვა ყველაზე კარგად: "ვინც ამბობს, რომ მასში რჩება, ისევე უნდა მოიქცეს, როგორც ის იქცეოდა" (1იოან. 2:6). როდესაც ჩვენს მზერას მივაპყრობთ ქრისტეს ცხოვრებასა და მსახურებას დედამიწაზე, ადვილად დავინახავთ, როგორ იგებდა ის მამის გულს თავისი მორჩილებით. ქრისტე აღასრულებდა წინასწარმეტყველებებს და მისდევდა ღმერთის კანონებს მთელი თავისი მიწიერი ცხოვრების განმავლობაში.

ღმერთმა მოსეს თავისი რჯულის წიგნში ჩაწერა დაავალა. როგორც ეს რჯული იყო მოწმე ისრაელისათვის, ასევე გახდა ქრისტე ხორცშესხმული, ცოცხალი მოწმობა თვისი მოციქულების, მოწაფეების, ცოდვილებისა და წმიდებისთვის. ახლა, იმის ნაცვლად, რომ უბრალოდ მივყვებოდეთ გარკვეულ წესებს, ჩვენ გვაქვს იესოს, ხორცისა და სისხლის მქონე ადამიანის მაგალითი, რომელსაც ასევე უნდა მივსდიოთ.

ჩვენ, როგორც მასწავლებლებს, რა შეგვიძლია მოვიყვანოთ იმაზე უკეთეს მისაბაძ მაგალითად, ვიდრე იესოს მაგალითი და მისი მორჩილება მამისადმი?

"ეგრეთ წოდებული რწმენა ქრისტესადმი, რაც ადამიანს, თითქოს ათავისუფლებს ღვთის მიმართ მორჩილების ვალდებულებისაგან, რწმენა კი არა, თავდაჯერებულობაა. "მადლით ხართ გადარჩენილები, რწმენის მეშვეობით", მაგრამ "რწმენაც, თუ საქმენი არ გააჩნია, თავისთავად მკვდარია" (ეფეს. 2:8; იაკ. 2:17). სანამ იესო დედამიწას მოევლინებოდა, თავის თავზე თქვა: "შენი სურვილის შესრულება მინდოდა, ღმერთო, და რჯული შენი ჩემს გულშია" (ფსალმ. 39:9), და სანამ ზეცად ამაღლდებოდა, განაცხადა: "მე დავიცავი ჩემი მამის მცნებები და ვრჩები მის სიყვარულში" (იოან. 15:10). წმიდა წერილში წერია: "იმით ვიგებთ, რომ შევიცანით იგი, თუ დავიცავთ მის მცნებებს… ვინც ამბობს, რომ მასში რჩება, ისევე უნდა მოიქცეს, როგროც ის იქცეოდა" (1იოან. 2:3-6)".  (ე. უაითი. ქრისტესკენ მიმავალი გზა, გვ. 77).

`რა შეგიძლიათ გააკეთოთ იმისათვის, რომ უკეთ მისდიოთ ქრისტეს მაგალითს თქვენი ცხოვრების ყველა სფეროში და საუკეთესო მასწავლებელი გახდეთ სხვებისთვის? რატომ საუბრობს ჩვენი ქცევები უფრო ხმამაღლა, ვიდრე ჩვენი სიტყვები?`