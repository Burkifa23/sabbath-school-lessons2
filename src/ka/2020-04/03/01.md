---
title: რჯული როგორც მასწავლებელი
date:  10/10/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
რჯლ. 6:5; 31:9-27; რომ. 3:19-23;  გამოცხ. 12:17; 14:12; მარკ. 6:25-27; ებრ. 5:8;

> <p>სამახსოვრო მუხლი:</p>
> "და შეიყვარე უფალი, ღმერთი შენი, მთელი შენი გულითა და სულით, და მთელი შენი ძალით" (რჯლ.6:5).

როდესაც გალატელებს მეკანონეობის შესახებ აფრთხილებდა, პავლე წერდა: "თუ მოცემული იყო რჯული, რომელსაც ძალუძს ცხოველმყოფელობა, მაშინ ნამდვილად იქნებოდა სიმართლე რჯულის მიერ" (გალატ. 6:5). რომელიმე რჯულს რომ შეძლებოდა "ცხოველმყოფელობა", ანუ სიცოცხლის მინიჭება, გაცოცხლება, ეს, რა თქმა უნდა, ღმერთის რჯული იქნებოდა. თუმცა პავლე მიიჩნევს, რომ ჩვენთვის, როგორც ცოდვილთათვის, ღვთის რჯულიც კი ვერ იქნება ცხოველმყოფელი. რატომ? "მაგრამ წერილმა ყველა მოამწყვდია ცოდვის ქვეშ, რათა მორწმუნეებს იესო ქრისტეს რწმენით მისცემოდათ აღთქმული" (გალ. 3:22).

თუკი რჯულს არ შეუძლია ცოდვილთათვის სიცოცხლის მინიჭება, მაშინ რა არის მისი დანიშნულება, გარდა იმისა, რომ ეჩვენებინა ჩვენი საჭიროება მადლში? განა რჯულს მხოლოდ ასეთი საშინელი დანიშნულება აქვს, ნუთუ ის მხოლოდ იმისთვის არსებობს, რომ ჩვენს ცოდვებზე მიგვითითოს?

არა, რჯული აუცილებელია ასევე იმისათვის, რომ გაგვიკვალოს ცხოვრების ის გზა, რომლის პოვნაც მხოლოდ იესოში არის შესაძლებელი. ასეთივე როლს ასრულებს ჭეშმარიტი განათლება, რომელიც მიგვითითებს მადლის, რწმენისა და ქრისტეს მიმართ მორჩილებით ცხოვრებისკენ. ამ კვირის განმავლობაში ჩვენ შევისწავლით ღმერთის რჯულის როლს ქრისტიანულ განათლებაში. გავიგებთ, რა შეუძლია გვასწავლოს რჯულმა, როდესაც გვაუწყებს რწმენის, მადლისა და ჩვენი ღმერთის სიყვარულის შესახებ დაცემული კაცობრიობისდამი, თუმცაღა თავად რჯულს ჩვენი ხსნა არ შეუძლია. 