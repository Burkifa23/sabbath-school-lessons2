---
title: იესო – უდიდესი მოძღვარი
date:  24/10/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
ებრ. 1:1-4; 2კორ. 4:1-6; იოან. 1:14,18; 14:1-14; ფილიპ. 2:1-11; 2კორ. 5:16-21;

> <p>სამახსოვრო მუხლი:</p>
> "ვინაიდან ღმერთმა, რომელმაც ბრძანა, რომ ნათელი ბნელიდან გამობრწყინებულიყო, მანვე გაანათა ჩვენს გულებში, რათა გაგვინათოს ღვთის დიდების ცოდნით იესო ქრისტეს სახეში" (2კორ. 4:6).

ბილი გრემი ყვებოდა ისტორიას იმის შესახებ, თუ როგორ სტუმრობდა ჯარისკაცებს საველე ჰოსპიტალში მათ გენერალთან ერთად. ერთ-ერთი ახალგაზრდა ჯარისკაცი "იმდენად იყო დასახიჩრებული, რომ საკაცეზე გულდაღმა იწვა". ექიმმა გრემს გადაუჩურჩულა: "მეეჭვება, რომ როდესმე ისევ შეძლოს სიარული". ჯარისკაცმა გენერალს მიმართა თხოვნით: "სერ... მე თქვენთვის ვიბრძოდი, მაგრამ არასოდეს მინახიხართ. შემიძლია თქვენი სახე ვიხილო?" მაშინ გენერალი იატაკზე ჩამოჯდა,  ჯარისკაცს ქვემოდან ზემოთ აჰხედა და ისე გაესაუბრა. გრემმა დაინახა, როგორ დაეცა ჯარისკაცის ცრემლი გენერალის ლოყაზე.

იმ დროში, როდესაც იესო დაიბადა, კაცობრიობა დასახიჩრებული იყო და სისხლისაგან იცლებოდა, მას ღმერთის მკურნალი მზერა სჭირდებოდა. კაცობრიობა თითქოს ევედრებოდა: "ო, ღმერთო, შეგვიძლია შენი სახე ვიხილოთ?" ამ პლანეტაზე საკუთარი ძის წარმოგზავნით, მამამ გამოგვიგზავნა მთავარი მოძღვარი, რომლის მისია იყო: კაცობრიობისათვის მისი სახის ჩვენება. მას შემდეგ ჩვენთვის დიდი  ბედნიერებაა ღვთის დიდების განჭვრეტა იესო ქრისტეში (იხ. 2კორ. 4:6).

როდესაც ვაკვირდებით მთავარი მოძღვარის ცხოვრებას დედამიწაზე, რისი სწავლა შეგვიძლია მისგან?