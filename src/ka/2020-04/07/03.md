---
title: "საუწყებლად მათთა შვილთათვის"
date:  09/11/2020
---

ძველაღთქმისეულ პერიოდში ფსალმუნები მნიშვნელოვან როლს ასრულებდა ისრაელის ცხოვრებაში. მათ კითხულობდნენ, გალობდნენ, უმეტესად მუსიკალური ინსტრუმენტების თანხლებით, თაყვანისცემის პროცესში, განსაკუთრებით კი საჯარო თაყვანისცემისას, რომელსაც საკვანძო მნიშვნელობა ჰქონდა. ისრაელი როგორც საკრებულო ისე ფუნქციონირებდა, ამიტომ ხალხი თაყვანისცემას ერთობლივად აღასრულებდა.

ფსალმუნები - ძირითადად ლექსებს, პოეტურ სასიმღერო ტექსტებს წარმოადგენს. ებრაული სიტყვა ტეხილიმ, რომელიც ითარგმნება, როგორც "ფსალმუნები", ნიშნავს "ქების სიმღერებს". როდესაც ქებას ვუგალობთ ღმერთს ან რაიმე სხვას ვაკეთებთ, ჩვენ უფალს ვეთაყვანებით.

`წაიკითხეთ ფსალმ. 77:1-17. რა არის ამ ნაწყვეტის ძირითადი სათქმელი და როგორ შეესაბამება იგი განათლებისა და თაყვანისცემის საკითხს?`

77-ე ფსალმუნის უწყებისთვის ცალკე განსაზღვრება არსებობს.  მე-2 მუხლში ასაფი ახსენებს, თუ როგორ ავამეტყველებთ გამოცანებს დასაბამიდან. სიტყვით "გამოცანა" გადმოცემულია ორიგინალში გამოყენებული სიტყვა ხიდა – იგავი, რთული გამონათქვამი.  სხვა თარგმანებში ეს სიტყვა გადმოცემულია როგორც "საიდუმლოებები". საქმე ის არის, რომ ისრაელში განათლება აუცილებლად გულისხმობდა ბავშვებისთვის წარსულის იმ ისტორიების სწავლებას, სადაც ჩანს როგორ მიმართავდა უფალი რჩეულ ხალხს.

`წაიკითხეთ ფსალმ. 77:6-17. რა კონკრეტული გაკვეთილები უნდა ესწავლებინათ ებრაელებს თავიანთი შვილებისთვის? რა იყო ასეთი განათლების საბოლოო მიზანი?`

`როგორც მოცემული ფრაგმენტი გვაუწყებს, განათლების ერთ-ერთი მიზანი იყო, რომ ბავშვებს ესწავლათ ღმერთის ნდობა და მისი მცნებების დაცვა.  როგორ ასახავს იმავე აზრს გამოცხ. 14:12 ჩვენი დროის კონტექსტში?`