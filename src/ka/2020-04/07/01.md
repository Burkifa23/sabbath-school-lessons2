---
title: თაყვანისცემა განათლებაში
date:  07/11/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
დან. 3; გამოცხ. 14:6-12; ფსალმ. 77:1-17; იოან. 4:7-26; 1ნეშტ. 16:1-36; მარკ. 7:1-13.

> <p>სამახსოვრო მუხლი:</p>
> "შესწირეთ უფალს ქება მისი სახელისა. წაუღეთ ძღვენი და მიდით მის ეზოებში" (1ნეშტ. 16:29).

თაყვანისცემა არის ნაწილი ადამიანის ბუნებისა, ადამიანის ხასიათისა, თუნდაც დაცემული ადამიანის ხასიათისა. ჩვენ ღმერთმა შეგვქმნა თავისუფალ არსებებად, რომლებიც თაყვანს სცემენ მას, რადგან უყვართ  და იციან, რომ  ის ღირსია თაყვანისცემის. ასეთი თაყვანისცემა, რა თქმა უნდა, ადვილი იყო ცოდვამდელ სამყაროში, სადაც ადამიანებს შეეძლოთ უშუალო კავშირი ჰქონოდათ ღმერთთან ისეთ გარემოში, რომელიც ჯერ კიდევ არ იყო ცოდვით, სიკვდილითა და ნგრევით დამძიმებული, - სამყაროში, რომელიც ჩვენთვის, მხოლოდ დაცემული წუთისოფლის მხილველებისთვის, წარმოსადგენადაც კი რთულია. 

მართალია დღესდღეობით ჩვენში ჯერ კიდევ რჩება თანდაყოლილი მოთხოვნილება თაყვანისცემისა, მაგრამ ის, ისევე,  როგორც ყველაფერი გარესამყაროში, ცოდვის მიერ არის დამახინჯებული. ეს კი იმას ნიშნავს, რომ ჩვენ, როგორც თაყვანისმცემელ არსებებს საბოლოო ჯამში შეგვიძლია ღმერთის ნაცვლად სხვა სათაყვანებელი ობიექტი ვიყოლიოთ, ან ისე არ ვცეთ მას თაყვანი, როგორც საჭიროა (იხ. მაგალითად, მარკ. 7:1-13; იერ. 7:4).

შესაბამისად, რაკი თაყვანისცემას ცენტრალური ადგილი უჭირავს ქრისტიანულ  გამოცდილებაში, ქრისტიანული განათლება ამ საკითხსაც უნდა ეხებოდეს. სწორედ ეს თემა იქნება ჩვენი შესწავლის ობიექტი მიმდინარე კვირის განმავლობაში.