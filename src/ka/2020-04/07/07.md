---
title: შემდგომი გამოკვლევისათვის
date:  13/11/2020
---

"ყველაზე ცბიერია გული, გაუსწორებელი". მორწმუნე ადამიანებს არ სურთ, რომ  გულისყურით გამოიკვლიონ საკუთარი თავი - რწმენაში არიან ისინი თუ არა; საშინელება ისაა, რომ ბევრი ცრუ იმედებზეა დაყრდნობილი. ზოგიერთი ადამიანი თავის წარსულ გამოცდილებაზეა დაიმედებული, რომელიც მრავალი წლის წინ მიიღო, მაგრამ როდესაც ისინი მიყვანილი იქნებიან გულების გამოკვლევის მითითებულ დროსთან და ყველას დასჭირდება ყოველდღიური გამოცდილება, აღმოჩნდება, რომ მათ არაფერი ჰქონიათ დასამოწმებელი. მათ მიაჩნიათ, რომ ჭეშმარიტების აღმსარებლობა გადაარჩენთ. მაგრამ მხოლოდ ღმერთისათვის საძულველი ცოდვების მიტოვების შემდეგ შეძლებს იესო მათთან შესვლას და მათთან ერთად ვახშმობას. მაშინ ისინი, ვინც მოინანიებენ, შეძლებენ ღვათებრივი ძალის ამოხაპვას იესოსაგან და მასში ზრდას, ისინი შეძლებენ, რომ წმიდა სიხარულით განაცხადონ: "მადლობა ღმერთს, რომელიც გვაძლევს ძლევას ჩვენი უფლის, იესო ქრისტეს მიერ" (1კორ. 15:57). უფლისათვის უფრო სასიამოვნო იქნებოდა, რელიგიის "ნელთბილ" აღმსარებლებს საერთოდ რომ არ წარმოეთქვათ მისი სახელი. ისინი მუდმივ ტვირთს წარმოადგენენ მათთვის, ვინც ისურვებდა რომ იესოს ერთგული მიმდევარი ყოფილიყო; ისინი დაბრკოლების ლოდს წარმოადგენენ ურწმუნოთათვის და დიდი სიხარულის მიზეზს ბოროტ ანგელოზთათვის, რომლებიც ღმერთის ანგელოზებს ამცირებენ და მიუთითებენ ეგრეთ წოდებული ქრისტეს მიმდევრების მრუდე გზებზე. ასეთი ადამიანები წყევლას წარმოადგენენ ღმერთის საქმისათვის არა მხოლოდ თავიანთ ქვეყანაში, არამედ მის საზღვრებს გარეთაც. ისინი პატივს მიაგებენ ღმერთს მხოლოდ თავიანთი ბაგეებით, მათი გულები კი შორსაა მისგან" (ე. უაითი. მოწმობანი ეკლესიისათვის, ტ. 1, გვ. 188).

**შეკითხვები მსჯელობისათვის:**

`1. მარკ. 7:1-13-დან შევიტყეთ, რომ ცრუ თაყვანისცემის ძირითადი პრობლემა გულის მდგომარეობაა. ღმერთი არ მიიღებს ისეთ თაყვანისცემას, როდესაც ადამიანები მხოლოდ ბაგეებით მიაგებენ პატივს, გულით კი დაშორებული არიან მისგან. რატომ არის კეთილი უწყება ქრისტეს ღვაწლის შესახებ ყველაზე ძლიერი იარაღი, რომელსაც შეუძლია გახსნას გულები ღმერთის ჭეშმარიტად შესაყვარებლად?`

`2. უფრო დეტალურად შეჩერდით ღმერთის "სულითა და ჭეშმარიტებით" თაყვანისცემის იდეაზე. შეიძლება თუ არა, რომ ერთი მეორის გარეშე არსებობდეს, თუ ჭეშმარიტი თაყვანისცემა ერთსაც და მეორესაც საჭიროებს? თუ ასეა, რატომ?`

`3. დიახ, ჩვენი გულები მართალი უნდა იყოს, რომ ჭეშმარიტად ვეთაყვანოთ ღმერთს, მაგრამ რას ნიშნავს ეს? უნდა დაველოდოთ, როდის შევუერთდებით სრულად უფალს და როდის გახდება ჩვენი ცხოვრება სრულყოფილი, ვიდრე მის თაყვანისცემას დავიწყებთ? მეორეს მხრივ, როგორ უწყობს ხელს ჭეშმარიტი თაყვანისცემა ჩვენს სულიერ სრულყოფას?`