---
title: სიცრუის ოსტატები
date:  01/12/2020
---

ჩვენ ვიცით, რომ ჩვენს სამყაროში არა მხოლოდ ჰუმანიტარული მეცნიერებებით და ფილოსოფიით დაკავებული ადამიანები არ ეთაყვანებიან ღმერთს, არამედ მრავალი სხვაც. ქრისტიანთა უმეტესობა ამტკიცებს, რომ მორწმუნეებმა საერთოდ არც კი უნდა შეაბიჯონ ამ "უწმინდურთა კარვებში". მეშვიდე დღის ადვენტისტებმა დიდი გულისყურით უნდა აწონ-დაწონონ, რომელ დარგებს მოემსახურონ თავიანთი ბიზნესით, რომელ დაწესებულებებს უმფარველონ, მასობრივი ინფორმაციის რომელი საშუალებებით ისარგებლონ.

`1ტიმ. 6-ში ჩვენ გვეძლევა არა მხოლოდ მკაფიო მითითებები იმასთან დაკავშირებით, თუ რას უნდა მოვერიდოთ, არამედ ამის მიზეზების ვრცელი განმარტებაც. რა საქმიანობებისაგან განრიდებას გვთხოვს პავლე მე-9 და მე-10 მუხლებში (1ტიმ 6:9-10)?`

`წაიკითხეთ 1ტიმ. 6-ის დარჩენილი ნაწილი. რომელ ძირითად საქმიანობებს უჭერს მხარს პავლე?`

1ტიმ. 6:20-ში პავლე გვაფრთხილებს "ეგრეთწოდებული მოძღვრების უკუღმართი დებულებების", "ცრუცოდნის" შესახებ (ანუ ცოდნის, რომელსაც ფასი არ აქვს). მართალია პავლე ამ სიტყვებს თავისი დროის კონტექსტში წერდა, ეს პრინციპი დღემდე გამოყენებადია. დაფიქრდით არა მხოლოდ თანამედროვე, არამედ კაცობრიობის მთელი ისტორიის განმავლობაში არსებულ ცრუ სწავლებებზე, რწმენებსა და ინფორმაციაზე. ადამიანებს მართლაც შეუძლიათ, რომ იყვნენ სიცრუის ოსტატები.

თითქმის ორი ათასი წლის განმავლობაში, მსოფილოს ყველაზე ჭკვიან ადამიანებს, სპეციალისტებს მიაჩნდათ, რომ დედამიწა უძრავად დგას სამყაროს ცენტრში, მაშინ, როდესაც ყველა პლანეტა და ვარსკვლავი მის გარშემო ბრუნავს იდეალური წრის ტრაექტორიით. ამ მოსაზრების განსამტკიცებლად გამოიყენებოდა ზოგიერთი ძალიან რთული მათემატიკური და საბუნებისმეტყველო-მეცნიერული გამოთვლა, რომელიც პრაქტიკულად ყველა შემთხვევაში მცდარი იყო. აქედან გამომდინარე, შეგვიძლია ვთქვათ, რომ ეს სპეციალისტები ცდებოდნენ, და შესაბამისად მათი ეს სწავლებაც უდავოდ "ეგრეთწოდებული მოძღვრების უკუღმართი დებულებები" იყო.

`თანამედროვე ბიოლოგიური მეცნიერება ეფუძნება ვარაუდს, რომ სიცოცხლე მილიარდობით წლის წინ გაჩნდა, შემთხვევით, ღმერთის გარეშე და ყოველგვარი ჩანაფიქრის გარეშე მის მიღმა. ამავე დროს, გაჩნდა წარმოუდგენლად დიდი ოდენობის რთული, დეტალიზებული სამეცნიერო ლიტერატურა, რომლის საფუძველშიც დევს ეს სწავლება. რა გაკვეთილები შეგვიძლია გამოვიტანოთ მსგავსი მაგალითებიდან იმის შესახებ, თუ როგორ შეუძლიათ ადამიანებს, სპეციალისტებსაც კი, რომ სიცრუის ოსტატები იყვნენ? როგორ უნდა ზემოქმედებდეს ეს ქრისტიანულ განათლებაზე  მთლიანობაში და მეცნიერების სწავლებაზე კონკრეტულად?`