---
title: განათლება ჰუმანიტარულ და საბუნებისმეტყველო მეცნიერებათა დარგებში
date:  28/11/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
რომ. 1:18-21; ფსალმ. 18:1-6; 95:9; დაბ. 3:6; 1ტიმ. 6; იგავ. 1; იობ. 38.

> <p>სამახსოვრო მუხლი:</p>
> "ცანი ღაღადებენ ღმერთის დიდებას, და მისთა ხელთა ნამოქმედარს გვამცნობს სამყარო" (ფსალმ. 18:2).

განათლება თავის თავში მოიცავს ჰუმანიტარულ და საბუნებისმეტყველო მეცნიერებებს. მაგრამ როდესაც ჩვენ შევისწავლით ან ვასწავლით ამ მეცნიერებებს ბიბლიური თვალსაზრისით, რა იგულისხმება ამაში? უბრალოდ ვთავაზობთ გარკვეულ ბიბლიურ მუხლებს, რომლებიც, მაგალითად, თანამედროვე მედიცინის ან ხელოვნების ისტორიის კონკრეტულ ასპექტს უკავშირდება? ამასთან ერთად, ჩვენ შეგვიძლია ჩვენი  პრაქტიკული გაკვეთილები დავუკავშიროთ ღმერთის საოცარ ძლიერებას, რომელიც ჩვენი ძალიან რთულად მოწყობილი სამყაროს შექმნისას გამოვლინდა. მაგრამ უბრალოდ წმიდა წერილის მუხლების ციტირება გაკვეთილში სახელმძღვანელოდან - ეს მხოლოდ მცირედი ნაწილია ჭეშმარიტი, გადამრჩენი და გამომსყიდველი განათლებისა.

ასეთმა განათლებამ რომ ნამდვილად იმუშავოს, ჩვენ გვჭირდება ღმერთის სიტყვა, რათა მისი სწავლება ყველა დისციპლინაში შევიტანოთ - ჰუმანიტარული მეცნიერებებიდან, მოლეკულურ ბიოლოგიამდე. ამის გარეშე შეიძლება თვალთახედვიდან გამოგვრჩეს ღმერთის სიდიადე, მისი, როგორც ჩვენი სამყაროს შემოქმედისა და მფარველის სუვერენიტეტი. როდესაც ვაცნობიერებთ, რომ უფალი განიხილავს თავის ქმნილებებს, როგორც ურთიერთდაკავშირებულს და ღირებულს, ჩვენ ვუახლოვდებით იმის გააზრებას, თუ როგორ შეიძლება და როგორ უნდა ისწავლებოდეს გარკვეული დისციპლინები.

ამ კვირის განმავლობაში ჩვენ განვიხილავთ ჰუმანიტარულ და საბუნებისმეტყველო დისციპლინათა სწავლების ზოგიერთ პრინციპს ქრისტიანული გადმოსახედიდან.