---
title: წმიდა მოწიწება
date:  30/11/2020
---

`ფსალმ. 95:9 გვეუბნება: "თაყვანი ეცით უფალს მოწიწებით; ათრთოლდით მის წინაშე, მთელო ქვეყნიერებავ!" როგორ გვესმის ფრაზა "წმიდა მოწიწება"? რა მნიშვნელობა აქვს ამას ქრისტიანისთვის? როგორ გავლენას უნდა ახდენდეს ჩვენი შემეცნება იმაზე, რასაც ჩვენ ვასწავლით ხელოვნებისა და სილამაზის შესახებ?`

ოსკარ უაილდმა თქვა, რომ "სილამაზე მომზირალის თვალებშია", მაგრამ არ უნდა დაგვავიწყდეს, ვისი შექმნილია თვალი (იხ. იგავ. 20:12).  ფრთხილად უნდა ვიყოთ, რომ თაყვანი არ ვცეთ ქმნილებას, მისი სილამაზე მხოლოდ შემოქმედ ღმერთზე, მის სიყვარულსა და მშვენიერებაზე მეტყველებს. თუკი ჩვენი დაცემული სამყარო აქამდე ასე ლამაზად გამოიყურება, ვის შეუძლია იმის წარმოდგენა, თუ როგორი იყო ის ცდოვით დაცემამდე? და ეს გვარწმუნებს იმაში, რომ ღმერთი ნამდვილად ყოველივე მშვენიერის შემოქმედია.

სწორედ ამიტომ, ჰუმანიტარულ და საბუნებისმეტყველო მეცნიერებათა შესწავლას შეუძლია და უნდა მიგვაახლოვოს კიდეც უფლის ხასიათის შეცნობასთან. როგორც ღმერთის ხელოვნების ნიმუშების ნაწილს და სამეცნიერო ფენომენს, ჩვენ შეგვიძლია მეტი შევიტყოთ ჩვენს საკუთარ იდენტობაზე ქრისტეში.

"ღმერთს სურდა, რომ მის შვილებს დაეფასებინათ მისი საქმენი და დამტკბარიყვნენ მშვიდი, წყნარი სილამაზით, რომლითაც მან ჩვენი მიწიერი სახლი შეამკო. ღმერთს უყვარს მშვენიერება, მაგრამ მის თვალში ხასიათის სიმშვენიერე უფრო ძვირფასია, ვიდრე გარეგნული მიმზიდველობა. მას სურს, სრულვყოთ ის სიწმინდე და უბრალოება ჩვენში, რომელიც ასე მრავლადაა ყვავილებში" (ე. უაითი. ქრისტესკენ მიმავალი გზა, გვ. 108).

`წაიკითხეთ დაბ. 3:6. რას გვეუბნება ეს მუხლი იმის შესახებ, რომ სილამაზე და მიმზიდველობა თავისთავად ყოველთვის კარგი და წმინდა არ არის? იხ. აგრეთვე იგავ. 6:24.25; 31:30.`

სამწუხაროდ, ჩვენ გვყავს მტერი, რომელიც ამახინჯებს ყველაფერს, რაც შეიქმნა და საკუთარი ინტერესებისათვის იყენებს. ამიტომ, რა გასაკვირია, რომ სილამაზე და სილამაზის ცნება ჩვენს საწინააღმდეგოდ შეიძლება იყოს გამოყენებული. ამგვარად, ქრისტიანული განათლება, რომელიც წმიდა წერილით ხელმძღვანელობს, უნდა დაგვეხმაროს (განსაკუთრებით ჰუმანიტარულ მეცნიერებათა დარგში) რომ მივეჩვიოთ სიფრთხილეს და გვესმოდეს: ყველაფერი, რაც მშვენიერია, აუცილებლად კარგი და წმინდა არ არის.

`რა არის "მშვენიერიდან" ისეთი, რაც არ არის აუცილებლად წმინდა და კარგი? და რა შეიძლება იყოს მშვენიერი, მაგრამ უწმინდურად და ცუდად გადაქცეული გარემოებებიდან გამომდინარე? რომელ სტანდარტს ვიყენებთ ამის გასარჩევად?`