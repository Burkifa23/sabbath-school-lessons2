---
title: უდიდესი მოძღვრის სხვა გაკვეთილები
date:  31/10/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
დაბ. 3:1-11; რომ. 5:11-19; დაბ. 28:10-17; იოან. 1:1-14; მათ. 15:21-28; მარკ. 10:46-52.

> <p>სამახსოვრო მუხლი:</p>
> "იესომ უთხრა მას: "წადი, შენმა რწმენამ გიხსნა". და მყისვე აეხილა თვალი და გაედევნა მას გზაზე" (მარკ. 10:52).

რომელ ჩვენგანს არ შეგვრცხვენია არასოდეს საკუთარი თავის გამო? რომელ ჩვენგანს არ ჩაგვიდენია არასოდეს ისეთი რამ, რისი გახსენებაც ტკივილს გვაყენებს და არ განგვიცდია შიში იმისა, რომ ამის შესახებ სხვები გაიგებენ? სავარაუდოდ მსგავსი რამ ყველას გადაგვიტანია, ხომ ასეა?

დაფიქრდით, როგორ გრძნობდნენ თავს ადამი და ევა აკრძალული ხის ნაყოფის ჭამის შემდეგ. ან იაკობი, როდესაც ესავზე  უპირატესობის მოსაპოვებლად მამას მოატყუა, შემდეგ კი ძმის რისხვისაგან გაქცევა მოუხდა. როგორ ეძინა ღამით? ან გაიხსენეთ მრუშობაში მხილებული ქალი. რაზე ფიქრობდა ის, როდესაც იდგა თავისი ბრალმდებლებისა და უმანკო მაცხოვრის წინაშე? მსგავსი გამოცდილება ჰქონდა მეფე დავითსაც, ამიტომაც დაწერა შედეგად 31-ე ფსალმუნი.

ცხადია, ეს მხოლოდ ერთ-ერთი მიზეზია იმისა, თუ რატომ არის სახარება უნიკალური და რატომ მოკვდა ქრისტე მთელი კაცობრიობისთვის. როგორი განსხვავებულებიც არ უნდა იყვნენ ადამიანები, ჩვენ ყველას გვაქვს ერთი გამაერთიანებელი - საერთო ცოდვილი მდგომარეობა.

შესაბამისად, ჭეშმარიტი ქრისტიანული განათლება უნდა მიუთითებდეს კაცობრიობის ამ საერთო პრობლემის ერთადერთ მოგვარებაზე. მოცემულ გაკვეთილში ყურადღებას გავამახვილებთ სწორედ მასზე, ვინც ამ პრობლემის გადაჭრის ერთადერთი გზაა - ჩვენს მთავარ მოძღვარზე. 