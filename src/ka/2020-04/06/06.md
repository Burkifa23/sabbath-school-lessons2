---
title: ფიზიკური და სულიერი ხედვა
date:  05/11/2020
---

იესომ და მისმა მიმდევრებმა იერუსალიმისკენ გაუხვიეს. ისევე, როგორც ერთ დროს იოანე ნათლისმცემელი აღელვებდა ჰეროდეს, ახლაც ხელისუფალთ და მათ შორის ჰეროდესაც იესო აღელვებთ. მის მიმდევრებს შორის იყვნენ ღატაკნი და სხვა დაბეჩავებულნი, რომელთაც ცვლილებების სასოწარკვეთილი მოლოდინი ჰქონდათ.

იესოს ყველაფერზე მეტად სამყაროსთვის იმედის მოტანა სურდა. მაგრამ მან იცოდა, რომ იუდეის ლიდერები, რომელთაც უმაღლესი ძალაუფლება და პრივილეგიები ეპყრათ ხელთ, ყველა შესაძლო ღონეს იხმარდნენ, რომ ხელი შეეშალათ მისი მისიისთვის. მათ არ უნდოდათ, რომ იესოს თავისი მიზნისთვის მიეღწია.

რაც შეეხება იესოს თორმეტ მოწაფეს, ისინი იესოს მხარეს იყვნენ, მაგრამ თავგზააბნეულად ან სულიერად დაბრმავებულად გამოიყურებოდნენ. მაგალითად, მარკ. 8:31-33-ში უდიდესი მოძღვარი მოუთხრობს მოწაფეებს თავისი მოახლოებული სიკვდილის შესახებ, თუმცა მათ მისი არ ესმით. უფრო სწორად, მნიშვნელოვანწილად ისინი ჯერ კიდევ ბრმანი იყვნენ სულიერად იმის მიმართ, რასაც მართლა ჰქონდა მნიშვნელობა (იხ. მარკ. 8:37).

ყოველივე ეს გახდა მიზეზი იესოს შეხვედრისა მასთან, ვინც ნამდვილად ხედავდა.

`წაიკითხეთ იესოს მიერ ბრმა მათხოვრის, ბარტიმეოსის განკურნების ისტორია (მარკ. 10:46-52). როგორი მიჰყავს ის დანახვის სურვილს იესოს გაყოლის გადაწყვეტილებამდე? როგორ ფიქრობთ, იქნებ მარკოზი შედარებას აკეთებს ბარტიმეოსსა და დანარჩენ მოწაფეებს შორის? როგორ ჰფენს ეს ისტორის ნათელს იმას, თუ რას ნიშნავს უდიდესი მოძღვრის ქმედებებზე გამოხმაურება?`

ბარტიმეოსს სურდა ეხილა ბავშვის თმის დალალები და სიმინდის შეფერილობა მკის დროს. მაგრამ ტერმინი "ხილვა" თავის თავში მხოლოდ ფიზიკურ შემადგენელს არ მოიცავს. სხვა სიტყვებით რომ ვთქვათ, ეს არის ისტორია სულიერი ხედვის შესახებ. ის მოგვითხრობს მისი შეძენის - უდიდესი მოძღვრის მიერ გადმოცემულ ჭეშმარიტებათა გააზრების შესახებ.

`წაიკითხეთ ებრ. 5:12-14. რას გვეუბნება ეს ფრაგმენტი ჭეშმარიტი განათლების შესახებ?`