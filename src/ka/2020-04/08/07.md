---
title: შემდგომი გამოკვლევისათვის
date:  20/11/2020
---

უდიდესმა სამახარობლო დავალებამ (იხ. მათ 28:18-20) დასაბამი დაუდო შთამბეჭდავ რელიგიურ მოძრაობას მთელი მსოფლიოს მასშტაბით. რამდენიმე მოციქულმა-მისიონერმა მოიარა მთელი მსოფლიო და შეკრიბა სწავლის მსურველები, აქციეს ისინი მოწაფეებად და მოუწოდებდნენ ერწმუნათ იესო, ნათლავდნენ და ასწავლიდნენ მათ ყველაფერს, რაც იესომ ამცნო. არსი ის არის, რომ სხვადასხვა კულტურის წარმომადგენელი და სხვადასხვა ენაზე მოსაუბრე ახლადმოქცეული ქრისტიანები მთელი მსოფლიოდან, ამოდიოდნენ ნათლობის წყლებიდან მხოლოდ იმისათვის, რომ შეერთებოდნენ სკოლას თავიანთი ქრისტიანული განათლების დასაწყებად. რა გასაკვირია, მათ ხომ ჯერ კიდევ ბევრი რამ ჰქონდათ სასწავლი.

მიზეზი, რომლითაც ქრისტიანები გამუდმებით სწავლობენ მხოლოდ ინტელექტუალური ცნობისმოყვარეობა ან ცოდნის დაუფლება არ არის,  არამედ უფრო ის, რომ ქრისტიანული ცხოვრება და რწმენა ყოველდღიური ცხოვრების ყველა კუთხეში აღწევს. ჯერ ხომ ძალიან ბევრი რამაა შესაცნობი! სწორედ ამიტომ, ახალი აღთქმის წერილები შეიცავს როგორც გამოცხადებას იესოს შესახებ (ზოგჯერ ახალაღთქმისეული სიტყვით – კერიუგმად წოდებული, 1კორ. 1:21), ასევე ყველაფერ იმის სწავლებას, რაც ქრისტიანებმა უნდა შეიმეცნონ (ზოგჯერ ახალაღთქმისეული სიტყვით – დიდასკოდ წოდებული, საქმე. 1:1). გამოცხადების კარგი მაგალითია 1კორ. 2:2-4, მაშინ, როდესაც დარიგებები იწყება 1კორ. 4-დან და გრძელდება წერილის დანარჩენ ნაწილში. მაშ, რას უნდა სწავლობდნენ ქრისტიანები?

მუშაობა, დასვენება, სოციალური საკითხები, საზოგადოებრივი ურთიერთობები, ეკლესია და ღვთისმსახურება, ეკონომიკა, ქველმოქმედება, ხელისუფლებასთან ურთიერთობა, რჩევების გაცემა, ოჯახური ურთიერთობები და შვილების აღზრდა, კვება და საჭმლის მომზადების წესები, ტანსაცმელი, სიბერე და სიცოცხლის დასასრულისთვის მზადებაც კი - ყოველივე ეს და კიდევ მრავალი სხვა რამ უნდა შეიმეცნოს ქრისტიანმა. ასეთი ცოდნა თავისთავად არ მოდის, მას სწავლა სჭირდება.

**შეკითხვები მსჯელობისათვის:**

`1. რამდენად მნიშვნელოვანია ეკლესიის მისიისათვის საგანმანათლებლო საქმიანობა?`

`2. რას გულისხმობდა ელენ უაითი, როდესაც წერდა: "ზეცა - ეს არის… სკოლა" (აღზრდა, გვ. 301)?`

`3. კიდევ ერთხელ წაიკითხეთ 1კორ. 2:1-16. პავლეს სიტყვების თანახმად, რას გვიმჟღავნებს ღმერთი სულიწმიდის მეშვეობით? დაფიქრდით მის მტკიცებაზე იმის შესახებ, რომ სოფლის სიბრძნე და მთავრობები წარმავალია. თუკი თავის დროზე მოციქულმა ასე განაცხადა, რა შეგვიძლია ვთქვათ ჩვენი საუკუნის "სიბრძნის" შესახებ?`