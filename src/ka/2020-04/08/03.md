---
title: იესო როგორც მასწავლებელი
date:  16/11/2020
---

ბიბლია იესოს აღსაწერად სხვადასხვა წოდებას იყენებს. ის არის – ღმერთის ძე, მესია, კაცის ძე, მხსნელი, გამომსყიდველი, უფალი, ღმერთის კრავი, და ეს მხოლოდ მცირე ჩამონათვალია. მაგრამ იესოს თანამედროვეთათვის, განსაკუთრებით კი იმ ადამიანებისთვის, რომლებიც ყველაზე კარგად იცნობდნენ მას, რადგან სამზე წელზე მეტი ურთიერთობდნენ მასთან იუდეასა და გალილეაში მისი საოზგადოებრივი მსახურების დროს, ის იყო მასწავლებელი. ისინი ეძახდნენ მას "მოძღვარო", ან "რაბი" ("ჩემო მასწავლებელო", თავდაპირველად რაბ - "დიდებული").

`წაიკითხეთ ეს. 11:1-9. რა არის აქ ნათქვამი იესოს, როგორც მოძღვრის როლის შესახებ?`

ერთ-ერთი ყველაზე განსაცვიფრებელი მესიანური წინასწარმეტყველება წმიდა წერილში ჩაწერილია ესაიას მე-11 თავში. 1-3-ე მუხლებში მესია წარმოდგენილია განათლების სფეროს ტერმინოლოგიის გამოყენებით, როგორც ცოდნის, რჩევების, სიბრძნისა და გონიერების მფლობელი. ეს მონაკვეთი მთავრდება აღსანიშნავი დაპირებით: "ქვეყანა სავსე იქნება უფლის ცოდნით, როგორც ზღვაა დაფარული წყლებით" (ეს. 11:9). შესაძლოა წმიდა წერილის სწორედ ამ დარიგებებმა შთააგონა ელენ უაითს იმის აღნიშვნა, რომ აღზრდა/განათლების საქმე და გამოსყიდვა ერთ მთლიანობას შეადგენს. (იხ. აღზრდა, გვ. 30).

წაიკითხეთ იოან. 3:1-3. ნიკოდემოსმა მიმართა იესოს, როგორც რაბინს. გარდა ამისა, მისი სასწაულებისა და ცხოვრების აზრის წვდომის საფუძველზე ნიკოდემოსი მიხვდა, რომ იესოს როგორც მოძღვრის ნიჭები ღმერთისგან მომდინარეობდა.

რა თქმა უნდა, დამოძღვრა, ანუ სწავლება - ეს ღმერთის ნიჭია. ეს ნიჭი მიიღო იესომაც და მოსწავლეებმა აღიარეს მისი ნიჭის ღვთაებრივი ავტორიტეტი. იგივე უნდა ახასიათებდეთ თანამედროვე მასწავლებლებსა და მოსწვლეებს.

`რა როლი გვაკისრია ჩვენ იმ წინასწარმეტყველების აღსრულებაში, რომლის თანახმადაც უფლის ცოდნა მთელ დედამიწაზე გავრცელდება?`