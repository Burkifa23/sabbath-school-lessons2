---
title: განათლება ადრეულ ეკლესიაში
date:  19/11/2020
---

განათლების ერთ-ერთი აღსანიშნავი პრინციპი წმიდა წერილში ჩნდება მაშინ, როდესაც იესო, უდიდესი მოძღვარი, ემზადება დატოვოს თავისი მოწააფეები. ისინი სამნახევარი წლის განმავლობაში იყვნენ მასთან, დაახლოებით იმდენივე ხანს, რამდენ ხანსაც ვატარებთ ჩვენ უფროს კლასებში ან კოლეჯში. ნებისმიერი პერიოდის დასრულების შემდეგ, ხშირად ითვლება, რომ მოსწავლეები მზად არიან დამოუკიდებლადაც გაუმკლავდნენ, რაც ადამიანზეა დამოკიდებული.

მაგრამ იესომ იცოდა,  რომ მისმა მოწაფეებმა უნდა გააგრძელონ სწავლა, ამიტომ უზრუნველყო თავისი მიმდევრების უწყვეტი განათლება სულიწმიდის მზრუნველობის ქვეშ. სხვა ადგილებში ეს მასწავლებელი-შუამდგომელი ნახსენებია, როგორც ნუგეშისმცემელი ან შუამავალი (ბერძნულ ენაში პარაკლეტოს), რომელიც მარად დარჩება იესოს მიმდევრებთან (იხ. იოან. 14:16,17). ის არის სული ჭეშმარიტებისა. მართალია სულიწმიდა არ არის განმანათლებლად წოდებული, მაგრამ მისი ღვაწლი, უპირობოდ დამრიგებლურია, განსაკუთრებით ისეთ საკითხებში, როგორებიცაა: ჭეშმარიტების ძიება და პოვნა. სიტყვაში "შუამავალი", რომლითაც შეიძლება ითარგმნოს "პარაკლეტოსი", საჭირო აზრი ინახება: ის, ვინც ცოდნის გადაცემას ემსახურება, შუამავალია განათლებაში.

`წაიკითხეთ 1კორ. 2:1-16. რომელ  მნიშვნელოვან ჭეშმარიტებებს გადმოსცემს პავლე, განსაკუთრებით განათლების კონტექსტში?`

პავლე იწყებს შეხსენებით კორინთელთათვის: მათთან პირველად სტუმრობისას მას არ უსაუბრია არაფერზე იესო ქრისტეს, მისი ჯვარცმისა და აღდგომის გარდა (იხ. 1კორ. 2:2), - არავითარი მაღალფარდოვანი მსჯელობა, მხოლოდ კეთილი უწყების გადმოცემა. მაგრამ მოციქული მხოლოდ ამით არ შემოიფარგლა (იხ. 1კორ. 2:6), რადგან როგორც კი ახლადმოქცეული ქრისტიანები მომწიფდებიან, ის დაბრუნდება, რომ გადასცეს მათ დაფარული სიბრძნე, რომელიც ღმერთმა საუკუნეთა უწინარეს განსაზღვრა (1კორ. 2:7), და ღვთის სიღმეებიც კი (1კორ. 2:10). კორინთელები ყველაფერს შეისწავლიან ღმერთის სულის ხელმძღვანელობით, როდესაც ის მოსწავლეთა სულს შეერწყმება.

`რამდენად ღრმა იქნება ეს შესწავლა და რამდენად გაეხსნებათ სულით მართულებს შემეცნება? ეს თავი მთავრდება ციტატით ესაია წინასწარმეტყველის წიგნიდან: "ვინ შეიცნო უფლის სული და ვინ დამოძღვრა იგი თავისი რჩევით?" (ეს. 40:13). წინასწარმეტყველმა თავის თანამედროვეებთან საუბარში აღნიშნა, რომ ამის გაკეთება არავის შეუძლია. მაგრამ პავლე ამატებს: "…ჩვენ კი გვაქვს ქრისტეს აზრი" (1კორ. 2:16) და ხაზს უსვამს იმას, რომ სულით აღვსილ ქრისტიანებს აქვთ წვდომა სულიერ ცოდნასა და მისი გააზრებაზე (მუხლები 10-13), რაც აუცილებელია სიმართლის გზის ჩასაწვდომად.`