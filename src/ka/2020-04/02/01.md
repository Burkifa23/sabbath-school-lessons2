---
title: ოჯახი
date:  03/10/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
დაბ. 3:1-15; 2კორ. 4:6; ლუკ. 1:26-38; მათ. 1:18-24; ეფეს. 4:15; იოან. 3:18; რჯლ. 6;

> <p>სამახსოვრო მუხლი:</p>
> "ისმინე, შვილო ჩემო, მამაშენის დარიგება და დედაშენის სწავლებას ნუ მიატოვებ" (იგავ.1:8).

ჩვენ, ადამიანები, განუწყვეტლივ ვსწავლობთ. არსებითად, თავად ცხოვრება - სკოლაა.

"მორწმუნე ადამიანები ისრაელში ყოველთვის დიდ ყურადღებას აქცევდნენ და მეტად სერიოზულად ეკიდებოდნენ ახალგაზრდობის ჭეშმარიტებაში აღზრდას. უფლის ანდერძის მიხედვით ბავშვებს თავიდანვე ასწავლიდნენ, რომ უფალი დიდია და კეთილი და რომ მისი ხელმძღვანელობა განსაკუთრებით ვლინდება მის მცნებებში. ფსალმუნებს, ლოცვებსა და წმიდა წერილს ბავშვებს მეტად უბრალო და გასაგები ენით ასწავლიდნენ. მშობლები შვილებს უხსნიდნენ, რომ ღვთის რჯული - უფლის ხასიათის გამოვლინებაა და თუკი ისინი მთელი გულით შეასრულებენ ღვთის მცნებებს, ხასიათით და სულით ღმერთს დაემსგავსებიან. სწავლება ძირითადად საუბრების სახით მიმდინარეობდა, მაგრამ ახალგაზრდებს წმიდა წერილის კითხვასაც ასწავლიდნენ. მათ თავისუფლად შეეძლოთ ძველი აღთქმის გრაგნილთა გამოკვლევა" (ე. უაითი. ქრისტე - წუთისოფლის იმედი, გვ. 69).

მთელი კაცობრიობის ისტორიის განმავლობაში აღზრდა და განათლება უმეტესწილად სახლებში ხდებოდა, განსაკუთრებით ადრეულ წლებში. რას გვაუწყებს ბიბლია აღზრდისა და განათლების შესახებ ოჯახში? რა პრინციპი შეგვიძლია გამოვიტანოთ ჩვენთვის აქედან, მიუხედავად იმისა, თუ როგორი მდგომარეობაა ჩვენს ოჯახში?