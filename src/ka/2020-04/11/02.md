---
title: შრომის სხვადასხვა მხარე
date:  06/12/2020
---

"ვიცი, რომ არ არის მათთვის იმაზე უკეთესი, ვიდრე მხიარულება და სიკეთის ქმნა თავის სიცოცხლეში. და თუ რომელიმე ადამიანი ჭამს და სვამს და ხედავს სიკეთეს მთელს თავის ნაშრომში, ეს ღვთის საჩუქარია" (ეკლ. 3:12,13).

"შრომა" არის მნიშვნელოვანი, მტკიცე სიტყვა. მხოლოდ ორი მარცვლისგან შედგება, მაგრამ რამდენიმე მნიშვნელობა აქვს. ჩვენ ვშრომობთ საჭიროებიდან გამომდინარე, რომ მაგიდაზე საკვები არ გამოგველიოს, რომ გადავიხადოთ გადასახადები ან შევინახოთ მარაგი რთული გასაჭირის დროისთვის. სამსახურის დაკარგვა ხშირად იმაზე უარესია, ვიდრე სამსახურში არცთუ სახარბიელო მდგომარეობასთან შეგუება.

სამსახურს შეუძლია ადამიანს საკუთრი მნიშვნელოვნობის განცდა მიანიჭოს. შრომა, როგორც წესი, გვეხმარება პასუხის გაცემაში კითხვაზე "რას საქმიანობ?", ან თუნდაც "ვინ ხარ?". ბევრი პენსიონერი აგრძელებს მუშაობას არასრული სამუშაო დღის განმავლობაში იქამდე, სანამ შეუძლია, ანაზღაურების სანაცვლოდ ან კეთილი ნებით.

სამსახური გვაძლევს დილით ადგომის მიზეზს. მიეცით მოზარდს სამუშაო და კანონდამრღვევთა რიცხვი ერთით დაიკლებს.

`წაიკითხეთ დაბ. 3:19. როგორია ამ მუხლის კონტექსტი და რას გვეუბნება ის შრომის ჭეშმარიტ სახეზე, სულ მცირე, ზოგიერთებისთვის?`

ცოდვამდელი შრომა ცოდვით დაცემის შემდეგ მოულოდნელად იცვლება. კონტექსტში მოხსენიებულია შრომის სხვა მხარე. ზოგისთვის შრომა მხოლოდ ყოველდღიურ რთულ სამუშაოთა სიმძიმეა, რომელიც სიკვდილით მთავრდება. ადამიანები შრომობენ სამუშაო ადგილებზე, რომლებიც ათვალწუნებული აქვთ და პენისაზე გასვლას იმედოვნებენ ვიდრე ჯერ კიდევ ჯანმრთელად არიან. სხვებისთვის შრომა შეიძლება ცხოვრების ცენტრადაც, მათი ინდივიდუალურობის ყოველისმომცველ წყაროდაც კი იქცეს. თავიანთი სამსახურიდან შორს ასეთი ადამიანები თავს დათრგუნულად, დეზორიენტირებულად გრძნობენ, არ არიან დარწმუნებული იმაში, თუ რა უნდათ და საით წავიდნენ. პენსიაზე გასვლისას ისინი ფსიქოლოგიურადაც და ფიზიკურადაც სწრაფად სუსტდებიან და მალევე კვდებიან.

ქრისტიანებმა უნდა ისწავლონ ღმერთის მეთოდების მიხედვით მუშაობა. შრომა - უფრო მეტია, ვიდრე ეკონომიკური აუცილებლობა. ადამიანი უფრო მეტია - ვიდრე უბრალოდ მუშა. სწორად გაგებული ცხოვრებისეული საქმიანობა ადამიანისთვის - ეს არის მსახურების გზა, უფალთან კავშირის გამოხატულება (იხ. კოლ. 3:23). მასწავლებლის ამოცანის ნაწილია, რომ მოსწავლეს დაეხმაროს ისეთი სამსახურის პოვნაში, რომელშიც ღმერთის მიერ მისთვის ბოძებული ნიჭები და უნარები გარესამყაროს საჭიროებებთან იკვეთება.

`რას საქმიანობთ, რითი ხართ დაკავებული და როგორ შეგიძლიათ უკეთ განადიდოთ უფალი თქვენი შრომით?`