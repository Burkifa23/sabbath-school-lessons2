---
title: ქრისტიანი და შრომა
date:  05/12/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
დაბ. 3:19; რჯლ. 16:15; გამ. 25:10-30:38; გალ. 5:22-26; ეკლ. 9:10; 1კორ. 10:31;

> <p>სამახსოვრო მუხლი:</p>
> "ამიტომ, ჩემო საყვარელო ძმანო, იყავით მტკიცენი და შეურყეველნი, მუდამ იუხვეთ უფლის საქმეში, რადგან იცით, რომ ფუჭი არაა თქვენი შრომა უფლის წინაშე" (1კორ. 15:58).

შრომა ღმერთის ჩანაფიქრია. სრულყოფილ და უცოდველ სამყაროში ღმერთმა დაავალა ადმასა და ევას, რომ დაემუშავებინათ ბაღი (იხ. დაბ. 2:15). ისევე, როგორც მათი შემოქმედი, ჩვენი წინაპრებიც შემოქმედებითი შრომითა და თავგანწირული მსახურებით უნდა ყოფილიყვნენ დაკავებული. უმანკო სამყაროშიც კი, რომელშიც არაა ცოდვა, სიკვდილი და ტანჯვა, კაცობრიობას უნდა ეშრომა.

დღესაც, როგორც მთელი ამ ხნის განმავლობაში - იდეალური სამყაროს შემდეგ და აღთქმულის კარიბჭესთან - ჩვენ უნდა განვიხილავდეთ შრომას, როგორც ღმერთის ერთ-ერთ კურთხევას. უძველეს ისრაელში ყველა ბავშვს ასწავლიდნენ ხელობას. ითვლებოდა, რომ მამა, რომელიც შვილს ხელობას არ ასწავლიდა, ყაჩაღს ზრდიდა. იესომაც კი, ღმერთის ძემ, მრავალი წელი გაატარა პატიოსან  სადურგლო შრომაში და ალბათ ნაზარეთის მაცხოვრებლებს ავეჯითა და სასოფლო-სამეურნეო ხელსაწყოებით ამარაგებდა (იხ. მარკ. 6:3). ყოველივე ეს ასევე აღზრდის ნაწილი იყო, რათა მოემზადებინა ის სამომავლო მსახურებისთვის. წელიწადნახევრის განმავლობაში აკვილასა და პრისკილასთან ერთად კარვების დამზადებისას პავლე მოციქული ისევე გულითადად ასრულებდა უფლის საქმეს, როგორც შაბათობით სინაგოგაში დისკუსიისას (იხ. საქმე. 18:1-4; 2თეს. 3:8-12). ამ კვირის განმავლობაში ჩვენ განვიხილავთ შრომის თემას და მის როლს ქრისტიანულ განათლებაში.