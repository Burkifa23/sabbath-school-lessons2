---
title: შემდგომი გამოკვლევისათვის
date:  11/12/2020
---

წაიკითხეთ დაბ. 3; ეკლ. 2:18-23; ეფეს. 6:5-8, ასევე თავი "ცდუნება და დაცემა" ე. უაითის წიგნიდან "პატრიარქები და წინასწარმეტყველები" (გვ. 52-62).

შრომა - წყევლა თუ კურთხევა? შეიძლება მოგვეჩვენოს, რომ ის გახდა ნაწილი ცოდვის წყევლისა (იხ. დაბ. 3:17). უფრო გულდასმით წაკითხვის შედეგად ჩანს, რომ დაიწყევლა დედამიწა, და არა შრომა. ელენ უაითი ამბობს, რომ ღმერთმა შრომა კურთხევად განაწესა: "სიყვარულის გამო მიეცა ადამიანს შრომითა და ზრუნვით აღსავსე ცხოვრება. ასეთმა სკოლამ, რომლის აუცილებლობაც ადამიანის დაცემამ გამოიწვია უნდა ასწავლოს მას ვნებებისა და სურვილების მოთოკვა და განუვითაროს ნებისყოფა. ეს უფლის უდიდესი ჩანაფიქრის ნაწილი იყო ცოდვისა და გადაგვარების უფსკრულიდან ადამიანის აღდგენის საქმეში" (პატრიარქები და წინასწარმეტყველები, გვ. 60). შეიძლება ჩვენ თავად ვაქციეთ შრომა წყევლად მონოტონურობის, გადაღლილობის ან მისთვის ჩვენს ცხოვრებაში გადაჭარბებული როლის მინიჭების გამო. როგორ ვითარებაშიც არ უნდა ვიმყოფებოდეთ, უნდა ვისწავლოთ, რომ სათანადოდ მოვეკიდოთ შრომას. ხოლო ქრისტიანულმა განათლებამ ადამიანებს უნდა ასწავლოს გააცნობიერონ შრომის ფასი და ამავე დროს არ გაიხადონ იგი კერპად. 

**შეკითხვები მსჯელობისათვის:**

`1. წაიკითხეთ ეკლ. 2:18-24. რატომ საუბრობს სოლომონი შრომასა და კურთხევაზე ერთსა და იმავე ბიბლიურ მონაკვეთში? რა მინიშნებებია ამ მუხლებში იმაზე, თუ რას შეიძლება ჰქონდეს მნიშვნელობა ჩვენი შრომისადმი დამოკიდებულებისთვის?`

`2. ჩვენ სწორედ შრომის მეშვეობით ვზრუნავთ ჩვენს ოჯახებზე. როგორ შეგვიძლია ჩვენს ოჯახებს გადავცეთ დადებითი დამოკიდებულება შრომისადმი?`

`3. საქმის ბრწყინვალედ შესრულებასა და შრომოჰოლიზმს შორის ზოგჯერ ძალიან წვრილი გამყოფი ზოლია. როგორ შევიკავოთ თავი, რომ არ გადავკვეთოთ ეს გამყოფი ზოლი? (იხ. ეკლ. 2:23).`

`4. პავლემ ძალიან გარკვევით განაცხადა: "ვინაიდან, როცა თქვენთან ვიმყოფებოდით, ამას გამცნებდით: ვისაც შრომა არ სურს, ის ნუღარც ჭამს" (2თეს. 3:10). ეს პრინციპი, რა თქმა უნდა, ძალზედ გონივრულია. არსებობს თუ არა ისეთი ვითარებები, როდესაც ის არ გამოიყენება? ანუ რატომ უნდა ვეცადოთ, რომ ის რკინის წესად არ ვაქციოთ, რომელიც არასდროს არ უნდა დაირღვეს?`