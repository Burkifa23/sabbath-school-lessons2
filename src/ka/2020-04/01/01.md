---
title: განათლება ედემის ბაღში
date:  26/09/2020
---

<h3 class="ka_geo">გამოსაკვლევად შემოთავაზებული ბიბლიური  მუხლები: </h3>
დაბ. 2:7-23; 3:1-6; 2პეტრ. 1:3-11; 2:1-17; ებრ. 13:7,17,24.

> <p>სამახსოვრო მუხლი:</p>
> "აჰა, ღმერთი მაღალია თავისი ძლიერებით, ვინ არის მისნაირი მოძღვარი?" (იობ. 36:22).

ბიბლიის შემსწავლელთა უმეტესობისათვის კარგადაა ცნობილი  დაბადების წიგნის 1-3 თავებში მოთხრობილი ისტორია და მისი გმირები: ღმერთი, ადამი, ევა, ანგელოზები, გველი. გარემო, რომელშიც ისტორია ვითარდება – სამოთხეში გაშენებული სუცხოო ბაღია, სახელად ედემი. მონათხრობის სიუჟეტური ხაზი მოვლენათა ლოგიკურ თანმიმდევრობას მიჰყვება. ღმერთი ქმნის. აძლევს დარიგებებს ადამსა და ევას. ადამი და ევა სცოდავენ. ისინი განიდევნებიან ედემის ბაღიდან. თუმცა დაბადების პირველ თავებზე უფრო გულისყურით დაკვირვება, განსაკუთრებით კი განათლების ჭრილში, საშუალებას მოგვცემს, რომ ჩავწვდეთ სამოთხის გარემოს და პერსონაჟების ქმედებებს.

"აღზრდის მოდელი, რომელსაც სამყაროს შექმნისას ჩაეყარა საფუძველი, წარმოადგენს ნიმუშს ადამიანისათვის დედამიწის მთელი ისტორიის განმავლობაში. ედემში, ჩვენს პირველ მშობელთა სამოთხეში დაფუძნებული სკოლა მისი პრინციპების ილუსტრაცია იყო. ედემის ბაღი იყო დიდი საკლასო ოთახი, ბუნება - სახელმძღვანელო, თვით შემოქმედი იყო მასწავლებელი, ხოლო ადამიანთა მშობლები - მოსწავლეები" (ე.უაითი. აღზრდა. გვ.20).

უფალი იყო დამფუძნებელიც, დირექტორიცა და მასწავლებელიც ამ პირველი სკოლისა. მაგრამ, როგორც ვიცით, ადამმა და ევამ საბოლოო ჯამში სხვა აირჩიეს მასწავლებლად და არასწორი გაკვეთილები შეითვისეს. რა მოხდა? რატომ  და რა გაკვეთილები შეგვიძლია გამოვიტანოთ განათლების ამ ადრეული დახასიათებიდან? როგორ შეუძლიათ ამ გაკვეთილებს, რომ დაგვეხმაროს ჩვენ დღეს?