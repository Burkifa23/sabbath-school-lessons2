---
title: უფლებათა მოძულენი
date:  01/10/2020
---

კლასში მოსწავლეთაგან ზოგს თანდაყოლილ ფრიადოსნებად მიიჩნევენ. მათ თითქმის არ სჭირდებათ სწავლა იმისათვის, რომ უმაღლესი შეფასებები მიიღონ. ისინი ადვილად ითვისებენ მასალას. შეიძლება მოგეჩვენოთ, რომ ცოდნა უბრალოდ "ეკრობა" მათ. მაგრამ პეტრეს მეორე წერილის 1-2 თავები გარკვევით აჩვენებს, რომ ჩვენი განათლება ქრისტეში - ეს თანაბრად შესაძლებელი გამოცდილებაა ყველასთვის, ვინც თავს მიუძღვნის ასეთ განათლებას.

ამავდროულად, პეტრეს მეორე წერილის 1-ლ თავში მოყვანილი გამამხნევებელი სიტყვები უპირისპირდება მე-2 თავში გამომაფხიზლებელ გაფრთხილებებს.

`წაიკითხეთ 2პეტრ. 2:1-17. რა მწვავე გაკიცხვას გამოთქვამს პეტრე? ამავე დროს, სერიოზულ გაფრთხილებასა და განკითხვასთან ერთად რა დიდი იმედი გვაქვს დაპირებული?`

მიაქციეთ ყურადღება მე-10 მუხლს, სადაც პეტრე უფლებათა მოძულეებზე საუბრობს. როგორი მძაფრი საყვედურია იმასთან დაკავშირებით, რაც ჩვენი დღევანდელობის რეალობაცაა!  ჩვენი, როგორც საეკლესიო ორგანიზაციის მუშაობა გულისხმობს პასუხისმგებლობისა და მსახურების გარკვეული დონეების არსებობას (იხ. ებრ. 13:7,17), ჩვენ მოწოდებული ვართ დავემორჩილოთ უფროსებს იმ ხარისხში, რა ხარისხშიც თავად ისინი ერთგულებენ უფალს.

მაგრამ ასეთი მკაცრი გაკიცხვის გარდა პეტრე გამამხნევებელ სიტყვებსაც გვთავაზობს (იხ. მუხლი 9). ის ამბობს: მართალია ღმერთს აქვს ძალა განდევნოს ყველა, ვინც სიცრუე აირჩია, "იცის ღმერთმა, როგორ იხსნას განსაცდელისაგან ღვთისმოსავნი". არის თუ არა შესაძლებელი, რომ ჩვენი ქრისტიანული განათლების ერთ-ერთი ამოცანა იყოს არა მხოლოდ იმის სწავლება, თუ როგორ ავარიდოთ თავი ცდუნებას, არამედ იმ მრავალრიცხოვანი მეთოდების გამოკვლევაც, რომლებითაც ღმერთს შეუძლია და გვათავისუფლებს კიდეც ცდუნებისაგან და გვიცავს ცრუმოძღვართაგან (იხ. 2პეტრ. 2:1)?  გარდა ამისა, თუკი უფლებათა მოძულეობა ამდენად არის გაკიცხული, განა არ უნდა გულისხმობდეს ჩვენი ქრისტიანული განათლება იმასაც, რომ ვსწავლობდეთ "ჩვენს წინამძღოლთა" (იხ.ებრ. 13:7) სწორად გაგებას, მათთან თანხმობასა და მათ მოსმენას?

მართალია ჩვენ ვერ ვიტყვით იმას, რომ ადამი და ევა უფროსობის მოძულენი იყვნენ, მაგრამ საბოლოოდ მათ მისი ურჩობა გადაწყვიტეს. მათი დანაშაული ამდენად საზარელი იმიტომ გახდა, რომ მათ ირწმუნეს გველის სიტყვები, რომლებიც ძირეულად ეწინააღმდეგებოდა მათი მთავრის, თვით ღმერთის სიტყვებს, რომელმაც ამდენი რამ გააკეთა მათი კეთილდღეობისთვის.

`უფრო დაწვრილებით შეჩერდით ძალაუფლების (ან ავტორიტეტისა და უფლებამოსილების) საკითხებზე არა მხოლოდ ეკლესიაში ან ოჯახში, არამედ ზოგადად ცხოვრებაში. რატომ არის ძალაუფლება, მისი სწორად გამოყენება და მისი სათანადოდ მორჩილება ასეთი მნიშვნელოვანი? განიხილეთ თქვენი პასუხები გაკვეთილზე, შაბათს.`