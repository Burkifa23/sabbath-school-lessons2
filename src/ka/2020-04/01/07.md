---
title: შემდგომი გამოკვლევისათვის
date:  02/10/2020
---

"წმიდა წყვილი სამთხის ბაღში ისე ცხოვრობდა, როგროც მზრუნველი მამის მფარველობის ქვეშ მყოფი შვილები ცხოვრობენ, მაგრამ იმავდროულად ისინი გამუდმებით ეცნობოდნენ უზენაესის სიბრძნეს. მათთან ხშირად მოდიოდნენ ანგელოზები. მათ ჰქონდათ ბედნიერება, თავიანთი შემოქმედი ეხილათ. სიცოცხლის ხის ნაყოფით ივსებდნენ ენერგიას და თავიანთი გონების განვითარებით ისინი მხოლოდ მცირედ თუ ჩამორჩებოდნენ ანგელოზებს. სამყაროს საიდუმლოებანი - "ყოვლადბრძენის საკვირველებანი" (იობ. 37:16) - შემეცნების და სიხარულის წყაროდ იქცა მათთვის. ბუნების კანონები და მოვლენები, რასაც აგერ უკვე ექვსი ათასი წლის განმავლობაში იკვლევს ადამიანი, უდიდესმა ოსტატმა და შემოქმედმა გაუხსნა მათ გონებას. ისინი სწავლობდნენ ფოთლების, ყვავილების, ხეების აგებულებას და მათი სიცოცხლის საიდუმლოს. ადამი კარგად იცნობდა ყოველ ცოცხალ არსებას - დაწყებული დიდებული ლევიათანით და დამთავრებული მზის სხივებში მოციმციმე უმცირესი მწერით. ყოველ მათგანს თავად ადამმა დაარქვა სახელი. მათ თვისებებსაც კარგად იცნობდა. ღვთიური დიდება ზეცაში, უამრავ სამყაროთა წრიული ბრუნვა, "ღრუბელთა განფენილობის ამბავი" (იობ. 37:16), სინათლისა და ბგერის, დღისა და ღამის საიდუმლო - ყოველივე ეს ცნობილი იყო ჩვენი წინაპრებისათვის. ტყის ყოველი ფოთოლი, კლდის ყოველი შვერილი, ყოველი კაშკაშა ვარსკვლავი - ყველაფერი დედამიწაზე, ჰაერში, ცაში - შემოქმედზე მიუთითებდა. სამყაროში გამეფებული ჰარმონია და წესრიგი უფლის უსაზღვრო სიბრძნესა და ძლიერებაზე მეტყველებდა. ისინი ყოველდღიურად ახალ-ახალ მშვენიერებას იკვლევდნენ, რაც უდიდესი სიყვარულით ავსებდა მათ გულებს და კვლავ და კვლავ შემოქმედის მიმართ მადლიერების გამოხატვის ძლიერ სურვილს ჰგვრიდა" (ე. უაითი. პატრიარქები და წინასწარმეტყველები. გვ. 50).

**შეკითხვები მსჯელობისათვის:**

`1. თუკი ღმერთმა დასაბამიდანვე განსაზღვრა, რომ სკოლა და შრომა ადამიანთათვის მასთან და მის ქმნილებასთან შეხვედრის საშუალება უნდა ყოფილიყო, ვიღწვით თუ არა ჩვენ ღვთის ჩანაფიქრთან შესაბამისობაში? როგორ შეგვიძლია უფლის უკეთ გაცნობა ჩვენი შრომის (ანაზღაურებადი ან მოხალისეობრივი) მეშვეობით?`

`2. როდესაც ვაცნობიერებთ გველის ცბიერებას ედემის ბაღში, მარტივად შეიძლება სასოწარკვეთილებაში ჩავცვივდეთ, ჩვენი ადამიანური სისუსტიდან გამომდინარე. ადამმა და ევამ იცოდნენ, რომ ღმერთი ახლოს იყო, და მაინც ირწმუნეს გველის დაფარული სიცრუე. როგორ შეგვიძლია ჩვენ, ღმერთისაგან ფიზიკურად ასე დაშორებულებმა, მოვიხვეჭოთ მასში ძალა, რომელიც ცდუნებათა დაძლევაში დაგვეხმარება?`

`3. იმსჯელეთ ძალაუფლების საკითხზე. რატომ არის ასეთი მნიშვნელოვანი უფლებათა მორჩილება? რა ხდება, როდესაც უფლებამოსილებები ბუნდოვანი ხდება? როგორ იყენებენ ადამიანები ძალაუფლებას ბოროტად და როგორ ვრეაგირებთ ჩვენ ამაზე?`