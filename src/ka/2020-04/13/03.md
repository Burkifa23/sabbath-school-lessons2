---
title: ახალი არსებობა
date:  21/12/2020
---

`"მოსწმედს ყველა ცრემლს მათი თვალებიდან და აღარ იქნება სიკვდილი. გლოვა, გოდება და ტკივილიც აღარ იქნება, რადგან წინანდელნი გადავიდნენ" (გამოცხ. 21:4). რამდენად განსხვავებული იქნება ახლანდელი ყოფისაგან ჩვენი ახალი ცხოვრება, რომელშიც გაქრება სიკვდილი, გლოვა და ტკივილი?`

ერთი ქრისტიანი თავის მეგობარს ესაუბრებოდა სახარებისეულ იმედზე, იესო ქრისტეს მეშვეობით საუკუნო სიცოცხლის დაპირებაზე. მეგობარს უარყოფითი რეაქცია ჰქონდა ამ იდეაზე: "საუკუნო სიცოცხლე? - ჩაეკითხა ის შეძრწუნებული. - რა საშინელი აზრია! ჩვენი 70-80 წლიანი სიცოცხლე აქ ისედაც საკმარისად ცუდია. ვის მოუნდება მისი გაწელვა სამუდამოდ? ეს ჯოჯოხეთი იქნებოდა".

იმ ადამიანს არ ესმოდა, რომ საუკუნო სიცოცხლე არ არის უბრალოდ მიწიერი ცხოვრების გაგრძელება. მართლაც ვის ენდომებოდა ეს? მაგრამ ზემოთ მოყვანილ მუხლში ნათქვამია, რომ წინანდელი გადავიდა და ყველაფერი ახალია.

**რას გვაუწყებს მოყვანილი მუხლები მომავალ ახალ ცხოვრებაზე?**

`2პეტრ. 3:10-13`

`გამოცხ. 21:1-6`

`მოცემულ კონტექსტში ჩვენთვის მნიშვნელოვანია შეკითხვა: რა არის საჭირო იმისათვის, რომ ამ ახალი ცხოვრების ნაწილი გავხდეთ? როგორ დავიმკვიდროთ საუკუნო სიცოცხლე? როგორ შეგვიძლია დავრწმუნდეთ, რომ მოვიპოვებთ მას? რას შეუძლია ჩვენს ცხოვრებაში, რომ შეგვიშალოს ხელი საუკუნო სიცოცხლის მოპოვებაში, რომელსაც ღმერთი დაგვპირდა იესოს მეშვეობით?`