---
title: განათლება და სწავლება მარადიულობაში
date:  19/12/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
იოან. 3:16; 1იოან. 5:13; 1ტიმ. 1:16; 1კორ. 13:12; ზაქ. 13:6;

> <p>სამახსოვრო მუხლი:</p>
> "რაც თვალს არ უნახავს, ყურს არ სმენია, კაცს გულში არ გაუვლია, ღმერთმა ის მოუმზადა თავის მოყვარულებს" (1კორ. 2:9).

ერთმა პოეტმა, სიკვდილის შიშით იკითხა: 

"როგორ უნდა იცხოვრო, როცა არ იცი მომავალი

როგორია სიკვდილი და წყვდიადი, და რა ბედი ელის

ჩემს გონებას საფლავის ქვის მიღმა? " 

/ვ. ნაბოკოვი. მკრთალი ალი/

თავის პოემაში მან შექმნა მსი-ს ცნება - მომავლისთვის სამზადისის ინსტიტუტი.  მაგრამ როგორ უნდა მოემზადო მომავლისთვის, თუ ისიც არ იცი, რა დაემართება მასში ადამიანს?

საბედნიეროდ, ბიბლია გვაძლევს სიღრმისეულ გაგებას ისეთი საკითხებისა, როგორებიცაა: ზეცა, ახალი დედამიწა, ასევე სწავლის პროცესი და ცხოვრება, რომელიც გველის მთელი მარადიულობის განმავლობაში. როგორც ამ კვარტალში ვსწავლობდით, "მომავლისთვის სამზადისის ინსტიტუტი" მოქმედებს აქ და ახლა, ამ ცხოვრებაში, და მთელი ჩვენი განათლება, შესწავლის სფეროსაგან დამოუკიდებლად, უნდა გვამზადებდეს ამ მომავლისთვის.

საბოლოო ჯამში ნებისმიერ სასწავლო დაწესებულებას შეუძლია ბევრი სასარგებლო ინფორმაციის, ბევრი პრაქტიკული და გამოსადეგი ცოდნის მოწოდება. მაგრამ რა სარგებელი ექნება მას, თუ ადამიანი მიიღებს ამ ცოდნას, მაგრამ დაკარგავს მარადიულ ცხოვრებას? ამ კვირის განმავლობაში ჩვენ განვიხილავთ, თუ რას ამბობს ღვთისსულიერი სიტყვა იმ უმაღლესი სკოლის შესახებ, რომელიც საუკუნოდ არსებობს და რომელშიც ვისწავლით და აღვიზრდებით მთელი მარადიულობის განმავლობაში. ამ მომავლის სკოლაში ჩვენ შევისწავლით იმას, რისი წარმოდგენაც კი არ შეგვიძლია ახლანდელ სამყაროში.