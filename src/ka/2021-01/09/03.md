---
title: უსახელო მორჩილი 
date: 22/02/2021
---

`როგორია ღმერთის იმ უსახელო მორჩილის როლი და ხასიათი, რომელსაც ღმერთი ირჩევს და რომელზეც დებს თავის სულს? იხ. ეს. 42:1-7`

ამოირჩიეთ საუკეთესო  ერთი ან რამდენიმე პასუხი:

1. ის უზრუნველყოფს სამართლიანობას ერებისთვის
2. ის განახორციელებს თავის მიზნებს ჩუმად და მშვიდად, მაგრამ წარმატებულად
3. ის - ნუგეშისმცემელია
4. ის არის აღთქმა ღმერთსა და ხალხს შორის
5. ის აძლევს სინათლეს/იმედს ბრმათა განკურნებით და ტყვეთა გათავისუფლებით
6. ყველაფერი ზემოთ ჩამოთვლილი

`როგორ შეიძლება ამ მორჩილის როლი და ხასიათი შეედაროს იმ "ყლორტს იესეს კუნძიდან", რომელზეც ასევე დავანებულია ღმერთის სული (იხ. ეს. 11)?`

როგორც ეს. 42-ში, ეს. 11-შიც მმართველი დავითის შტოდან ღმერთთან შეთანხმებულად მოქმედებს და უზრუნველყოფს სამართლიანობასა და განთავისუფლებას ჩაგრულთათვის, აგრეთვე უმჟღავნებს მათ ღმერთის ცოდნასა და სიბრძნეს. აქ ჩვენ აღმოვაჩენთ, რომ იესეს "ყლორტი" და "ნერგი" - ეს არის მესია, ღვთაებრივი ყრმა, რომლის შესახებაც გვაუწყებს ეს. 9:6,7. მას მოაქვს მშვიდობა დავითის ტახტისა და სამეფოსათვის, აძლიერებს მათ "სამართლითა და სიმართლით" (ეს. 9:7). ცხადია, რომ მორჩილი ეს. 42-ში  არის მესია.

`როგორ აღწერს ახალი აღთქმა ეს. 42:1-7-ში ნახსენებ მორჩილს, რომელიც იქმს სამართალს ჭეშმარიტებით? მათ. 12:15-21.`

მათეს სახარების მე-12 თავი ციტირებს ესაიას 42-ე თავს და ამ ნაწყვეტს იყენებს სამშვიდობო, განმკურნებელი მსახურებისადმი იესოსი, ღმერთის საყვარელი ძისა, რომელიც მოიწონა მან (იხ. ეს. 42:1; მათ. 3:16,17; 17:5). იესო არის ის, ვისი მსახურებაც აღთქმის ურთიერთობას აღადგენს ღმერთსა და მის ხალხს შორის (იხ. ეს. 42:6; დან. 9:27).

იესო და მისი მოწაფეები აღადგენდნენ სამართლიანობას ადამიანებისთვის, როდესაც ათავისუფლებდნენ მათ ტანჯვისგან,  ღმერთის არცოდნისგან, ბოროტი სულების ტყვეობისაგან, რომელშიც ისინი აღმოჩნდნენ სატანის უღელქვეშ (იხ. ლუკ. 10:19). იესო მოკვდა ახალი აღთქმის განსამტკიცებლად (იხ. მათ. 26:28) და სამყაროსთვის სამართლიანობის აღსადგენად სატანის განდევნით, რომელმაც მიითვისა "ამ სოფლის მთავრის" მდგომარეობა (იოან. 12:31-33).

`განიხილეთ ეს. 42:1-4, სადაც აღწერილია ქრისტე. იმსჯელეთ იესოს ცხოვრებაზე. როგორ აღსრულდა მის ცხოვრებაში ეს წინასწარმეტყველება? რა შეგვიძლია ვისწავლოთ სხვებისადმი ჩვენს მსახურებასთან დაკავშირებით?`