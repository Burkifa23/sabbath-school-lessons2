---
title: შემდგომი გამოკვლევისთვის
date: 26/02/2021
---

წაიკითხეთ თავი "კაპერნაუმში" ე. უაითის წიგნიდან "ქრისტე - წუთისოფლის იმედი (გვ. 252-261), რომელიც აღწერს, თუ როგორ კურნავდა და ასწავლიდა იესო.

"სულების გადარჩენის საქმე უაღრესად დიდ ტაქტსა და სიბრძნეს მოითხოვს. მაცხოვარს არასოდეს დაუფარავს ჭეშმარიტება, მაგრამ ყოველთვის სიყვარულით აჟღერებდა მას. სხვებთან საუბრისას იესო დიდ ტაქტს იჩენდა. იგი ყოველთვის კეთილი და გამგები იყო. ქრისტესგან არავის გაუგია უხეშობა, არასოდეს გამოუყენებია მძაფრი სიტყვები საჭიროების გარეშე, არასოდეს მიუყენებია ტკივილი მგრძნობიარე სულისთვის. მხსნელი არ კიცხავდა ადამიანურ სისუსტეს. ქრისტე უშიშრად ამხილებდა პირფერობას, ურწმუნობას და ურჯულოებას, მაგრამ ცრემლი ერეოდა, როდესაც თავის ყველაზე მრისხანე საყვედურებს წარმოთქვამდა. სიმართლე მისი ბაგიდან არასოდეს ჟღერდა სასტიკად. მისი ხმა ყოველთვის სავსე იყო კაცობრიობისდამი დიდი სინაზით. ყოველ სულს დიდი ფასი ჰქონდა მის თვალში. მას ღვთაებრივი ღირსებით ეჭირა თავი;  თუმცა ყველაზე სათუთ თანაგრძნობას გამოხატავდა ღმერთის ოჯახის თითოეული წევრისდამი. ქრისტე ყველაში ხედავდა ადამიანს, რომლის გადარჩენაშიც მდგომარეობდა მისი მისია" (ე. უაითი. სახარების მსახურნი, გვ. 117).

**კითხვები მსჯელობისთვის:**

`1. ჯგუფთან ერთად წაიკითხეთ ელენ უაითის ზემოთ მოყვანილი ციტატა ქრისტეს მსახურების შესახებ. განიხილეთ ციტატაში მოყვანილი პრინციპები და ის, თუ რამდენად ახორციელებთ ამ პრინციპებს თქვენ, როგორც ეკლესია.`

`2. იცნობთ თუ არა ვინმეს, ვინც "გაჟეჟილი ლერწამი" ან "მბჟუტავი პატრუქია" (იხ. ეს. 42:3)? როგორ შეგიძლიათ ასეთი ადამიანის დახმარება მისი "გადატეხვის" ან "ჩაქრობის" გარეშე? როგორ მივუთითოთ ასეთ ადამიანებს უფალზე? რის გაკეთებას შესთავაზებდით მათ პრაქტიკულად, რომ მიიღონ განკურნება და დახმარება?`

`3. ესაიას წიგნის კიდევ ერთი ავტორის (მეორე ესაიას) არსებობის ვარაუდი მომდინარეობს მოსაზრებიდან, რომ ადამიანებს არ შეუძლიათ მომავლის წინასწარმეტყველება ისე, როგორც ეს ესაიამ გააკეთა. რა სერიოზული პრობლემაა ამ ვარაუდში და ჩვენ, როგორც ქრისტიანებმა, რატომ უნდა უარვყოთ ის მყისიერად?`

**დასკვნა**

გასათავისუფლებლად საჭიროა მხსნელი. ღმერთის მსახურ ხალხს თავისუფლება უნდა მოეპოვებინა ორი მხსნელის მეშვეობით: კიროსის, რომელმაც გაუშვა ტყვეები ბაბილონიდან და უსახელო მსახურის, რომლის პიროვნება, როგორც მესიისა, ნათლად ცხადდება ღვთის სიტყვის შემდგომი გამოკვლევისას. ეს მსახური აღადგენს სამართლიანობას და მონობაში გადარჩენილებს დააბრუნებს უკან ღმერთთან.