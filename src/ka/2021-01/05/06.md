---
title: "შენ… მამშვიდებ მე" 
date: 28/01/2021
---

ეს. 12 - ეს არის  მცირე საქებარი ფსალმუნი (საგალობელი) ღმერთის მიმართ, მისი გულმოწყალე, დიდებული ნუგეშისთვის. ეს ფსალმუნი, რომელიც აღდგენილი ნარჩომის ბაგიდან გაჟღერდა, აღთქმულ ხსნას გამოსვლის წიგნში ებრაელების ეგვიპტიდან გათავისუფლებას ადარებს (იხ. ეს. 11:16); ის ჰგავს მოსეს და ისრაელიანების სიმღერას, რომელიც წითელი ზღვის სანაპიროსთან, ფარაონის ლაშქარისაგან გადარჩენის შემდეგ იგალობეს ( იხ. გამ. 15).

`შეადარეთ ეს. 12-ის გალობა და მოსეს და კრავის გალობა გამოცხ. 15:2-4-ში. რისთვის ადიდებენ ადამიანები ღმერთს ორივე შემთხვევაში?`

ეს. 12:2 ძალიან ახლოსაა მომავალი მხსნელის - იესოს აღწერასთან. მუხლში ნათქვამია: "ღმერთია ჩემი ხსნა" და "ის მყავდა მე ხსნად". სახელი იესო ნიშნავს "უფალი - ხსნაა" (იხ. მათ. 1:21).

`სახელი "იესო" ნიშნავს "უფალი არის ხსნა" - რით არის მნიშვნელოვანი ეს იდეა?`

უფალი არა მხოლოდ გვაძლევს ხსნას (ეს. 12:2); ის თავად არის ხსნა. ისრაელის წმიდის თანდასწრება ჩვენს შორის (ეს. 12:6) ყველაფერია ჩვენთვის. ღმერთი ჩვენთან არს! იესო არა მხოლოდ ახდენდა სასწაულებს; ის ხორცი იქმნა და დაემკვიდრა ჩვენ შორის (იოან. 1:14). ქრისტემ არა მხოლოდ აზიდა ჯვარზე ჩვენი ცოდვები, ის იქცა ცოდვად ჩვენი გულისთვის (2კორ. 5:21). ის არა მხოლოდ გვაძლევს მშვიდობას, ის თავად არის ჩვენი მშვიდობა (ეფეს. 2:14).

გასაკვირი არ არის, რომ იესეს ფესვი იქნება "ნიშნად ხალხებისათვის" (ეს. 11:10). ჯვარზე აზიდული ის ყველას მიიზიდავს თავისკენ (იხ. იოან. 12:32,33)! ნარჩენი შებრუნდება "ძლიერი ღმერთისკენ" (ეს. 10:21), რომელიც არის ყრმა, ჩვენთვის შობილი, "მთავარი მშვიდობისა" (ეს. 9:6)!

დაფიქრდით დიად ჭეშმარიტებაზე: იესო - ჩვენი ხსნაა. წაიკითხეთ რომ. 3:24. აქ საუბარია იესო ქრისტეში გამოსყიდვაზე; გამოსყიდვა - ეს არის ის, რაც მასში მოხდა, და სწორედ ღმერთის მადლითა და წყალობით ვხდებით ჩვენც გამოსყიდვის მარადიული თანამონაწილენი. სხვა სიტყვებით, გამოსყიდვა, რომელიც მასშია, შეიძლება ჩვენად იქცეს რწმენით და არა საქმეებით, რადგან ჩვენ მიერ შესრულებული არცერთი საქმე არ არის საკმარისად კარგი ჩვენს გამოსასყიდად. მხოლოდ ქრისტეს ნამოქმედარს, რომელსაც იგი ჩვენ გვითვლის ჩვენი რწმენისამებრ, შეუძლია რომ მოგვანიჭოს გამოსყიდვა. როგორ გაძლევთ ეს ჭეშმარიტება იმედს და დარწმუნებულობას გადარჩენაში, განსაკუთრებით მაშინ, როდესაც საკუთარი უღირსობის განცდით ხართ აღვსილი?