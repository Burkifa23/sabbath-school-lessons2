---
title: მშვიდობის კეთილშობილი მთავარი
date: 23/01/2021
---

 <h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 9-12

> <p>სამახსოვრო მუხლი:</p>
> "რადგან ვაჟი შეგვეძინა ჩვენ, ძე მოგვეცა; და იქნება მთავრობა მის მხრებზე; და უწოდებენ მას სახელად: საკვირველს, მრჩეველს, ძლიერ ღმერთს, საუკუნო მამას, მთავარს მშვიდობისა" (ეს. 9: 6)

"დოქტორი რობერტ ოპენჰეიმერი, რომელიც ატომური ბომბის შექმნას ხელმძღვანელობდა, აშშ-ს კონგრესის კომიტეტის წინაშე წარდგა. კონგრესის წევრებმა ჰკითხეს, არსებობს თუ არა რაიმე დამცავი მექანიზმი ამ იარაღისაგან?

- რა თქმა უნდა, - უპასუხა დიდმა ფიზიკოსმა. და ეს არის…

დოქტორმა გადახედა პასუხის მოლოდინში გაჩუმებულ აუდიტორიას და რბილად წარმოთქვა: ‘მშვიდობა’” (Compiled by Paul Lee Tan. Encyclopedia of 7,700 Illustrations: Signs of the Times, p.989)

მშვიდობა - კაცობრიობის მიუწვდომელი ოცნებაა. გამოთვლილია, რომ კაცობრიობამ  ისტორიულ მემატიანეთა დაწყებიდან მოყოლებული დროის მხოლოდ 8% გაატარა მშვიდობის მდგომარეობაში. ამ წლების განმავლობაში დაირღვა როგორც მინიმუმ რვა ათასი ხელშეკრულება (იხ. იქვე, გვ. 987). მართალია ვარაუდობდნენ, რომ მეორე მსოფლიო ომი  ყველა ომს დაუსვამდა წერტილს, მაგრამ მისი დასრულების შემდეგ ორმოცდაათი წლის განმავლობაში ომის ორ წელზე მხოლოდ ორი წუთი მშვიდობა მოდის.

დინამიტის გამომგონებელმა ალფრედ ნობელმა 1895 წელს დააფუძნა ფონდი, რომელსაც პრემიით უნდა დაეჯილდოებინა ისინი, ვინც გამორჩეულ წვლილს შეიტანდა მსოფლიოში მშვიდობის შენარჩუნებაში (იქვე, გვ. 988). თუმცაღა ბოლო წლებში ნობელის მშვიდობის პრემიის რამდენიმე ლაურეატიც ჩაება ძალადობრივ კონფლიქტში.

მიმდინარე კვირის განმავლობაში ჩვენ წავიკითხავთ იმის შესახებ, ვისაც ერთადერთს შეუძლია ჭეშმარიტი და მარადიული მშვიდობის მონიჭება. 