---
title: შემდგომი გამოკვლევისთვის
date: 22/01/2021
---

წაიკითხეთ თავი "სპირიტიზმი" ე. უაითის წიგნიდან "დიადი ბრძოლა" (გვ. 551-562).

"იუდეველთა შორისაც იყვნენ თანამედროვე სპირიტების მსგავსი ადამიანები, რომელნიც ამტკიცებდნენ, რომ კავშირი აქვთ მიცვალებულებთან. მაგრამ  ამ "მეგობარ სულებს", როგორც თითქოსდა იმ ქვეყნიდან მოსულთ უწოდებდნენ, ბიბლია "ეშმაკის სულებს" უწოდებს (რიცხ. 25:1-3; ფსალმ. 105:28;  1კორ. 10:20; გამოცხ. 16:14). ასეთ სულებთან ყოველგვარი ურთიერთობა საზიზღრობა იყო ღმერთის წინაშე და სასტიკად იყო აკრძალული სიკვდილით დასჯამდეც კი (ლევ. 19:31; 20:27). აწმყოშიც კი სიტყვა "ჯადოქრობა" ზიზღით წარმოითქმება. მტკიცებებს, რომ ადამიანებს შეუძლიათ ურთიერთობის დამყარება ბოროტ სულებთან, დღეს ღებულობენ, როგორც შუა საუკუნეებში შეთხზულ ზღაპრებს. მაგრამ სპირიტიზმი, რომელსაც ასიათასობით  და მილიონობით მიმდევარი ჰყავს, შეიჭრა მეცნიერებაში, ეკლესიაში, საკანონმდებლო ორგანოებში და მეფეთა სასახლეებშიც კი. ეს უდიდესი სიცრუე სხვა არაფერია, თუ არა შენიღბული ჯადოქრობის აღორძინება, რომელიც ჯერ კიდევ უძველესი დროიდან იყო გაკიცხული და აკრძალული" (ე. უაითი. დიადი ბრძოლა, გვ. 556).

**კითხვები მსჯელობისთვის:**

`1. იმსჯელეთ, როგორ ვლინდება სპირიტიზმი ფილმებში, წიგნებში, მასობირივი ინფორმაციის საშაუალებებსა და პოპულარულ კულტურაში? თუ მისი შეჩერება არ შეგვიძლია, როგორ გავაფრთხილოთ სხვები იმის საფრთხეების შესახებ, რასაც ბევრი ადამიანი უბრალოდ უწყინარ გართობად აღიქვამს? რატომ არის მნიშვნელოვანი მკვდრების მდგომარეობის სწორი გაგება ამ ტყუილისაგან დასაცავად?`

`2. წაიკითხეთ ეს. 8:20. სთხოვეთ რამდენიმე წევრს თქვენი საშაბათო სკოლის ჯგუფიდან, რომ განმარტონ, როგორ ესმით ეს მუხლი. რისი თქმა სურს უფალს ჩვენთვის?`

`3. დაფიქრდით იმ აზრის შესახებ, როგორ შეიძლება ერთდროულად გიყვარდეს და გეშინოდეს ღმერთის. როგორ ამოიზრდება ჩვენი სიყვარული ამ შიშისაგან? თუ ჩვენი შიში ამოიზრდება სიყვარულისგან? იმსჯელეთ.`

**დასკვნა**

ესაიას სიტყვების, ქმედებებისა და ოჯახის მეშვეობით ღმერთი ამდიდრებდა გამაფრთხილებელ და იმედის მომცემ უწყებას, რომელიც ამბობდა, რომ ერთადერთი უსაფრთხო გზა - რწმენაა: ღმერთმა იცის, რას აკეთებს. უფალს უყვარს და აქვს ძალა, რომ წარუძღვეს, დაიცვას და ყველაფრით უზრუნველყოს ისინი, ვინც აძლევს მას ამის საშუალებას. ხოლო ვინც სხვა ძალებს მიმართავს, წყვდიადში ეფლობა.