---
title: რას შეიცავს სახელი? 
date: 19/01/2021
---

წარმოიდგინეთ, რომ ბურთს ეთამაშებით ესაიას მეორე შვილს. სანამ დაიძახებთ: "მაჰერ შელალ ხაშ ბაზ, ბურთი გადმომიგდე", უკვე ძალიან გვიანი იქნება. მაგრამ კიდევ უფრო დიდხანს ჟღერს ამ სახელის მნიშვნელობა: "იჩქარე ალაფობა, დააჩქარე ძარცვა".

`უწყება, რომელსაც ეს სახელი შეიცავს, უეჭველად უკავშირდება სწრაფ დაპყრობას, მაგრამ ვინ ვის იპყრობს? იხ. ეს. 8:4`

გამოცხ. 8:1 ამძაფრებს მე-7 თავის უწყებას. ჯერ კიდევ იქამდე, სანამ ყრმა გარკვეულ ასაკს მიაღწევს, აშური დაეუფლება სირიისა და ჩრდილოეთ ისრაელის დედაქალაქების სამხედრო ნადავლს. უფრო მეტიც, ვინაიდან იუდეამ უარი განაცხადა ღვთიური რწმუნების უწყების მიღებაზე, რომელიც მისთვის იერუსალიმში შილოამის მშვიდი დინების სახით იყო შეთავაზებული, ახლა მას დათრგუნავს აშურის ძლევამოსილება, წარმოდგენილი ევფრატის წყალდიდობების სახით.

იმის გამო, რომ ახაზმა აშურს მიმართა, ესაიას შვილების სახელები შეეხებოდა როგორც იუდეას, ასევე ჩრდილოეთ ისრაელსაც: "იჩქარე ალაფობა, დააჩქარე ძარცვა", მაგრამ "ნარჩენი დაბრუნდება". რატომ არსებობდა ჯერ კიდევ იმედი? მართალია აშური დატბორავს ემანუელის მიწას (იხ. ეს. 8:8), მაგრამ ხალხს ჯერ კიდევ აქვს დაპირება "ჩვენთან არს ღმერთი!" (იხ. ეს. 8:10). ეს თემა მთელ ესაიას წიგნს განმსჭვალავს და გვარწმუნებს: მართალია იუდეასა და სხვა ერებში ღმერთის მტრებს აუცილებლად  მოეწევათ სამსჯავრო საომარი უბედურებების, ტანჯვისა და დევნის სახით, მაგრამ უფალი იქნება მის ერთგულ და გადარჩენილ ხალთან ერთად და დააბრუნებს მათ სამშობლოში. 

`რატომ გვამცნობს ესაია, რომ ბავშვის სახელი ჩაწერა იურიდიული ძალის მქონე გრაგნილში, და ცოლქმრული ურთიერთობა დაამყარა თავის ცოლთან ("წინასწარმეტყველ ქალთან")? იხ. ეს. 8:1-3`

ამ სახელის, როგორც ნიშნის მნიშვნელობაში წამყვანი იყო დროის ფაქტორი. როგორც ემანუელის ნიშანის შემთხვევაში, ამ ბავშვის ჩასახვისა და დაბადებიდან აშურის სირიასა და ისრაელზე გამარჯვებამდე იმაზე ნაკლები დრო ჩაივლის, ვიდრე ყრმას გარკვეულ ასაკამდე მისაღწევად სჭირდება, მოცემულ შემთხვევაში, იმ დრომდე, ვიდრე შეძლებს რომ თქვას "დედა" და "მამა" (იხ. ეს. 8:4). გრაგნილში ჯერ კიდევ შვილის დაბადებამდე მისი სახელის შეტანით ესაიამ წარმოაჩინა თავისი ძე და მისი სახელი, როგორც საზოგადო წინასწარმეტყველება, რომლის შემოწმებაც შემდგომი მოვლენებით იქნებოდა შესაძლებელი.

`რჩეული ხალხის განმეორებადი შეცდომების მიუხედავად, უფალს ჯერ კიდევ სურს თავისი შვილების გადარჩენა. როგორ შეგვიძლია, რომ მივიღოთ ეს ჭეშმარიტება პირადად  ჩვენს თავზე განსაკუთრებით მაშინ, როდესაც ვმარცხდებით და ვეცემით ჩვენს სულიერ ცხოვრებაში?`