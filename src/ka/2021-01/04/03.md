---
title: ნაწინასწარმეტყველების შედეგები 
date: 18/01/2021
---

`წაიკითხეთ ეს. 7:17-25. რა დაემართება დედამიწას უფლის სიტყვების თანახმად? რატომ არ უნდა გაგვიკვირდეს ასეთი შედეგების?`

"დაკარგული ისრაელის მიმართ არაერთხელ გაიჟღერა უფლის ერთგულებისაკენ მობრუნების მოწოდებებმა. წინასწარმეტყველნი დაუღალავად და სიყვარულით ეძახდნენ ხალხს მონანიებისა და გარდაქმნისაკენ, მათ სიტყვებს ღვთის განმადიდებელი ნაყოფი მოჰქონდა" (ე. უაითი. წინასწარმეტყველები და მეფეები, გვ. 325).

მაშ ასე, ახაზისთვის, შიშის და არა რწმენის ადამიანისთვის, კეთილი უწყება ღმერთისგან იყო წინასწარმეტყველება იმის შესახებ, რომ სირია და ისრაელი განადგურდება. ხოლო ცუდი უწყება იყო ის, რომ აშური, მოკავშირე და "მეგობარი", რომელიც ახაზმა აირჩია დამხმარედ, გაცილებით უფრო საშიში მტერი აღმოჩნდება, ვიდრე სირია და ისრაელი. ღმერთისაგან ბოძებული გარანტირებული და უსასყიდლო თავისუფლების უარყოფით, ახაზმა დამარცხებისთვის გაწირა თავი. თუ ახაზი ფიქრობდა, რომ მისი  სამყარო უკვე ინგრეოდა, მომავალში ვითარება ბევრად გაუარესდება!

"უკეთესია დაყრდნობა უფალზე, ვიდრე დაიმედება მთავრებზე" (ფსალმ. 117:9). როგორ დაიჯერა ახაზმა, რომ თიგლათ-ფილესერ III ჩრდილოეთ მიწების დაპყრობას დასჯერდებოდა და იუდეას ხელშეუხებელს დატოვებდა? აშურული წყაროები, კერძოდ, თავად აშურელ მეფეთა ხელნაწერები მოწმობს, რომ მათ ძალაუფლების დაუოკებელი წყურვილი ახასიათებდათ.

`წაიკითხეთ 4მეფ. 16:10-18 და 2ნეშტ. 28:20-25. რა გააკეთა ახაზმა? მეფის რომელი სულიერი პრინციპები მჟღავნდება ამ მუხლებში? რატომ არ უნდა გაგვიკვირდეს მისი საქციელები?`

2ნეშტ. 28:20-23 მუხლებში შეჯამებულია, თუ რა შედეგები გამოიწვია იმ ფაქტმა, რომ ახაზმა დახმარების თხოვნის მიზნით მიმართა აშურელებს, და არა ღმერთს. 

`ჩვენი ბუნებიდან გამომდინარე, მიდრეკილი ვართ, რომ ვენდოთ იმას, რასაც ვხედავთ, ვგრძნობთ, ვეხებით, ვაგემოვნებთ, ანუ ამ სამყაროს შეგრძნებებს. მაგრამ, როგორც ვიცით, ეს ყველაფერი დროებითია. წაიკითხეთ 2კორ. 4:18. რას გვაუწყებს მოცემული მუხლი? როგორ შეგვიძლია მისი გამოყენება ჩვენს ცხოვრებაში? რა ცვლილებები მოხდება ჩვენში?`