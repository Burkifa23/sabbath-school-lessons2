---
title: ღვთაებრივი "მაგნიტი" 
date: 22/03/2021
---

`წაიკითხეთ ეს. 66:1-19. გაითვალისწინეთ ის პერიოდი, როდესაც ესაია წერდა და უპასუხეთ შეკითხვას: რა ძირითად უწყებას გვთავაზობს ის ამ მუხლებში?`
 
წინასწარმეტყველის მეშვეობით ღმერთი იმეორებს იმ მოწოდებასა და გაფრთხილებას, რომლითაც მთელი წიგნია განმსჭვალული: ღმერთი იხსნის და აღადგენს მორჩილთ, რომლებიც აკანკალდებიან მის სიტყვაზე (იხ. ეს. 66:2,5). იგი ანუგეშებს მათ (ეს. 66:13; შეადარეთ ეს. 40:1). მაგრამ ის შემუსრავს მის წინააღმდგ აჯანყებულებს. ამათ რიცხვს ასევე ეკუთვნიან თვალთმაქცები,  მომტანნი მსხვერპლებისა, რომლებსაც ის უარყოფს (იხ. ეს. 66:3,4; შეადარეთ ეს. 1:10-15), ასევე მისი შვილების მოძულენი და უარმყოფელები (იხ. 66:5). ამათ რიცხვს აგრეთვე ეკუთვნიან წარმართული სისაძაგლეების ჩამდენნი (იხ. ეს. 66:17), ისევე როგორც იერუსალიმის ტაძრის მსახურნი ეზეკიელის დღეებში (იხ. ეზეკ. 8:7-12).

`რას გვაუწყებს ეს. 66:3? რომელი სულიერი პრინციპები მჟღავნდება მასში? როგორ შეიძლება ამავე იდეის გამოხატვა თანამედროვე ქრისტიანობისა და თაყვანისცემის კონტექსტში?`

`როგორ მოქმედებს ღმერთი, როდესაც თავისი ძალით ხალხებს თავისკენ მიიზიდავს? იხ. ეს. 66:18,19.`

მტრების შემუსრვის შემდეგ (იხ. ეს. 66:14-17) ღმერთი ამჟღავნებს თავის დიდებას და ეს იზიდავს ხალხს იერუსალიმში (შეადარეთ ეს. 2:2-4). უფალი აწესებს მათ შორის "ნიშანს", რომლის აღწერაც აქ არ არის დაკონკრეტებული, მაგრამ, როგორც ჩანს, ის მიეკუთვნება ესაიას მიერ ბოლოს ნახსენებ ნიშნებს: ღმერთი აძლევს თავის ხალხს სიხარულს, მშვიდობას და აღადგენს მიწას (იხ. ეს. 55:12,13). როდესაც ნგრევის შემდეგ უფალი თავისი ხალხს აღადგენს   და თავის დიდებას ამჟღავნებს, ეს ნიშანია მისი აღდგენილი კეთილგანწყობისა, წარღვნის შემდეგ ნოესთვის მიცემული ცისარტყელის მსგავსად (იხ. დაბ. 9:13-17).  

`წაიკითხეთ ეს. 66:5. რას ნიშნავს კანკალი ღმერთის სიტყვაზე? რატომ სურს ღმერთს, რომ ვკანკალებდეთ მის სიტყვაზე? თუ ამას არ განიცდით, რას ამბობს ეს თქვენს სულიერ მდგომარეობაზე?`