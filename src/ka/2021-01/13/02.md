---
title: ახალი ცა დ ახალი დედამიწა 
date: 21/03/2021
---

`წაიკითხეთ ეს. 65:17-25. როგორ აღდგენას გვთავაზობს ამ მუხლებში ღმერთი?`

ღმერთი სამყაროს ხელახლა შექმნას გვპირდება და შემდეგი სიტყვებით იწყებს: "რადგან, აჰა, მე შევქმნი ახალ ცას და ახალ მიწას. და არ გაიხსენება წინანდელნი და არ მოვა გულთან" (ეს. 65:17). ამ საოცარ წინასწარმეტყველებაში უფალი გვპირდება: "მე ვქმნი იერუსალიმს ლხინად და ერს სიხარულად" (მუხლი 18). ქალაქში აღარ იქნება ტირილი (მუხლი 19). ადამიანები ჩვეულებრივ ას წელზე გაცილებით დიდხანს იცხოვრებენ, სანამ მოკვდებიან (მუხლი 20). ისინი გაიხარებენ თავიანთი შვილების შრომით (მუხლი 21-23). ღმერთი იქამდე უპასუხებს, სანამ მოუხმობენ" 

`რატომ არ არის ეს მშვენიერი აღწერა ჩვენი საბოლოო აღდგენის, საბოლოო იმედის სურათი?`

ჯერჯერობით ჩვენ ვიხილეთ დღეგრძელი და მშვიდი ცხოვრების სურათი აღთქმულ მიწაზე. მაგრამ ადამიანები, მართალია უფრო დიდხანს ცხოვრობენ, მაგრამ მაინც კვდებიან. სად არის ის რადიკალური ცვლილებები ბუნებისა, რომელიც, როგორც  მოველით, ახალი ცისა და ახალი დედამიწის შემდეგ უნდა მოხდეს? ამის შესახებ შემდეგი მუხლი გვპასუხობს: "მგელი და კრავი ერთად დაიმწყესებიან და ლომი, როგორც ხარი, შეჭამს თივას, გველი კი - მტვერი იქნება მისი საჭმელი: არ იბოროტებენ და არც ავნებენ რასმე მთელს ჩემს წმიდა მთაზე, - ამბობს უფალი" (ეს. 65:25).

იმისთვის, რომ ხორცისმჭამელი ცხოველი, ისეთი, როგორიც ლომია, ვეგეტარიანელი გახდეს, რაღაც იმაზე უფრო დიდია საჭირო, ვიდრე ვეგეტარიანული კულინარული კლასი. სამყაროს აღსადგენად მის იდეალურ მდგომარეობამდე, როგორიც იქამდე იყო, სანამ ცოდვა ედემში სიკვდილს შეიტანდა, მისი ხელახლა შექმნაა საჭირო.  

აქ, ეს. 65-ში ღმერთი წარმოგვიდგენს ახალი ცისა და ახალი მიწის შექმნას, როგორც პროცესს, თანმიმდევრულ ნაბიჯებს, რომლებიც იერუსალიმის აღდგენით იწყება. შეადარეთ ეს. 11, სადაც მესია სამართლიანობას აღადგენს (მუხლები 1-5).  საბოლოო ჯამში ღმერთის მსოფლიო "წმიდა მათაზე" მშვიდობა დაისადგურებს; სიმბოლო, რომელიც გამოყენებულია ეს. 11-ში, ჰგავს იმას, რასაც ეს. 65-ში ვპოულობთ: "და მგელი კრავთან ერთად იცხოვრებს… და ლომი ხარივით შეჭამს ჩალას" (მუხლები 6,7) მართალია უფლის  "წმიდა მთა" იერუსალიმის მახლობლად მდებარე სიონის მთიდან იწყება, მაგრამ ის მხოლოდ მაუწყებელი და სიმბოლო იყო იმისა, რასაც ღმერთი შეასრულებს ახალ სამყაროში თავისი გამოსყიდული ხალხისთვის.

`ვთქვათ ადამიანთა უმრავლესობას ცხოვრებისეული მონაკვეთის 60, 70, 90 ან თუნდაც 100 წლის ნაცვლად მილიონი ან მეტი წელი ეცოცხლა. რატომ არ იქნებოდა მაინც მოგვარებული კაცობრიობის ფუნდამენტური პრობლემა? რატომ არის მარადიული სიცოცხლე ერთადერთი პასუხი ჩვენს ღრმა ადამიანურ საჭიროებებზე?`