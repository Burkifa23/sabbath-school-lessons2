---
title: მსახურების ხელმძღვანელები და მისიონერები 
date: 23/03/2021
---

`როგორ გავიგოთ გამოთქმა, რომ გადარჩენილები ღმერთს ძღვნად მიუყვანენ ადამიანებს სხვა ხალხებიდან? იხ. ეს. 66:19,20`

მის მიერ შესრულებული ნგრევის შემდეგ გადარჩენილებს ღმერთი აგზავნის დედამიწის სხვადასხვა კიდეში ხალხებთან, რომლებიც არ იცნობენ ღმერთს, და ისინი "აუწყებენ ჩემს დიდებას ხალხებში" (ეს. 66:19). ეს ძველი აღთქმის ერთ-ერთი ყველაზე ნათელი მტკიცებაა მისიონერული საქმიანობის თემაზე. სხვა სიტყვებით, ადამიანები არა მხოლოდ მოზიდული იქნებიან ებრაელი ხალხისკენ, არამედ ზოგიერთი ებრაელი თავად წავა სხვა ხალხებში და მიუტანს მათ ცოდნას ჭეშმარიტი ღმერთის შესახებ - ეს პარადიგმა მკაფიოდ არის გამოხატული ახალ აღთქმაში. მართალია იუდეველები მისიონერულ საქმიანობას ტყვეობიდან დასრულების შემდეგ ქრისტეს მოსვლამდე ასრულებდნენ (იხ. მათ. 23:15), პირველი ქრისტიანები სახარებას სწრაფად და უზარმაზარი მასშტაბით ავრცელებდნენ (იხ. კოლ. 1:23).

ისევე, როგორც ისრაელიანებს მიჰქონდათ უფლის წინაშე  პურეული ძღვენი ტაძარში, ასევე წარმოადგენენ მისიონერებიც თავიანთ ძღვენს. მაგრამ მათ შემთხვევაში ეს იქნება "ძმა ყოველი ხალხიდან, ძღვნად უფლისათვის" (ეს. 66:20). და როგორ პურეული ძღვენი იყო უსისხლო მსხვერპლია უფლისათვის, ასევე უფლისკენ მოქცეულნიც წარმოდგენილი იქნებიან "ცოცხალ მსხვერპლად" (რომ. 12:1). იმ იდეის დასადასტურებლად, რომ ადამიანები შეიძლება წარმოდგენილი იყვნენ შესაწირავი ღმერთის წინაშე, ყურადღება მიაქციეთ გაცილებით უფრო დიდი ხნის წინ ჩატარებულ ლევიანთა მიძღვნას "უფლის წინაშე… ისრაელის ძეთაგან, რათა შეასრულონ უფლის მსახურება" (რიცხ. 8:11)

`რას ნიშნავს ღვთის დაპირება "მათგან ავიყვან მღვდლებად და ლევიანებად" (ეს. 66:21)?`

"მათგან" 21-ე მუხლში ნიშნავს "თქვენს ყველა ძმას ყოველი ხალხიდან" წინამდებარე მუხლში. ეს არიან ყოფილი წარმართები, რომელთაგანაც კონკრეტულ პირებს ღმერთი აირჩევს მსახურების ხელმძღვანელებად, მღვდელმთავრებთან და ლევიანებთან ერთად. ეს რევოლუციური ცვლილებაა. ადრე ღმერთი სამღვდელო მსახურებისათვის მხოლოდ აარონის შთამომავლებს ირჩევდა, ხოლო ლევის ტომი მათ დამხმარეებად განამწესა. წარმართები პირდაპირი გაგებით ვერ გახდებოდნენ აარონის ან ლევის შთამომავლები, მაგრამ ღმერთმა მათი ნაწილი აირჩია მსახურებისთვის, რაც აქამდე ებრაელთა უმეტესობასაც ეკრძალებოდა. 

`წაიკითხეთ 1პეტრ. 2:9,10. ვის სწერს პეტრე? რას ამბობს ის? რა უწყება აქვს მოციქულს თითოეული ჩვენგანისთვის, როგორც "წმიდა ერის" წევრებისთვის დღეს? ვაკეთებთ თუ არა რაიმეს იმაზე უკეთესად, ვიდრე პირველი ერი? (იხ. გამ. 19.6)`