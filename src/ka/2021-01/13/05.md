---
title: რწმენის საზოგადოება 
date: 24/03/2021
---

ისრაელიანები იყვნენ "მღვდელთა სამეფო და წმიდა ერი" (გამ. 19:6), განსაკუთრებული მღვდლებით, რომლებიც გამორჩეული იყვნენ ღვთისმსახურების ხელმძღვანელობაზე წარსადგენად. მაგრამ მომავალში ზოგიერთი წარმართი გახდება ღვთისმსახურების ხელმძღვანელი (იხ. ეს. 66:21).

`როგორ იმოქმედებს ეს ცვლილება რწმენის საზოგადოების განახლებაზე? იხ. მათ. 28:19; საქმე. 26:20; გალ. 3:28; კოლ. 3:11; 1ტიმ. 3:16.`

ღმერთის "ახალ მსოფლიო წყობაში" წარმართები არა მხოლოდ შეუერთდებიან ღმერთის ხალხს, არამედ ებრაელების თანასწორი და მათი პარტნიორები გახდებიან რწმენის გაერთიანებულ საზოგადოებაში - "სამეფო სამღვდელოებაში". ამიტომ განსხვავება ებრაელებსა და წარმართებს შორის ფუნქციონალურად არააქტუალური გახდება.

`როდის აღსრულდა ესაიას ეს წინასწარმეტყველება?`

პავლემ, წარმართების მისიონერმა განაცხადა: "უკვე აღარ არსებობს არც იუდეველი და არც ბერძენი… ვინაიდან თქვენ ყველანი ერთი ხართ ქრისტე იესოში. და თუ ქრისტესნი ხართ, მაშ, აბრაამის თესლი ხართ და აღთქმით მემკვიდრენი" (გალ. 3:28,29).

აღთქმის მემკვიდრეებად და აქედან გამომდინარე, "სამეფო სამღვდელოებად" გახდომით ისინი იღებდნენ არა მანდატ, რომ პატივსაცემ ელიტას ეკუთვნიან, არამედ დავალებას, რომ შეუერთდნენ ებრაელებს მისი სათნოების გამოცხადებაში, "ვინც სიბნელიდან თავისი საკვირველი ნათლისაკენ გამოგიხმოთ" (1პეტრ. 2:9; შეადარეთ ეს. 66:19). 

წარმართების ამაღლება არ აძლევდა ებრაელებს წუწუნის უფლებას, რომ ღმერთი უსამართლოა, რადგან მათაც ისეთივე ჯილდოს სთავაზობს. ეს ასევე ნაკლებ საბაბს აძლევდა წარმართებს, რომ მათ ებრაელ დებსა და ძმებს უპატივცემულოდ მოპყრობოდნენ, ვიდრე დილით აყვანილ მუშაკებს, რომლებიც ზემოდან უყურებდნენ მათ შემდეგ აყვანილებს (იხ. მათ. 20:1-16). ებრაელებს  პირველებს ჰქონდათ "მინდობილი ღვთის სიტყვები", როგორც ღმერთის გამოცხადების გამტარ არხს. პავლე სწერდა წარმართებს: "ხოლო თუ ზოგი რტო გადატყდა და შენ, ველურო ზეთისხილო, დაემყენ მათ ადგილას და გახდი ზეთისხილის ფესვისა და წვენის თანაზიარი, ნუ იამპარტავნებ რტოთა წინაშე. ხოლო თუ იამპარტავნებ, იცოდე, შენ კი არ გიკავია ფესვი, არამედ ფესვს უკავიხარ შენ" (რომ. 11:17,18).

`გოლგოთის ჯვრისა და სახარებისეული დავალების ჭრილში, რატომ არის ღმერთის თვალში ასეთი საზიზღარი ნებისმიერი სახის სულიერი, ეროვნული თუ პოლიტიკური თვითგანდიდება? დაფიქრდით თქვენს მდგომარეობაზე: სათუთად ხომ არ ინახავთ სულიერი ან ეროვნული ამპარტავნობის გრძნობას? თუ კი, მაშინ მოინანიეთ!`