---
title: შემდგომი გამოკვლევისთვის
date: 26/03/2021
---

პლანეტა დედამიწის ცოდვისაგან საბოლოო განწმედის შესახებ წაიკითხეთ თავი "ბრძოლის დასასრული" ე. უაითის წიგნიდან "დიადი ბრძოლა" (გვ. 662-678)

"მარადიულობაში გატარებული წლები სულ უფრო და უფრო გაგვიხსნის უდიდეს და დიდებულ ჭეშმარიტებებს ღმერთის და მისი ძის შესახებ. და ცოდნის გამრავლებასთან ერთად გამრავლდება სიყვარული, უფლის წინაშე მოწიწება და ბედნიერება. რაც უფრო მეტად შეიცნობენ ღმერთს, მით უფრო უფრო ღრმა იქნება სიყვარული მის მიმართ და როდესაც იესო გადაუშლის მათ გამოსყიდვის სიდიადეს და სატანასთან და დიად ბრძოლაში საოცარ მიღწევებს, გამოსყიდულთა გულში უფრო მეტად აინთება სიყვარული, უფრო დიდი სიხარულით აჟღერდება მათი ოქროს ქნარები და ურიცხვი ხმები შეუერთდება მგალობელთა ძლიერ გუნდს.

"და ყოველი ქმნილება, რომელიც არის ცაში, დედამიწაზე, მიწის ქვეშ და ზღვაში და ყველაფერი, რაც მათშია, - მესმოდა, რომ ამბობდა - ‘ტახტზე მჯდომსა და კრავს კურთხევა და პატივი და დიდება და ძლიერება უკუითი უკუნისამდე" (გამოცხ. 5:13).

დიდი ბრძოლა დამთავრებულია. ცოდვა და ცოდვილნი აღარ  არსებობენ. მთელი სამყარო განწმედილია. უფლის უამრავ შექმნილთა შორის დამყარებულია სიხარული და თანხმობა. უსასრულო სივრცის ყოველ მხარეს მოედინება სიცოცხლის მდინარეები, სიცოცხლის და სინათლის ნაკადები მისგან, ვინც შექმნა ყოველივე ეს. უმცირესი ატომიდან დაწყებული სამყაროს უდიდესი სისტემებით დამთავრებული - ყოველი სულიერი თუ უსულო, თავის შეურყვნელი სილამაზითა და სრული სიხარულით წარმოთქვამს: "ღმერთის სიყვარულია". (ე. უაითი. დიადი ბრძოლა, გვ. 678).

**კითხვები მსჯელობისთვის**

`1. რატომ არის ჩვენი ქრისტიანული რწმენის ერთ-ერთი საფუძველი დაპირება ახალ ცასა და ახალ მიწაზე მარადიული ცხოვრების შესახებ? ბევრ სარგებელს მოგვიტანდა კი ჩვენი რწმენა ამ დაპირების გარეშე?`

`2. წაიკითხეთ 2პეტრ. 3:10-14. როგორ გამოხატავს ეს მუხლები ეს. 66-ე თავში წარმოდგენილ იდეას?`

**დასკვნა**

ესაია გასაოცარი მასშტაბის ხილვას აღწერს. ღმერთი არა მხოლოდ განწმედს და აღადგენს თავის ხალხს - მის მორწმუნეთა საზოგადოებას, არამედ გააფართოვებს მის საზღვრებს, რომ მოიცვას ყველა ხალხი. საბოლოო ჯამში ეს მიგვიყვანს პლანეტა დედამიწის ხელახლა შექმნასთან, სადაც მისი თანდასწრება მისი ხალხის მარადიულ ნუგეშად იქცევა.