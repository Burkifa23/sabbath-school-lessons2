---
title: ვინ ირწმუნა? 
date: 02/03/2021
---

ეს. 52:13-ში ღმერთის მსახური დიდად ამაღლებულია, მაგრამ მომდევნო მუხლი ისე დამახინჯებულად აღწერს მის გარეგნობას, რომ მასში შეუძლებელი იყო "ადამის ძის" იერის ამოცნობა. ახალი აღთქმა აღწერს, თუ რამ "დაასნეულა" იესოს იერი: გაროზგვამ, ეკლის გვირგვინმა, ჯვრაცმამ, მაგრამ ყველაზე მეტად - მასზე დაკისრებულმა კაცობრიობის ცოდვებმა. ცოდვა არასდროს არ განისაზღვრება, როგორც ბუნებრივი მოვლენა ადამიანისთვის, ამიტომ მისი ტარებით, "ადამის ძე"-ს ადამიანის სახე არ აქვს.

შეადარეთ ეს აღწერა იობის ისტორიას, რომელმაც უეცრად დაკარგა იმ ადამიანის მდგომარეობა, რომელსაც დიდი სიმდიდრე, პატივი და ძალაუფელბა გააჩნია და შესაცოდ, დაბეჩავებულ ტანჯულად იქცა, რომელიც იჯდა მიწაზე, ნაცარში და "კეცის ნატეხით იქავებდა წყლულებს" (იხ. იობ. 1,2). განსხვავება წარსულსა და აწმყოს შორის იმდენად დიდი იყო, რომ თავიდან მეგობრებმაც კი ვერ იცნეს იობი (იხ. იობ. 2:12). შეკითხვა მდგომარეობს შემდეგში: რატომ იტანჯებოდა იობი? რატომ უნდა დატანჯულიყო მესია? არც მას დაუმსახურებია ეს. ორივე უდანაშაულოა. რატომ იტანჯებოდნენ?

`წაიკითხეთ პოემა ტანჯული მსახურის შესახებ და ამოიწერეთ ის გამოთქმები, სადაც საუბარია უდანაშაულოებზე, რომლებიც დამნაშავეთა ნაცვლად იტანჯებიან. რა მნიშვნელოვან აზრს ვპოულობთ ამ მუხლებში ჩვენთვის?`

დაფიქრდით ეს. 53:1-ში გაჟღერებულ შეკითხვებზე. ისინი ხაზს უსვამს წარმოუდგენლის დაჯერების სირთულეს (შეადარეთ იოან. 12:37-41) და განგვაწყობს ამ ისტორიის ბოლომდე წასაკითხად. მაგრამ ეს შეკითხვები მოწოდებასაც შეიცავს - ვირწმუნოთ მოსმენილი. ეს შეკითხვები ამჟღავნებს შემდეგ ჭეშმარიტებას - ღმერთის ხნის მკლავი/ძალა (ეს. 52:10) მისაწვდომია მათთვის, ვინც ირწმუნებს მოსმენილს. გსურთ თუ არა გამოსცადოთ ღმერთის გადამრჩენი ძალა? მაშინ ირწმუნეთ მოსმენილი.

`ყურადღებით წაიკითხეთ ეს. 53:6. რა განსაკუთრებული უწყება დევს ამ მუხლში? რას გეუბნებათ ის პირადად თქვენ, რომ მოგცეთ იმედი, წარსულის ცოდვებისა და შეცდომების მიუხედავად?`