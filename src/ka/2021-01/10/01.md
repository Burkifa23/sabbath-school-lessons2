---
title: წარმოუდგენელის გაკეთება 
date: 27/02/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 50:4-10;  52:13-53:12; 53:3-9; 53:10-12.

> <p>სამახსოვრო მუხლი:</p>
> "მაგრამ ის დაჭრილი იყო ჩვენს დანაშაულთა გამო, დალეწილი ჩვენი ურჯულოების გამო; ჩვენი სასჯელი მასზე იყო და მისი ჭრილობებით ჩვენ განვიკურნეთ" (ეს. 53:5)

ჩინელი ქრისტიანი ლოფ ფუკი დიდი თანაგრძნობით იყო აღვსილი თავისი თანამემამულეების მიმართ, რომლებიც სამხრეთამერიკულ მაღაროებში სამუშაოდ მისულები, ფაქტობრივად მონობაში ხვდებოდნენ. მას სახარების ქადაგებით მათი დაიმედების დიდი სურვილი ჰქონდა, მაგრამ როგორ უნდა მოხვედრილიყო მათთან? ლოფმა გადაწყვიტა, რომ ხუთი წლით გამგზავრებულიყო ასეთივე მონობაში. ის გადაიყვანეს დემერარუში (ამჟამად ეკუთვნის გაიანას, სამხრეთ ამერიკის ჩრდილო-აღმოსავლეთით მდებარე სახელმწიფოს), სადაც იგი ბევრს მუშაობდა მაღაროებში და მასთან მომუშავეებს იესოს შესახებ უყვებოდა.

ლოფ ფუკი მოკვდა, მაგრამ მანამდე 200 ადამიანი გათავისუფლდა უიმედობისაგან, რადგან ირწმუნეს იესო, როგორც მხსნელი.

რა საოცარი თავგანწირვაა სხვების გულისთვის! რა სამაგალითოა!

წარმოუდგენლის შესრულებით, ანუ "მონის ხატების მიღებით" (ფილიპ. 2:7), იესომაც მიაღწია მიუწვდომელს - თქვენ და მე, მთელს სამყაროს, რომელიც ჩაიძირა და დაიკარგა ცოდვის მორევში.

მიმდინარე კვირის განმავლობაში ჩვენ ვიმსჯელებთ ამ გასაოცარი მოვლენის შესახებ, რომელიც მის განხორციელებამდე ასწლეულებით ადრე იყო ნაწინასწარმეტყველები.