---
title: გლობალური მოწოდება 
date: 16/03/2021
---

`რის შესახებ საუბრობს ეს. 60:1,2 მუხლები? რომელ ქმედით პრინციპს ვხვდებით აქ, რომლითაც მთელი ბიბლიაა განმსჭვალული? რა სახის იმედს გვთავაზობს ის?`

მოყვანილ მუხლებში ავტორი ღმერთის მიერ ბაბილონის ტყვეობიდან თავისი ხალხის გათავისუფლების სურათს გვიხატავს, იგი იყენებს სინათლის სიმბოლოს, რომელიც ღმერთმა ბნელიდან გამოიხმო და მიუთითებს ქრისტეს მეშვეობით გადარჩენის დაპირების საბოლოო მომავალ შესრულებაზე. 

`ვის სინათლესთან მივლენ ხალხები და მეფეები? იხ. ეს. 60:3`

ებრაულ ენაში ეს არის მდედრობითი სქესის პიროვნება მხოლობით რიცხვში (იხ. აგრეთვე ეს. 60:1,2). როგორც ჩანს, ეს არის "სიონი", რომელიც ქალის სახითაა წარმოდგენილი და წინამდებარე თავის დასასრულს არის მოხსენიებული (იხ. ეს. 59:20). ამგვარად, ბნელში მყოფი დედამიწის ხალხები მივლენ სიონის მთაზე. ისინი ღმერთის დიდების სინათლით იქნებიან მოწოდებული, რომელიც გაბრწყინდება მასზე (იხ. ეს. 60:2). "სიონის მთა მოწოდებულია ეზიაროს სინათლეს, შემდეგ კი დააკვირდეს და რეაგირება მოახდინოს ხალხების მოსვლაზე ამ სინათლესთან"(J. Alec Motyer, The Prophesy of Isaiah: An Introduction and Commentary, p. 494) მიაქციეთ ყურადღება: მართალია სიონი - იერუსალიმია, აქ უფრო ნაგულისხმევია ხალხი, ვიდრე ქალაქის გეოგრაფიული ადგილმდებარეობა.

60-ე თავის დანარჩენ ნაწილში ავტორი ავითარებს 1-3 მუხლებში წარმოდგენილ თემას: მსოფლიოს ყველა ხალხი შეკრებილია იერუსალიმში, რომელიც კურთხეულია მასში ღმერთის დიდებული თანდასწრებით. 

`როგორ შეიძლება ეს წინასწარმეტყველება შეედაროს აბრაამისთვის მიცემულ ღმერთის დაპირებას? (იხ. დაბ. 12:2,3). ხომ არ საუბრობს ისინი ერთსა და იმავეზე?`

აბრაამისა და მისი შთამომავლების არჩევისას ღმერთს მსოფლიო მასშტაბის მიზანი ამოძრავებდა: აბრაამისა და მისი ოჯახის მეშვეობით დედამიწის ყველა ოჯახი მიიღებს კურთხევას (იხ. დაბ. 12:3; 18:18; 22:18). აბრაამთან დადებული ღმერთის აღთქმა საბოლოო ჯამში უნდა გადაქცეულიყო აბრაამის მეშვეობით მთელ კაცობრიობასთან დადებულ აღთქმად. აბრაამისა და მისი შთამომავლების მეშვეობით გადმოიღვრება ღმერთის გამოცხადება სამყაროზე.

ესაია ცდილობდა თავისი ხალხის დაბრუნებას მათ უწინდელ, გლობალურ დანიშნულებასთან. როგორც ჭეშმარიტი ღმერთის წარმომადგენლებს, ისრაელიანებს არა მხოლოდ საკუთარ თავზე, არამედ მთელ მსოფლიოზე ეკისრებოდათ პასუხისმგებლობა. მათ სიხარულით უნდა მიეღოთ უცხოტომელები, რომლებიც ღმერთს ეძიებდნენ (იხ. აგრეთვე ეს. 56:3-8), ვინაიდან მისი ტაძარი "სამლოცველო სახლად იწოდება ხალხებისთვის" (ეს. 56:7).

`როგორ გესმით მეშვიდე დღის ადვენტისტთა ეკლესიის როლი, ან,  უფრო კონკრეტულად,  თქვენი როლი ამ ეკლესიაში ესაიას უწყების კონტექსტში?`