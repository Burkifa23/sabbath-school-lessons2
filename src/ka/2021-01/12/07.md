---
title: შემდგომი გამოკვლევისთვის
date: 19/03/2021
---

წაიკითხეთ  ე. უაითის წიგნიდან "პატრიარქები და წინასწარმეტყველები" გვერდები 376-378; ასევე წიგნიდან "ქრისტე - წუთისოფლის იმედი" გვ. 236-243. 

"ხალხის წინაშე იდგა ქრისტე - ცოცხალი ამხსნელი წინასწარმეტყველებისა, რომელიც მასზე მოწმობდა. განმარტა წაკითხული და დაიწყო ლაპარაკი მესიის, როგორც ჩაგრულთა და ტყვეთა გამათავისუფლებლის, ტანჯულთა მკურნალის შესახებ, რომელიც ბრმებს თვალებს აუხელდა და კაცობრიობას ჭეშმარიტების ნათელს მოფენდა. მისმა გასხივოსნებულმა სახემ, საოცარი შინაარსის სიტყვებმა მეტად ააღელვა მსმენელნი, ღვთიური სიბრძნის ნაკადმა მოხსნა ყველა წინაღობა და ადამიანებმა, მოსეს მსგავსად, უხილავი იხილეს. და როდესაც მათ გულებს სულიწმიდა შეეხო, მათ სიხარულით წარმოთქვეს "ამინ!" და ადიდეს ღმერთი" (ე. უაითი. ქრისტე - წუთისოფლის იმედი, გვ. 237).

"ახლოვდება ღმერთის შურისგების დღე - მისი რისხვის მძვინვარების დღე. ვინ გაუძლებს მის მოსვლას? ადამიანებმა გულები გაისასტიკეს ღვთის სულის წინააღმდეგ, მაგრამ ღვთის რისხვის ისრები მიაღწევენ იქამდე, სადამდეც ვერ მიაღწია დარწმუნების ისრებმა. ღმერთი უკვე აღარ დააყოვნებს ცოდვილისთვის საზღაურს. დაიცავს თუ არა იმ დღეს ურჯულოს მისი ცრუ მოძღვარი? შეიძლება თუ არა მიეტევოს მას, ვინც უმრავლესობას მიყვებოდა ურჩობის გზაზე? აქცევს თუ არა ვინმეს მართლად პოპულარობა და მომხრეების დიდი რაოდენობა? ეს ის შეკითხვებია, რომლებიც უდარდელმა და გულგრილმა ადამიანებმა დამოუკიდებლად უნდა განიხილონ  და თავად იპოვონ პასუხები" (ე. უაითი. რწმენა და საქმეები, გვ.33).

**კითხვები მსჯელობისთვის**
 
`ერთი ადვენტისტი პასტორი შეწუხებული აღნიშნავდა, რომ მისთვის პირველი პრობლემა მსახურებაში იყო ეკლესიის წევრებში გამორჩეულობის გრძნობა, რის გამოც არ სურდათ, რომ მათ სხვები შეერთებოდნენ. როგორ შეუძლიათ "ქრისტიანებს" მიიღონ ღვთაებრივი სიყვარული და იმედი, ასევე ქრისტეს სასუფევლის შესახებ კეთილი უწყება, რომელიც  მთელ სამყაროს მიმართავს და ყველას აძლევს გადარჩენის საშუალებას აღსასრულამდე (იხ. მათ. 24:14), თუკი იმ ადამიანების მიღებაც კი არ უნდათ, რომლებიც ტოვებენ საკუთარ გზებს, რათა მათ ეკლესიაში მოვიდნენ?`

**დასკვნა**

ღმერთი განწმედს უკეთურ საზოგადოებას ურჩების ჩამოშორებით და იმ ნარჩენის აღდგენით, რომელიც მიატოვებს ღმერთისაგან გამმიჯვნელ ცოდვებს. ღმერთის კურთხეული თანდასწრების წყალობით ადამიანები სხვა ხალხებიდან მოწოდებული არიან მასთან და მის ხალხთან, ამიტომ მათაც აქვთ შესაძლებლობა ისიამოვნონ უფლის სასურველი წლით, რომელსაც მესია აცხადებს. 