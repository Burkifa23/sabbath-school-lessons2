---
title: ხელმძღვანელობის კრიზისი
date: 02/01/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 6:1-13

> <p>სამახსოვრო მუხლი:</p>
> "მეფე ყუზიაჰუს სიკვდილის წელს ვიხილე მე უფალი, მჯდომარე მაღალ და აღზევებულ ტახტზე და მისი კიდენი ავსებდა ტაძარს" (ეს. 6:1).

"როდესაც კონფუცის მისმა ერთ-ერთმა მოსწავლემ ჰკითხა, თუ რა არის მართვის საიდუმლო, მან ასეთი პასუხი გასცა: 
- საკმარისი რაოდენობის საკვები, საკმარისი რაოდენობის იარაღი და უბრალო ადამიანების ნდობა. 

- მაგრამ დავუშვათ, - განაგრძო მოსწავლემ, - რომ ამ სამი შემადგენელიდან ერთ-ერთზე უარის თქმა გიწევთ. რომელს დათმობდით?

- იარაღს, - უთხრა კონფუციმ.
მოსწავლემ კვლავ გააგრძელა:

- დავუშვათ, რომ დარჩენილი ორი ელემენტიდანაც იძულებული ხართ მხოლოდ ერთით ისარგებლოთ. რომელზე იტყოდით უარს? 
კონფუციმ უპასუხა:

- საკვებზე. შიმშილი ოდითგანვე ყველა ადამიანის ხვედრია, მაგრამ ხალხი, რომელიც აღარ ენდობა საკუთარ მმართველს, ნამდვილად განწირულია" (Edited by Michael P. Green, 1500 Illustration for Biblical Preaching, p.215).

ადამიანებს მართლაც სურთ ძლიერი, ნდობის ღირსი ხელმძღვანელობა. ერთხელ, როდესაც ჯარისკაცი ხელს აწერდა ჯარში მეორე წლის ვადით მსახურების ხელშეკრულებას, ოფიცერმა ჰკითხა, თუ რატომ სურდა მსახურების გაგრძელება. "მე უბრალო მოქალაქეობრივი ცხოვრებით ვცხოვრობდი, - თქვა ჯარისკაცმა, - მაგრამ იქ პასუხისმგებლობა არავის ეკისრება".

ამ კვირის განმავლობაში ჩვენ განვიხილავთ კრიზისს იუდეის მმართველობაში და მის სავალალო შედეგებს. 