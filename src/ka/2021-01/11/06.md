---
title: დრო ჩვენთვის 
date: 11/03/2021
---

`რატომ საუბრობს წინასწარმეტყველი შაბათის შესახებ ეს. 58:13,14-ში? რა კავშირშია შაბათი გამოსყიდვის დღის დადგენილებებთან, რომლებიც წინა მუხლებშია ნახსენები?`

გამოსყიდვის ყოველწლიური დღე შაბათი იყო. ეს განსაკუთრებული, საზეიმო შაბათი ყოველკვირეულ შაბათს ჰგავს იმით, რომ ნებისმიერი სამუშაო ამ დროს აკრძალული იყო (იხ. ლევ.23:27-32). ამიტომ მეშვიდე დღის პირველი ადვენტისტების მიერ აღიარებულია: დასვენების პერიოდი გამოსყიდვის დღეს, მზის ჩასვლიდან - მზის ჩასვლამდე (იხ. ლევ. 23:32) ნიშნავს იმას, რომ ანალოგიური პრინციპი უნდა იყოს გამოყენებული ყოველკვირეულ შაბათთან მიმართებითაც. ამის მსგავსად, მართალია ეს. 58:13-ის საწყისი კონტექსტი გამოსყიდვის დღის საზეიმო შაბათს შეეხება, მისი უწყება ყოველკვირეულ შაბათთან მიმართებითაც გამოიყენება.

`წაიკითხეთ ეს. 58:13. როგორი დღე უნდა იყოს შაბათი? როგორ შეგვიძლია ჩვენ მიერ შაბათის გატარების გამოცდილება ამ მუხლში აღწერილს დავამსგავსოთ?`

ეს. 58-ე თავი სამ მნიშვნელოვან თემას ჰფენს ნათელს: საკუთარი თავის უარყოფა, სიკეთე სხვებთან მიმართებით და შაბათი. რა კავშირია მათ შორის?

პირველ რიგში, სამივე თემა ღმერთზე და მის პრიორიტეტებზე კონცენტრირების, ასევე ჩვენს მასზე დამოკიდებულების ასპექტს შეიცავს. მეორეც, სამივე თემაში მონაწილეობით ადამიანები ისწრაფვიან სიწმიდისკენ, იღებენ მაგალითს ღმერთისგან (იხ. ლევ. 19:2), რომელმაც, ადამიანის ხორცში მყოფმა, დაიმდაბლა თავი (იხ. ფილიპ. 2:8), გამოამჟღავნა თავგანწირვა და სიკეთე (იხ. იოან. 3:16), ასევე დაასრულა მუშაობა შაბათს, სამყაროს შექმნის ბოლო დღეს (იხ. დაბ. 2:2,3; გამ. 20:11).

`მიაქციეთ ყურადღება სხვა კავშირებს ამ სამ თემას შორის: შაბათის თავისუფლებას რთული ყოველკვირეული საქმეებისგან თან უნდა ახლდეს ადამიანების მიმართ გამოჩენილი სიკეთე, მათთვის დასვენებისა და ძალების აღდგენის საშუალების მიცემით (იხ. გამ. 23:12; მარკ. 2:27); იესომ აჩვენა, რომ შაბათს კეთილი საქმეების შესრულება მიზანშეწონილია (იხ. მარკ. 3:1-5; იოან. 5:1-17); შაბათის ჭეშმარიტ დაცვას ისეთივე სიხარული მოაქვს (იხ. ეს. 58:14), როგორც სხვა ადამიანების დახმარებას (იხ. ეს. 58:10,11). რა უნდა შეიცვალოს თქვენს ცხოვრებაში, რომ პირადად შეგეძლოთ ამ კურთხევების განცდა?`