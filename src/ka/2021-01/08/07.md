---
title: შემდგომი გამოკვლევისთვის
date: 19/02/2021
---

წაიკითხეთ თავი "აჰა, თქვენი ღმერთი!" ელენ უაითის წიგნიდან "წინასწარმეტყველები და მეფეები" (გვ. 311-321).

"ესაიას დღეებში ხალხის სულიერი ცნობიერება დაბინდული იყო არასწორი წარმოდგენით ღმერთის შესახებ. ხანგრძლივი დროის განმავლობაში სატანა ცდილობდა ჩაენერგა ადამიანებისთვის ის აზრი, რომ მათი შემოქმედი - ცოდვის, ტანჯვისა და სიკვდილის შემქმნელია. ისინი, ვისი შეცდენაც შეძლო ამ ხერხით, ღმერთს სასტიკად და მომთხოვნად აღიქვამენ. მათ მიაჩნდათ, რომ მისი მთავარი ამოცანა - ბრალის დადება და დასჯაა, ცოდვილის მისაღებად კი აუცილებელი პირობა მხოლოდ კანონიერი საფუძველის არსებობაა. სიყვარულის კანონი, რომლის მიხედვითაც ცხოვრობს მთელი ზეცა, დიდმა მაცდუნებელმა წარმოაჩინა დაბრკოლებად ადამიანური ბედნიერებისთვის, მძიმე ტვირთად, რომელსაც სიხარულით მოიშორებდი. მან განაცხადა, რომ რჯულის მითითებების შესრულება შეუძლებელია და მათი დარღვევისთვის სასჯელი დესპოტურად მიესჯებათ" (ე. უაითი. წინასწარმეტყველები და მეფეები, გვ. 311).

**კითხვები მსჯელობისთვის**:

`1. შეაჯამეთ თქვენი სიტყვებით ეს. 40:12-31. ჩამოწერეთ თქვენი იდეები იმ თანამედროვე სამეცნიერო აღმოჩენების გამოყენებით, რომლებიც უფრო თვალსაჩინოდ მეტყველებს ჩვენი ღმერთის გასაოცარ ძლიერებაზე. გაუზიარეთ თქვენი დასკვნები ჯგუფს.`

`2. როგორ გეხმარებათ ესაიას მიერ ადამიანური სისუსტისა და დღემოკლეობის საპირისპიროდ აღწერილი ღმერთის სიტყვის მარადიულობა (იხ. ეს. 40:6-8) სიკვდილის შიშის დამარცხებაში? უკავშირდება თუ არა სიტყვის მარადიულობა თქვენს მკვდრეთით აღდგომის იმედს? (იხ. იობ. 19:25-27; დან. 12:2; 1კორ. 15:51-57; 1თეს. 4:13-18).`

`3. ეს. 40:12-31 მონაკვეთის გულთან ახლოს მიტანით, როგორ შეიძლება სიამაყისა და ქედმაღლობისაგან გათავისუფლება?`

**დასკვნა**

ღმერთმა ესაიას მეშვეობით თავის ტანჯულ ხალხს მიაწოდა ნუგეშის უწყება. იუდეველთა ავბედითი დღეები დასრულდა და უფალი ბრუნდება მათთან. ამიტომ დადარდიანების ნაცვლად მათ შეუძლიათ მიენდონ ღმერთს და დაელოდონ, როდის გაათავისუფლებს ის მათ თავისი უშრეტი წყალობითა და დიადი ძლიერებით. 