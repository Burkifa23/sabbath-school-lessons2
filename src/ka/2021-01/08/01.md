---
title: "ანუგეშეთ ჩემი ერი"
date: 13/02/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 40:1,2; 40:3-8; 40-9-11; 40:12-31.

> <p>სამახსოვრო მუხლი:</p>
> "მაღალ მთაზე ადი, სიონო, მახარობელო! ძლიერად აიმაღლე ხმა, იერუსალიმო, მახარობელო! აამაღლე, ნუ გეშინია, უთხარი იუდას ქალაქებს: "აჰა, თქვენი ღმერთი!" (ეს. 40:9)

მეორე მსოფლიო ომი 1945 წელს დასრულდა, მაშინ იაპონელი კაპრალი, სიოიტი იოკოი გუამის ჯუნგლებს აფარებდა თავს. ამერიკული თვითმფრინავებიდან ჩამოყრილი ბროშურები მშვიდობას აცხადებდნენ, მაგრამ იოკოის ეგონა, რომ ეს რაღაც ხრიკი იყო. ამ ერთგულმა, პატრიოტულად განწყობილმა იმპერატორის ჯარისკაცმა ფიცი დადო, რომ არასოდეს დანებდებოდა. რადგანაც ცივილიზაციასთან კავშირი არ ჰქონია, იმით იკვებებოდა, რის პოვნასაც ახერხებდა ჯუნგლებში: ეს ძალიან ღარიბი და მძიმე არსებობა იყო.

1972 წელს, ომის დასრულებიდან 27 წლის შემდეგ მონადირეები იოკოის ნადირობისას წააწყდნენ და მხოლოდ მაშინ გაიგო მან, რომ უწყება მშვიდობის შესახებ მართალი იყო. მაშინ, როდესაც მისი ხალხი უკვე ათწლეულების განმავლობაში ტკბებოდა მშვიდობით, იოკოის გაჭირვება და სტრესი ტანჯავდა (Roy Gane, Altar Call, p.304)

მრავალი ასწლეულით ადრე ღმერთმა ესაიას მეშვეობით აუწყა თავის ხალხს, რომ მისი ტანჯვისა და დანაკარგების დრო ნამდვილად დასრულდა: "ანუგეშეთ ჩემი ერი, - ამბობს თქვენი ღმერთი, - ელაპარაკეთ იერუსალიმის გულს და აუწყეთ მას, რომ ამოიწურა მისი ომის ვადა, რომ გამოსყიდულია მისი შეცოდება, რადგან ორმაგად მიეგო უფლის ხელიდან ყველა მისი ცოდვების წილ". ამ გაკვეთილში ჩვენ განვიხილავთ მოცემული უწყების მნიშვნელობას. 