---
title: მოწყალე შემოქმედი 
date: 17/02/2021
---

`როგორ ავითარებს  ესაია  მე-40 თავში ღმერთის მოწყალებისა და ძლიერების თემას?`

ამ თავში ღმერთის მოწყალება და ძლიერება მჭიდროდ უკავშირდება და ერწყმის კიდეც ერთმანეთს, რადგან ეს ორივე თვისება აუცილებელია იმისთვის, რომ თავისი ხალხი დაიხსნას. უფალს სურს თავისი შვილების გადარჩენა, რადგან გულმოწყალეა; მას შეუძლია მათი გადარჩენა, რადგან ძლიერია.
- წყალობა (იხ. ეს. 40:1-5): ნუგეში, უფალი მოვა რომ დაიხსნას თავისი ხალხი.
- ძალა (იხ. ეს. 40:3-8): დიდება, სუსტი ადამიანის ცვალებადობისგან განსხვავებით, ღმერთი მარადიულია.
- წყალობა (იხ. ეს. 40:9-11): გადარჩენის კეთილი უწყება, ღმერთი თავისი ხალხის კეთილი მწყემსია.
- ძალა (იხ. ეს. 40:12-26): შემოქმედი, რომლის მსგავსიც არ არის.
- წყალობა (იხ. ეს. 40:27-31): შემოქმედი აძლევს ძალას ყველა დაღლილს.

ღმერთის ძლიერების წარმოჩენის შემდეგ მისი დიდებისა და მარადიულობის ტერმინებში (იხ. ეს. 40:3-8), ესაია ავითარებს მისი ძალისა და უზენაესი სიბრძნის აზრს, რომლის ფონზეც დედამიწა და მისი მკვიდრნი მტვრის ნამცეცებად აღიქმებიან (იხ. ეს. 40:12-17). ამ მუხლებში ესაიას სტილი ხშირად გამოყენებული რიტორიკული შეკითხვებით, ნათელი მეტაფორებით, რომლებიც დედამიწისა და მისი ნაწილების აღწერაში გამოიყენება, მოგვაგონებს ღმერთის პასუხს იობის მიმართ (იხ. იობ. 38-41).

`რა პასუხი შეიძლება გაეცეს ესაიას რიტორიკულ შეკითხვას: "ვის მიამსგავსებთ თქვენს ღმერთს?" (ეს. 40:18)`

ესაია, ისევე, როგორც იობი, უსიტყვოდ პასუხობს: არავის. მაგრამ წინასწარმეტყველი გვერდს ვერ აუვლის იმ ფაქტს, რომ მრავალი ადამიანი ცდილობს ალტერნატიული პასუხი მოუძებნოს ამ შეკითხვას და კარიკატურულად ასახავს მათ მცდელობებს დაამსგავსონ ღმერთი კერპს (იხ. ეს. 40:19,20).

კერპის გამოყენება ღმერთთან შესადარებლად მაშინათვე უგუნურებად ჩანს, მაგრამ უკეთ რომ დარწმუნებულიყო, რომ ადამიანებმა ყველაფერი სწორად გაიგეს, წინასწარმეტყველი ავითარებს ღმერთის უნიკალურობის თემას და მოჰყავს უტყუარი არგუმენტები, რომ ის შემოქმედია (იხ. ეს. 40:21-26).

`როგორ ამჟღავნებს  27-ე მუხლი იმ ადამიანების დამოკიდებულებას, რომელთაც ეძღვნება ესაიას უწყება? როგორ შეიძლება ჩვენც გავხდეთ დამნაშავე მსგავსი დამოკიდებულების შემთხვევაში?`

ღმერთის უწყების მიზანი იმ ხალხის ნუგეშისცემაა, რომელსაც ეს ესაჭიროება! იობის მსგავსად, მათი სატანჯველის გამო ადამიანები დაბნეული და დამძიმებული არიან, ცდილობენ ყველაფერი ის, რაც მათ თავს ხდება, ღმერთის ხასიათს დაუკავშირონ.  

`კიდევ ერთხელ წაიკითხეთ ეს. 40:12-31. ამ ნაწყვეტში საუბარია არა მხოლოდ ღმერთის წყალობასა და ძალაზე, არამედ იმაზეც, რომ ის შემოქმედია. რატომ არის ამ ჭეშმარიტების გააზრება ასეთი მნიშვნელოვანი? როგორ ეხმარება შაბათის დღის მცნების დაცვა ამ უაღრესად მნიშვნელოვანი ჭეშმარიტების ჩაბეჭდვას ჩვენს გონებაში?`