---
title: იდენტობის კრიზისი
date: 26/12/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 1:1-31; 5:1-7.

> <p>სამახსოვრო მუხლი:</p>
> "’მოდით და ვიკამათოთ’, - ამბობს უფალი. - ‘ყირმიზივით რომ იყოს თქვენი ცოდვები, თოვლივით გასპეტაკდება, და ჭიაფერივით წითელიც რომ იყოს, მატყლივით გადაიქცევა" (ეს. 1:18).

გულმავიწყობის ქვეყანაში დაკარგულები. ირლანდიაში მანქანით მოგზაურობისას თუ ცოცხალ მცენარეთა მესერით შემოღობილ რომელიმე ვიწრო შესახვევში აღმოჩნდებით, ადვილი შესაძლებელია, რომ უეცრად გზა გემრიელი სადილის შემდეგ სახლისაკენ ნელა მიმავალმა ნახირმა გადაგიღობოთ. თუნდაც მწყემსი მათ გვერდით არ იყოს, ისინი თავისით მიდიან თავიანთი სადგომისკენ. ძროხებმა იციან, სად არის მათი ადგილი და ვის ეკუთვნიან.

თუ სავაჭრო ცენტრში პატარა ბიჭი დედას ჩამოშორდა და ყვირის: "დედა დავკარგე!", მან შესაძლოა ამ დროს დანამდვილებით არ იცის, სადაა დედამისი, მაგრამ ბრბოში მყოფი ათასი დედიდან ის აუცილებლად ამოიცნობს იმ ერთადერთს - საკუთარ დედას.

რაოდენ სამწუხაროც არ უნდა იყოს, ირლანდიელი ძროხებისა და დაკარგული პატარა ბიჭისაგან განსხვავებით იუდეველებს დაავიწყდათ, რომ უფალს, მათ ზეციურ მეუფეს ეკუთვნოდნენ, ამიტომ, როგორც აღთქმის ხალხის - საკუთარი ჭეშმარიტი იდენტობის დაკარგვის ზღვარზე აღმოჩნდნენ. "ძენი გავზარდე მე და აღვამაღლე, მათ კი მიმუხთლეს მე. ხარი იცნობს თავის მფლობელს და ვირი - ბაგას თავისი პატრონისას, ისრაელი კი არ მიცნობს მე, ჩემს ხალხს გაგება არა აქვს" (ეს. 1:2,3).

კვირის განმავლობაში ყურადღებას შევაჩერებთ ღმერთის მოქმედებაზე მისთვის საკუთარი ხალხის აღდგენის კუთხით. 