---
title: სიონის საბოლოო ტრიუმფი 
date: 04/02/2021
---

ესაიას მე-13-23 თავებში ცალკეული ხალხების შესახებ წინასწარმეტყველების შემდეგ, 24-27 თავები აღწერს ღმერთის მტერთა საბოლოო დამარცხებას და მისი ხალხის გათავისუფლებას მსოფლიო მასშტაბით.

`რატომ ჰგავს ესაიას წიგნში აღწერილი დედამიწის დაცარიელება იოანეს მიერ აღწერილ ათასწლოვან მეფობასთან დაკავშირებულ მოვლენებს, რომლებიც ქრისტეს მეორედ მოსვლას მოჰყვება? იხ. გამოცხ. 20.`

ისევე, როგორც. ეს. 13,14-ში, პირდაპირი მნიშვნელობით ბაბილონის აღწერა მიესადაგება მომდევნო მმართველობებსაც, ხოლო "ბაბილონის მეფის" ცნება აერთიანებს სხვადასხვა მიწიერ მმართველს მათ უკან მდგომი შთამაგონებლით - თვით სატანათი. ამგვარად, უწყება ბაბილონის დაცემის შესახებ (იხ. ეს. 21:9) მოგვიანებით გამეორდება (იხ. გამოცხ. 14:8; 18:2), და ქრისტეს მეორედ მოსვლის შემდეგ სატანა საბოლოოდ განადგურდება (იხ. გამოცხ. 20:10). პირდაპირი მნიშვნელობით ბაბილონის დაცემა - ეს იყო განკითხვის დღე, "დღე უფლისა" (ეს. 13:6, 9), ახლა კი ახლოვდება სხვა "უფლის დღე, დიდი და საშინელი" (იოელ. 2:31; მალ. 4:5, შეადარეთ სოფ. 1:7).

ამის მსგავსად, ეს. 24-ში წინასწარმეტყველის ხილვა მისთვის ნაცნობი მოვლენების გავლით ვრცელდებოდა იმ დრომდე, როდესაც "გაწბილდება მთვარე და შერცხვება მზეს, რადგან უფალი ცაბაოთი გამეფდება სიონის მთაზე და იერუსალიმში (მუხლი 23). ესაიას ეჭვი არ ეპარებოდა, რომ ხილვა ეხებოდა იმ  იერუსალიმს, რომელსაც ის იცნობდა, მაგრამ გამოცხადების წიგნი განმარტავს, რომ ის ფაქტობრივად ახალ იერუსალიმში აღსრულდება (იხ. გამოცხ. 21:2). "ქალაქს არ სჭირდება არც მზე, არც მთვარე გასანათებლად, რადგან ღვთის დიდებამ გაანათა იგი და კრავია მისი სასანთლე" (გამოცხ. 21:23).

`ნამდვილად ანადგურებს თუ არა ღმერთი უწმიდურებს?`

მიაქციეთ ყურადღება ეს. 28:21-ს, სადაც ნგრევა  - ღმერთის საქმე წოდებულია მისთვის "უცხოდ". ის უჩვეულოა, რადგან უფალს არ სურს ამის გაკეთება. ცოდვა - ეს არის მკვლელი (იხ. იაკ. 1:15). მაგრამ რადგან ღმერთის ხელშია აბსოლუტური ძალაუფლება სიცოცხლესა და სიკვდილზე და ის განსაზღვრავს ბოროტების განადგურების საბოლოო დროს, ადგილსა და მეთოდს (იხ. გამოცხ. 20), არაგონივრული იქნება იმის მტკიცება, რომ იგი ცოდვის წყევლას ბოლოს მოუღებს, ისე რომ არაფერი მოიმოქმედოს, უბრალოდ უფლებას მისცემს მიზეზშედეგობრივ კანონს დაასრულოს თავისი ბუნებრივი პროცესი. 

`მთავარი აზრი, რომლებსაც ესაიას წიგნის 24-27 თავებში შეიცავს, მთელ ბიბლიაში აირეკლება, კერძოდ კი: დღევანდელი ტანჯვის, წუხილისა და სიცარიელისაგან დამოუკიდებლად, საბოლოო ჯამში ღმერთი გაიმარჯვებს ბოროტებაზე. რა არის ის ერთადერთი, რისი გაკეთებაც შეგვიძლია, თუ გვსურს, რომ ამ საბოლოო გამარჯვების ნაწილი გავხდეთ? იხ. იგავ. 3:5-7; რომ. 10:9`