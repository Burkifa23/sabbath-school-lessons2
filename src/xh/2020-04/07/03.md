---
title:  Abazivakalise Kubantwana Babo
date:  09/11/2020
---

IIndumiso kwiTestamente Endala, ekugqibeleni, zaya zadlala indawo kubomi benkolo kaIrayeli wakudala. Zazifundwa ngentloko, zivunywa, maxa wambi ngezixhobo zomculo, ngamaxesha okunqula, ngakumbi kunqulo lukawonke-wonke, olwalusisitshixo kwindlela abantu ababenqula ngayo jikelele. UIsrayeli wayesebenza njengomphakathi wabahlali, kwaye umphakathi wawunqula kunye. Iindumiso ngokokusekwa kwazo zizibongo, amazwi eengoma. Igama lesiHebhere leeNdumiso, Tehillîm, lithetha “iingoma zokudumisa.” Xa sivuma iindumiso kuThixo, nokuba yintoni esiyenzayo, siyamnqula uYehova.

`Funda: Indumiso 78:1–17. Sithini isigidimi esifunekayo apha, saye silunge njani kuwo uwonke umba wemfundo nonqulo?`

Kukho ukuzimesela okuthile ngesigidimi seNdumiiso 78. Indima 2, uAsafu ukhankanya indlela esiya kwabelana “ngeentetho ezinqabileyo zakudala.” Igama “nqabileyo” alithethi “ukoyikeka” kodwa, ukungacaci okanye ukucima, njengoko imbali inokuba njalo xa iziganeko ezibalulekileyo zisiya zisiba kude emva ekuhambeni kwexesha. Kwezinye iinguqulelo, ukunqaba kubhekisa ku“mfihlakalo” (NLV) okanye “iinyaniso ezimnandi zakudala” (Message). Eyona nto apha yeyokuba, nokuba yintoni imfundo kaIsrayeli eyayiyiqukile, yayiquke ukufundisa abantwana amabali angendlela uYehova awayeluphethe ngayo uhlanga olunyuliweyo.

`Khangela Indumiso 78:6–17. Zithini izifundo ezizodwa ezaziza kufundiswa abantwana babo? Wawuyintoni umgomo ekugqibeleni wale mfundo?`

`Phakathi kwemigomo yemfundo njengoko ibonwa kwiindima kukuba abanwana babeya kufunda ukuthembela kuThixo bagcine imithetho yaKhe. Indawo enje ngesiTyhilelo 14:12 ingayiveza njani ingcamango efanayo kuthi namhlanje?`