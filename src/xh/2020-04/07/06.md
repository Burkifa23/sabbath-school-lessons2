---
title:  Unqulo Lwezithixo Emfundweni
date:  12/11/2020
---

UIsrayeli wakudala wayejikelezwe ngabantu ababethanda inkolo, abantu ababezinikele kakhulu ekunquleni nasekuxoliseni oothixo babo kangangoku babede babingelele nangabantwana babo kubo. Kukuzinikela oko, akunjalo? Kungoko, unqulo, unqulo lwenene lukaThixo wenyaniso, lwaluyinxalenye ebalulekileyo yokukhusela amaHebhere ukuba angabhajiswa kunqulo lwezithixo nonqulo lobuxoki oluwajikelezileyo. Kanti ke, zikho zinjalo izilumkiso, awa kwizenzo zokunqula izithixo awayelunyukiswe ngokukodwa ukuba angakwenzi.   Kunjani ngathi namhlanje?  Bekungathini ukunqulwa kukaThixo oyinyaniso, kubaliswe konke athe wasenzela kona, ukungabaluleki kakhulu—ngakumbi xa kujongenwe nengozi yonqulo lwezithixo lweli xesha?

`Funda: Marko 7:1–13. Yeyiphi imithetho-siseko esiyifumana kwiindima 7–9 enokusebenza namhla kwimfundo yobuKristu nengozi yemfundiso yobuxoki, efumaneka ehlabathini, enokuba negalelo elibi ekuphileni ukholo lwethu?`

Ezininzi kwiingcamango ezinkulu zengqondo emhlabeni namhlanje zimile kwimbono yenkolelo yezizathu ezisendalweni [engakholelwayo kuThixo]. Amakhondo amaninzi emfundo alandelwa esikolweni namhlanje afundwa kulandelwa elo cala laloo mbono, nto leyo ekholisa ukuthetha ukuthi oko kufundiswayo kuya kuchasana nesiBhalo. Singalingeka ukuba sinqule iimbono eziye zamiswa njengenyaniso, zacikozelwa, zenziwa. Kanti ke, singazithabatha njengothixo iingqondo ezikrelekrele zeefilosofa, zoososayensi, neenkcuba buchopho zemathematics abazibangayo ezi mbono. Ingxaki yeyokuba kuyakholisa ukuba ezi mbono zingqubane nesiBhalo, kanti ngenxa yokuba ziyafundiswa ngoku, kukholwe ukuba ziyinyaniso, abantu bazama ukuzifaka kwimfundo yobuKristu. Phofu ke, indlela ekuphela kwayo enokwenziwa loo nto kukuyekelela ukholo, okuye kuthethe ukukruna nokujika isiBhalo ngenjongo yokusenza isiBhalo silunge kwiimbono ezikhoyo.

`Zeziphi ezinye zeenkolo ezithandwayo ezingqubana nesiBhalo, kwaye thina silibandla singazikhusela njani ekuzihlanganiseni, ezi nkolo, kuhlelo lwethu lwemfundo?`