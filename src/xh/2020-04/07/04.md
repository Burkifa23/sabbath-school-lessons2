---
title:  NgoMoya Nangenyaniso
date:  10/11/2020
---

Enye kwezona ngxelo zintle kwiTestamente eNtsha yindlela uYesu awalungisela ngayo kubantu abamiphefumlo yaphukileyo efunyanwa kwibali likaYesu nentokazi equleni.

`Funda: Yohane 4:7–26. Uthini uYesu kuyo ngonqulo? Kakuhle, bangena njani kumba wonqulo kuqala?`

Nangona yazama [intokazi] ukutshintsha umxholo ngokuthetha ngonqulo, uYesu wasebenzisa ubuchule ukusinika ezinye iinyaniso ezinzulu ngonqulo nokuba luquke ntoni. Mhlawumbi, okubaluleke kakhulu kwinjongo zethu zangoku, koko wakuthethayo kuYohane 4:24: “UThixo unguMoya; abo ke banqulayo bamelwe kukumnqula ngoMoya nangenyaniso.” Unqulo lwenyaniso lweNkosi kufuneka lube“ngomoya,” oko kukuthi, kufuneka luphume ekuthandeni uThixo, lusuka kumava okumazi komntu. “Inkolo evela kuThixo kuphela kwenkolo eya kukhokelela kuThixo. Ukuze simkhonze ngendlela eyiyo, kufuneka sizalwe ngoMoya wezulu. Oku kuya kuyihlambulula intliziyo kuze kuyenze ngokutsha ingqondo, kusinike isakhono esitsha sokumazi nokumthanda uThixo.

Kuya kusinika intobeko evumayo kuko konke akufunayo [uThixo]. Olu lunqulo lwenene. Lusisiqhamo sokusebenza kukaMoya Oyingcwele.”—Ellen G. White, Ulangazelelo Lwamaphakade, p. 189. Kwangelo xesha linye, unqulo kufuneka lube“ngenyaniso.” Kufuneka sibe nolwazi olulungileyo ngoThixo, ukuba ungubani, unokuba ufuna ntoni kuthi. Ngamanye amazwi, imfundiso ikhona nayo. (Kunentsingiselo kangakanani, umzekelo, ukwazi ukuba sinqula uThixo ongatshisi bantu esihogweni ngonaphakade.) Ngoko ke, sibona apha iziqalelo ezibini ekunquleni: amava aphuma ekumazini nasekumthobeleni uThixo, nenjongo yeenyaniso ezityhilwe kuthi ngoThixo. UMoya ngaphandle kwenyaniso ungakhokelela kubushushu obungekho nzulu obakhelwe kakhulu kwimvakalelo ebuthakathaka kunayo yonke enye into. Kwelinye icala, inyaniso engenawo uMoya ingakhokelela kwisiqhelo esingenabo ubomi [esifileyo]. Kungoko sizidinga zombini ezi zinto.

`Ungakuzama njani ukufundisa umntu ukunqula “ngoMoya nangenyaniso”? Kukweziphi iimeko ezingadinga ukucinezelwa ngakumbi kwenye kunakwenye?`