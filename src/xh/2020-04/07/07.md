---
title:  Ukujula Nomcabango
date:  13/11/2020
---

“Intliziyo inenkohliso ngaphezu kwento zonke, isisifo esibi. Ooprofesa benkolo abanantumekelelo ukuzivavanya kakuhle ukuba babone ukuba basenkolweni na, kwaye yinyaniso eyoyikekayo le yokuba abaninzi bakekelele kwithemba lobuxoki. Abanye bayame kumava amadala ababenawo kwiminyaka yakudala; kodwa xa kufikwa kweli xesha liphengulula intliziyo, xa bonke kufuneka benamava emihla ngemihla, ababi nanto yakubalisa. Babonakala becinga ukuba ukuyivuma nje inyaniso kuya kubasindisa. Xa ezo zono uThixo azithiyileyo zoyisiwe, uYesu uya kungena adle nawe, nawe udle kunye naYe. Ngelo xesha uya kufumana amandla kaThixo kuYesu, uze ukhule kuYe, ukwazi, ngoloyiso olungcwele, ukuthi, Makubulelwe kuThixo osinikayo uloyiso ngaye uYesu Kristu. Bekuya kuyikholisa kakhulu iNkosi ukuba ooprofesa benkolo abadikidiki abazange balibize igama laKhe. Bangumthwalo ongapheliyo kwabo banga bangangabalandeli abathembekileyo bakaYesu. Bangumqobo osisikhubekiso kwabangakholwayo, kwaye iingelosi zobubi ziyavuya ngabo, babe bekwacunukisa iingelosi zikaThixo ngeendlela zabo ezigoso. Abanjalo basisithuko emsebenzini ekhaya okanye ngaphesheya. Basondela kuThixo ngemilebe yomlomo wabo, kodwa intliziyo yabo ikude kuYe.”—Ellen G. White, Spiritual Gifts, vol. 2, p. 227.

**Imibuzo Yokuxoxwa**

`1. KuMarko 7:1–13, sifunde ukuba imeko engaphantsi konqulo lobuxoki yingxaki yentliziyo. UThixo akalwamkeli unqulo lwemilebe yethu ukuba olu nqulo aluphumi ezintliziyweni zethu. Kutheni igospile nebali lokufa kukaYesu ngenxa yethu iyeyona ndlela inamandla kakhulu yokuvulela iintliziyo ekumthandeni ngokwenene uThixo?`

`2. Gxilani ngakumbi kwimbono yokunqula uThixo “ngoMoya nangenyaniso.” Kunako na ukwenzeka ukuba kwenziwe enye ingenziwa enye, okanye ingaba unqulo oluyinyaniso luzidinga zombini? Ukuba kunjalo, kungokuba kutheni?`

`3. Kunjalo, iintliziyo zethu zidinga ukuba zilunge ukuze simnqule ngenyaniso uThixo, kodwa kuthetha ntoni oko? Ingaba kufuneka ulinde ude ube uqhagamshelene ngokupheleleyo neNkosi, ubomi bakho busemgceni ngokugqibeleleyo, phambi kokuba unqule? Kwelinye icala, kungenzeka njani ukuba unqulo, unqulo lwenene, lukuncede ukuba uyibeke intliziyo yakho kwindawo elungileyo noThixo?`