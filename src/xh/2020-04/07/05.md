---
title:  Ubuhle Bobungcwele
date:  11/11/2020
---

`Funda: 1 IziKronike 16:1–36. Zama ukuba nomfanekiso womboniso. Ucinga ukuba kunendili, ukoyika, okanye umbhiyozo nokonwaba? Yintoni esinokuyifunda kulo mboniso ngonqulo nendlela esimele ukufundisa ngayo side sinqule?`

Indawo yonqulo yayingumnquba, apho uThixo wayehlala khona noIsrayeli wakudala nalapho icebo losindiso lalityhilwe kubo. Embindini, ngoko, unqulo nemfundo ngonqulo kufuneka ibe nguYesu necebo losindiso, konke kubonakala kwinkonzo yomnquba. Nokuba yintoni enye asenzele yona uThixo efanele ukudunyiswa nokunqulwa, ayithethi nto yonke ngaphandle kwethemba lobomi obungunaphakade esibunikwa ngombingelelo waKhe nokufa okumele okwethu ukufa emnqamlezweni. Qaphela kwakhona igalelo “lovangelo” lale ndawo: lonke ihlabathi laliza kufunda ngoThixo kaIsrayeli.

`Khangela ku-1 IziKronike 16:29: “Mnikeni uYehova uzuko lwegama lakhe; zisani umnikelo, nime phambi kwakhe; mnquleni uYehova, nivethe ezingcwele!” Nivethe ezingcwele [ubuhle bobungcwele, NKJV]? Kunokuba kuthetha ntoni oko?`

Kuqala, cinga ngendlela esibi ngayo, indlela isono esonakalisa ngayo, indlela esithobela phantsi ngayo. Kwakhona, kunzima kuthi ngoku ukucinga ngendlela ezazizibi ngayo, ezazisoyikeka nezithobela phantsi ngayo izenzo zonqulo lwezizwe ezijikeleze uIsrayeli, izenzo ezaziquka, kwizinto zonke, ukubingelelwa kwabantwana. Kanti ke, ngaphandle kombuzo, ezi zinto zazibonakalalisa into abantu ababezenza ababeyiyo.

Kwelinye icala, uIsrayeli wakudala kwakufuneka eluhlanga olungcwele, lwahlulwe kumasiko amabi alungqongileyo. Kwakufuneka babe ngcwele ezintliziyweni nasezingqondweni; yinto le eyanika unqulo lwabo intsingiselo nobuhle phambi kukaThixo. Baphindaphinda abaprofeti beTestamente eNdala bengxolisa abantu ababenqula uYehova babe bexakekile yinkohlakalo kanti ngelo xesha iintliziyo zabo zazikude kuYe.