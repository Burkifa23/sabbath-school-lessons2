---
title:  UmKristu Nomsebenzi
date:  05/12/2020
---

### Fundela Isifundo sale Veki
Gen. 3:19, Dut. 16:15, Eks. 25:10–30:38, Gal. 5:22–26, Intsh. 9:10, 1 Kor. 10:31.

> <p>Indima Yenkumbulo</p>
> “Ngoko ke, bazalwana, bam, abaziintanda, qinani, ningabi nakushukuma; nihlale niphuphuma umsebenzi weNkosi, nisazi nje ukuba ukubulaleka kwenu akulambathi eNkosini” (1 Korinte 15:58).

Umsebezi yingcamango kaThixo. Kwilizwe lemfezeko ngaphambi kwesono, uThixo wanika uAdam noEva umsebenzi wokukhathalela umyezo (Gen. 2:15). njengoMdali wabo, abenziwe ngokomfanekiselo waKhe, babeza kuxakeka kumsebenzi odalayo nenkonzo enothando. Oko kukuthi, kwakumhlaba ongawanga, umhlaba ongenaso isono nokufa nokubulaleka, uluntu lwaluza kusebenza. Kweli “xesha laphakathi nendawo” (emva komhlaba onemfezeko naphambi kowesithembiso), simenywa ukuba siwubone umsebenzi uyintsikelelo kaThixo. Phakathi kwamaYuda, wonke umntwana wayefundiswa umsebenzi wezandla. Kakuhle, kwakuthiwa uyise owayengamfundisi unyana wakhe ishishini wayeza kuba ukhulisa isikrelemnqa. Ngelo xesha linye, uYesu, uNyana kaThixo, wachitha iminyaka esenza intando kaYise kumsebenzi onyanisekileyo njengechule, mhlawumbi efumanisa abantu baseNazarete iimpahla zendlu ezidingekayo nezixhobo zokulima (Marko 6:3). Noku, nako, kwakuyinxalenye yoqeqesho ukumlungiselela ulungiselelo lwaKhe olwalungaphambi kwaKhe. Umpostile uPawulos wayesenza umsebenzi weNkosi ngexesha, ngokuqinisekileyo, wayesebenza ecaleni kuka-Akwila noPrisila umnyaka onesiqingatha engumenzi weentente ngexesha ngeSabatha wayexoxa endlwini yesikhungu (IZenzo 18:1–4, 2 Tes. 3:8–12). Kule veki siza kuqwalasela kuwo wonke umba womsebenzi kunye nendawo yawo kwimfundo yobuKristu.

_*Funda isifundo sale veku ukulungiselela iSabatha kaDisemba 12._