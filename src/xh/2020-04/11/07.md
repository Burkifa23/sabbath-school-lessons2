---
title:  Ukujula Nomcabango
date:  11/12/2020
---

Genesis 3, Intshumayeli 2:18–23, Efese 6:5–8; Funda: Ellen G. White, “Ukulingwa NokuWa,” amaph. 52–62, kuAmanyange Nabaprofeti. Umsebenzi—isiqalekiso okanye intsikelelo? Ingathi uza njengenxalenye yesiqalekiso sesono (Gen. 3:17). Ukufundisisa kuveza ukuba kwaqalekiswa umhlaba, hayi umsebenzi. UEllen G. White uyatsho ukuthi uThixo wayejonge ukuba lo myalelo wokusebenza ube yintsikelelo: “Ubomi bokusebenza nzima, nokukhathala okwakuza kuba sisabelo somntu, wanikezwa ngothando. Luqeqesho okwabonakala ukuba lufanelekile ngenxa yesono, ukuze lubeke umlindi ekuyekelweni kwelithe nemizwa, nokukhulisa imikhwa yokuzilawula. Wawuyinxalenye yecebo likaThixo lokubuyisa umntu kwintshabalalo nokusingelwa phantsi sisono.” Amanyange Nabaprofeti, iph. 60. Asingebi mhlawumbi siwenze isiqalekiso ngokuba ube sisizungu, ukubaxa ukusebenza, nokuwunika indawo ephezulu kakhulu ebomini bethu? Nokuba imeko yethu ithini, kufuneka sifunde ukuwubeka umsebenzi endaweni yawo efaneleyo. Imfundo ke yobuKristu kufuneka ibaqeqeshe abantu ukuba balifunde ixabiso lomsebenzi, lo gama kwangelo xesha linye bengawenzi isithixo.

**Imibuzo Yokuxoxwa**

`1. Funda: Intshumayeli 2:18–24. Uwujonga njani uSolomon umsebenzi njengentsikelelo nesiqalekiso kwisiqendu esinye seBhayibhile? Ziintoni ezixelayo kule ndawo ngoko kunokwenza umahluko kwindlela esiwubona ngayo umsebenzi wethu?`

`2. Kungomsebenzi esithi sikhathalele (sikhulise) iintsapho zethu. Singayidlulisela njani ingqondo entle ngomsebenzi kwiintsapho zethu?`

`3. Umgca phakathi kokwenza umsebenzi omhle kakhulu ngokugqitha emgceni ngokusebenza maxa wambi ulungile. Sikugcina njani ukungawugqithi loo mgca? Bona Intsh. 2:23.`

`4. UPawulos ukubeke ngokucacileyo: “Kuba naxenikweni besikuni, sanithethela ngelithi, Ukuba umntu akathandi kusebenza, makangadli nokudla” (2 Tes. 3:10). Lo mthetho-siseko, phofu, uvakala kakuhle kakhulu. Zinto zini ezinokuba yimizekelo apho ungasebenzi khona? Oko kukuthi, kutheni kufuneka siqinisekise ukuba oku asikwenzi kube ngumgaqo oyimpahla yentsimbi ekungafuneki ukuze yaphulwe?`