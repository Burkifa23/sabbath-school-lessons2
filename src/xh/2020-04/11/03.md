---
title:  Umsebenzi Nokukhulisa
date:  07/12/2020
---

Ubizo okanye umsebenzi uphethe “ukwenza” kobomi. Kanti ke, nabo basebenzisa ubuchopho kakhulu, baphela, ngandlela ithile, besenza umsebenzi othile womzimba, nokuba kukucofa nje amaqhosha ekompyutha.

**Zisifundisa ntoni ezi ndima zilandelayo ngomsebenzi—ukusebenzisa “izandla,” umfuziselo?**

`Dut. 16:15`

`Intsh. 9:10`

`Imiz. 21:25`

`Yer. 1:16`

UThixo usinike “umsebenzi wezandla zethu” ukuze sikwazi ukuzuza ukwaneliseka novuyo (bona Imiz. 10:4, 12:14). Kwisifundo ngengqondo, “ukuzisebenzela” kuchaza inkolo yokuba wonke umntu unaso isakhono sokwenza into elulutho ebomini. Ukuzisebenzela akukhuliswa kukuphindaphinda usithi, “Ndicinga ndiyakwazi! Ndicinga ndiyakwazi!” kuphela kukwenza into yokukhulisa ukuzisebenzela.

Nangona “umsebenzi wezandla zethu” uyintsikelelo kaThixo kuthi (bona iNdumiso 90:17) usivumela ukuba siphile ubomi obululutho, isiphelo secebo likaThixo sesokuba ‘umsebenzi wezandla zethu” ube yintsikelelo kwabanye. UPawulos ubhala esithi masisebenze, senze into elulutho ngezandla zethu, ukuze sibe nento yokwabelana nabanye. Ngokuqinisekileyo uPawulos wayephila ngalo mthetho-siseko:

“Nina ke ngokwenu niyazi ukuba ezi zandla zazisebenzela iintswelo zam, nezababenam. Kuko konke endakwenzayo, ndanibonisa zonke izinto, ukuba ngokwenjenjalo ukubulaleka nimelwe kukuthi niyisize imilwelwe, nikhumbule namazwi eNkosi uYesu; ngokuba yena wathi, Ukupha kunoyolo ngaphezu kokuphiwa” (IZezono 20:34, 35, NIV). Umthandazo omsulwa kaNehemiya umele ukuba ngowethu: “Ngoko, Thixo, zomeleze izandla zam” (Neh. 6:9).

`Ithini ingqondo yakho ngasemsebenzini wakho? Zeziphi iindlela ongathi ngazo ukwazi ukusebenzisa umsebenzi wakho ukuba kakhulu ube yintsikelelo kwabanye?`