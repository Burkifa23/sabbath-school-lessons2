---
title:  Amacala Amaninzi Omsebenzi
date:  06/12/2020
---

`“Ndiyazi ke ukuba akukho nto ilungileyo phakathi kwabo, ingekukuvuya nokuzizuzela okulungileyo ebomini babo. Kwanokuba wonke umntu adle asele, abone okulungileyo emigudwini yakhe yonke: sisipho sikaThixo eso” (Intshumeyeli 3:12, 13).`

“Umsebenzi”—elo ligama eliqinileyo lama-Anglo-Saxon elingenazihombiso. Lilungu elinye esiNgesini, kanti linokuba nentlaninge yeentsingiselo. Ngokudingeka, sisebenzela ukubeka ukutya ezitafileni zethu, ukuhlawula amatyala, ukubekela umhla ozayo. Ukulahlekwa ngumsebenzi kukholisa ukuba kubi kunokunyamezela imeko embi yasemsebenzini. Umsebenzi umnika umntu ingqondo yokuba nexabiso. Umsebenzi uyindlela elula yokuphendula umbuzo “Wenza ntoni?” okanye “Uyintoni?” abaninzi abakumhlala-phantsi baqhubeka besebenza ngamaxesha athile lo gama besakwazi, nokuba bayahlawulwa okanye njengamavoluntiya. Umsebenzi unika isizathu sokuvuka kusasa. Nika umntwana ofikisayo umsebenzi, kuya kubakho umntu omnye ongekhoyo ukuba abe sisikrelemnqa.

`Funda: Genesis 3:19. Kuthethwa ngantoni apha, yaye isithini kuthi ngelinye icala lomsebenzi, kwabanye?`

Ngequbuliso, umsebenzi onikwe ngaphambi kokuWa uyaguquka emva kokuWa. Nanku okuthethwayo kwelinye icala lomsebenzi. Kwabanye, umsebenzi uthetha indinisa yokutsala nzima kuphela, okuya kuphela kwakufiwa. Basebenza nzima emisebenzini abangayithandiyo, bethembe umhlala-phantsi lo gama basenempilo yabo. Kwabanye, umsebenzi unokudlula ngaphaya kobomi bomntu, ube ngundoqo wobukho bakhe, kwaijelo oyinto yonke ayiyo. Xa bengekho emsebenzini wabo, aba bantu baziva bedakumbile, begqwethekile, bengaqinisekanga ukuba mabenze ntoni okanye babheke phi. Bakufika kumhlala-phantsi, banokuba ziingceba ngomzimba nasengqondweni, bakholise ngokufa phambi kwexesha. AmaKristu adinga ukufunda indlela yokusebenza ngendlela kaThixo. Umsebenzi ungaphezu kokudingeka kwendyebo. Umntu ungaphezu komqeshwa nje. Xa uqondwa kakuhle, ubomi bomntu buyindlela yolungiselelo, ukubonisa ubudlelane bomntu neNkosi. Inxalenye yomsebenzi wetitshala kukunceda abafundi ukuba bawufumane umsebenzi kulapho ubuchule nezinto ezithandekayo ezivela kuThixo zihlangana khona neentswelo zehlabathi.

`Wenza ntoni? Oko kukuthi, wenza ntoni ngobomi bakho, unokuyizukisa njani iNkosi ngoko ukwenzayo ngabo?`