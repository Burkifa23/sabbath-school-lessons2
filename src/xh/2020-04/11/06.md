---
title:  Umsebenzi Nobugosa
date:  10/12/2020
---

“Yonke into esiyifumanayo isandla sakho ukuba siyenze, yenze ngamandla akho” (Intsh. 9:10). Eyona ndoda ilumkileyo isebenzisa la mazwi engcebiso ngokubhekiselele kubugosa kuwo onke amacandelo obomi.  Xa kuthiwa makuthethwe ngobugosa bobuKristu, abaninzi bazivalela iingcinga zabo kuxanduva lomKristu ngakumthwalo wemali. Nangona imali ibalulekile ngokuqinisekileyo kumba wobugosa, ukuphelela kwimali kuphela kukubona kancinane kakhulu. Ngokwembono yolungiselelo, ubugosa bubhekisa ekulawuleni umthwalo wokuphuhlisa nokusebenzisa ngendlela eyiyo zonke izixhobo ezifumanekayo. Ebandleni, ziintoni izixhobo asisikelele ngazo uThixo? UPetros ukubeka ngokucacileyo ukuba wonke umntu unesipho asinikwe nguMdali; kwaye ubhekisa kumaKristu aphiwe eso sipho njenge“sibingeleli esingcwele” (1 Pet. 2:5) esinomthwalo kuThixo ngobugosa bazo zonke izipho zikaThixo: imali, ixesha, amandla, italene, nezinye.

`Funda: Intshumayeli 9:10 no-1 Korinte 10:31. Sithini isigidimi esiza kuthi kwezi ndima esingendlela esifanele ukusebenza ngayo nokuba sifanele ukubafundisa njani abantu ukuba basebenze?`

Omnye wemisele eqhelekileyo yobomi namhlanje sisiqhelo sokwahlula-hlula amacandelo angafaniyo okuphila. Kukho ubomi bokuthanda umsebenzi, ubomi bokuthanda usapho, ubomi bokuthanda izinto zikamoya, kanti nobomi bokuthanda ukonwaba. Umkhwa wokwahlula ezi ndawo zobomi ukuze kube kuncinane okanye kungabikho ukuwelela kwelinye icala phakathi kwazo uyanqweneleka kwezinye iimeko. Umzekelo, akulungile ukuzisa ekhaya umsebenzi wakhe umntu ukuze uphazamisane nemithwalo yosapho. Kanti ke, akufuneki ukusukela ubumnandi kuphazamise ixesha lokuchithwa noThixo. Sekunjalo, umqathango onjalo akufuneki usebenze kwindawo ekufuneka idlalwe bubomi bethu basemoyeni kuko konke ukudla kwethu ubomi. Umsebenzi womKristu uphuma kubudlelane noThixo. Umsebenzi yenye indlela esithi ngayo sifunde ukuza phambi kukaThixo. Ukwahlula-hlula ubomi bethu bokukholwa, simvalela uThixo kwimini enye, iyure, okanye nje kwindawo enye yokuphila, kukwala ubukho kanye bukaThixo kwezinye iindawo.

`Imibuzo emibini: Kuqala, zibuze ukuba unako na, ngenene ukubahlula-hlula ubomi bakho basemoyeni. Okwesibini, ukuba unako, ungakufunda njani ukuluvumela ulawulo lwasemoyeni kuko konke okwenzayo?`