---
title:  Umsebenzi Nokwasemoyeni
date:  09/12/2020
---

“Ukuba sidle ubomi ngokoMoya, masihambe nokuhamba kwangoMoya” (Gal. 5:25). Umsebenzi womntu okwasemoyeni akukwazi ukwahlukana. UbuKristu abuyiyo ingubo enokwambathwa okanye isuswe xa umntu etshintsha umoya okanye edlula kumabanga anzima ebomini. Endaweni yoko, ubuKristu budala umntu omtsha ozibonakalalisa kuwo onke amacala obomi, kuquka umsebenzi.

`Funda: Galati 5:22–26. Zeziphi izipho uPawulos azichazayo ezikwachaza wena nomsebenzi wakho?`

IThe Expository Dictionary of New Testament Words ichaza umntu wase“moyeni” ngokuthi “ngumntu obonakalalisa iziqhamo zikaMoya ngendlela yakhe.” Koku, singagqiba kwelithi, ngokuqhagamshelana kwethu noKristu, thina bantu siya kusebenza njengamakholwa kuwo wonke amacandelo obomi bethu.

Isigulana sasilele sisifa kwisibhedlela saseFlorida ngexesha esona sihlobo sisenyongweni sasilinde ecaleni lomandlalo waso. Abongikazi babengena bephuma egumbini, bekhathalele izidingo zomguli. Ngokufuna ukugcina incoko iqhubeka, isihlobo sabuza kubongikazi ukuba babeqeqeshwe phi na. Baninzi abathi bafunda kwiFlorida Hospital College. Oku kwaba negalelo elikhulu kwisihlobo. Emva koko, wathi roqo ukuhambela iFlorida Hospital College ukuba ayibone ukuba injani. Ngokuba kutheni? Kuba wabaxelela abantu ukuba abongikazi abaqeqeshwe kweso sikolo babonakala kuye benenzondelelo ukunika inkathalo enothando umhlobo wakhe ofayo kunabo babeqeqeshwe kwezinye iindawo. Oko kukuthi, wakwazi ukubona umahluko phakathi kwabo nabanye ngokwengqondo [umoya] wabo ngakumhlobo wakhe ofayo.

Emva koko, wabuza imibuzo emininzi ngekholeji leyo nomsebenzi wayo, kwathi ekugqibeleni washiya isipho se-100,000 ukuba kufundiswe nabanye abongikazi abafana nabo ababone emsebenzini. Kunjalo, ubomi basemoyeni yindlela yobomi.

`Ububonakalalisa njani obakho ubomi basemoyeni kwimisebenzi yakho yemihla ngemihla yobomi bakho? Luhlobo luni lophawu ocinga ukuba uyalwenza (kuba, ekugqibeleni, uyalwenza uphawu)?`