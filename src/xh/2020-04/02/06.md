---
title:  Hleze Nilibale
date:  08/10/2020
---

Phambi kokuba abantwana bakaIsrayeli bangene eZweni leDinga, waphinda uMoses wathetha nabo, ebalula iindlela ezimangalisayo awathi uYehova wabakhokela ngazo, waza wabayala, ephindaphinda, ukuba bangazilibali izinto uYehova awabenzela zona. Ngeendlela ezininzi, uDuteronomi ungumyolelo kaMoses. Nangona yabhalwa kwiinkulungwne ezadlulayo, kwinckubeko nemeko yobomi eyahluke kakhulu kuyo yonke into esijongene nayo namhla, yona imithetho-siseko iyasebenza nakuthi.

`Funda uDuteronomi 6. Yintoni esinokuyifunda kwesi sahluko ngemithetho-siseko yobuKristu kwimfundo? Yintoni emele ukuba ngumbindi wako konke esikufundisayo, kungekuphela nje kubantwana bethu kodwa kuye wonke ongayaziyo esiyaziyo ngoThixo nezenzo zaKhe ezikhulu zosindiso? Zizilumkiso zini nazo ezifunyanwa kwezi ndima?`

God Kwakusembindini kakhulu kubo bonke ukuba bakufundise abantwana babo ukuba kwakumangalisa ukusebenza kukaThixo phakathi kwabo. Kanti ke, sasikwacacile isilumkiso abasinikwayo sokuba bangakulibali konke awabenzela kona uThixo. Phofu ke, ukuze abazali bakwazi ukuyidlala indawo yabo enkulu yokuqala ekuhlanganiseni iimfundiso zeBhayibhile ebomini babantwana babo, kufuneka babe nomthwalo wokuqoqa balungise obabo ubomi ngendlela eza kwenza babe nolwazi olwaneleyo nexesha lokulichitha nabantwana babo. “Ititshala yokuqala yomntwana ngumama. Ngexesha lethuba lokuginya konke okukhulu kakhulu nokona kukhula ngamandla kundlondlobala kakhulu, imfundo yakhe (umntwana) kakhulu isezandleni zakhe(umama).”—Ellen G. White, Education, p. 275. Lixesha elihle eli xa abazali belungiselela kubantwana babo ngothando namadinga kaThixo. Ukubekela bucala ixesha eliqinisekileyo nelithe rhoqo ukuba nifundise ubulumko namadinga kaThixo ngokwenu ebantwaneni benu, oko kuya kuba negalelo elihle kusapho lwenu kuse kwizizukulwana ezilandelayo.

`Funda le ndima: “Uze uwatsolise koonyana bakho, uthethe ngawo ekuhlaleni kwakho, nasekuvukeni kwakho” (Dut. 6:7). Ithini ingongoma apha, kwaye imele ukusixelela ntoni ngendlela ekubaluleke ngayo ukusoloko sibubeke phambili ubunyaniso bukaYehova, kungekuphela phambi kwabantwana bethu, kodwa nakuthi?`