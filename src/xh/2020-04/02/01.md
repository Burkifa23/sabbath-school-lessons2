---
title:  Usapho
date:  03/10/2020
---

### Fundela Isifundo sale Veki
Gen. 3:1–15, 2 Kor. 4:6, Luka 1:26–38, Mat. 1:18–24, Efese 4:15, 1 Yohane 3:18, Duteronomi 6.

> <p>Indima Yenkumbulo</p>
> “Nyana wam, yiva uqeqesho lukayihlo, ungawulahli umyalo kanyoko” (Imizekeliso 1:8).

Singabantu, sisoloko (ngokufanelekileyo) sifunda. Kakuhle, ubomi ngokwabo busisikolo. “Kususela kumaxesha angaphambili, abanyanisekileyo kwaIsrayeli babenika ingqwalasela enkulu kwimfundo yolutsha. UYehova wayeyalele ukuba, kwasebusaneni, abantwana kwakufuneka bafundiswe ngokulunga kwaKhe nobukhulu baKhe, ngakumbi njengoko kutyhilwe emthethweni waKhe, okwaboniswa kwimbali kaIsrayeli. Ingoma nomthandazo nezifundo eziphuma eziBhalweni kwakufuneka zisetyenziswe ekuvuleni ingqondo. Ooyise noonina kwakufuneka babafundise abantwana babo ukuba umthetho kaThixo ukukubonakala kwesimilo saKhe, nokuba, njengoko babefaka imithetho-siseko yomthetho entliziyweni, umfanekiso kaThixo wawuzotywa engqondweni nasemphefumlweni. Imfundiso eninzi yayithethwa; kodwa ulutsha lwalukwayifunda imibhalo yamaHebhere; kwaye iincwadi ezisongwayo zeemfele zeTestamente eNdala zazivulwa ukuba bazifunde.”—Ellen G. White, Ulangazelelo Lwamaphakade, iph. 69.

Kuninzi lwembali yoluntu, imfundo yenzeka kakhulu emakhaya, ngakumbi kwiminyaka yokuqala. Ithini iBhayibhile ngemfundo yosapho, ingumthetho-siseko othini esingafumana wona kuyo, nokuba injani imeko yosapho lwethu?

_*Funda esi sifundo ukulungiselela iSabatha kaOkthobha 10._