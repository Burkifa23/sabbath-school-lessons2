---
title:  Ubuntwana BukaYesu
date:  05/10/2020
---

IsiBhalo sisinika inkcukacha encinane kakhulu ngobuntwana bukaYesu. Okuninzi ngaloo minyaka kuhleli kuyimfihlelo. Phofu, sikrotyisiwe kancinane kwisimilo sabazali baKhe basemhlabeni, uMariya noYosefu, kwaye oko sikufundayo ngabo kwenza sikwazi ukuba nesikuchazayo ngobuntwana baKhe kwanemfundo yokuqala.

**Zisifundisa ntoni ezi ndima ngoMariya noYosefu nokuba zingasinika njani umbono kwindlela uYesu awafundiswa ngayo ngabazali baKhe?**

`Luka 1:26–38`

`Luka 1:46–55`

`Mat. 1:18–24`

Ngezi ndima, siyakwazi ukubona ukuba uMariya noYosefu bangamaYuda athembekileyo, awayefuna ukuphila ngokuthobela umthetho nemiyalelo kaThixo. Kwaye ngokwenene, wathi akuza kubo uYehova wabaxelela ngokuza kwenzeka ngabo, ngokuthembeka bakwenza konke abakuxelelwayo.

“Umntwana uYesu akazange ayifumane imfundo kwizikolo zezindlu zesikhungu. Umama waKhe waba yititshala yaKhe yokuqala engumntu. Emilebeni yakhe nakwiincwadi ezisongiweyo zabaprofeti, wafunda ngezinto zasezulwini. Kwa-amazwi awayethethwe nguYe ngokwaKhe kuMoses esiya kuIsrayeli kwakufuneka ngoku uYesu ewafunde ephezu kukanina. Ekuqhubekeni kwaKhe ukusuka ebuntwaneni esiba ngumntu omtsha, akazange azifune izikolo zoorabhi. Wayengayidingi imfundo efunyanwa kumajelo angalawo; kuba uThixo wayengumfundisi waKhe.”—Ellen G. White, The Desire of Ages, p. 70.

Akuthandabuzeki ukuba babeziititshala ezilungileyo ezithembekileyo emntwaneni, njengoko liveza ibali kuLuka 2:41–50, kwaye kuninzi ababengakuqondi ngoNyana wabo, kuba uYesu wayenolwazi nobulumko awalunikwa yiNkosi.

`Funda kwakhona isicatshulwa sikaEllen G. White ngasentla. Siziqamangela njani iingqondo zethu ngoko akubhalileyo apho okungendlela awafunda ngayo emadolweni kamama waKhe (uYesu) amazwi Yena ngokwaKhe awawathethayo? Kusixelela ntoni oku ngothando olumangalisayo lukaThixo? Simele ukusabela njani thina zidalwa ziwileyo nezinesono?`