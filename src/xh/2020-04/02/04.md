---
title:  Uqhagamshelano
date:  06/10/2020
---

Ngendlela eyiyo, imfundo nakweliphi izinga, iluqhagamshelano. Ititshala yiyo enolwazi, ubulumko, ukufundisa, iinkcukacha, nokuba yintoni, emayiyigqithisele kumfundi. Ozaliswe lulwazi oluninzi kufuneka akwazi ukuludlulisela kwabanye; kungenjalo, kunceda ntoni konke akwaziyo, ngokwasekufundiseni?  Kwelinye inqanaba, phofu, ubuchule bokufundisa abuphelelanga ekukwazini ukugqithisa. Kukwabalulekile kuyo yonke inkqubo ukwakha ulwalamano. “Ititshala eyiyo inako ukubanika abafundi bayo izipho ezimbalwa ezibaluleke kakhulu njengesipho sobayo ubudlelane. Kuyinyaniso ngamadoda nabafazi, kude kube ngaphezulu ngolutsha nabantwana, ukuba kuphela xa sihlangana ngovelwano esinokuthi sibaqonde; kwaye siyakudinga ukuqonda ukuze sibenegalelo elinempumelelo enkulu kakhulu.”—Ellen G. White, Education, p. 212.

Ngamanye amazwi, ukufundisa okulungileyo kusebenza kumgangatho wemvakalelo nomntu, kanjalo. Kwimeko yosapho njengesikolo, oku kubaluleke kakhulu. Ubudlelane obulungileyo kufuneka bakhiwe phakathi komfundi netitshala. Ubudlelane buyamiliselwa buphuhliswe ngoqhagamshelano. Xa amaKristu engaqhagamshelani noThixo, njengokufunda iBhayibhile okanye ukuthandaza, ubudlelane bawo buyoma. Iintsapho ziyayidinga inkokelo yezulu ukuze zikhule elubabalweni nasekumazini uKristu.

`Funda ezi ndima zilandelayo. Yintoni esinokuyifunda kuzo engendlela yokwakha uqilima lobudlelane beentsapho (okanye naluphi uhlobo lobudlelane)? Nd. 37:7–9; Imiz. 10:31, 32; Imiz. 27:17; Efese 4:15; 1 Yohane 3:18; Tito 3:1, 2; Yakobi 4:11.`

Ukuthabatha ixesha kuhlwayelwa imbewu efanelekileyo yoqhagamshelano akuyi kulungiselela amalungu osapho kuphela ubudlelane bawo noKristu, kodwa kwanokunceda ukukhulisa ubudlelane phakathi kwawo elusatsheni. Kuya kuvula amajelo oqhagamshelano olungenza wonwabe xa abantwana bakho befikisa nasebudaleni. Kude kuthi nokuba akunabo abantwana, imithetho-siseko efumaneka kwezi ndima inokusebenza kuzo zonke iindidi zobudlelane.

`Cinga ngokuba kutheni ingekuphela koko sikuthethayo okubalulekileyo kodwa nendlela esikuthetha ngayo. Ufunde ntoni kwiimeko apho oko wakuthethayo kwasuka kwayonakalisa mpela loo nto wawuyithetha, nokuba wawuyithetha kakuhle?`