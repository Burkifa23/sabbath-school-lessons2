---
title:  Usapho Lokuqala
date:  04/10/2020
---

Asinikwanga nkcukacha—nakanye, ngokwenene kumaphepha okuqala esiBhalo ngokubhekiselele kuhlobo lwemfundo yosapho eyayyqhubeka ngemihla yokuqala kwimbali yoluntu, nangona sinokuqiniseka ukuba kwakukwimilo yosapho ngokwalo apho yayisenzeka khona imfundo ngelo xesha lamandulo. “Uhlelo lwemfundo eyayimiselwa e-Eden lwalizinze elusatsheni. UAdam waye ‘ngunyana kaThixo’ (Luka 3:38), kwaye kwakukuYise apho abantwana bafumana okona kufundiswa kuphezulu. Esabo, ngokwenene ngenene, yayisisikolo sosapho.” —Ellen G. White, Education, p. 33. Nangona singazi ngokuqinisekileyo ukuba kwakufundiswa ntoni, singaqiniseka ukuba yayinokwenza nemimangaliso yendalo kwaza, emva kwesono, yalicebo losindiso.

`Zifundisa ntoni ezi ndima zilandelayo, inokuba yintoni eyenza ukuba zibe yinxalenye yemfundo uAdam noEva abayinika abantwana babo? Genesis 1–2, Gen. 3:1–15, 2 Kor. 4:6, Luka 10:27, Gal. 3:11, IsiTy. 22:12.`

“Uhlelo lwemfundo eyamiselwa ekuqalekeni komhlaba lwaluza kuba ngumfanekiselo womntu kulo lonke ixesha elilandelayo. Njengomzekelo wemithetho-siseko yayo, isikolo esingumfanekiselo sasekwa e-Eden, ikhaya labazali bethu bokuqala.”—Ellen G. White, Education, p. 20. Imfundo yobuKristu ikukuzinikela ekufundiseni iintsapho namalungu imfundiso, unqulo, ukufundisa, ulwalamano, uvangelo nokukhonza. Ekhaya kulapho ulungiselela kumalungu osapho ngothando nezithembiso zikaThixo. Kulapho uYesu avezwa khona ebantwaneni njengeNkosi noMsindisi noMhlobo, nalapho iphakanyiswa khona iBhayibhile njengeLizwi likaThixo. Usapho kulapho ubonisa khona ukuba lunjani ulwalamano oluphilileyo noBawo wethu osemazulwini.

KuGenesis 4:1–4, sinoKayin no Abheli bobabini bezisa iminikelo yabo kuYehova. Singaqiniseka ukucinga ukuba bafunda ngentsingiselo nokubaluleka kweminikelo njengenxenye yemfundo engecebo losindiso. Kakade, ngokubonakala ebalini, imfundo elungileyo ayisoloko ikhokelela kuhlobo lwesiphumo aye athembe sona umntu.

`Nokuba injani imeko yekhaya lakho, zinto zini onokuzikhetha ukuze libe yindawo apho ifundiswayo iphilwe inyaniso?`