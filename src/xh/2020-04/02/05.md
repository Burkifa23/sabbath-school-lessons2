---
title:  Indawo Yabazali
date:  07/10/2020
---

**“Nani boyise, musani ukubacaphukisa abantwana benu; bondleleni ekuqeqesheni nasekukhululekeni kweNkosi” (Efese 6:4). “Umfazi onesidima ngubani na ongamfumanayo? Lingaphezulu nakwikorale ixabiso lakhe” (Imiz. 31:10, NKJV).**

Abazali banomthwalo onzima kakhulu. Utata uyintloko yosapho, lona usapho lusisitiya sebandla, lesikolo, nomphakathi. Ukuba utata akanamandla, akakhathali, akakwazi kwenza nto, usapho, ibandla, isikolo nomphakathi ziya kuvuna iziphumo. Ootata kufuneka bazame ukubonakalalisa isiqhamo sikaMoya—“uthando, uvuyo, uxolo, ukuzeka kade umsindo, ububele, ukulunga, intembeko, ubulali, ukuzeyisa” (Gal. 5:22, 23). Oomama, nabo, mhlawumbi banendawo ebaluleke kakhulu emphakathini wonke. Banempembelelo enkulu ekubumbeni izimilo zabantwana babo nasekwakheni umoya nemo yekhaya. Ootata bamele ukwenza konke abanako ukusebenza noomama ekufundiseni abantwana babo.

`Yintoni enokufundwa ngootata noomama kwezi ndima? Efese 5:22, 23, 25, 26; 1 Kor. 11:3; 2 Kor. 6:14; Roma 13:13, 14; 2 Pet. 1:5–7; Phil. 4:8.`

Abazali abangamaKristu banoxanduva lokuziphatha ukuze banike isibonelo sikaKristu ngokweBhayibhile ekhaya nasebandleni ngendlela abaziphethe ngayo. Ubudlelane babo emtshatweni bungumfuziselo wobudlelane bukaKristu nebandla. Xa abazali besala ukukhokela okanye ukuba bakhokela ngokungqwabalala, bazobela abantwana babo nehlabathi umfanekiso wobuxoki ngoKristu. UThixo uyalela abazali abangamaKristu ukuba bakhuthale ekufundiseni abantwana babo (bona uDut. 6:7). Abazali banoxanduva lokubafundisa abantwana babo ukuba bayithande iNkosi ngentliziyo yabo yonke. Kufuneka babafundise ukuba bayoyike iNkosi, ukuzinikela ngothando okupheleleyo nokuziyekela kuYo. KuDuteronomi 6:7, abantwana bakwaIsrayeli banikwa imiyalelo eqinisekileyo ngokufundisa abantwana babo ngokubhekiselele kwizinto ezinkulu uYehova awazenzela abantu baKhe. Nokuba likhulu kangakanani ibali ekufuneka abadala belibalisele abantwana babo, thina, baphile emva komnqamlezo kaKristu, sinelingcono kakhulu ukuba silibalise, akunjalo? Ngoko ke, impiliso okanye ingqeqesho ekufuneka siyinikile sisiganeko esiqhubekayo esenzekayo esithi kuso sithululele inyaniso kaThixo ebantwaneni bethu nokubalungiselela obabo ubudlelane noKristu. Ekugqibeleni, phofu, sonke sinikwe isipho esingcwele sentando ekhululekileyo. Ekugqibeleni, xa bebadala, abantwana bethu baya kuziphendulela ngokwabo phambi kukaThixo.