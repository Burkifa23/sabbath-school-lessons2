---
title:  Ukujula Nomcabango
date:  09/10/2020
---

Ellen G. White, “Preparation,” pp. 275–282 in Education; “Cooperation,” pp. 283–286 in Education; “Discipline,” pp. 287–297 in Education. “Phezu kootata nakoomama kukho umthwalo wokuqeqeshwa komntwana ebuncinaneni nasebudaleni, nokuba kubo bobabini abazali kukho isidingo sokulungiselela ngononophelo nangokuqinisekileyo ngokukhawuleze kakhulu. Ngaphambi kokuba bathabathe uxanduva lokuba ngutata nokuba ngumama, amadoda neentokazi bonke kufuneka beqhelene nemithetho yokukhula komzimba . . .; kufuneka kanti bayiqonde imithetho yokukhula kwengqondo nengqeqesho yokuziphatha.”—Ellen G. White, Education, p. 276. “Umsebenzi wokuphathisana emsebenzini kufuneka uqale ngomama notata ngokwabo, ekuphileni ekhaya. Ekuqeqesheni abantwana babo banomthwalo omnye ohlangeneyo, kwaye kufuneka bazingise ukuzama ukusebenza kunye. Mabaziyekele kuThixo, bafune uncedo kuYe ukuba baxhasane . . . abazali abanika le ngqeqesho abanako ukufumaneka begxeka ititshala. Bayaqonda ukuba kokubini, okuthandwa ngabantwana babo nobulungisa esikolweni kufuna ukuba, kangangoko kunokwenzeka, bamxhase bamnike imbeko lowo wabelana nabo kuxanduva lwabo.”—Ellen G. White, Education, p. 283.

**Imibuzo Yokuxoxwa**

`1. Nokuba sinabo okanye asinabo abantwana, sonke sikho kwindawo esihlala kuyo, kwaye sonke siyahlangana nabanye. Yintoni oyifundileyo kwisifundo sale veki enokukunceda ukuba uhlangane okanye ungqine kwabanye, nokuba kulapho uhlala khona okanye kwenye indawo?`

`2. Sikholisa ukuyibona imfundo njengento elungileyo. (Ngapha koko, ngubani onokuyichasa imfundo?) Phofu ingaba kuhlala kunje? Ingaba yeyiphi imizekelo yemfundo ethe yagqwethwa yaba yinto embi? Yintoni esinokuyifunda kule mizekelo ibheke ecaleni enokusinceda ukuba siyenze imfundo ibe yinto elungileyo?`

`3. Njengoko bekutshiwo kwisifundo sangoLwesithathu, sonke sinikwe isipho esingcwele sentando ekhululekileyo. Kungekudala, xa abantwana beba lulutsha oludala okanye abantu abadala, baya kwenza ezabo izigqibo ngokubhekiselele kuThixo ababefundiswe ngaYe bonke ubomi bobuncinane babo. Kungani, ke ngoko, ukuba bonke abazali—bonke, ngokwenene—abafuna ukungqina kwabanye nokufundisa abanye iindaba ezilungileyo kufuneka bayikhumbule le nyaniso ibalulekileyo ngentando ekhululekileyo?`