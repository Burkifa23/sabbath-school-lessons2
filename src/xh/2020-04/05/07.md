---
title:  Ukujula Nomcabango
date:  30/10/2020
---

Funda: Ellen G. White, “The Teacher Sent From God,” pp. 73–83, in Education. “KwiTitshala ethunyelwe nguThixo, wonke umsebenzi wemfundo yenene inombindi wayo kuYo. Ngalo msebenzi, namhlanje, ngokwenene njengomsebenzi owamiselwa kwishumi elinesibhozo leminyaka eyadlulayo, uMsindisi uyathetha kula mzwi: “‘Mna ndingowokuqala nowokugqibela, ndinguYe odla ubomi.’ “ ‘Mna ndinguAlfa no-Omega, isiqalo nesiphelo.’ IsiTyilelo 1:17, 18, R.V.; 21:6, R.V. “Phambi kweTitshala enjalo, ngethuba elinjalo lemfundo yezulu, into embi ngaphezu kobuyatha kukufuna imfundo kude naYo—ukuzama ukulumka kude nobulumko baYo; ukunyaniseka lo gama usala inyaniso; ukufuna ukhanyiselo kude nokuKhanya, nokubakho ngaphandle kobomi; ukusuka eMthonjeni wamanzi aphilileyo, nokuzombela amaqula, angenako ukuhlala amanzi. “Yabonani, usamema: ‘Ukuba kukho othi anxanwe, makeze kum asele. Lowo ukholwayo kum, njengoko satshoyo isiBhalo, kuye ‘kuya kumpompoza imilambo yamanzi aphilileyo.’ ‘Amanzi endiya kumpha wona, abe ngumthombo kuye wamanzi ampompozela ebomini obungunaphakade.’ Yohane 7:37, 38; 4:14, R.V.”—Ellen G. White, Education, p. 83. “Titshala ethandekayo, . . .  “Ngolungiselelo oluphezulu lomsebenzi wakho, ndikwalathisa kumazwi, ubomi, neendlela, zeNkosi yeetitshala. Ndiyakucela ukuba uyiqaphele. Ulapha umgangatho wakho wenene. Wukhangele, hlala kuwo, ade uMoya weTitshala yezulu ayibange intliziyo yakho nobomi bakho. “ ‘Bonakalalisa njengesipili uzuko lweNkosi,’ uya ‘kumiliswa ngakumbi kumfanekiselo omnye.’ 2 Korinte 3:18, R.V. “Yiyo le imfihlelo yamandla [yegunya] phezu kwabafundi bakho. Bonakalalisa Yena.”—Education, p. 282.

**Imibuzo Yokuxoxwa**

`1. Ngawaphi amaxabiso [okuhle] nezenzo ezinokubaluleka kootitshala nabafundi bamaKristu abayifake entliziyweni mpela ingcamango yokufunda ekubeni yinyama kweTitshala eyiNkosi?`

`2. Abazali nootitshala abangamaKristu banomgangatho ophezulu—ukuba babonakalalise isimilo sikaThixo njengoko sityhiliwe ekuzalweni eyinyama kukaKristu. Yintoni esimelwe kukuyenza xa sisilela kulo mgangatho uphezulu?`

`3. Eklasini, xoxani umbuzo osekupheleni kwesifundo sangoLwesine. Kusifundisa ntoni ukuzalwa, ubomi nokufa kukaYesu ngesimilo sikaThixo? Kutheni le nto kufuneka oku kube yintuthuzelo enkulu kuthi, ngakumbi ngamaxesha okulingwa okukhulu?`