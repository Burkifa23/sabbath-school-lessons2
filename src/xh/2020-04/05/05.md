---
title:  ITitshala EyiNkosi Noxolelaniso
date:  28/10/2020
---

Ulwalamano lwabantu lukholisa ukuqhawuka. Siye singavani omnye nomnye. Umntu owakha wasisihlobo kakhulu, ekuhambeni kwexesha, uba ngumntu ongathenjwayo. Sekunjalo, ulwalamano olwaphukileyo lunako ukulungiseka. Xa oko kuthe kwenzeka, sixhamla ubumnandi boxolelaniso. Ambalwa amava abantu abamnandi nje ngala.

`Lukho njani uxolelaniso embindini wokuzalwa kukaKristu esenyameni  nakwindawo yaKhe yokuba yiTitshala eyiNkosi? 2 Kor. 5:16–21.`

Ukuba siziva sisikelelekile xa ulwalamano nabanye abantu lubuyiselwe, simelwe kukuva kamnandi kangakanani xa sixolelaniswe noThixo? Kwabase-2 Korinte 5:16–21, uPawulos uphandle ngokuba ngubani oxolelanisayo—uThixo uBawo uhambe phambili ekungcibeni ulwalamano lwethu olwaqhawukayo naYe. Uwenze loo msebenzi woxolelaniso “ngoKristu” (2 Kor. 5:18). “UThixo waye ekuKristu, elixolelanisa naye ngokwakhe ihlabathi” (2 Kor. 5:19). Kwakhona, phofu, asingabo abaxhamli nje bovuyo loxolelaniso. Kufuneka sifunde kwiTitshala eyiNkosi. Ekuzalweni kwaKhe esenyameni, uYesu waba nenxaxheba emsebenzini woxolelaniso. Nathi, ngoko, siyamenywa ukuba sibe nenxaxheba kuko. UThixo wasixolelanisa kuYe ngokwaKhe ngoKristu. Ngoku ke thina, sinoPawulos, sinikwe ulungiselelo loxolelaniso” (2 Kor. 5:18).  KwabaseKolose 1:15–20 yenye yeendawo ezibalulekileyo kwiTestamente eNtsha ezingokuzalwa esenyameni kukaKristu. Kukholisa ukucingwa ukuba iyingoma, isiqingatha sokuqala sale ndawo sizathuza ngendawo kaKrisu endalweni (Kol. 1:15–17), lo gama esokugqibela siqwalasele kwindawo kaKristu ekuhlanguleni (Kol. 1:18–20). Ngendawo kaKristu njengoMdali-Mhlanguli, uThixo uxolelanisa zonke izinto kuYe. Umsebenzi woxolelaniso awufezileyo uThixo ngoKristu uquka indalo yonke ngokubanzi, uchukumisa “zonke izinto, nokuba zisemhlabeni, nokuba zisemazulwini, ngokwenza uxolo ngalo igazi lomnqamlezo wakhe” (Kol. 1:20, NRSV). Nangona singeze silinganise umgangatho wendalo yonke yomsebenzi weTitshala eyiNkosi njengomxolelanisi, siyamenywa ukuba sibe nenxaxheba “kulungiselelo loxolelaniso” kwindawo yethu (2 Kor. 5:18). Ingaba oku kuko okwakusengqondweni kaYesu xa wayethandaza, “‘Njengokuba wandithuma ehlabathini, nam ndibathume bona ehlabathini’” (Yohane 17:18)?

`Zeziphi iindela eziphathekayo esingabonakalalisa ngazo indawo kaThixo njengomxolelanisi? Oko kukuthi, yeyiphi imeko ngoku (ukuba ikho) onokunceda kuyo abantu ukuba baxolelane omnye nomnye?`