---
title:  UYesu Ingcaphephe Yetitshala
date:  24/10/2020
---

### Fundela Isifundo sale Veki
Heb. 1:1–4; 2 Kor. 4:1–6; Yohane 1:14, 18; 14:1–14; Filipu 2:1–11; 2 Kor. 5:16–21.

> <p>Indima Yenkumbulo</p>
> “Ngokuba nguThixo, yena wathi ukhanyiso malukhanye ebumnyameni, okhanyisele iintliziyo zethu, ukuze kukhanye ukwaziwa kobuqaqawuli bukaThixo ebusweni bukaYesu Kristu” (2 Korinte 4:6).

UBilly Graham ubalisa ibali lamhla wahambela amasoldati kwisibhedlela sasemkhosini ekwiqela lenjengele yawo. Elinye isoldati eliselula “laliqanyangelwe lilele ubuso bujonge phantsi kweseyile-nentsimbi engaqhelekanga.” Ugqirha wasebeza kuGraham, “Ndiyathandabuza ukuba liya kuphinda likwazi ukuhamba kwakhona.” Isoldati laba nesicelo elisenzayo kwinjengele: “Mhlekazi, . . . ndikulwele, kodwa andizange ndakubona. Ndingakhe ndibone ubuso bakho?” yehla injengele, yangena ngaphantsi kweseyilenentsimbi engaqhelekanga yathetha nesoldati. Ebukele njalo ebukele uGraham, kwehla inyembezi kwisoldati yawa esidleleni senjengele. Ngexesha lokuzalwa kukaYesu, uluntu lwenzakalisiwe lusopha, ludinga umbono ophilisayo kaThixo. Lwalungathi uluntu luyabongoza ngelithi, “Owu, Thixo, singabubona na ubuso baKho?” ekuthumeleni uNyana waKhe kule planeti, uYise wayethumele ingcaphephe yeTitshala emsebenzini: ukuze ibonise uluntu ubuso baKhe. Kususela ngoko, sibe nelungelo elingummangaliso lokubona “ukwaziwa kobuqaqawuli bukaThixo ebusweni bukaYesu Kristu” (2 Kor. 4:6). Xa sibukele iTitshala eyingcaphephe isendleleni eza eMhlabeni, yintoni esinokuyifunda kuYo?

_*Funda esi sifundo ukulungiselela iSabatha kaOkthobha 31._