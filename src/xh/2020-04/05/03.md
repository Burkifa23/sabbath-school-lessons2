---
title:  Ukutyhila UYise (Kuyaqhubeka)
date:  26/10/2020
---

Kwisikhokelo esishushu kwiVangeli yakhe (Yohane 1:1–18), uYohane uzathuza ngoYesu njenge“Lizwi” elingunaphakade. Amabango kaYohane ngoYesu  awakho phakuphaku okanye awanawo umda; aqinile kwaye abandakanya konke. UYesu wayekho ngaphambi kokuba kubekho ilizwe—kususela kunaphakade, phofu. Kakuhle, uYesu ungumenzi wendalo (Yohane 1:2, 3). “[Ulu]khanyiselo lwabantu bonke” (Yohane 1:4, NRSV), kanti, njengeLizwi eleza emhlabeni, “ukhanyisela wonke umntu” (Yohane 1:9, NRSV).

`NgokukaYohane, yintoni isiphumo sokuba uKristu abe ngumntu? njengeLizwi, kukhanya kuni awakuzisayo? Wayekufanele njani ukuba akwenze oko? Yohane 1:14, 18.`

“UKukhanya kwavela ubumnyama behlabathi bungqinqwa. . . .  “Lalilinye kuphela ithemba lohlanga loluntu . . . ukuze ukwaziwa kukaThixo kube nokubuyiselwa emhlabeni. “UKristu weza ukuze abuyisele olu lwazi. Weza ukuze abekele bucala imfundiso abathi ngayo abo babesithi bayamazi uThixo bemveza ngendlela engeyiyo. Weza ukuze abonakalalise indalo yomthetho waKhe, ukutyhila kwesaKhe isimilo ubuhle bobungcwele.”—Ellen G. White, Education, pp. 74-76. Yonke into awayenzayo uYesu ebomini baKhe emhlabeni yayinenjongo enye: “ukutyhila uThixo ukuze kuphakanyiswe uluntu.”—Education, p. 82.

`UYesu ngokwaKhe uthi, “ ‘Lowo undibonileyo mna umbonile uBawo’ ” (Yohane 14:9). Kwakukweyiphi imeko ukwenza kukaYesu le ntetho? Kwakutheni ukuze ayenze? Yohane 14:1–14.`

Kuyahenda ukugxeka uFilipu ngentetho yobudenge (Yohane 14:8). Emva kweminyaka yobuhlobo obusondeleyo kuYesu, usayiphosa eyona nto efunekayo engokuba yinyama [kukaYesu] ---le yokuba uYesu weza ukuze atyhile isimilo sikaYise. Mhlawumbi iititshala zanamhlanje ziyonwatyiswa yinto yokuba omnye wabafundi beTitshala eyiNkosi wenza kakubi! Intetho kaFilipu kunokwenzeka ukuba yagcinwa, phofu, kungangakuba kufuneka isinike isizathu sokumgxeka kodwa ukusinika ithuba lokuvavanya iziqu zethu. Sihambe kangakanani noYesu? Ingaba simqonde ngcono na uYesu kunokuba kwabanjalo kuFilipu? “ ‘Lowo undibonileyo mna, umbonile uBawo.’ ”