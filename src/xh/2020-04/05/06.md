---
title:  Abafundi Bokuqala BeTitshala EyiNkosi
date:  29/10/2020
---

Masijonge umzuzwana, baliqela abelusi abaqhelekileyo abakhathalele umhlambi ongengako wezimvu ngaphandle kwedolophana. Ngomzuzu olandelayo, bamkela imbonakalo emangalisayo yeengelosi ezithwele iindaba ezikhwankqisayo, ezimangalisayo, nezothusa ihlabathi. Bekhuthazwa yiloo mbonakalo, bamfuna umntwana owaziswe zingelosi.

`Yiba nombono umi nabelusi uqwalasele emkhumbini. Wawuza kubona ntoni? Luka 2:8–20.`

Kufuneka sibathande abafundi bokuqala beTitshala eyiNkosi—uYosefu noMariya kunye nabelusi. Iimeko eziphantsi zokuzalwa kukaYesu aziniki mboniso wommangaliso wokuzalwa engumnttu [eyinyama]—ukuba kuMntu ololu sana, uThixo uye wabaMnye noluntu. Sekunjalo, ngoncedo lwemibono, amaphupha, neengelosi, abo bafundi baKhe bokuqala ukukhangela ngaphaya kwembonakalo yangaphandle yokuzalwa kukaYesu. Abelusi babelana nabanye ngempawu zolu sana, ukuba unguYe  “ ‘uMsindisi, onguMesiya, iNkosi’ ” (Luka 2:11, NRSV; thelekisa noLuka 2:17).

`Zasabela njani iZazi kwiindaba zokuzalwa kukaYesu? UHerode yena usabele njani? Mat. 2:1–12.`

Phambi kokuba ithethe umzekeliso waYo wokuqala okanye yenze ummangaliso waYo wokuqala, iTitshala eyiNkosi ifanele ukunqulwa ngenxa yalowo inguYe. Ukuze luxabiseke ngokupheleleyo ulungiselelo lwemfundiso yamva kaYesu, kufuneka sihlangane naba bafundi bokuqala, neZazi, ekunquleni kwawo iTitshala eyiNkosi. Leyo iimfundiso zayo sizithandayo ingaphezulu kunomfundisi olumkileyo. InguThixo ozileyo wahlala noluntu. Imfundo yobuKristu imiliselwe ekunquleni uKristu.  Sikunye neZazi, nabelusi, neengelosi, sibizelwe ukuba sinqule uKristu, uKumkani osanda kuzalwa—nokuba sibone kusana olunguYesu ubunyaniso bukaThixo.

`Cinga ngokuthethwa kukuzalwa kukaYesu eyinyama [engumntu] ngokubhekiselele kwisimilo sikaThixo. UMdali wayo yonke iyunivesi, enkulu kangangokuba asinako ukuyibamba [ukuyicinga]—lo Thixo “wazithobayo” ngokuza eluntwini, waphila njengoko uYesu waphilayo, waza wafa emnqamlezweni, ethwele phezu kwaKhe isohlwayo sezono zethu. Yintoni eyenza ukuba oku kube ziindaba ezilungileyo ezinkulu?`