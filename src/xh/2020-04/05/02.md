---
title:  Utyhila UYise
date:  25/10/2020
---

`Zeziphi ezona ngongoma zibalulekileyo azenzayo umpostile ngoYesu ekuqaleni kwencwadi yamaHebhere? (Heb. 1:1–4).`

ITestamente eNtsha ithe rhoqo iphakamisa imbono ebalulekileyo: UYesu uza emhlabeni ukuze abonise abantu ukuba ungubani uYise. Kumaxesha awadlulayo, isityhilelo sikaThixo seza manqaphanqapha ngabaprofeti; kodwa kuYesu, isityhilelo sokugqibela nesipheleleyo sikaThixo safika. Kwakhona, kuYe ngokwaKhe, uYesu “ulubengezelo lobuqaqawuli bukaThixo” (Heb. 1:3, NRSV). Njengabantu abanesono, besingenako ukumelana nokungena kubuqaqawuli bukaThixo. EnguNyana owenziwe umntu, uYesu ubonakalalisa obo buqaqawuli. Siyabonakala sona kubuntu bukaKristu ukuze sikwazi ukusibona sisiqonde ngokucacileyo isimilo sikaThixo.  UYesu ukwa “ngumbhalo wenkqu yakhe” (Heb. 1:3).

Isaci esisetyenziswe apha, igama lesiGrike charactēr, ngamanye amaxesha lisethenziswa ngophawu olwenziwa litywina kumthwebeba okanye umfanekiso kwigaqa lemali. Ngoko ke, uYesu “ungumfanekiso twatse wento ayiyo uThixo” (Heb. 1:3, NRSV). Ukuba singa singamazi uYise, kufuneka simamele ngononophelo oko iTitshala eyiNkosi ikuthethayo ngaYe. UYise ubonwa kuNyana.

`Thelekisa umaHebhere 1:1–4 no-2 Korinte 4:1–6. Ku-2 Korinte 4:1–6, ngubani uYesu, iyintoni esiyifundayo kuYe?`

Xa befundisa abanye ngoThixo, uPawulos nasebenza nabo bazama ukubonisa ulungiselelo lokufundisa kukaYesu ngoYise. Njengo“mfanekiselo kaThixo” (2 Kor. 4:4), uYesu wazisa ulwazi ngoThixo uYise. Ngokufanayo, uPawulos uphepha inkohliso nokugqwetwa kweLizwi likaThixo aze, endaweni yoko ayiveze inyaniso ngokucacileyo (2 Kor. 4:2). Kanye njengokuba uThixo, ekudaleni, wasebenzisa ukukhanya ukugxotha ubumnyama, usinike uNyana waKhe, uYesu, ukugxotha iimbono zobuxoki ngaYe nokusibonisa inyaniso ngoThixo. “[Ku]sebusweni bukaYesu” apho sifumana khona ulwazi olucace kakhulu ngoThixo (2 Kor. 4:6).

`UYesu wambonakalalisa ngokufanelekileyo uYise, nto leyo nathi esibizelwe ukuba siyenze njengoko simenyiwe ukuba sibe “ngabaxelisa uThixo njengabantwana” (Efese 5:1). Kuthetha ukuthini oko, iyintoni esinokuyifunda kuYesu ngendlela yokuba “ngabaxelisa” uThixo”?`