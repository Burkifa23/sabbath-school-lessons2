---
title:  Ukujula Nomcabango
date:  04/12/2020
---

Kukho izizathu ezibini ezenza ukuba ithi isayensi, ekholisa ukulungisa kwizinto ezininzi, kodwa isuke ibhude kwakufikwa kwiziqalelo: kuqala, isayensi, efunda umhlaba wemvelo, kufuneka ikhangele iimpendulo kuphela kumhlaba wemvelo; okwesibini, isayensi ithabatha ngokuba imithetho yemvelo kufuneka ihlale ihleli ingaguquki. Kanti ke, zombini ezi mbono azilunganga xa kufikwa kwiziqalelo. Thabatha esi sokuqala, esifuna iimbangi zemvelo kwiziganeko zemvelo. Kuhle oko ekulandeni isaqhwithi, kodwa kubi kakhulu kuneziqalelo ezingenaxabiso eziqala ngokuthi “Ekuqalekeni uThixo wadala amazulu nehlabathi” (Gen. 1:1). Ingasifundisa ntoni isayensi ngeziqalelo ezazingaphaya kwendalo ngokupheleleyo, ibe yona ikhanyela okungaphezu kwendalo kwiziqalelo? Ithini ngokufuneka kuhlale kuhleli kungaguquki kwenvelo? Oku kukhangeleka kuvakala, ngaphandle kokuba nje kokuthethwa kwabaseRoma 5:12—“Ngenxa yoko, njengokuba isono sangena ngamntu mnye ehlabathini, kwangena ke ukufa ngaso isono; kwaza ngokunjalo ukufa kwabatyhutyha abantu bonke, ekubeni bonke bonayo”—kuxela kwangaphambili ukuba imo yemvelo ejikelezileyo iyaqhawuka, yahluke ngokwexabiso, kuyo nayiphi into ejongene nayo ngoku isayensi. Umhlaba apho ukufa kwakungekho wahluke kakhulu nakweyiphi into esiyifunda namhlanje, kwaye ukucinga ukuthi konke kufana noko kwakukade kukho kube kungenjalo, nako kuya kukhokelela kwimposiso. Kungoko, isayensi izimisa gwenxa iziqalelo ngenxa yokuba iphika imiba emibini yendalo ebalulekileyo: amandla angaphaya kwendalo asemva kwendalo, nokuguquka ngamandla kokuphathekayo phakathi kwendalo yokuqala noko kuphambi kwethu ngoku.

**Imibuzo Yokuxoxwa**

`1. Eklasini, thethani ngomba wobuhle. Buyintoni ubuhle? Sibuchaza njani? UmKristu angabuchaza abuqonde njani ubuhle ngokungafaniyo nongenguye umKristu?`

`2. UKristu wayenako ukuza emhlabeni njengososayensi ochubekileyo, ukuze ahlawulwe okukhulu kakhulu ngophando lwaKhe oluvul’ indlela. Wayenokuqokelela lonke udumo njengemvumi. Endaweni yoko, weza waqeqesha abasebenzi abathobekileyo. Wayekho eNdalweni, kodwa waqeqeshwa njengomntu ongeyongcali, wayifeza imisebenzi yaKhe ngokuthobekileyo. Isinika inkuthazo enjani le nto, nokuba kuphi apho sikhona kuhambo lwethu lwemfundo okanye lwengqeqesho?`

`3. Nangona ingenguye wonke umKristu obizelwe ukuba afundise ezikolweni, amaKristu anako ukuhlala efundisa abanye ngelizwi nangezenzo, ekwenza oko ngenjongo okanye engaqondanga ngokupheleleyo. Ngenxa yoko, yeyiphi imikhwa umKristu afanele ukuyikhulisa, njengomfundi kaKristu nanjengetitshala yehlabathi?`