---
title:  Ubudenge Nobulumko
date:  02/12/2020
---

`Funda: Imizekeliso 1. Kusifundisa ntoni oku ngokwento emele ukuba yiyo imfundo yobuKristu yenene?`

IBhayibhile yenza uthelekiso oluqinileyo phakathi kobudenge nobulumko. Incwadi yeMizekeliso yenza kakuhle ukusikhumbuza ngengozi yokuziphatha ngobudenge nokuzigcina kwiqela leziyatha. Umahluko ucacile: uThixo unga abantu baKhe bangafuna ubulumko, babuxabise baphuphume bubo. Abafundi bobuchule neesayensi basebenzisa iitalente zabo ukuzuza ulwazi nokusukela ukugqwesa kwizifundo zabo. Iititshala zezi zifundo nazo zenza ngokukwanjalo. Singaba nako ukuba nobuchopho obukrelekrele kubuchule nokugqobhoza kwizinto zesayensi kuba sinolwazi nesakhono. Kanti ke, ngokwecala lemfundo yobuKristu, luthetha ntoni ulwazi lwezobuchule neesayensi xa lungabandakanyi ukwazi umahluko phakathi kokulungileyo nokungalunganga, okuhle nokubi, inyaniso nemposiso? Konke umntu anokukwenza, umzekelo, kukufunda kancinane ngobomi babanye babo babalelwa kwezona ngcungela zehlabathi kubuchule ukuze abone ukuba, ukuba nobuchule obumangalisayo netalente akulingani nobomi bokuziphatha okanye obungenabo ubugwenxa. Omnye angacikoza, naye, ngelithi, ososayensi ababandakanyeke emsebenzini wokudala izixhobo zebiology okanye zechemical zokutshabalalisa inyambalala basenokuba bafunde kakhulu, babenezipho ezininzi, kodwa zithini iziqhamo zomsebenzi wabo? Njengoko kutshiwo kuqala, ulwazi, lona lumi ngokwalo, alunto ilungileyo.

`Funda: Imizekeliso 1:7. Le ndima ityhila njani ukuba siyintoni isitshixo  esivula kwiMfundo yenene?`

`Owakha wazuza imbasa yeNobel, [Nobel Prize winner], owayengakholwa kuThixo, indoda efunda ngeyunivesi namandla ayilawulayo, wabhala wathi: “Okona iyunivesi ibonakala kunzima ukuyiqonda, okona ibonakala ingenanjongo.” Kusixelela ntoni oku ngendlela ulwazi, lona lumi luzimele lodwa, lunokuba ngamampunge odwa kuphela, okubi kakhulu, kukhokelela kwimposiso embi kakhulu?`