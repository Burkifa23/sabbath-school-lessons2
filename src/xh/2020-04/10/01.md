---
title:  Imfundo Nobuchule Neesayensi
date:  28/11/2020
---

### Fundela Isifundo sale Veki
Roma 1:18–21, Nd. 19:1–6, 96:9, Gen. 3:6, 1 Timoti 6, Imizekeliso 1, Yobhi 38.

> <p>Indima Yenkumbulo</p>
> “Izulu libalisa uzuko lukaThixo, saye isibhakabhaka sixela umsebenzi wezandla zakhe” (Ndumiso 19:1).

Imfundo iquka oko kwakusakuthiwa “[bu]buchule neesayensi.” Kanti ke, xa sifunda okanye sifundisa ubuchule neesayensi ngokweBhayibhile, kuthetha ntoni oku? Ingaba sinika nje iindima zeBhayibhile ezihambelana nomba othile wezonyango lweli xesha okanye imbali yobuchule, umzekelo? Ngokwenza njalo, singazayamisa izifundo zethu kumandla amangalisayo kaThixo ekudaleni umhlaba wethu onzima. Kanti ukuhlanganisa okumsulwa kwesiBhalo encwadini efundwayo yesifundo kuyinxalenye encinane yemfundo yenene—imfundo enosindiso nokuhlangula.

Ukuze imfundo enjalo ikwazi ukusebenza, sidinga iLizwi likaThixo likhokele koko kufundwayo, kusuka kwizifundo zoluncwadi nezembali kuse kwizinto ezihlangene neBIOLOGY. Ngaphandle kwalo [iLizwi] singalahlekwa ngumbono wobukhulu bukaThixo, ubungangamsha baKhe njengoMdali noMxhasi welizwe lethu. Ekufundeni ukubona indlela uThixo ayibona ngayo indalo yaKhe njengesidalwa nenenjongo, sisondela kakhulu ekuqondeni indlela ezinye izinto ezifundwayo ebezifanele nezimele ukufundwa.

Kule veki siza kuqwalasela eminye imithetho-siseko ebandakanyeka kwindlela esifundisa ngayo ubuchule neesayensi sivela ngakwicala lobuKristu nembono yehlabathi.

_*Funda esi sifundo ukulungiselela iSabatha kaDisemba 5._