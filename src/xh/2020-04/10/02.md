---
title:  UYehova Yedwa
date:  29/11/2020
---

Bukho ubungqina bukaThixo ophilileyo kuyo yonke indalo yaKhe. Le ntetho iphindaphindwe kaninzi kangangokuba ide yasisithethe. Xa ijonga, umzekelo, intliziyo kaThixo ekudaleni eli lizwe, abathe abantu baqhubeka nokulonakalisa nokulingcolisa, singasondela kakhulu kwindlela esingafundisa ngayo ubuchule neesayensi. Khangela ixesha lokwanyisa [lokuncancisa] komntu, umzekelo. Ibhayoloji isixelala ukuba ubomi obutsha bomntu onengqiqo buvela kwiqanda elinye elenziwe ukuba liqhame lize likhule lifikelele kwinqanaba lokuncancisa okupheleleyo emva kweenyanga ezisithoba. Iimpawu zoMdali onothando zikho kuwo wonke lo mjikelezo. Ngenceba kaThixo inako ukubonwa kwindawo apho le nto ingekazalwa ikhula khona: apha kanye ezantsi kwentliziyo ebetha ngokuthe chu kamama. Ithi njengoko iya ibankulu le nto ingekazalwa, kuye kubanjalo nakwisisu sikamama, apha ngaphambili kwakhe. Umama okhulelweyo wenziwa ukuba ahlale ebuqonda ubukho bomntwana wakhe, kanye njengoko uBawo osemazulwini ehleli ebuqonda ubukho babantwana baKhe.

`Funda: Roma 1:18–21, Ndumiso 19:1–6, noNehemiya 9:6. Zisixelela ntoni ngomsebenzi kaThixo njengoMdali wethu?`

Nasemva kwama-6,000 eminyaka emva kwesono esizalise umhlaba namawaka eminyaka emva kukaNogumbe wezwe lonke, ubungqina oboyisa ngamandla bukho kungekuphela obukaThixo njengoMdali, kodwa bamandla nothando bububele balo Thixo onguMdali wethu. Bunamandla kakhulu, ngokwenene, ade athi uPawulos, kwabaseRoma 1:18–21, abo bamalayo lo Thixo abayi kuba “nakuziphendulela” ngemini yomgwebo kuba kwanele okunokufundwa ngoThixo kwizinto azenzileyo. Ngamanye amazwi, abayi kukwazi ukuthi bebengazi! Ngokukodwa kwimihla nexesha abathe abantu abaninzi banqula indalo endaweni yoMdali, kubaluleke kangakanani ukuba imfundo yobuKristu kubuchule neesayensi isoloko isebenza ukusuka kubuganga bokuba uThixo unguMdali nomxhasi wako konke okukhoyo. Ekugqibeleni, zonke iimbono nokucinga okukhanyela okanye okumbeka ecaleni uThixo kungakhokelela kuphela kwimposiso. Imfundo yehlabathi isebenza into enye eyobuganga ngokuthi akukho Thixo; imfundo yobuKristu kufuneka ingawi kuloo mgibe, nokuba ingasebenzi nangokufihlakeleyo kwimithetho-siseko yobuganga bokuba akukho Thixo. Nangayiphi indlela, abantu baqinisekile ukuba baphele bekwimposiso.

`Cinga ngommangaliso ongakholelekiyo nobuhle emhlabeni wethu, nasemva kwesono. Singafunda njani ukuba sifumane ithemba nentuthuzelo kuko, ngakumbi namaxesha okulingwa nokubulaleka komntu?`