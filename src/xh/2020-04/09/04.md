---
title:  Ukuphila Singabafundi
date:  24/11/2020
---

Ukuba ibandla lizimisele ngokuba ngamandla emfundo yobuKristu, kunyanzelekile ukuba siqale ngoYesu. UYesu wabiza abafundi. Wabaqeqesha ukuba benze uvangelo nokuhamba nabo. UYesu wenza ithuba lokuba babandakanyeke ebomini babantu ababeza kubakhathalela babathande. Yonke imihla uYesu wayebanika umngeni ngombono waKhe wento eli hlabathi elinokuba yiyo xa abantu beqala ukuphathana njengabazalwana noodade.

`Funda: Luka 4:18–23. Sithini isigidimi sikaKristu kuthi sonke, njengabalandeli baKhe?`

Kwaba yiminyaka emithathu abafundi bebukele xa uYesu, ititshala yabo, yayiphila iimfezeko zobukumkani—iimfezeko ezavakaliswa kwintshumayelo yaKhe yokuqala endlwini yesikhungu eNazarete. Uxolelo , ubabalo, nothando zazihamba zibambene nesithukuthezi, ukuzinikela, nobunzima. Ukuba sasikho isifundo sokufundwa, yayisisifundo sokuba ubufundi asinto umntu ayithabatha lula. Ungumfundi ubomi bonke—hayi imini enye kuphela. “Umsebenzi uMsindisi awuthume abafundi . . .  uhlanganise bonke abakholwa kuKristu kuse ekupheleni kwexesha. . . . Bonke abo ethe impefumlelo yezulu yeza kubo, bagciniswe iindaba ezilungileyo. Bonke abamkela ubomi bukaKristu, bathanjiselwe ukusebenzela ukusindiswa kwabazalwana babo. Lo msebenzi, lamiselwa wona ibandla, kwaye bonke abathabatha izifungo zalo ezingcwele, ngokwenza njalo babhambathisa ukuba bangabasebenzi kunye noKristu.”—Ellen G. White, Ulangazelelo Lwamaphadade, iph. 822.

Njengabafundi bakaYesu, thina namhlanje kufuneka siqinisekise ukuba uYesu usoloko engumbindi wako kokubini-ulwalamano lwethu nonqulo lwethu. Kulungile ukukhumbula ukuba yayinguYesu owenza ubufundi. Nangona oorabhi ngemihla yaKhe babetsala abalandeli, yayinguYesu owabiza amadoda neentokazi ukuba bamlandele. Oorabhi abazange bayicinga into yobizo olugqibelele kangangokuba luthi ukuba noYesu kwakubaluleke ngaphezu kwayo yonke imithetho yabo.

Njengabafundi bakaYesu, asanele nje ukunika imbeko abantu kodwa siya kusebenza ukuze sinike uhlobo lwendawo apho bonke abantu banokukhula baphuhle.

Kungoko, yonke imfundo yobuKritu kufuneka iquke le ngqondo yovangelo, yenjongo, kungekuphela ukukwazi ukuphila, kodwa ukwenza kweyethu indawo oko uYesu asibizela ukuba sikwenze: ukulandela emanyathelweni waKhe okulungiselela kwabo banezidingo, nokwabelana nabo iindaba ezilungileyo zosindiso.