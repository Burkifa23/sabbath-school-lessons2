---
title:  Ukujula Nomcabango
date:  27/11/2020
---

“UKristu wawadanisa amathemba obukhulu basemhlabeni. KwiNtshumayelo yaseNtabeni wazama ukuwuchitha umsebenzi owenziwa yimfundo yobuxoki, nokuba abanike abamphulaphuleyo imbono eyiyo yobukumkani baKhe kwakunye nesaKhe isimilo. Kanti ke akazange enze luhlaselo luthe ngqo kwiimposiso  zabantu. Wayibona intlupheko yomhlaba ngenxa yesono, kodwa akaze awubeke phambi kwabo umzobo ocace gca wenkxwaleko yabo. Wabafundisa into engcono kakhulu ukudlula lee kwababeyazi. Wathi engazilwanga iingcinga zabo ngobukumkani bukaThixo, wabaxelela iimeko zokungena kubo, ebashiya ukuba benze ezabo izigqibo ngobume babo. Iinyaniso awazifundisayo azikho phantsi ngokubaluleka kuthi, kunoko zazinjalo kwisihlwele esasimlandela. Asikudingi ngaphantsi kwabo nathi ukuba siyifunde imithetho-siseko yobukumkani bukaThixo.”—Ellen G. White, Ulangazelelo Lwamaphakade, iph. 299.

**Imibuzo Yokuxoxwa**

`1. URobert Louis Stevenson wazalelwa e-Edinburgh, eScotland, ngowe-1850. UStevenson ubalisa ngendlela awathi ngobunye ubusuku, xa owayemjongile wayemlungisela ukulala, wachwechwa waya efestileni wabona into eyamtsala umdla. Yayingumntu okhanyisa izibane, esiya kwisibane somoya wegesi ngasinye. Ngolonwabo lomntwana, wabiza omgcinayo ukuba azokubona, wathi kuye, “Khangela la ndoda! Igqobhoza imingxuma ebumnyameni!” Yeyiphi indawo akunike yona uThixo ukuba uzise ukukhanya nothando apho uhlala khona? Ukuba akuqinisekanga, mema iqela amalungu ebandla ukuba ahlale nawe nixoxe ukuba yintoni eningayenza nikunye.`

`2. Ukuze ibandla lihlangane noThixo ekufikeleleni ehlabathini, kufuneka sinkonye` amazwi nolungiselelo lukaYesu. Kwabona ubunyaniso bokuzalwa esenyameni— bukaThixo esiza kuthi, ukuphila emhlabeni wethu, ukulwa nokuhleka nokukhala kunye nathi—kusikhumbuza ukuba sibizelwe ukukhathalela abo basijikelezileyo. Ningakwenza njani oku? Ningabasebenzisa njani abantu abatsha kwibandla lenu ukuba bancedise kulo msebenzi?

`3. Cinga ngoxanduva thina singamaSeventh-day Adventists esinalo lokufundisa abanye iinyaniso ezimangalisayo esizinikiweyo. Lingenza kwaye limele lenze njani ibandla lenu ukudlala indawo ebalulekileyo ekufundiseni ezi nyaniso kwabanye? Kwangelo xesha linye, ibandla lingayindawo ekhuselekileyo njani ukuba lixoxe ezi nyaniso nabo babuza imibuzo enzima ngabo? Ningayidala njani imeko apho imibuzo enzima inokuphendulwa khona?`

`4. Eklasini, thethani ngeeyantlukwano zenkcubeko apho nihlala khona. Zeziphi iindlela elingathi ibandla lenu lifundise abanye ukuba bakhule ngaphaya kwezo ntiyo balandele, endaweni yoko, iimfundiso zeziBhalo?`