---
title:  Ukufuna Inyaniso
date:  25/11/2020
---

UAlbert Einstein, osoloko ethatyathwa njengoyise wephysics yeli xesha, wabhala wenjenje: “Into ebalulekileyo asikuko ukuyeka ukubuza. Ukufuna ukwazi kunesizathu sako kubukho. Umntu akanako ukunceda ukoyika xa ecamngca ngeemfihlelo zikanaphakade, zobomi, nendlela emangalisayo obumi ngayo ubunyaniso. Kwanele xa ubani ezama ukuqonda kuphela okuncinane kule mfihlelo yonke imihla. Makungaze kulahleke ukufuna ukwazi okungcwele.” Siphila kwilizwe lemfihlelo, akunjalo? Isayensi yeli xesha isibonise ubunzima obungakholelekiyo kwizinga eliphantsi kakhulu lobukho. Ukuba ke, kunjalo kwizinto eziphathekayo nje kuphela, kobeka phi ukuba ngaphezulu kwizinto zikamoya?

`Zisifundisa ntoni ezi ndima zilandelayo ngokuzingela inyaniso, sifuna iimpendulo? Yer. 29:13; Mat. 7:7; iZenzo 17:26, 27; Nd. 25:5; Yohane 16:13; Yohane 17:17.`

IBhayibhile izele ngamabali abantu abafuna ukwazi kakhulu njengathi ngabanye— amadoda nabafazi abanemibuzo, ukoyika, amathemba, nemivuyo, abantu abathi, ngeyabo indlela, bafune inyaniso, bafune iimpendulo kweyona mibuzo yobomi enzima kakhulu. “Zonke izinto uzenze zantle ngexesha lazo; kwanephakade ulinikele ezintliziyweni zabo ngohlobo lokuba umntu angasifumani isenzo asenzayo uThixo, athabathele ekuqaleni ade ase ekupheleni” (INtsh. 3:11). Uthetha ukuthini apha uSolomon? Abanye baliguqula igama lesiHebhere u‘olam’ ngokuthi “naphakade” baze abanye “njengengqondo yexesha eladlulayo nelizayo.” Ngoko ke, ngokwale ndima, uThixo ubeke entliziyweni nasengqondweni yomntu ingqondo yexesha eladlulayo nelizayo, unaphakade ngokwakhe. Oko kukuthi, njengabantu, siyakwazi ukucinga ngoko kube kubizwa ngokuthi “yimibuzo emikhulu” ngobomi nobukho bethu jikelele.

Kanti ke kunjalo, kulapho isiBhalo sidlala indawo ebalulekileyo. Singobani? Sikho ngabuni apha? Singaphila njani? Kwenzeka ntoni sakufa? Yimibuzo le abo bafuna inyaniso abakade beyibuza kususela ekuqaleni kwembali ebhaliweyo. Ilungelo elingako, umthwalo ongako, ukuba nako ukwalathisa aba bazingeli kwezinye iimpendulo ngoku. Iyintoni imfundo yobuKristu xa ingekuko ukwalathisa abantu kwezi mpendulo, njengoko sifumaneka eLizwini likaThixo?

`Kutheni le nto iziBhalo kufuneka zidlale indawo enkulu ekuphenduleni imibuzo emikhulu ebomini?`