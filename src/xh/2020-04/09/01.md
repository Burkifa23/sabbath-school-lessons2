---
title:  Ibandla Nemfundo
date:  21/11/2020
---

### Fundela Isifundo sale Veki
Luka 10:30–37, Mat. 5:14–16, Luka 4:18–23, Yer. 29:13, Mat. 7:7, 1 Tes. 2:6–8.

> <p>Indima Yenkumbulo</p>
> “Singafuni nokufuna luzuko bantwini, nokuba kukuni, nokuba kukwabanye, nakuba besinokuba ngumthwalo ngokwabapostile bakaKristu. Thina ke sisuke sathantamisa phakathi kwenu njengomdlezana osukuba ebagcinile abakhe abantwana; ngokunjalo sinilangazelela nje, kwakholeka kuthi ukuba singaneli kunabela iindaba ezilungileyo zikaThixo nje kodwa, sinabele nobomi bethu, ngenxa enokuba naba ziintanda kuthi” (1 Tesalonika 2:6–8).

Kususela kumaxesha asekuqaleni ababesithi abathembekileyo bahlangane ukuba banqule uThixo—ezindlwini zesikhungu, emakhayeni, nasezinkonzweni—iBhayibhile iveza abantu ababesithi ngokufunda kwabo iziBhalo nangokunqula kwabo, balangazelele ukwazi uThixo nokuyiqonda intando yaKhe ngobomi babo. IBhayibhile ikwaphindaphinda ukuveza ukuba ibandla yindawo apho iingxoxo ezingamandla nezifanelekileyo zazisenziwa khona, nalapho abantu babesandisa ulwazi lwabo ngoThixo nentando yaKhe ebomini babo. Ngamanye amaxesha, siyoyika ukubuza imibuzo. Kanti ke, eBhayibhileni sikholisa ukufumana ukuba imibuzo isetyenziswa ukuzisa abantu ekumqondeni uThixo. Ngendlela efanayo, amabali asetyenziswa kuyo yonke iBhayibhile ukudala amathuba ukuba abantu bakucinge ngokutsha ukuzinikela kwabo. UYesu wayejonge ngokukodwa kolu hlobo lwemfundo nabafundi nabalandeli baKhe.  Ukuba ibandla liza kuba yindawo yemfundo, kufuneka lenze kubekho indawo yokuthetha-thethana okunokwenzeka. Kwanjengokuba sasiphindaphindwa ukuxelelwa singabafundi esikolweni, “Awukho umbuzo wobudenge,” kufuneka senze ebandleni indawo ekhuselekileyo yomntu ngamnye ukuba akhule elubabalweni nasekumqondeni uThixo necebo lakhe ngobomi babo.

_*Funda esi sifundo ukulungiselela iSabatha kaNovemba 28._