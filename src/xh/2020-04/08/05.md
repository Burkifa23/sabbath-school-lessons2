---
title:  Izilumko Zamadoda Nabafazi
date:  18/11/2020
---

Amagama athetha isikolo, ukufunda, nemfundo aqondwa ngokucacileyo ngexesha lethu, kodwa awaqhelekanga eBhayibhileni. Kukho igama elinye, ubulumko/ukulumka, eliqheleke kakhulu. Umzekelo, iTestamente eNdala ithetha ngamadoda nabafazi abanobulumko (2 Sam. 14:2, Imiz. 16:23).

`Funda: 1 Kumkani 4:29–34. Kusifundisa ntoni oku ngokubaluleka kobulumko?`

UKumkani uSolomon uchongwe njengendoda eyayilumkile eyathetha ngobomi bezilwanyana nezityalo, yathetha imizekeliso ngobulumko obukhulu, okuthetha ukuthi wayenjengendoda yemfundo (1 Kumkani 4:29–34). Iincwadi, eyeMizekeliso neNtshumayeli, zineemfundiso ezininzi zikaSolomon ngezifundo ezininzi nazo ezibalelwa kuSolomon nakwabanye ootitshala abalumkileyo kumaxesha akudala (Imiz. 1:1, Imiz. 25:1, Imiz. 30:1, Imiz. 31:1).

NgokweBhayibhile, ubulumko bufana kakhulu nemfundo yethu namhlanje. Buyinto umntu ayifundayo kubazali nasezititshaleni, ngakumbi ngexesha asemncinane (Intsh. 12:1), kodwa umntu ubuqokelela ubulumko kubo bonke ubomi bakhe. Okwesibini, ubulumko bukholisa ukuba necala eliphathekayo kubo, umzekelo, funda ezimbovaneni eziqweba[ukutya] ehlotyeni ukuze zibe nokwaneleyo ebusika (Imiz. 6:6–8).

Kanti ke, ubulumko abaneli ukuba nokuphatheka kodwa; bunalo necala lobuciko kubo, kuba buqala ngokholo kuThixo bulandele imithetho-siseko eqinisekileyo (Imiz. 1:7). Ubulumko businceda ukuba siphile ngenkuthalo kwanokunceda abanye, kanti bukwanceda ukusikhusela kumashwa. Ekugqibeleni, kanye njengemfundo yanamhla, ubulumko abuyiphenduli yonke imibuzo esiyiphosayo, kodwa benza saneliseke koko sikwaziyo lo gama sisenza uphando ngoko kungaziwayo, kwaye oko yindawo elungileyo esithi kuyo sikwazi ukufunda ukumazi uThixo nokuthembela kubabalo lwaKhe. NgokukaYeremiya 18:18, indawo yetitshala elumkileyo ibonwa ilingana nendawo yombingeleli neyomprofeti. Zontathu zizisa ebantwini izigidimi ezivela kuThixo, ngendlela yemfundiso emthethweni, ukucebisa ngemfundo, nezigidimi ezizodwa ezivela kuThixo.

`Singabufunda njani ubulumko size sibudlulisele kwabo beza emva kwethu? Kubaluleke ngantoni oku kuthi, singabantu, ukuba sikwenze?`