---
title:  Imfundo Nokuhlangulwa
date:  14/11/2020
---

### Fundela Isifundo sale Veki
Gen. 1:26, 27; Isa. 11:1–9; 2 Tim. 3:14–17; 1 Kumkani 4:29–34; Yohane 14:17; 1 Kor. 2:1–16.

> <p>Indima Yenkumbulo</p>
> “Sonke isibhalo, siphefumlelwe nguThixo nje, sikwancedela ukufundisa, ukohlwaya, ukululeka, ukuqeqesha okusebulungiseni” (2 Timoti 3:16).

IIBhayibhile ibalisa ibali elide ngoThixo nabantu baKhe. Ngamanye amaxesha libonwa njengebali lothando oluye lwagoso, okwexeshana. Okanye linokubonwa njengebali likatata nabantwana baKhe abanovukelo abathi, ekugqibeleni, babuye. Sekunjalo, ngenxa yeenjongo zemfundiso yale veki, siya kufumana kwibali leBhayibhile omnye umxholo, ongetitshala nabafundi bayo. Basoloko besiwa phantsi kuvavanyo lwabo, kodwa yena, ngomonde, uyazicacia izifundo eziphindaphinda kude kuthi, ekugqibeleni, abanye bazifunde bazazi.  Ibali leBhayibhile alifani namabali ethu bantu esiwazi kakhulu—ngaphandle kwelilodwa. Ibali likaThixo nabantu baKhe liqinisekiswe ngesiphelo esihle, sokufikelela kumgomo (okanye kwinjongo) walo. Ubabalo lukaThixo ngakubantu baKhe luyasiqinisekisa isiphumo. Uxanduva lomntu kolu lwalamano lusoloko lungaqondwa kakuhle lude loyikwe ngabaninzi abacinga ukuba lunzima. Kanti ke, ibali leBhayibhile eyona nto luyiyo lusisimemo sokwazi uThixo nokuyiqonda intando yaKhe. Ngokwenene, ukufunda ukumazi uThixo kokona kusabela kuphambili kubabalo lwaKhe. Asinako ukulwamkela ubabalo olunjalo, kodwa sinako ukulufunda, kwaye iyintoni imfundo yobuKristu xa, kumongo wayo, ingeyiyo imfundo esifundisa ngolu babalo?

_*Funda esi sifundo ukulungiselela iSabatha kaNovemba 21._