---
title:  UMoses Nabaprofeti
date:  17/11/2020
---

`Funda: 2 Timoti 3:14–17. Zisifundisa ntoni ezi ndima ngendawo yesiBhalo emfundweni yobuKristu?`

Igama lesiqingatha sokuqala seBhayibhile, iTorah, maxa wambi liguqulwa njengo“Mthetho,” nganxenye kuba kukho imithetho emininzi kwezi ncwadi. Kanti ke iTorah yona ithetha “ukufundisa’ okanye ‘umyalelo.” Ukuyazi ngolu hlobo kwahluke kakhulu kwinto abaninzi abacinga ukuba “umthetho” eBhayibhileni umele yona, eyile, imigaqo nemiqathango ekufuneka siyilandele ngeemfefe ezilungileyo zikaThixo. Akunjalo; umthetho umiselwe njengesixhobo sokufundisa uphethe indlela yokuphila ubomi ngempumelelo nangokukhuselekileyo kulwalamano lomnqophiso uThixo awayejonge wona xa wayesidala ekuqalekeni.

Iziqendu ezibini ezilandelayo zeBhayibhileni yesiHebhere, abaprofeti, ingxelo yendlela abantu bakaThixo abazichana ngayo izixhobo zemfundo baza baphila ngayo (abaprofeti bokuqala, okanye iincwadi zembali), noko babefanele ukukufunda kwezi zixhobo zemfundo (abaprofeti bamva). Isiqenqu esiseleyo seTestamente eNdala (esibizwa ngokuthi “imibhalo” ngesiHebhere) sizele yimizekelo yeetitshala ezaba nempumelelo nezazingenayo kangako, kwakunye nabafundi kunye namava emfundo yabo. Imizekelo yempumelelo yemfundo kwezi ncwadi nguEstere, uRute, uDaniyeli, noYobhi. Phakathi kwabangazange baphumelele ingaba ngabahlobo abane bakaYobhi. Phofu incwadi yeeNdumiso yincwadi yamaculo, kodwa nayo, ubuncinane, inazo iindumiso zemfundo: Ndumiso 1, Ndumiso 37, neNdumiso 73.

IiVangeli zizele zizixhobo ezilungiselwe iinjongo zemfundo, ngakumbi kwimizekeliso kaYesu. Ezininzi kwiileta zikaPawulos ziqala ngokuvakalisa igospile ngamandla, kodwa zophele ngezixhobo zokufundisa. Umzekelo, konke ukuveza, okanye ukutyhila ikamva lebandla likaKristu kutyhilwe encwadini ekuyiMvana kaThixo kuphela, uYesu, iTitshala eyiNkosi, enokuyivula (IsiTy. 5:1–5).

`Abanye bangathi asikuko konke okuqulathwe ezincwadini zikaMoses okubhekiselele kwixesha lethu, kwaye kunyanisile oko. UDuteronomi 17:14–20, umyalelo ongookumkani, unemiyalelo ephandle kakhulu ngokukhethwa komntu wokuba nomsebenzi wokulawula (wobukhosi). Namhlanje, kodwa, asinyuli namnye ukumkani ebandleni lethu. Siyiqonda njani indlela eyiyo yokusebenzisa zonke ezi zixhobo zokufundisa zisesiBhalweni ngeli xesha lethu?`