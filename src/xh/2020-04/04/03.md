---
title:  Umbuzo KaLeibniz
date:  19/10/2020
---

Kwiminyaka emininzi eyadlulayo, ingcali yengqondi nengumbhali waseJamani, uGottfried Wilhelm Leibniz wabuza umbuzo, mhlawumbi, ongowona usisiseko nobaluleke kakhulu onokubuzwa: “Kutheni le nto kukho into endaweni yokuba kungabikho nto?”

`Ezi ndima zilandelayo ziwuphendula njani umbuzo kaLeibniz? Gen. 1:1; Yohane 1:1– 4; Eks. 20:8–11; IsiTyhilelo 14:6, 7; Yobhi 12:7–10.`

Inika umdla kakhulu into yokuba eBhayibhileni ubukho bukaThixo butatyathwa njengento esele isaziwa. UGenesis 1:1 akaqali ngemfumba yeengxoxo ezivakalayo (nangona zininzi ezikhoyo) ngobukho bukaThixo. Ithetha ngokungathi uyaziwa ukuba ukho (khanagela nakuEks. 3:13, 14), kwaye ukusukela apho kuloo ndawo, uThixo enguMdali, iBhayibhile, nayo yonke inyaniso etyhilwe kumaphepha ayo, iyamveza. Imfundiso ngendalo nayo isisiseko kuyo nayiphi imfundo yobuKristu. Yonke into esiyikholelwayo singamaKristu, yonke into, izinze kwimfundiso yokudalwe ngeentsuku ezintandathu. IBhayibhile ayizange iqale ngentetho engocamagushelo, okanye uvuko, okanye engokuBuya kwesiBini. Hayi, yaqala ngentetho engoThixo onguMdali kuba akukho neyodwa kwezi mfundiso eyenza ingqondo ngaphandle kwenyaniso yobukho bukaThixo njengoMdali wethu. Kungoko ke, kwakhona, imbono yehlabathi ngokokubona kweBhayibhile kufuneka icinezele ukubaluleka kwemfundiso ngokudala. Olu cinezelo, nalo, luyabaluleka kakhulu kuba, le mfundiso ijongene nokuhlaselwa okukhulu egameni lesayensi. Ievolushini— iibhiliyoni zeminyaka ubomi butshintsha kancinane busiwa buvuka, ngoqashi-qashi— iye yakutshabalalisa ukukholelwa eBhayibhileni kwizigidi ngezigidi zabantu. Kunzima ukuba nombono wemfundiso echasene kangako neBhayibhile nenkolo yobuKristu jikelele ukudlula ievolushini. Yiyo le nto ingcamango yokuba ievolushini inako ukwenziwa ukuba ihambelane nemfundiso yeBhayibhile engendalo iyingozi kakhulu kune-evolushini engakholelwayo kubukho bukaThixo. Ukuba ingenziwa ingaba sisigculelo kwiBhayibhile nakwinkolo yobuKristu iphelele.

`UThixo uthi kufuneka sichithe inxenye yesixhenxe yobomi bethu, iiveki zonke, ukukhumbula ukudala ngeentsuku ezintandathu, nto leyo angadingi mfundiso yimbi ngayo. Inokusixelela ntoni le nto ngokuba sisiseko nokubaluleka kwale mfundiso kwimbono yehlabathi yobuKristu?`