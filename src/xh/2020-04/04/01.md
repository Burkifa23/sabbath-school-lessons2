---
title:  'Amehlo KaYehova: Imbono Yehlabathi NgokweBhayibhile'
date:  17/10/2020
---

### Fundela Isifundo sale Veki
Imiz. 15:3; Yobhi 12:7–10; Efese 6:12; IsiTy. 20:5, 6; Yohane 1:1–14; Marko 12:29–31.

> <p>Indima Yenkumbulo</p>
> “Asezindaweni zonke amehlo kaYehova ebonisela abanobubi nabalungileyo” (Imizekeliso 15:3).

IImbongi yasePoland, uCzeslaw Milosz, wabhala umbongo awawuqala ngokubhala ngezilwanyana azibona engqondweni: imivundla ethethayo, oonomatse abathethayo, njalo njalo. “Zinokufanayo nezinye izilwanyana eziphilayo,” watsho, “njengeembono zethu zehlabathi ngelizwe eliyinene.” Uthi ke, xa egqibezela umbongo wakhe: “Cinga ngale nto, ungcangcazele.” “Ukungcangcazela” kusenokuba ligama elilukhuni kakhulu, kodwa kuyinyaniso ngokwenene ukuba okuninzi okucingwa ngabantu kusenokuba akulunganga ngokupheleleyo. Umzekelo, phantse kwangama-2000 eminyaka abona bantu bachubekileyo nabafundileyo basemhlabeni bacinga ukuba umhlaba uhleli ungahambi embindini weyunivesi. Namhlanje, abaninzi kwabona bachubekileyo nabafundileyo abantu bacinga ukuba abantu bavela kwisiqalo esibubomi bento encinane engathi ayinamsebenzi – [isiqalo seivolushini].  Njengabantu, asiye silijonge ilizwe simi kwindawo ephakathi nje. Siyalibona, kuphela kwaye lonke ixesha, ngentluzo enegalelo kwindlela esithi silichaze siliqonde ngayo ihlabathi elisingqongileyo. Loo ntluzo ibizwa ngokuthi yimbono yehlabathi, kwaye ibaluleke kangangokuba, silufundisa ulutsha lwethu, kanti namalungu amadala ebandla, imbono yehlabathi ngokweBhayibhile.

_*Funda esi sifundo ukulungiselela iSabatha kaOkthobha 24._