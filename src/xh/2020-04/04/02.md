---
title:  Amehlo KaYehova
date:  18/10/2020
---

Uprofesa weyunivesithi yaseOxford uye wacikoza ngelithi thina, ihlabathi, nayo yonke into esingqongileyo-akukho nanye into ephathekayo eyinyaniso. Endaweni yoko, siyimifanekiso [oopopayi] eyenziwe ngobuchule luhlanga oluphuma kwelinye ilizwe oluneekhompyutha ezinamandla kakhulu.  Nangona obo ibubuciko obunika umdla, buzisa umbuzo obalulekileyo: into ephathekayo eyinyaniso inendalo enjani? Zimbini iimpendulo ezibanzi kakhulu ezinokubakho, nokuba enye yona iyingcinga nje. Eyokuqala yethi, iyunivesi-nako konke okukuyo, kuquka thina-ikho. Akukho nto yayidalayo, akukhonto yayenzayo. Ikho nje. Yinyaniso nje eze leyo. Akukho thixo, abakho oothixo, akukhonto inguthixo. Okuphathekayo kuyinto ebambekayo ekunokwenziwa into ngayo, kuyinto eyimvelo ngokucacileyo. Watsho njalo omnye kwiminyaka engama-2,500 eyadlulayo (asiyiyo ingcamango entshla le), into ekhoyo yi“atom nendawo engenanto [eze].” Enye imbono yeyokuba othile onguthixo (okanye oothixo) wayidala iyunivesi. Leyo ke, ibonakala ivakala, inengqondo kakhulu, ivakala kakhulu, kunembono yokuba iyunivesi ikho nje, kungabikho nkcazo ngayo. Le indawo ithabatha lonke ilizwe lemvelo, ilizwe le“atom nendawo engenanto,” kodwa ayiphelelanga apho. Yalatha kokuphathekayo okubanda kakhulu, okunzulu kakhulu, nobunamacala amaninzi kunembono exhasa ukungakholwa okuxhaphaza izinto esiva ngako rhoqo oko kuxhaphaza namhlanje.

`Zithini ezindima zilandelayo ngeembono ekuthethwe ngazo kwisifundo sanamhlanje? Nd. 53:1, Imiz. 15:3, Yohane 3:16, Isa. 45:21, Luka 1:26–35.`

Embindini wayo yonke imfundo yobuKristu kukho ubunyaniso, kungebubo obukaThixo kuphela, kodwa nobohlobo uThixo alulo, uThixo ongumntu osithandayo nothetha asebenze nathi. UnguThixo wemimangaliso othi, nangona esebenzisa imithetho yendalo, angabanjwa yiloo mithetho nokwazi ukunyukela ngaphaya kwaloo mithetho xa ethanda (ngohlobo awenza ngalo ekuzalweni kukaYesu yintwazana ingazange ihlangane nendoda). Imfundiso yale mbono ilunge kakhulu kule mihla kuba kuninzi kakhulu okwenkcubeko ehlabathini, okubanga (kubhuda phofu) ukuba isayensi iyayixhasa [le nkcubeko], ize ithi, ngokuphandle ingathandabuzi, ifundise imbono yehlabathi engakholelwayo kubukho bukaThixo kunye nethi indalo yavela yabakho ngokwayo [ngaphandle koMdali].

`Cinga ngokunganabi nangokuba nemida kwembono yehlabathi yokungakholelwa kubukho bukaThixo xa ithelekiswa nembono yehlabathi ngokweBhayibhile, ethi, (njengoko kutshiwo ngasentla) ihlanganise lonke ilizwe elidaliweyo kodwa ingabanjwa yimithetho yalo. Kutheni le nto, ekugqibeleni, imbono yehlabathi ngokweBhayibhile, imbono yehlabathi yobukho bukaThixo, iyeyona evakalayo nesengqondweni kunaleyo iphikisana nayo yokungakholelwa kubukho bukaThixo?`