---
title:  Ukujula Nomcabango
date:  23/10/2020
---

“Eyona njongo iyiyo yemfundo kukubuyisela umfanekiso kaThixo emphefumlweni.”— Ellen G. White, Amanyange Nabaprofeti, iph. 595. Sinale ngcamango engqondweni, sinako ukubona ukuba kutheni iqinile imbono yehlabathi yobuKristu kwimfundo yama-Adventists. Ngapha koko, njengoko siye saphawula ngaphambili, imfundo yona ngokwayo asiyiyo into elungileyo. Abantu bangafunda, imfundo ephezulu kunjalo, kwiingcamango neengqondo ezichaseneyo nemithetho-siseko efunyanwa eBhayibhileni. Yiyo le nto, singamaSeventh-day Adventists, uhlelo lwemfundo yethu kufuneka lusekwe phezu kwembono yehlabathi yobuKristu. Ngoko ke, oku kuthetha ukuba, konke okufundwayo, isayensi, ezembali, ezokuziphatha, inkcubeko, njalo, njalo, kuya kufundiswa kuvelwa kwelo cala, ngokungafaniyo nelo lithi lichase okanye lisuke lilityeshele. Kwakhona, njengoko bekutshiwo ngaphambili nokufanele ukuphindwa: ayikho into ekukujonga ukwimo engathabathi cala; bonke ubomi, konke okukhoyo, kujongwa ngeentluzo zembono yehlabathi zomntu, nokuba loo mbono ifanelekile icingisiswe ngocwangco nokuba akunjalo. Kungoko, kufuneka ukuba imbono yehlabathi ngokweBhayibhile kufuneka ibe sisiseko sayo yonke imfundo yamaSeventh-day Adventist.

**Imibuzo Yokuxoxwa**

`1. Yeyiphi imizekelo ongacinga ngayo kwimbali yazo zonke iintlelo zemfundo ezazifudula (okanye ezinjalo) zisenza umonakalo omkhulu? Zeziphi ezinye zezo ndawo, babefundiswa ntoni abafundi kuzo, iyintoni esinokuthi thina siyifunde kuzo? Singazikhusela njani ezethu iintlelo zemfundo kwezi mpembelelo zonakalisayo?`

`2. Isifundo sale veki siye saqwalasela kwiindawo ezisisitshixo sembono yehlabathi yobuKristu: ubukho bukaThixo, ukudala, iBhayibhile, icebo lokuhlangula, nomthetho kaThixo. Zeziphi ezinye iziseko ezibalulekileyo ezinokuhlanganiswa ukuze kuphelele ukwenziwa kwembono yehlabathi bobuKristu?`

`3. Ingqondi yenkulungwane yeshumi elinesibhozo yabhala yathi: “Owu sazela! Sazela! Wena ndalo ingcwele, wena mkhokeli uqinisekileyo womsulwa novalelweyo, wena unobuchopho nokhululekileyo—wena mgwebi ungoniyo wokulungileyo nokubi, omenza umntu afane noThixo.” Yintoni elungileyo, okanye engalunganga, naloo ndawo?`

`4. Khangela le ntetho kaEllen G. White kwakhona: “Injongo eyinene yemfundo kukubuyisela umfanekiselo kaThixo emphefumlweni.” Kuthetha ntoni oko? Kubonisa njani oku ukuba kungani imfundo yama-Adventist kufuneka yahluke kakhulu kokuninzi okuyindlela elithi ihlabathi liyibone ngayo imfundo?`