---
title:  Izifundo Ezongeziweyo NgeTitshala
date:  31/10/2020
---

### Fundela Isifundo sale Veki
Gen. 3:1–11, Roma 5:11–19, Gen. 28:10–17, Yohane 1:1–14, Mat. 15:21–28, Marko 10:46–52.

> <p>Indima Yenkumbulo</p>
> “Wathi ke uYesu kuyo, Hamba uhambe; ukholo lwakho lukusindisile. Yabona kwaoko, yamlandela uYesu endleleni apho” (Marko 10:52).

Ngubani phakathi kwethu ongazange wanentloni ngaye? Ngubani phakathi kwethu ongazange enze izinto ekubabuhlungu xa sicinga ngazo, nesithi sirhwaqele sakucinga ngomothuko wabanye bakuzazi? Kunokwenzeka ukuba sonke sinawo loo mava, akunjalo? Cinga, ke ngoko, ukuba kwakunjani ukuba nguAdam noEva emva kokuba batye kumthi owalelweyo. Okanye xa uYakobi eqhathe uyise ukuba athande yena ngaphezu komntakwabo kwaza kwafuneka abaleke emke kwingqumbo yomntakwabo. Ingaba walala njani ngobo busuku? Cinga kwakhona ngokuba ngumfazi obanjwe ekrexeza, “kanye kuloo ntlondi” (Yohane 8:4). UDavide wafika apho, naye, yaye iNdumiso 32 ikukubeka intlungu nokuvuma ukuba kwakunjani.  Kunjalo, seso sizathu kanye iindaba ezilungileyo zizezabantu bonke kanti nokufa kukaKristu kukokwabo bonke abantu. Nokuba kunjani ukwahlukana kwethu, ngokuqinisekileyo inye into esihlanganisayo: ukuba nesono kwethu jikelele.

Kungoko ke, imfundo yenene kufuneka ibe ngokusalathisa kwisisombululo ekuphela kwaso ngenxa yemeko yethu emaxongo. Kule veki siza kuqwalasela kwisisombululo sethu ekuphela kwaso, iTitshala yethu eyiNkosi.

_*Funda esi sifundo ukulungiselela iSabatha kaNovemba 7._