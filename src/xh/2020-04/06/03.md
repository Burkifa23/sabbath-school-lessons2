---
title:  Endleleni Ebalekayo
date:  02/11/2020
---

`Funda: Genesis 28:10–17. Liqulathe ntoni eli bali, laye lisifundisa ntoni ngobabalo lukaThixo kwabo, ngandlela ithile, babaleka ezonweni zabo?`

Ekuphatheni kwakhe abanye bosapho, uYakobi, ngoncedo lukamama wakhe, wawela kwiinkohliso ezikhohlakelelyo, waba ngoku uyahlawula ngenxa yazo. Umntakwabo ufutha izithembiso zempindezelo ngakuye, waza waba yimbacu, ebalekela kwaninalume eHaran. Yonke into ingxongxile iyoyikeka. Ngenye imini uYakobi wanyonyobela kurhatya, emva koko yabubumnyama. UkwaNti, kwesikabhadakazi, isisibhakabhaka kuphela uphahla phezu kwakhe. Wafumana ilitye elaba ngumqamelo, wahliwa bubuthongo, walala. Ukungabikho ngqondweni kobuthongo kubehle kuphazanyiswe kwangoko. Kufika indumasi yephupha, ibe ileli, okanye izinyathelo ezinyukayo, athe wayibona imi ehlabeni iyokufikelela ezulwini. Iingelosi zihla zinyuka kuyo.

Kuthi ngoko, ave ilizwi lisithi, “NdinguYehova, uThixo ka-Abraham.” Ilizwi liqhubeka liphinde izithembiso aqhelene nazo uYakobi kwiintsomi zosapho ekhaya. Inzala yakho iya kuba nkulu. Baya kuba yintsikelelo kuzo zonke iintsapho zomhlaba. “ ‘Yabona, ndinawe,’ ” liqhubeke ilizwi, “ ‘ndiya kukugcina naphi apho uya khona, . . . ngokuba andiyi kukushiya, ndide ndikwenze oko ndikuthemisileyo kuwe’ ” (Gen. 28:15, NRSV). UEllen G. White wabhala ngendlela awathi uPawulos, kamva kakhulu, wabona ileli yombono kaYakobi, emele uKristu, ohlanganise umhlaba nezulu, umntu onokufa noThixo ongenasiphelo. Ukholo lwakhe luyomelezwa akukhumbula indlela amanyange nabaprofeti abaxhomekeka ngayo kuLowo ongumxhasi nomthuthuzeli wakhe, naLowo anikela ubomi bakhe ngenxa yaKhe.”—IZenzo Zabapostile, iph. 512. UYakobi uyavuka, athi apha kuye: “ ‘Kunjenje ke, uYehova ukho kule ndawo, kanti mna bendingazi’ ” (Gen. 28:16). Into eyenzeke apha “iyoyikeka.” Akasokuze ayilibale le ndawo, waza wayinika igama. Uthi ke abhambathise ngokunyaniseka kuThixo ubomi bakhe bonke.

`Yintoni esinokuyifunda kweli bali ngendlela uThixo, kuKristu, azama ukufikelela kuthi sesinezono sinjalo? Kwakhona, kutheni le nto kufuneka ukuba imfundo yobuKristu isoloko iwugcinile lo mthetho-siseko uphambili koko ikufundisayo?`