---
title:  Endaweni Yokuzimela
date:  01/11/2020
---

`Funda: Genesis 3:1–11. Kwakutheni ukuze uThixo ambuze uAdam, “Uphi na?”`

Amabali afanayo okuWa abonisa isiqhamo seapile. Ayitsho kodwa indima. Yayisisi“qhamo nje somthi” (Gen. 3:3). Uhlobo lwesiqhamo asithethi. Ukutya kulo mthi kwakwalelwe kuba umthi wawumele into. Wawumele isihendo sokutyhalela uThixo ecaleni nokuthi, “Ndinako ukuba ngumgangatho wobomi bam. Ndinako ukuba nguThixo kum. Ndinegunya phezu kweLizwi likaThixo.” Ngenxa yoko, ngokuqinisekileyo, xa inyoka yenza uAdam noEva ukuba batye isiqhamo somthi, ubomi babo batyibilika baphuma endleleni. Kwathi emva koko, bakuva ukuba uThixo ukufuphi, bazama ukuzimela “phakathi kwemithi yomyezo” (Gen. 3:8). Iyaxaka into yokuba uThixo ambuze uAdam, “Uphi na?” UThixo ngokuqinisekileyo wayemazi apho akhona. Mhlawumbi uYehova wawubuza umbuzo ukunceda uAdam noEva ukuba baqonde oko bakwenzileyo. Oko kukuthi, unceda bona ukuba bazibone iziphumo ezilusizi zezenzo zabo.

`Funda: Roma 5:11–19, apho uPawulos, amaxesha amaninzi, ahlanganisa nqo oko kwenziwa nguAdam emyezweni noko kwenziwa nguYesu emnqamlezweni. Kumele ukusixelela ntoni oku ngendlela uYesu aweza ngayo ukuza kuchitha oko kwenziwa nguAdam?`

Omnye angathi icebo losindiso kukusabela kukaThixo kwimpendulo kaAdam noEva. Babezimele kuThixo kwihlazo netyala sesono sabo, waza uThixo waza kubahlangula. Ngeendlela zethu ezithile, nathi, siyenzile into efanayo, waza uYesu waza kusihlangula. Kungoko umbuzo “Uphi na? unokubuzwa nakuthi. Oko kukuthi, uphi na, esonweni nasetyaleni, kulwalamano noYesu nakoko akwenzileyo ukukuhlangula kuko?

`Nokuba yintoni enye equlathwe yimfundo yobuKristu, kungani kufuneka iqulathe, ide icinezele, into yokuba imeko yethu yemvelo kukuzimela kuThixo, ize yona isalathise kuYesu njengesisombululo?`