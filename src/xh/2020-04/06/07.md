---
title:  Ukujula Nomcabango
date:  06/11/2020
---

Funda: Ellen G. White, “The Test of Discipleship,” pp. 57–65, in Steps to Christ. UEllen White uyasixelela (phakathi kwezinye izinto) ukuba xa sisabela ngokwenene kwiTitshala eyiNkosi sifanele “ukunqwenela ukuba nomfanekiselo kaYesu, ukuphefumla umoya waKhe, ukwenza intando yaKhe nokumkholisa kuzo zonke izinto” (Steps to Christ, p. 58). Uthi, kwiqela likaYesu Kristu, umthwalo “uba luyolo” (Steps to Christ, p. 59). Ngoku, eBhayibhileni yiya kuMateyu 5–7. Apha kukho iNtshumayelo yaseNtabeni, enye yezishwankathelo ezikhulu yoko iTitshala eyiNkosi yayifuna ukuba kwaziwe ngabafundi baYo, kunye nentetho engundoqo yobukumkani eyayize ukuze ibumisele.

**Imibuzo Yokuxoxwa**

`1. Njengoko uThixo wathetha noAdam noEva, kwakunye noYakobi, ngokunjalo uYesu uthetha nathi. Uhlangana neminqweno yethu enzulu, aze asothuse (njengoko wenza kuBhartimeyi) ukuba siphinde ukucinga ukuba singoobani nalapho siya khona. Ukoku kukhanya, cinga ngendlela esifundisa ngayo iBhayibile kubantwana bethu nakomnye nomnye. Yintoni umahluko phakathi kokufundisa iBhayibhile okundyengelele nohlobo olunyanzelisayo oluthi lwenze umahluko ebomini babantu?`

`2. Ingaba umba wokuba ube lapho ukhoyo kuhambo lobomi ngumcimbi wakho ofuna wena, okanye kungaba luncedo ukukuxoxa oku nabantu obathembayo? Ingcamango yokuba ibandla “ngumzimba kaKristu” (1 Kor. 12:27) ixela njani ukuba intetho yethu nabanye inako ukuba yenye indlela yokuhlangana noko uKristu afuna ukuba sikwazi?`

`3. Sifunde ngoLwesine ukuba, ngako nje ukuba uBartimeyi abone—ngako nje ukuba ahlangulwe kubumfama bakhe basemzimbeni (nasemoyeni)—walandela uYesu endleleni esinga eYerusalem. Kule ndlela, weva, yonke imihla, ubulumko beTitshala eyiNkosi. Ngoku, siyacinga, wafuna ukuba nomfanekiselo kaYesu, ukuphefumla umoya waKhe, ukwenza intando yaKhe. Yintoni eyenza ukuba umntu afune “ukuziyolisa,” (ngokubeka kwa-Amanyathelo Okuya KuKristu) ekulandeleni umgangatho ophakame njengalowo waphakanyiswa nguYesu kwiNtshumayelo yaseNtabeni?`

`4. Gxilani ngakumbi kumbuzo osekupheleni kwesifundo sangoLwesine. Sikufunda njani ukwahlula phakathi kokulungileyo nokubi? Siyichaza njani into elungileyo nento embi?`