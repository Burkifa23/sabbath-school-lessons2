---
title:  Ukuzuza Kwakhona Okwakulahlekile
date:  30/09/2020
---

Bakuba uAdam noEva bekhethe ukulandela isigidimi senyoka, phakathi kweziphumo eziliqela, bakhangelana nokugxothwa kwigumbi lokufundela likaThixo. Cinga ngoko balahlekwa kuko uAdam noEva ngenxa yesono. Xa sikuqonda ukuWa kwabo, singayiqonda ngcono injongo yemfundo kuthi kule mihla yangoku. Nangona babegxothiwe, ubomi kwihlabathi elingagqibelelanga benza ukuba kubekho injongo entsha yemfundo.  Ukuba imfundo phambi kokuWa yayiyindlela kaThixo yokuqhelisa uAdam noEva kunye naYe, isimilo saKhe, ukulunga kwaKhe, nothando lwaKhe, ngoko emva kokugxothwa kwabo umsebenzi wemfundo umele ukuba ube kukunceda ukuqhelisa uluntu nezo zinto, kwakunye nokudala ngokutsha umfanekiselo kaThixo kuthi. Nangona babesusiwe ubuqu phambi kobuso bukaThixo, abantwana bakaThixo basenako ukumazi, ukulunga kwaKhe, kunye nothando lwaKhe. Ngomthandazo, inkonzo, nokufunda ilizwi laKhe, sinakho ukutsalwa sisondele kuThixo wethu njengoko babenjalo uAdam noEva e-Eden. Iindaba ezilungileyo zezokuba, ngenxa kaYesu, necebo lokuhlangulwa, akulahlekanga konke. Sinethemba losindiso nokubuyiselwa. Okuninzi kwimfundo yobuKristu kumele ukwalathisa abafundi kuYesu noko asenzele kona kunye nokubuyiselwa asinika kona.

`Funda: 2 Petros 1:3–11. Ngokwako konke okwalahlekayo bakuba abantu bewushiyile umyezo, ezi ndima ziza ziyinkuthazo ethi kuninzi okunokuphinda kufunyanwe. Ubhala athini uPetros ngoko esifanele ukukwenza ukuze sibe sifuna ukubuyiselwa kumfanekiselo kaThixo ebomini bethu?`

NgoYesu, sinikwe “zonke izinto ezisingise ebomini nasekuhloneleni uThixo.” Isithembiso esinjalo! Kanti ke uPetros uyasidwelisela: ukholo, okuhle, ulwazi, ukuzoyisa, ukuzingisa, njalo njalo. Qaphela, ukuba ulwazi yenye yezi zinto azikhankanyayo uPetros. Le mbono phofu, ikhokelela kwingcamango yemfundo. Imfundo yenyaniso iya kukhokelela elwazini, ukwazi uKristu, ngoko kunganeli nje ukuba sifane naYe kuphela, koko sikwazi ukwabelana ngokumazi kwethu nabanye.

`Thabatha umzuzwana ucinge ngenyaniso yokuba umthi owalelweyo yayingumthi “wokwazi okulungileyo nokubi.” Kumele ukusixelela ntoni oku ngokuba asilulo lonke ulwazi olulungileyo? Simazi njani umahluko phakathi kolwazi olulungileyo nolungalunganga?`