---
title:  Imfundo Emyezweni We-Eden
date:  26/09/2020
---

### Fundela Isifundo sale Veki
Gen. 2:7–23; Gen 3:1–6; 2 Pet. 1:3–11; 2 Pet. 2:1–17; Heb. 13:7, 17, 24.

> <p>Indima Yenkumbulo</p>
> “Yabona, uThixo uphakamise ukwenza ngamandla akhe; ngubani na umyali onjengaye?” (Yobhi 36:22).

Abafundi abaninzi beBhayibhile bayalazi ibali leGenesis 1–3 nabadlali balo: uThixo, uAdam, uEva, iingelosi, nenyoka. Ibala ngumyezo omhle kwiparadesi eyayibizwa ngokuba yi“Eden.” Ukucetywa kwalo kubonakala kulandela udederhu lweziganeko. UThixo uyadala. UThixo uyalela uAdam noEva. UAdam noEva bayagxothwa e-Eden. Phofu, ukuziqwalasela izahluko zokuqala zeGenesis, ngakumbi ngeliso lemfumdo, kutyhila iimbono eziphakathi kwaba badlali, ukuma kwezinto, nebali.

“Uhlelo lwemfundo eyamiselwa ekuqalekeni komhlaba lwaluza kuba sisibonelo emntwini kulo lonke ixesha elilandelayo. Njengomzekelo wemithetho-siseko yalo, kwamiselwa umzekelo wesikolo e-Eden, ikhaya labazali bethu bokuqala. Umyezo wase-Eden wawuligumbi lokufundela, indalo iyincwadi yokufundwa, uMdali ngokwaKhe engumfundisi, bona abazali boluntu bengabafundi.”—Ellen G. White, Education, p. 20.

UYehova wayengumseki, intloko, netitshala kwesi sikolo sokuqala. Phofu, njengoko sisazi, uAdam noEve baphela bekhetha enye ititshala baza bafunda izifundo ezingezizo. Kwenzeka ntoni, kwakutheni, iyintoni esinokuyifunda kule ngxelo yokuqala yemfundo enokusinceda namhlanje?

_*Funda esi sifundo ukulungiselela iSabatha kaOkthobha 3._