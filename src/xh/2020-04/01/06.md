---
title:  Abadeleli Begunya
date:  01/10/2020
---

Abanye abantu babonwa “njengabafundi ngokudalwa” emagumbini okufundela. Abadingi ukufunda [nzima] ukuze bazuze amanqaku aphezulu. Bayayifunxa imfundo. Into abayifundayo ingathi iya“ncamathela.” U-2 Petros 1 nesi-2, phofu, ukwenza kucace ukuba imfundo yethu kuKristu ilithuba lamava alinganayo kwabo bazinikelayo. Amazwi akhuthazayo ka-2 Petros 1 aphikisana nesilumkiso esingumngeni esiku-2 Petros 2.

`Funda: 2 Petros 2:1–17. Ngawaphi amazwi anamandla nagxekayo awathethayo apha? Kwangelo xesha linye, phakathi kwesi silumkiso sibukhali nesigxekayo, themba lini elikhulu esilinikwayo?`

Qaphela ukuba uPetros ubhala indima ye-10 ngabo badelela igunya. Ukukhalima kalukhuni ngento enjalo kanye ngale mihla yethu. Thina njengebandla kufuneka sisebenze ngengqondo ethi kukho amanqanaba abekiweyo egunya (khangela Heb. 13:7, 17, 24), kwaye kuthiwa kufuneka siwalulamele siwathobele, kangangoko enyanisekile nawo eNkosini. Phofu ke, phakathi kokuthethisa kalukhuni, uPetros (kwindima 9) unika indlela yokudibanisa. Uthi, nangona uThixo enamandla okukhuphela ngaphandle bonke abo banyula inkohliso, “iyakwazi iNkosi ukubahlangula ekuhendweni abahlonela uThixo.” Akunakwenzeka ukuba kuthi kanti inxalenye yemfundo yethu ebuKristwini ayaneli ukuphepha isihendo kodwa nokufunda iindlela ezininzi anokuzisebenzisa uThixo nathi azisebenzise ukusihlangula kuso [isihendo] kwanokusinceda ngokusilinda kwabo “baya kungenisa bucala amahlelo entshabalalo, uya lumkisa.”? Kanti ke, njengoko ukudelela igunya kuthethiswa kakhulu, ayimele na imfundo yethu yobuKristu ukuquka ukufunda indlela elungileyo yokuqonda, ukululamela nokuthobela “abakhokeli benu” (Heb. 13:7, NKJV)?  Nangona ubani engeke athi uAdam noEva balidelela igunya, ekugqibeleni bakhetha ukungalithobeli elo gunya. Eyona nto yenza ukugqitha kwabo umthetho kube kubi kakhulu yeyokuba bakwenza ngokuchasa okuphandle oko elo gunya, uThixo ngokwaKhe, lalibaxelele, nelakwenzela oko okwabo ukulungelwa kanjalo.

`Gxila ngakumbi kulo mba wegunya, kungekuphela elenkonzo okanye elosapho, kodwa ebomini jikelele. Kutheni le nto kubalulekile ukulithobela igunya, konke - ukusetyenziswa kwalo ngendlela eyiyo nokulilulamela? Yiza neempendulo zakho eklasini ngeSabatha.`