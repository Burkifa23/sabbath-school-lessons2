---
title:  Ukuphosa Isigidimi
date:  29/09/2020
---

Njengoko sibonile izolo, sewukho unjalo umyalelo ocacileyo kaThixo—nangolwakhe ulwimi [uEva]—wakwenzela phantsi oko wayekufundisiwe. Nangona engazange akuchaze gwenxa oko uYehova wayekuthethile kuye, ngokucacileyo akazange akuthabathe ngqongqo ngokwaneleyo. Kunzima nokuba umntu angazibaxa iziphumo zezenzo zakhe.  Ngoko ke, xa uEva ehlangana nenyoka, wakuphinda (hayi ngqo) enyokeni oko uThixo wayekuthethile ngokubhekiselele emithini esemyezweni (Gen. 3:2, 3). Phofu ke, esi sigidimi sasingekho sitsha enyokeni. Inyoka yayiqhelene nomyalelo yaye, ke ngoko, ikulungele ukuwukruna, ize ngaloo ndlela ibenze ubumsulwa bukaEva bube sisisulu.

`Hlolisisa uGenesis 3:4–6. Ngaphandle kokuyikhanyela ngokuphandle into ethethwe nguThixo, yintoni enye eye yayithetha inyoka, eyathi, ngokucacileyo, yamoyisa uEva? Yimithetho-siseko ethini awabambelela kuyo?`

Yakuba inyoka imxelele uEva ukuba kukho indawana eyayingalunganga esigidimini, uEva wayemele ukuba uye kuThixo athethe naYe. Bulapha ubuhle bemfundo yase-

Eden: ukufikelela kwabafundi kwiTitshala enkulu yabo kwakungaphaya kwayo nantoni esinokuyicinga ngoku emhlabeni. Sekunjalo, endaweni yokubaleka, endaweni yokufuna uncedo lukaThixo, uEva wamkela isigidimi senyoka. Ukwamkela kwakhe inguqulelo yenyoka kuthi uEva waba nentandabuzo noko ngoko uThixo wayebaxelele kona.  Ngelo xesha linye, uAdam, yena ngokwakhe, wadukada kwimeko enzima. “UAdam waqonda ukuba iqabane lakhe laphule umyalelo kaThixo, latyeshela isithintelo ekuphela kwaso ukuba kuvavanywe ukunyaniseka kwabo nothando lwabo. Kwabakho idabi elikhulu engqondweni yakhe. Wakukhalela ukumyekela kwakhe uEva ukuba aye mgama kuye. Kwakusele kwenzekile ke oko kwenzekayo; kufuneka ahlulwe kulowo kwakuluvuyo kuye ukuba kunye naye. Angayivumela njani loo nto?”— Ellen G. White, Amanyange Nabaprofeti, iph. 56. Ngelishwa, nangona ekwazi okulungileyo, naye wakhetha ngendlela engeyiyo.

`Cinga ngentsumantsumane ekhohlisayo apha:inyoka ithe, ukuba bathe batya emthini, baya “kufana noThixo” (Gen. 3:5, NKJV). Kanti ebengatshongo uGenesis 1:27 ukuba sele befana noThixo? Isifundisa ntoni le nto ngobulula bokukhohliswa kwethu nokuba ukholo nokuthobela kungalukhuseleko ekuphela kwalo kuthi, nokuba besinikwe eyona mfundo ichubekileyo kwezinye, njengoko kwakunjalo kuAdam noEva?`