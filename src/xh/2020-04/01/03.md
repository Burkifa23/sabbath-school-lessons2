---
title:  Ukugxuphuleka
date:  28/09/2020
---

Olunye kuvuyo oluba lukhulu kwiititshala ezininzi kukuhlanganisa amagumbi okufundela: ukuxhoma iibhodi zezaziso, ukuqokelela okuza kusetyenziswa ngabafundi, ukulungisa amagumbi ngendlela eyiyeyona inqwenelekayo. Xa sikhangele kumbono kaThixo ngegumbi lokufundela elaliyiGadi yase-Eden, sibona inkathalo awayithabathayo ukulungisa indawo yokufundela uAdam noEva. Walangazelela ukuba bajikelezwe bubuhle. Siyacinga ukuba yonke intyatyambo, intaka, isilwanyana, nomthi zazinika ithuba uAdam noEva ukuba bafunde ngakumbi ngelizwe labo nangoMdali wabo. Kukho utshintsho olwenzeka ngesiquphe ukusuka kuGenesis 2 ukuya kuGenesis 3. Sikubalile konke okulungileyo athe uThixo wakudala enenjongo engcwele. Kanti ke, kuGenesis 3:1 sikwavuselwa ekuboneni umsindleko kaThixo wentando ekhululekileyo. Ubukho benyoka “enobuqhophololo ngaphezu kwazo zonke izinto eziphilileyo zasendle” kukusuka kulwimi obelusetyenziswa ukuza kufika kule ndawo. Amazwi anje ngathi “Kulunge kunene” nathi “bengenazintloni” nathi “ukuba mnandi” azizichazi ezisetyenziswe ukuchaza indalo kaThixo kwizahluko ezingaphambili. Ngoku, phofu, sekukho inyoka, kukho umahluko elizwini. Igama “ubuqhophololo” liguqulwe kwezinye iinguqulelo ngokuthi “ubuqili.” Ngequbuliso kubekho intetho echasileyo koko bekusoloko kugqibelele kuphela.

Kwelinye icala, iGenesis imbeka uThixo njengoyimpikiswano “nobuqhophololo.” UThixo ukucacise ngokuphandle oko akulindeleyo kwisibini esasisemyezweni. Siyazi ukuba kumyalelo kaThixo kwiGenesis 2:16, 17 wamisela umthetho wamnye osisitshixo ekwakufuneka bewuthobele, lowo ungothi bangatyi kumthi owalelweyo. Nokuba ingayintoni eyenye esinokuyifumana kweli bali, kodwa inye kuphela emi qampu: uAdam noEva babedalwe bangabantu abanenkululeko yokuziphatha, abantu ababekwazi ukukhetha phakathi kokuthobela nokungathobeli. Kungoko, kwasekuqaleni, kwakwilizwe elingawanga, sibona ukuqiniseka kwentando yomntu ekhululekileyo.

`KuGenesis 3:1–6, hlolisisa izinto ezachazwa yinyoka waza uEva waziphinda emva koko. Yintoni oyiphawulayo ngolwazi inyoka eyalunika uEva? Yintoni oyiphawulayo ngendlela uEva awawuthabatha ngayo emva koko umthi wokwazi okulungileyo nokubi?`

KuGenesis 2:17, uYehova wamxelela uAdam ukuba, xa athe watya emthini “uya kufa ngokuqinisekileyo, NKJV.” Xa uEva, kuGenesis 3:3, ewuphinda lo myalelo, akazange awubeke ngamandla njengoko wawubekiwe, eshiya igama elithi “ngokuqinisekileyo.” KuGenesis 3:4, inyoka iyalibuyisela eli gama kodwa ngendlela echasene kakhulu noko kwakuthethwe nguThixo. Kubonakala ngokungathi, nangona uEva wayefundisiwe nguThixo emyezweni, akazange akubambe ngononophelo oko wayekufundisiwe njengoko wayefanele ukwenza, njengoko sibona kwakulwimi olu walusebenzisayo.