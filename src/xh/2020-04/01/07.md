---
title:  Ukujula Nomcabango
date:  02/10/2020
---

“Esi sibini singcwele sasingengabo abantwana abaphantsi kokhathalelo lukaThixo, kodwa singabafundi ababefumana  imfundiso kuMdali owazi konke. Babetyelelwa ziingelosi, benikwe ukuxhumana noMenzi wabo, kungekho sigqubuthelo phakathi kwabo. Babezele ngamandla abawafumana kumthi wobomi, ubuchopho babo bungaphantsi kancinane kobeengelosi. Iimfihlelo zeyunivesi ebonakalayo—“imisebenzi ebalulekileyo yoSokwazi (Yobhi 37:16) yayibanika umthombo ongatshiyo wolwazi nolonwabo. Imithetho nokusebenza kwendalo, exakekise abantu ngokufunda amawaka amathandathu eminyaka, yayandlaliwe ezingqondweni zabo nguMbumbi noMxhasi wako konke. Babe nentetho, negqabi, nentyatyambo, nomthi, beqokelela kwinto nganye ulwazi ngobomi bayo. UAdam wayeqhelene naso sonke isidalwa esiphilayo, ukusuka kwesona sikhulu esidlala emanzini kuse kwesona sinambuzane sincinane esiphapha emitheni yelanga. Wayenike igama kuso ngasinye, eqhelene nemvelo yaso kunye nendlela esiphila ngayo. Uzuko lukaThixo emazulwini, amazwe angenakubalwa kwimijikelezo yawo, “ukulinganiselwa kwamafu,” iimfihlelo zokukhanya nesandi, imini nobusuku--zonke zazivulekile ukuba zifundwe ngabazali bethu bokuqala. Kwigqabi ngalinye ehlathini okanye kwilitye ngalinye ezintabeni, kwinkwenkwezi nganye ekhanyayo, emhlabeni nasemoyeni nasesibhakabhakeni, igama likaThixo lalibhaliwe. Ucwangco nokuhambelana kwendalo kwakuthetha ngobulumko namandla angenasiphelo. Ngalo lonke ixesha babefumana into enomtsalane eyayizalisa iintliziyo zabo ngothando olunzulu, nto leyo eyayisenza ukuba kuhlaziyeke umbulelo.”— Ellen G. White, Amanyange Nabaprofeti, amaph. 50, 51.

**Imibuzo Yokuxoxwa**

`1. Ukuba kwasekuqalekeni uThixo wayejonge ukuba isikolo/umsebenzi ube lithuba lokuba abantu bahlangane naYe nendalo yaKhe, ingaba sisahambisana na nenjongo yaKhe emsebenzini wethu namhlanje? Singaqhelana njani noThixo ngomsebenzi wethu (sihlawulwa, imfundo, ukuzibingelela, ukulungiselela, njl.)?`

`2. Xa sijonga ubuqhophololo bukaSathana eGadini yase-Eden, kulula ukuba noxinzelelo ngobethu ubuthakathaka.  UAdam noEva babesazi ukuba uThixo ukufuphi, kodwa bamkela umngxengo wenyaniso yenyoka. Singenza njani thina, sikude kangaka ekwayameni ngokwenyama kuThixo, ukuze siwafumane amandla kuYe okusinceda ukuba sisoyise isihendo?`

`3. Xoxani ngomba wegunya nokuba kutheni kubalulekile nje ukulithobela elo gunya. Kwenzeka ntoni xa ingacaci kakuhle imigca yegunya? Lisetyenziswa gwenxa njani igunya, kufuneka sithini thina xa lisetyenziswa njalo?`