---
title:  Ubukho Obutsha
date:  21/12/2020
---

`“Azisule uThixo zonke iinyembezi emehlweni abo, kungabi sabakho kufa, kungabi sabakho nasijwili, nakukhala, nantlungu; ngokuba izinto zokuqala zigqithile” (IsiTy. 21:4). Kusixelela ntoni oku ngendlela obahluke ngayo kweli lizwe ubukho bethu obutsha, ubukho apho ukufa, usizi, nentlungu zimkileyo?`

UmKristu wayethetha nomhlobo ngethemba leendaba ezilungileyo, isithembiso sobomi obungunaphakade ngoYesu Kristu. Waphendula umhlobo eyichasa yonke le ngcamango. “Ubomi obungunaphakade?” watsho eshukumisa amagxa. “Ingcamango embi! Iminyaka yethu engama-70 ukuya kwangama-80 apha mibi ngokwaneleyo. Ngubani ongathanda ukuyolula le meko iye kunaphakade? Ingasisihogo eso.” Lo mntu unokuba wayevakala, ngaphandle nje kokuba wayengaqondi ukuba sisithembiso sobomi obungunaphakade asikuko nje ukuqhubeka nobu bomi balapha. Khawucinge—ngubani obengathanda loo nto? Endaweni yoko, ngokutsho kwendima engasentla, izinto ezindala zidlule, izinto zonke zenziwe zabantsha.

**Zisixelela ntoni ezi ndima zilandelayo ngobukho obutsha obuzayo?**

`2 Pet. 3:10–13`

`IsiTy. 21:1–6`

`Umbuzo obalulekileyo kuthi kuko konke oku uthi: Kulixabiso elinzima kangakanani ukuba nendawo kobu bukho butsha? Sifikelela njani apho? Singaqiniseka njani ukuba siza kuba yinxalenye yabo? Zinto zini ebomini bethu, ukuba zikho, ezinokuma endleleni yokuba yinxalenye kwethu yoko uThixo asithembise kona ngoYesu?`