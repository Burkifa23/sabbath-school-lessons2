---
title:  Izulu, Imfundo, Nokufunda Ngonaphakade
date:  19/12/2020
---

### Fundela Isifundo sale Veki
Yohane 3:16, 1 Yohane 5:13, 1 Tim. 1:16, 1 Kor. 13:12, Zek. 13:6.

> <p>Indima Yenkumbulo</p>
> “Izinto ezingabonwanga liso, nezingaviwanga ndlebe, nezingathanga qatha entliziyweni yomntu, zizo uThixo awazilungisela abo bamthandayo” (1 Korinte 2:9).

Imbongi, isoyika ukufa, yabuza ukuba umntu angaphila njani “engazi ngokuqinisekileyo ukuba yintoni umsobomvu, yintoni ukufa, yintoni intshabalalo, elindele ukuba sezingqondweni ngaphaya kwengcwaba?” yadala kumbongo wayo into eyayibiza ngokuthi, Iziko Lokulungisela Ixesha Lasemva Kokufa [IPH, the Institute of Preparation for the Hereafter]. Kanti ke, umntu angalilungiselela njani ixesha lasemva kokufa ukuba akazi kwaukuba kwenzeka ntoni emntwini kulo? Ngethamsanqa, iBhayibhile isinika imbono enkulu kumcimbi wezulu, umhlaba omtsha, nokufunda nokuphila esiya kukwenza kunaphakade. Njengoko sibonile kwikota yonke, olu lungiselelo lulapha ngoku, kobu bomi, kwaye yonke imfundo yethu—nokuba yintoni efundwayo imele ibe kukusilungiselela elo “xesha lasemva kokufa.”Ngapha koko, nasiphi isikolo sinako ukudlulisa into eninzi yolwazi olulungileyo, imfumba yolwazi oluphathekayo lokulungileyo nokululwazi. Phofu kunganceda ntoni xa umntu engazuza lonke olo lwazi aze alahlekwe bubomi obungunaphakade? Kule veki siza kuqwalasela koko impefumlelo isixelela kona ngesikolo sokugqibela semfundo ephezulu, isikolo esiqhubeka ngonaphakade apho siya kufunda sikhula kunaphakade wonke. Kwesi sikolo sasemva [kokufa], siya kufunda izinto, kweli lizwe langoku, esingeke siqale nokuzicinga.

_*Funda esi sifundo ukulungiselela iSabatha kaDisemba 26._