---
title:  Ukujula Nomcabango
date:  25/12/2020
---

Funda: Ellen G. White, “The School of the Hereafter,” pp. 301–309 in Education; “Imbambano Enkulu Iphelile,” amaph. 662–678, kwi-Imbambano Enkulu. “Ingonyama esifanele ukuyinkwantyela siyoyike apha ngoku, ngelo xesha, iya kulala phantsi nemvana, kwaye yonke into kuMhlaba omTsha iya kuba luxolo nemvisiswano. Imithi yoMhlaba omTsha iya kuma tswii, ibe mide, ingagobi. . . .  “Konke okuhle ekhayeni lethu lasemhlabeni kusikhumbuza ngomlambo wekristale, amathafa aluhlaza, imithi eshukuma ngendili, nemithombo emanzi aphilisayo, isixeko esibengezelayo neemvumi ezivathe iingubo ezimhlophe, kwikhaya lethu lasemazulwini—elo lizwe lobuhle ekungekho mzobi unokuba nomfanekiso walo, ekungekho nolwimi lomntu onokufa olunokulichaza. Umfanekiso ngqondweni wakho mawube nomfanekiso wekhaya labasindisiweyo, ukhumbule ukuba liya kuqaqamba ngaphezulu kakhulu kumfanekiso wena onawo onokuzotywa yingqondo.”—Ellen G. White, Heaven, pp. 133, 134. “Uloyiko lokulenza ilifa lexesha elizayo  ukuba libonakale ligxile kubukho bezinto eziphathekayo lwabakhokelela abaninzi ukuba bazithabathe ngokwasemoyeni kuphela kwazona ezi nyaniso zisikhokelela ekulikhangeleni ilifa elo njengekhaya lethu. UKristu wabaqinisekisa abafundi baKhe ukuba uyokubalungiselela iindawo endlwini kaYise. Abo bazamkelayo iimfundiso zelizwi likaThixo abasayi kuba sebumnyameni ngokubhekiselele kwikhaya  lasemazulwini. . . . Ulwimi lomntu alukwazi ukuwuchaza umvuzo wamalungisa. Uya kwaziwa kuphela ngabo bawubonayo. Ingqondo emfutshane ayingeke ikwazi ukubuqonda ubuqaqawuli beParadesi kaThixo.”—Ellen G. White, Imbambano Enkulu, amaph. 674, 675.

**Imibuzo Yokuxoxwa**

`1. Gxila ngakumbi kwinqaku elenziwe nguPascal, ngabantu ababona bengakhathali ngokuba uza nantoni unaphakade. Ucinga ukuba kutheni le nto benjalo abantu? Kutheni le nto ikukungasebenzi kwengqiqo ukuba nalo moya?`

`2. Gxila ngakumbi kwimbangi yokuba ubomi bukanaphakade bube bubaluleke kakhulu elukholweni lwethu. Ngaphandle koko, kutheni singenanto ngokwenene?`

`3. Cinga zonke iimfihlelo ezingakholelekiyo ezikhoyo kwilizwe elidaliweyo [lemveli]. Nokuba zizifundo ze BIOLOGY, GEOLOGY, ASTRONOMY, PHYSICS, CHEMISTRY –kuyo yonke imida yemfundo yonke into isuka ibe nzima kakhulu kunokuba abantu babecinga kuqala. Ososayensi, umzekelo, abasathethi ngeentlobo “zobomi obulula nje” kuba, ngokufumanisa kwabo, nolona hlobo lulula alukho lula ngolo hlobo. Konke ukugqobhoza, nokufunyanwa kwento entsha, kusuka kube ngathi kusivulela eminye imibuzo ekufuneka iphendulwe. Kusinceda njani konke oku ukuba siqonde ukuba kungakanani esiya kukufunda “esikolweni sasemva koku”?`