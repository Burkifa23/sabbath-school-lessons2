---
title:  Isiphelo Sabafileyo
date:  20/12/2020
---

Kwiminyaka ye-1600, umbhali waseFransi, uBlaise Pascal, wayecingisisa (esetyisa) ngemeko yoluntu. Kuye, inye into eyayicace kakhulu: nokuba umntu uphile ixesha elingakanani (kudala babengaphili xesha lide), kwaye nokuba bulunge kanjani ubomi bomntu lowo (kwaye ubomi babungabalulekanga kakhulu ngoko), kungekudala loo mntu uza kufa. Ngaphezu koko, nokuba yintoni eza emva kokufa, loo nto yayiza kubande kakhulu, ubude obungenasiphelo, kunesi sishunqu sobomi bangoku obuphambi kokufa. Ngoko ke, kuPascal, eyona nto ifaneleke kakhulu enokwenziwa ngumntu okanye ayifumane sisiphelo esilindele abafileyo, waza wakhwankqiswa kukubona abantu bezixakekisile ngezinto ezifana “nokulahlekwa ngumsebenzi, okanye kukugculelwa akucingelayo kozuko lwakhe,” kanti abawukhathalele umba wento eyenzeka xa bathe bafa. Iyavakala into ethethwa nguPascal. Ngaphandle kwentandabuzo, yiyo le nto iBhayibhile ichitha ixesha elikhulu ithetha ngesithembiso esilindele abo bafumene usindiso kuYesu, isithembiso soko kubalindeleyo kwixesha elizayo.

`Funda ezi ndima zilandelayo. Sinikwa ithemba elithini apho? Yohane 6:54, Yohane 3:16, 1 Yohane 5:13, 1 Tim. 1:16, Yohane 4:14, Yohane 6:40, Yuda 1:21, Titus 3:7.`

Ubomi obungunaphakade buyinto evakalayo xa ijongwe ngomnqamlezo; ngokukhanya komnqamlezo, akukho nto yimbi ivakalayo ngaphandle kobomi obungunaphakade. Eyokuba uMdali weyunivesi, Lowo “wayenza indalo yonke” (Heb. 1:2), kuYe “sihleli, siyashukuma, sikho” (iZenzo 17:28), ukuba Yena, Thixo, umele ukuba azalwe esenyameni yomntu aze athi ekuloo nyama afe . . . ngenxa yantoni? Ukuze ekugqibeleni sibole, njengento ezifele endleleni. Yiyo le nto iTestamente eNtsha iza ihonjiswe ngamadinga obomi obungunaphakade, alungiselwe kuphela iziqinisekiso zokubuyiselwa kwaphadade. Isigidi seminyaka, nebhiliyon ngokwayo, isenokungabi nawo amathuba amyoli awaneleyo ukuthabatha indawo yamathuba amabi. Ngunaphakade kuphela onokumisa ngendlela zonke izinto, kubekho kwanezinye, kuba kaloku okungapheliyo kuya kudlula okuphelayo, kwaye kuya kuba njalo ngokungenasiphelo. Wayenyanisile uPascal: ixesha lethu apha lincinane xa lithelekiswa noko kuzayo. Sisigezo ukungamlungeli unaphakade osilindeleyo.

`Uthini kumntu obonisa ukungakhathali ngokupheleleyo ngoko kwenzeka emva kokufa? Ungamnceda njani loo mntu ukuba abone ukuba kunjani ukungabhadli kwemeko enjalo?`