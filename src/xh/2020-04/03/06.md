---
title:  UYesu, Umzekelo Wethu
date:  15/10/2020
---

UYesu Kristu, uNyana kaThixo, waphila ubomi bomntu obukuphela kwabo ukuthobela ngokugqibeleleyo kuYise, ngokugqibeleleyo ukuthobela kumthetho kaThixo. Wakwenza oku ukuze akwazi ukuba, anganeli nje ukuba ngummeli oma endaweni yethu, nto leyo awayeyiyo, kodwa nanjengomzekelo wethu, awayenguwo nawo.

`Funda ezi ndawo zilandelayo: Luka 2:51, 52; Filipu 2:8; Heb. 5:8; Yohane 8:28, 29. Zisikhumbuza njani ngokuthobela kukaKristu kubo bonke ubomi baKhe?`

Mhlawumbi uYohane wayitsho kakuhle kakhulu le nto xa wathi: “lowo uthi uhleli kuye, ufanele ukuthi, njengoko wahambayo yena, enjenjalo ukuhamba naye” (1 Yohane 2:6). Xa amehlo ethu siwamilisela ebomini bukaKristu nolungiselelo lwaKhe emhlabeni, kulula ukuyibona indlela awamkholisa ngayo uYise ngokuthobela kwaKhe. UKristu wazalisekisa isiprofeto, wawuphakamisa umthetho kaThixo kulo lonke ixesha lokuphila kwaKhe. Kanye njengokuba uThixo wamxelelayo uMoses ukuba abhale phantsi umthetho waKhe ukuze ube lingqina kuIsrayeli, uKristu wayelingqina eliphilayo kubapostile, kubafundi, kuboni nakwabangcwele. Ngoku, kunokuba abe nodederhu lwemiyalelo, sinomzekelo kaYesu, umntu oyinyama negazi, emasiwulandele nawo. Njengeetitshala, yeyiphi indawo elunge kakhulu esinokuyibeka phambi kwabafundi ukudlula isibonelo sikaYesu nendlela awamthobela ngayo uYise?

“Lanto kuthiwa lukholo kuKristu ethi ikhulule abantu ekunyanzelekeni kokuba bathobele uThixo, asilulo ukholo, kodwa bubuganga. ‘Nisindiswe ngokubabalwa nangalo ukholo.’ Kanti ke, nalo ukholo, ukuba luthi lungabi namisebenzi, lufile ngokukokwalo’ Efese 2:8; Yakobi 2:17. UYesu wathi ngaYe ngaphambi kokuba aze emhlabeni, ‘Ukwenza okulikholo kuwe, Thixo wam, ndikunanzile, nomyalelo wakho usezibilinini zam ngaphakathi’ Ndumiso 40:8. Kuthe kanye phambi kokuba anyukele ezulwini kwakhona, wavakalisa ukuthi, ‘Ndayigcina imithetho kaBawo, ndahlala eluthandweni lwakhe’Yohane 15:10. IsiBhalo sithi, ‘Sazi ngale nto ukuba siyamazi, ngokuthi siyigcine imithetho yaKhe. . . . Lowo uthi uhleli kuye, ufanele ukuthi, njengoko wahambayo yena, enjenjalo ukuhamba naye’ 1 Yohane 2:3–6.”—Ellen G. White, Steps to Christ, p. 61.

`Yintoni onokuyenza ngcono ukuze uwulandele ngcono umzekelo kaKristu kuzo zonke iindawo zobomi bakho kuze njalo ube yitithala engcono nakwabanye? Nangona iyinto endala, ingcamango engathi iphuthile, kutheni le nto oko sikwenzayo –izenzo zethu—kuthetha kakhulu kunoko sikuthethayo?`