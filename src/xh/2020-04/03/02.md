---
title:  Ukuthanda Nokoyika UThixo
date:  11/10/2020
---

Incwadi yeDuteronomi inamazwi kaMoses okugqibela kuIsrayeli phambi kwesizukulwana esitsha, eso siza kuthi ekugqibeleni singene eZweni leDinga. Bengekangeni, unamazwi abheka kubo neemfundiso ezicace kakhulu ukuba abanike.

`Funda: Duteronomi 31:9–13. Kuthetha ntoni ukoyika uYehova?`

UThixo wayenenjongo ngeendlela awanikela ngazo umthetho waKhe kuIsrayeli. Wawenza wonke umsindleko ukuze imithetho yaKhe ingalityalwa. Ngale ndlela, uThixo ungumfundisi onomonde. Uyafundisa, abuye aphindaphinde, athumele abaprofeti, asebenzise abakhonzi baKhe ukuba badlulise isigidimi. Oku wakuphindaphinda ekwenza. Ngokwenene, asikuko na okuninzi kwimibhalo yeTestamente eNdala, ukuba uThixo uzama ukufundisa abantu baKhe ukuba balandele indlela yobomi? Qaphela kwezi ndlela uMoses acinezele ngazo ukubaluleka kokufunda umthetho kwezizukulwana zexesha elizayo. UMoses ukuchaze njengenkqubo emanyathelo-mabini. Kuqala, abantwana baya kuwuva umthetho, baze “bafunde ukumoyika uYehova uThixo wenu” (Dut. 31:13).

Kuqala, bayeva, baze emva koko, bafunde ukoyika uThixo. Oko kukuthi, ukufunda umthetho kunika into ethi ukoyika akuyi kuzizela nje ngokwemvelo kusisiphumo sokwazi umthetho. Inkqubo yokoyika uThixo kufuneka ifundiwe. UMoses uthetha ukuba ulwazi nokoyika zinkqubo, asibubo ubudlelane obukhawuleza njengokutya iidiliya ezimuncu kube sekuba buthelezi amazinyo.

Kanti ke, kuthetha ntoni “ukoyika uThixo” xa abantu kuthiwa kubo “uya kumthanda uYehova uThixo wakho ngentliziyo yakho yonke, nangomphefumlo wakho wonke, nangamandla akho onke” (Dut. 6:5, NKJV)? Mhlawumbi singakuthelekisa nendlela athi umntwana amthande amoyike uyise olungileyo, utata oluvezayo uthando nenkathalo yakhe ngokubonisa ukuba uthetha oko anyaniseke kuko aze anyaniseke koko akuthethayo. Kutata onjalo, xa wenze okungalunganga, ngokwenene uya kufumana iziphumo zokwenza okungalunganga. Kunjalo, sinako, kwaye kufuneka senze, ukumthanda nokumoyika uThixo ngaxesha nye. Ezi ayizizo iimbono ezichaseneyo. Okona sifunda ngakumbi ngoThixo, okona siya kufikelela ekwazini ngoThixo, okona sinokumoyika (uThixo) kuba siya kumbona ukuba ungcwele enobulungisa nokuba thina sinesono nokungalungisi sichasene, nokuba lubabalo kuphela—okuhle esingakufanelanga—olwenza ukuba singatshatyalaliswa.

`Ukuqonda njani okuthethwa luthando nokoyika uThixo ngexesha elinye?`