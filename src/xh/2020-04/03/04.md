---
title:  Ukuze Niphumelele
date:  13/10/2020
---

Kuyo yonke iBhayibhile, siva ngeziphumo zokwazi nokuthobela umthetho kaThixo.

`Funda: YoshuWa 1:7, 8. Uthini uYehova kuYoshuwa, yaye isebenza njani kuthi imithetho-siseko efunyanwa apho?`

UYehova uxelela uYoshuwa xa engena eKanan: “Kodwa ke yomelela, ukhaliphe kunene, ukuze ugcine ukwenza ngokomyalelo wonke, awakuwisela wona uMoses umkhonzi wam. Musa ukutyekela ekunene nasekhohlo kuwo, ukuze wenze ngengqiqo apho sukuba usiya khona” (Yosh. 1:7).  Le ngqondo yempumelelo engathi isisiqhamo esivela kunye nokuthobela ingabukeka ichasene nendlela ethi impumelelo ilinganiswe ngayo emhlabeni wethu namhlanje. Abaninzi namhla bakholelwa ukuba amanqaku empumelelo kukuza nento entsha, kukwenza izinto ezingaqhelekanga, nokuzithemba ngokwakho. Ukuphumelela kumsebenzi othile kukholisa ukufuna italente engaqhelekanga nokubeka ubomi engozini. Noko ke, emehlweni kaThixo impumelelo ifuna uhlobo olwahlukileyo lwezixhobo.

`Funda: IsiTyilelo 12:17, IsiTyilelo 14:12, Roma 1:5, Roma 16:26, Yakobi 2:10–12. Zithini ezi ndima kuthi, namhlanje, ngokuthobela umthetho kaThixo, kwaye kubaluleke ngantoni ukuba siqhubeke siwugcina?`

ITestamente eNdala, iTestamene eNtsha, uMnqophiso omTsha-akuthethi nto: singamaKristu akholelwa kwiBhayibhile sibizelwe ukuthobela umthetho kaThixo. Ukuwaphula umthetho okwaziwa ngokuba kusisono, kungazikhokelela kuphela kwintlungu, ukubulaleka, nokufa ngonaphakade. Ngubani ongasifundelanga, iziphumo zesono, iziphumo zokwaphula umthetho kaThixo? Kwanjengokuba uIsrayeli wakudala wayeya kuphumelela ngokuthobela umthetho kaThixo (nangona babedinga nobabalo), akwahlukanga nakuthi namhlanje. Kungoko, njengenxalenye yemfundo yobuKristu, sidinga ukuwugcina umthetho kaThixo njengesinye isixhobo esingumongo wokuba kukuthini ukuphila ngokholo nokuthembela kubabalo lukaThixo.

`Athini amava wakho ngeziphumo zesono? Ufunde ntoni onokwabelana ngayo nabanye ukuze, mhlawumbi, bangenzi impazamo enye okanye efanayo?`