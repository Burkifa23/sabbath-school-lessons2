---
title:  Ingqina Elichase Wena
date:  12/10/2020
---

Uthe uMoses akwazi ukuba uza kufa kamsinyane, wayiqonda kakhulu imeko aza kuyishiya ngasemva. Uyazi ukuba, emva kokufa kwakhe, amaIsrayeli aza kungena eZweni ledinga laseKanan. Uyazi nokuba baza kuba novukelo bakufika kuloo ndawo isisiphelo sohambo eyayikade ilangazelelwa.

`Funda: Duteronomi 31:14–27. Malungiselelo mani awawenzayo uMoses phambi kokufa kwakhe? Zintoni ezazimhlupha kakhulu uMoses, waye ethetha njani ukuzilungisa ezo zinto zimhluphayo?`

Imvakalozwi kaMoses ibonakala ngokweyetitshala elungiselela oza kungena endaweni yakhe. Uyazi ukuba abafundi abakhange balawuleke ekhona egumbini lokufundela; akalahlekisekanga ukude acinge ukuba abayi kuvukela xa engekho. Uyalela abaLevi ababethwala ityeya yomnqophiso ukuba babeke iNcwadi yomThetho ecaleni komkhombe ukuze ibe “lingqina.” UMoses akadluliseli nje icebo lemfundo komlandelayo. Udlulisela ingqina. UMoses uthetha ngeNcwadi yomThetho ngokungathi ingumntu ophilayo onamandla okungxolisa iintliziyo zabantu.

`Cinga ngomthetho njenge“ngqina elichasa” bona. Siyiqonda njani le mbono nakwiTestamente eNtsha? Bona kumaRoma 3:19–23. Oko kukuthi, usikhombisa njani umthetho kwisidingo sethu sobabalo?`

KuDuteronomi 31, uThixo uyalela uMoses ukuba abhale phantsi ingoma uYehova awamfundisa yona uMoses. UMoses uthi kamva ayifundise le ngoma amaIsrayeli ukuze, njengoko kutshiwo kwindima ye-19, ibe “lingqina lam koonyana bakaIsrayeli.” Kwabelwana lula ngayo, isasazwe. Ithi xa ingoma ilingqina, ikwazi ukubenza abantu bakhangele kubo baze babone ukuba ithini ngabo.

`Naxa sifuna ukuthobela umthetho kaThixo ngamandla wonke esiwanikwe nguThixo, kungeziphi iindlela othi umthetho waKhe usebenze njenge“ngqina” ngakuthi”? Lisifundisa ntoni eli ngqina ngokudinga kwethu igospile ebomini bethu?`