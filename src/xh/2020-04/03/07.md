---
title:  Ukujula Nomcabango
date:  16/10/2020
---

“UThando, isiseko sokudala nokuhlangula, lusisiseko semfundo yenene. Oku kucaciswa emthethweni uThixo awunike ukuba ube sisikhokelo sobomi. Owokuqala nomkhulu umthetho uthi, ‘Uze uyithande iNkosi uThixo wakho ngentliziyo yakho iphela, nangomphefumlo wakho uphela, nangamandla akho ephela, nangengqondo yakho iphela.’ Luka 10:27. Ukumthanda, Ongenasiphelo, Lowo onolwazi lonke, ngamandla wonke, nengqondo, nentliziyo, kuthetha ukukhula okukwelona liphezulu inqanaba lawo onke amandla. Kuthetha ukuba emntwini ephelele—umzimba, ingqondo, kunye nomphefumlo— umfanekiso kaThixo kufuneka ubuyiselwe. “Owesibini ke ufana nawo,—‘Uze umthande ummelwane wakho ngoko uzithanda ngako’ Mateyu 22:39. Umthetho wothando ufuna ukunikelwa komzimba, ingqondo, nomphefumlo emsebenzini kaThixo nakubantu bethu. Ithi le nkonzo, logama isenza sibe yintsikelelo kwabanye, ibe izisa eyona ntsikelelo inkulu kuthi. Ngokukhonza okungasekeleze nzuzo, sifumana eyona nkcubeko iphezulu yawo onke amandla engqondo. Sisuka sibe ngamadlelane endalo engcwele ngokupheleleyo ngakumbi nangakumbi. Silungela izulu, kuba samkele izulu ezintliziyweni zethu.”—Ellen G. White, Education, p. 16.

**Imibuzo Yokuxoxwa**

`1. NjengoIsrayeli wakudala, kufuneka simthande simoyike uThixo ngaxesha nye. (Mat. 22:37, IsiTy. 14:7). Xa niseklasini, thethani ngakumbi ngokuba singakwenza njani oko kokubini. Kwakhona, phendulani umbuzo: Kutheni le nto le mithetho mibini ingaphikisani omnye nomnye?`

`2. Yintoni umahluko phakathi kokumisa umgangatho nokwenza umqathango? Kumava enu, ingaba ubuAdventist bunakekele kakhulu ukumisa imigangatho ephakamileyo kusapho lwamakholwa abo okanye ekwenzeni imiqathango emanya usapho lwabo? Sithini isiBhalo ngokuzimisela komntu imigangatho ephezulu? --Usapho lwakhe?--ibandla lakhe?`

`3. Senza njani ukuba kubekho ukuzinza (okanye ukulingana) ekuboniseni ukubaluleka kokuthobela umthetho kaThixo, kwangelo xesha sibonise isizathu sokuba kungani ukuba oku kuthobela kungabi lithende losindiso lwethu?`

`4. Funda yonke iNumiso 119 uphawule ukuba kuninzi kangakanani okuthethwe ngembono yokuthobela, inkululeko, imithetho, imiqathango, nemiyalelo. Yintoni umbhali weNdumiso 119 afuna ukuyizisa ngale mixholo?`