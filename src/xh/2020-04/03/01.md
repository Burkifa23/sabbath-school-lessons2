---
title:  Umthetho OyiTitshala
date:  10/10/2020
---

### Fundela Isifundo sale Veki
Dut. 6:5; Dut. 31:9–27; Roma 3:19–23; IsiTy. 12:17; 14:12; Marko 6:25–27; Heb. 5:8.

> <p>Indima Yenkumbulo</p>
> “Uze umthande uYehova uThixo wakho ngentliziyo yakho yonke, nangomphefumlo wakho wonke, nangamandla akho onke” (Duteronomi 6:5).

Ekulumkiseni amaGalati ngokuba ngqongqo emthethweni, uPawulos wabhala, wathi: “Ukuba bekuwiswe umthetho onako ukudlisa ubomi, kuhleliwe nje, ngebuphume emthethweni lowo ubulungisa” (Gal. 3:21). Phofu ke, ukuba nowuphi umthetho wawunga“dlisa ubomi,” ubungaba ngumthetho kaThixo. Kanti eyona nto ithethwa ngoPawulos ithi, kuthi njengaboni, nomthetho kaThixo awunako ukusidlisa ubomi. Ngokuba kutheni? “Kesona isibhalo sisuke sazivalela ndawonye izinto zonke phantsi kwesono, ukuze idinga eliphuma ekukholweni kuYesu Kristu linikwe abakholwayo” (Gal. 3:22).

Kaloku, ukuba umthetho awunako ukudlisa ubomi aboni, iyintoni injongo yawo, ngaphandle nje kokusibonisa isidingo sethu sobabalo? Ingaba ke umthetho uphelele ekubeni ngochasayo emsebenzini wawo, ukubakho nje ukuba usibonise izono zethu? Hayi; umthetho ukwakho ukuba usibonise indlela yobomi, efunyanwa kuphela kuYesu. Le nto imele ukuba njalo nangemfundo yenene, ukusikhombisa kubomi bobabalo, bokholo, nokuthobela kuKristu. Yiyo le nto kule veki siza kufunda ngendawo yomthetho kaThixo kuwo wonke umcimbi wemfundo yobuKristu. Xa sisenza oko, masibone ukuba umthetho, nangona ungenako ukusisindisa, usenako ukusifundisa ngokholo, ngobabalo, nangothando lukaThixo kuluntu oluwileyo.

_*Funda esi sifundo ukulungiselela iSabatha kaOkthobha 17._