---
title:  Iinzima Namadabi Abagcini Bomthetho
date:  14/10/2020
---

Kuninzi kakhulu okuyinzuzo ekulandeleni umthetho kaThixo, njengoko kwabonakala kubantu uThixo awabenza baphumelela. UYoshuwa wayilandela ngokuthembeka imimiselo kaThixo, wabakhokela kakuhle nabantwana bakaIsrayeli. Amaxesha amaninzi, uYehova wayemxelela uIsrayeli ukuba, xa bathe bawuthobela umthetho, baya kuphumelela.

`Funda: 2 IziKronike 31:20, 21. Zazisithini izizathu eziphambili kule ndawo ezazingunobangela wokuphumelela kukaHezekiya?`

Nokuba yeyiphi indawo yokufundela esikuyo, kufuneka sikubethelele ukubaluleka kokuthobela. Kanti ke, abafundi abazizo izidenge. Baya kuyiphawula, kungekudala, inyaniso ebuhlungu yokuba abanye abantu bathembekile, banothando, kwaye bayathobela. Kanti ke—yintoni? Intlekele iyabantlitha nabo. Sithini ukuyichaza le nto? Inyaniso yile, asinako [ukuyichaza]. Siphila kumhlaba wesono nobubi, ilizwe apho kugquba khona imbambano enkulu, ekungekho namnye kuthi unokusinda kuyo.

`Zisifundisa ntoni ezi ndima ngalo mbuzo unzima? Marko 6:25–27; Yobhi 1, 2; 2 Kor. 11:23–29.`

Ngokungathandabuzekiyo, abalungileyo nabathembekileyo abantu, abantu abathobela umthetho, abasoloko bephumelela, ngokwangoku, ngendlela eyaziwa ngayo impumelelo lihlabathi. Kwalapha, kunokuba kukho intwana yempendulo kulo mbuzo unzima, umbuzo wokuba, njengokuba sizama ukufundisa ukubaluleka komthetho, ngokuqinisekileyo uza kubuzwa. Sithetha ntoni kanye xa sithetha nge“mpumelelo”? wathini umdumisi?: “Ndinyule ukuba semnyango endlwini kaThixo wam, kunokuhlala ngaphakathi kweentente zokungendawo” (Nd. 84:10, NKJV). Akuthandabuzeki ukuba ngokwemigangatho yehlabathi, nabo bathembekileyo kuThixo abawuthobelayo umthetho waKhe, abasoloko “bephumelela,” okwangoku. Asenzi kakuhle kubafundi bethu xa sithi sithethe nxamnye noku.

`Funda: Hebhere 11:13–16. Zisinceda njani ezi ndima ukuba sisiqonde isizathu sokuba abo bathembekileyo babe betsala nzima kobu bomi?`