---
title:  Ixesha Lokufumana Ngokutsha
date:  14/12/2020
---

Xa kwathiwa kuMoses makakhokele amaIsrayeli aphume eYiputa, kucacile ukuba izihlwele zilahlekwe ngumbono wazo wokuba ngabantwana bakaThixo. Badinga ukufumana ngokutsha ukuba uThixo nguYe lo uthi mabamnqule nobanika izithembiso ezininzi zekamva elimangalisayo. ISabatha ingundoqo namava okufunda kuhambo lwabo lokufumana ngokutsha. Kubehle kube ngumqondiso ocace kakhulu kwezinye izizwe wobudlelane phakathi kukaThixo nesi sizwe. Amava emana ashwankathela ingxelo yendlela uThixo afundisa ngayo amaIsrayeli.

`KuEksodus 16:14–29, zithini izifundo ezilapho zokufundwa ngamaIsrayeli?`

UThixo unika ummangaliso wemana amaIsrayeli, ewanika ukutya okwanele nje imini nganye. Ukuba wayewanike ngaphezu kwaloo mlinganiselo, ayeya kulibala ukuba ngubani umniki wawo. Ngoko ke, yonke imihla wayewenzela ummangaliso, aza akubona ukukhathala kukaThixo. NgeSabatha, kodwa, imeko yayahlukile, kanye kuba imini kwakufuneka ikhethekile. Ngoku, kwenziwa imimangaliso emibini: izahlulo ezibini zokutya ukuze amaIsrayeli amangale ngoThixo owayengumkhululi wawo nokuba afumane ngokutsha ukuba kwakuthetha ntoni ukuba ngabantu bakaThixo.

AmaIsrayeli ayeza kuyitya imana ama-40 eminyaka (Eks. 16:35). UThixo waya wamyalela uMoses ukuba agcine iomere yemana ukukhumbuza amaIsrayeli ngendlela awawondla ngayo entlango (Eks. 16:32, 33). Yayiza kuba sisikhumbuzo samava awodwa emini yeSabatha. Zikwakho nezinye iziganeko xa uThixo esenza kucace kumaIsrayeli ukuba iSabatha ikhethekile. ISabatha yayiyindlela uThixo awamnceda ngayo uIsrayeli ukuba akufumane ngokutsha ukuba angoobani kwakunye noThixo wawo. Kwathiwa mawathobele ayigcine ingcwele iSabatha, kodwa oku kwakukwimeko yokukhulisa ukuqonda okunzulu kwesimilo soMdali wawo okwakhiwa kolwalamano lwaphakade lwesithembiso.

`Uthetha nomntwana ofikisayo oyifumana iSabatha “iyindinisa.” Uyigcine kuphela kuba yinto ethi iBhayibhile nabazali bakhe makayenze. Zingcebiso ezithini ongamnika zona ukuze ayifumane ngokutsha iSabatha ingamava amahle okufunda?`