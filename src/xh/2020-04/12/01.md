---
title:  'ISabatha: Ukuyigcina Nokuphila IsimiloSikaThixo'
date:  12/12/2020
---

### Fundela Isifundo sale Veki
Genesis 1, 2; Eks. 16:14–29; Isa. 58:1–14; Mat. 12:1–13; Luka 13:10–17.

> <p>Indima Yenkumbulo</p>
> “Wayesithi kubo, ISabatha yabakho ngenxa yomntu, asingumntu owabakhoyo ngenxa yeSabatha. Ngoko ke uNyana woMntu uyiNkosi yayo neSabatha’” (Marko 2:27, 28).

UJodie wayekuphela komSeventh-day Adventist kwiqela lakhe lemfundo yesidanga esilandela imfundo enomsila kwaza ukukhetha kwakhe ukungayi ngeSabatha kwezinye iinkqubo zasekuhlaleni kwenza ukuba iikolelo zakhe zibonakale. Ngenye imini omnye wabahlobo bakhe, uGayle, wambiza. Umyeni kaGayle wayeza kungabikho ekhaya iiveki ezintandathu, waza uGayle wambuza uJodie ukuba akangethandi na ukuchitha naye ubusuku booLwesihlanu abathandathu kunye naye, kuba wayesazi ukuba uJodie “akenzi nto” ngorhatya loLwesihlanu, kakade.

KooLwesihlanu abane abalandelayo batya kunye, badlala umculo, babelana ngamava obuKristu, bakonwabela ukuba kunye. Impelaveki yesihlanu, uGayle wamxelela uJodie ukuba ebebheke edolophini ukuya kufuna iintwana-ntwana waza wakhangela ixesha ewotshini yakhe. Owu, kulungile, wacinga. ISabatha isondele. Kwangoko waqonda ukuba ngooLwesihlanu abane wabe enento entsha awayifundayo kumava akhe obuKristu. Wayekhule, wafunda ngakumbi ngoThixo wakhe, wanobunzulu elukholweni lwakhe. ISabatha yayilithuba lokuphuhlisa imfundo nesiqu sakhe. Libali elinika umdla wendlela esinokucinga ngayo ngeSabatha njengoko, ingeyiyo imini nje yokuphumla, kodwa nanje ngendlela yokufunda.

_*Funda esi sifundo ukulungiselela iSabatha kaDisemba 19._