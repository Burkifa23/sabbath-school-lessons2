---
title:  Ixesha Lokukhwankqiswa
date:  13/12/2020
---

Ingaba wakha wamangala ukuba kwathini ukuze uThixo akhethe ukusinika iingxelo ezimbini zeNdalo kwizahluko ezibini zeGenesis?  UGenesis 1 ubalisa ngeveki yeNdalo nokukhula kommangaliso womhlaba xa wawunikwa imo, okwaphelela ekudalweni kwendoda nomfazi ngomhla wesithandathu. UAdam usembindini womfanekiso ngoku, yaye yonke into ichazwe njengebekho ngenxa yakhe nomfazi: umyezo, imilambo, izilwanyana, kunye nenkazana. Indalo inzulu kakhulu ukuba inikwe kwingxelo enye. Kuqala sifunda ngoMdali onamandla, onobuchule, oneliso lobuhle obugqibeleleyo. Sibuya sihlangane noThixo wobudlelane, ofuna ukuba uluntu luthandane, lukhathalelane omnye nomnye kwakunye nayo yonke indalo.

`Funda: Genesis 1 nesi-2 uze ucinge ngendlela iSabatha yokuqala (Gen. 2:1â€“3) ethi phaya emva ihlanganiswe nebali lokuqala lendalo naphambili nebali lesibini lengxelo yendalo yesibini. Iziphelo zakho zenza njani ukuba ukuqonde oko intsikelelo kaThixo yeSabatha nokuyenza ngcwele kunokuba kuthetha kona?`

Yiba nombono wakho unguAdam okanye uEva ngaloo Sabatha yokuqala. Ngumhla wokuqala wakho uphilile, umhla wokuqala neqabane lakho, nomhla wokuqala uhleli noThixo. Umhla onjalo wemfundo! Uyamangala xa ubona indlovu ngoku, ibe lisele elilandelayo, iseso isidalwa sifana sodwa. Uyancuma xa ubona imfeketho yendlulamthi okanye yenyathi. Uthi cwaka ukhwankqisiwe yimibala emininzi neemilo, ungxolelwa zizandi zomculo omnandi; uyavuya kumgangatho wolonwabo lobuncwane namavumba, wonwabele ukuhlola-hlola okuhle kwezinto-yinto. Ngaphezu kwako konke, uqala ukufunda ngobudlelane: umthwalo, ukukhathala, ukuthanda. Uxhamla konke unoMdali wakho; uqala ukwenza oko unako konke okudaliweyo. ISabatha yokuqala, yayingenako ukuba ngamava okungenzi nto kuAdam noEva. Yayilithuba elidalwe nguThixo lokuba kuqwalaselwe kuMdali wabo noko kudaliweyo. Yayilixesha lokuba bakhwankqiswe.

`Yenza uludwe lamathuba angafaniyo okufunda uAdam noEva ababenawo ngaloo Sabatha yokuqala. Ngawaphi kula mathuba asenokuba afanelekile namhlanje, nokuba kungemo engafaniyo? Angazityebisa njani iiSabatha zakho?`