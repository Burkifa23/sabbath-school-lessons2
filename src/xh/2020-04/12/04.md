---
title:  Ixesha Lokufunda Izinto Ezihamba Phambili
date:  15/12/2020
---

Amava okuhliwa kunyukwa kukaIsrayeli noThixo ayesondelelene kakhulu nendlela ayenolwalamano ngayo neSatbatha. UThixo wakubona ukungabi nantumekelelo yokuhlonipha iSabatha njengomqondiso wokungadingeki kwaKhe ebomini babo (Yer. 17:19–27). Ukuzinikela okuhlaziyiweyo kwiSabatha kwakuyinxalenye yokubuyiselwa— umqondiso wokuba okubekwe phambili kwakulungile.

`Funda: Isaya 58:1–14. Uthini uThixo kubantu baKhe apha, nto leyo ifanelekileyo kuthi namhlanje?`

AmaIsrayeli azimise okwabalandeli bakaThixo—kunqulo lwawo, ekuzileni—kodwa indlela yokuphila ubomi bawo akuba egqibe ukunqula ibonisa ukuba ayesenza nje umjikelo oyintshukumo yokuziphatha okulungileyo; akukho ukuzinikela okunyanisekileyo kwentliziyo yoku emthethweni kaThixo. UIsaya uyaqhubeka kwisahluko sama-58 nokwalatha oko uThixo akulindeleyo ebantwini baKhe.

Akuphelelanga apho. Funda: Isaya 58:13, 14. Kutheni uThixo eqwalasela kwiSabatha nje ekupheleni kwesi sahluko? Umprofeti usebenzisa apha intetho efana nezo zisekupheleni kwesahluko sonke: zigcineni “ukungafumani okunanzileyo” okanye “uthethe iintetho ezingeni,” ulumkisa njalo umprofeti. Ngamanye amazwi, iSabatha ayililo ixesha lokwenza unqulo lwesiqhelo, ube uqhubeka neengcinga zakho nokuphila ubomi obungahambelani nolo nqulo. ISabatha kufuneka ibe “sisonwabiso” “izukiswe.” Ngokoko kukwindawo egqibeleleyo esahlukweni, iSabatha ingokonwabela ukufunda ngesimilo neenjongo zikaThixo, kunye nokusiphila eso similo nezo njongo kulwalamano lwethu nabanye. Ukwazi ukuyenza yonke inkqubo yokugcinwa kweSabatha nokunqula akwanelanga. Ukufunda kufuneka kube nenguqu ebomini nokuphila amalungelo aphambili.

`Ingaba uyayivuyela na iSabatha? Ukuba akunjalo yintoni ongayenza ukuyiguqula loo nto? Ukufundile na “ukuyihlonipha iSabatha? Xoxa neklasi yakho yeSikolo seSabatha ngokuthethwa koku. Vezani iingcamango eziphathekayo, ezinokwenzeka.`