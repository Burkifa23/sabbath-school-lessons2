---
title:  Ixesha Lomzi
date:  17/12/2020
---

UYesu wabenzela umzekelo abafundi baKhe ngesenzo sokuya zonke iiveki endlwini yesikhungu. Emva kokuvuka kwaKhe, baqhubeka nalo mzekelo, njengoko benjenjalo nabanye abalandeli bakaYesu. Indlu yesikhungu yaba yenye indawo ephambili apho abapostile babuza khona imibuzo engoVuko, yaza iSabatha yanika isitshixo esilithuba lokuba umzi ubuthelane ndawonye ufunde. Ngapha koko, uYesu wayenguMesiya ongumHebhere, uMesiya ekuthethwe ngaYe kwangaphambili kwiTestamente eNdala, eyayifundwa endlwini yesikhungu ngeSabatha nganye. Yayinokuba yeyiphi indawo engcono, ngoko, awayenayo amakholwa yokukhuthaza ngoYesu, kunasendlwini yesikhungu ngakumbi xa engqina kumaYuda nakwabanye “abamoyikayo uThixo” (IZenzo 13:16, 26)?

`Khangela kwezi ndima zilandelayo. Zisixelela ntoni ngendlela abalandeli bakaYesu abangqina ngayo kumaqonga asesidlangalaleni? Xa ufunda ezi ndima, cinga nendawo ababethetha kuyo, babethetha nabani, babesithini, nokuba zaba njani iziphumo. IZenzo 13:14–45; IZenzo 16:13, 14; IZenzo 17:1–5; IZenzo 18:4.`

Ubungqina babapostile babubobeziqu zabo kunye nobasemoyeni. UPawulos uyanaba kwimbali kaIsrayeli, eqalela ngokuthi “Oobawo  bethu” (IZenzo 13:17) eYiputa, alande ngembali yabo kususela ekulimeni ilizwe kuse kubagwebi, ookumkani, kuDavide, athe ukusuka kuye wanotshintsho oluhle ukuya kufika kuYesu. UPawulos nabanye babonisa ngendlela awabo amava nokuqonda kwavakala ngayo ngokwaseziBhalweni. Banika ulwazi, baza baphikisana baxoxa. Ukuhlanganisa ubungqina babo nesiBhalo okwakunika ngokushumayela, nokufundisa, nokuxoxa kwaba namandla kakhulu. Njengoko iindawo zeBhayibhile zibonisa, ezinye zeenkokeli zenkolo zazinomona ngegunya labapostile nesiphumo samandla ababenawo phezu kwabantu, bonke abamaYuda nabeeNtlanga.

IBandla iSeventh-day Adventist linembali eqinileyo, nalo, yokukhuthaza ubungqina nokuchazwa kwesiBhalo ngokwenza izinto ezimbini, ukushumayela nokufundisa okanye ukwabelana. Ukuhlanganiswa kweSikolo SeSabatha nenkonzo yentshumayelo nezinye iintlanganiso zeSabatha (ezolutsha, umzekelo) kunika isiseko semfundo ecwangcisiweyo kunqulo lweSeventh-day Adventist. Nangona oku kudinga ukugqityezelwa ngamanye amava okufunda, kuyafuneka kumava okufunda ngeSabatha.