---
title:  Ixesha Lokufumana Uzinzo
date:  16/12/2020
---

UYesu wawuhlonipha wawuphakamisa umthetho kaThixo (Mat. 5:17, 18). Kanti ke, uYesu wazinika umngeni iinkokeli zenkolo ngenxa yendlela eziwuchaza ngayo umthetho. Akukho namnye umngeni owawusoyikisa kwisimiso ngaphezu kokukhetha awakwenzayo ekugcinweni kweSabatha. Izindlu zesikhungu zazingasilele ekuyenzeni iSabatha ibe lithuba lokufundisa—iTorah yayifundwa ichazwe rhoqo. Ababhali nabaFarisi babesazi incwadi yomthetho. Sekunjalo, uYesu wehla nzulu kakhulu kwimfundiso yaKhe yemini yeSabatha kubalandeli baKhe.

`Funda: Mateyu 12:1–13 noLuka 13:10–17. Wayefundisa ntoni uYesu ebantwini ngexesha laKhe, nakuthi namhlanje, ngezi ziganeko?`

Iimbambano ezazijikeleze ukuphilisa kukaYesu ngeSabatha zakhokelela kwiingxoxo ezibalulekileyo zasemoyeni ngemvelo yesono, isizathu sokufuneka kweSabatha, ulwalamano phakathi kukaYesu noYise, nemo yegunya likaYesu. Ingqondo kaYesu ngakwiSabatha ishwankathelwa kakuhle kwindima yethu yenkumbulo yale veki: “Wayesithi kubo, ISabatha le yabakho ngenxa yomntu, asingumntu owabakhoyo ngenxa yeSabatha” (Marko 2:27, 28). Wayefuna ukucinezela ukuba iSabatha ayimele kuba ngumthwalo. “Yenziwa” (dalwa) yalithuba elilodwa lokuba abantu bafunde ngesimilo sikaThixo owayenzayo iSabatha baze bayifunde ngamava ngokuxabisa indalo yaKhe. Ngokuvusa imibuzo ngezenzo zaKhe, uYesu utyhalela abafundi baKhe, iinkokeli zamaYuda, nezihlwele ukuba bacinge nzulu ngesiBhalo nangokuthethwa lukholo lwabo nanguThixo. Kulula kakhulu ukuba nabani na kuthi aqamangeleke kwimithetho nemiqathango esenokungabi mibi yona ngokwayo, kodwa esuke yasisiphelo yona ngokwayo, endaweni yokuba yindlela esinga esiphelweni— kwaye isiphelo eso ikukwazi isimilo sikaThixo esimkhonzayo. Oku ke ngoko, kukhokelela ekumthobeleni kwethu okunyanisekileyo [uThixo] kusekwe ekuthembeni kwethu okuhle kobulungisa bukaKristu asinika kona.

`Kunjani ngokwakho ukugcina iSabatha? Ingaba ukuguqule kwaba yimini yokungenzi oku—yenza oku, kunokuba kube lixesha lokuphumla ngokwenene eNkosini nokuyazi ngcono? Ukuba kunjalo, ungayiguqula njani ukuze ukwazi ukuzuza okungaphezulu uThixo akulungisele kona?`