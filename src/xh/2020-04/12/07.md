---
title:  Ukujula Nomcabango
date:  18/12/2020
---

Funda: Ellen G. White, “ISabatha,” amaph. 281–289, Ulangazelelo Lwamaphakade. Akukho simiso sisesinye esasinikelwe kumaYuda esasithambekele ngokupheleleyo ukubahlula kwezinye intlanga njengeSabatha. UThixo wacwangcisa ukuba ugcino lwayo lubahlule njengabanquli baKhe. Yayizakuba luphawu lokwahluka kwabo kunqulo-zithixo, noqhagamshelwano lwabo noThixo wenene. Khon’ ukuze bayigcine ngcwele iSabatha, abantu bona ngokwabo kufuneka babe ngcwele. Ngokholo mababe ngabathabathi nxaxheba kubulungisa bukaKristu.” Xa umyalelo wawunikwa uIsrayeli, “Khumbula umhla wesabatha, ukuba uwungcwalise,” uYehova wabuya wathi kubo, “Noba ngabantu abangcwele kum.” Eks. 20:8; 22:31. Kungaloo ndlela kuphela eyayinokuthi iSabatha imbalule uIsrayeli njengabanquli bakaThixo.”—Ellen G. White, Ulangazelelo Lwamaphakade, iph. 283. “Ngoko ke iSabatha iluphawu lwegunya likaKristu lokusenza ngcwele. [ISabatha] inikwe bonke abo uKristu abenza ngcwele. Njengophawu lwegunya laKhe lokungcwalisa, iSabatha inikwe bonke abathi ngaYe uKristu babe yinxalenye kaIsrayeli kaThixo.”— Ulangazelelo Lwamaphakade, amaph. 288, 289.

**Imibuzo Yokuxoxwa**

`1. AmaSeventh-day Adventists akholisa ngokuchitha ixesha ethetha ngoku kungamkelekanga ukuba kwenziwe ngeSabatha. Hlela uludwe lwemiba enokubenza abagcini beSabatha baqwalasele kwiimfezeko ezixoxwe kwesi sifundo nezicinezela iSabatha njengamava afundisayo. Umzekelo: “Yintoni endiyenzayo ngeSabatha enokundenza ndifunde ngakumbi ngesimilo sikaThixo?”`

`2. Cinga ngezi zicatshulwa zingentla zivela kuEllen G. White. Zinika into ethi, asikuko ukugcina iSabatha ngokwesiqhelo okwahlula abagcini beSabatha ekuhlaleni. Bamele kuba njani abantu “abanenxaxheba kubulungisa bukaKristu” baza benziwa “ngcwele”? Kunanto ni yokwenza oku neSabatha?`

`3. Kungaziphi iindlela onokuthi utyebisa amava akho eSabatha? Phawula imigomo ibe mithathu ethi iqwalaselwe koko ongathanda ukukufunda ngokugcina iSabatha kwi-12 leenyanga ezilandelayo.`