---
title:  اندیشه هایی فراتر
date:  13/11/2020
---

«قلب بیش از همه چیز فریبنده و بسیار نابکار و فاسد است. اساتید مذهبی مایل نیستند که خود را آزموده و بسنجند تا ببینند آیا در ایمان هستند، و این یک واقعیت هولناک است که بسیاری به یک امید کاذب دل می بندند. برخی از آنها به یک تجربه قدیمی که سالها پیش در خداوند داشته اند، تکیه می کنند؛ اما وقتی زمان کنکاش قلب فرا می رسد، وقتی باید یک تجربه روزانه داشته باشند، چیزی برای برقراری ارتباط ندارند. به نظر می رسد، آنان فکر می کنند اقرار به حقیقت، آنان را نجات خواهد داد. هنگامیکه گناهان که خداوند از آنان بیزار است، تسلیم و مقهور شوند، عیسی در شما ساکن خواهد شد و او با شما و شما با او شام خواهید خورد (مکاشفه ۳: ۲۰). سپس شما قوت الهی را از عیسی بدست خواهید آورد، و در او رشد می کنید و قادر خواهید بود تا با موفقیت بگویید، متبارک باد خدایی که از طریق خداوند ما عیسی مسیح ما را کامروا ساخت. این بیشتر می توانست خداوند را خرسند کند اگر اساتید مذهبی [که نه سرد و نه گرم هستند] هرگز با نام او، از او دم نمی زدند. آنها دائماً همطراز پیروان وفاودار و با ایمان مسیح سنجیده میشوند. آنها مانع دیده شدن کافران میشوند، و فرشتگان شیطانی از وجود آنان سرمست و شاد هستند، و فرشتگان خدا تعلیم نادرست آنان را شماتت می کنند. اینها مانند لعنت و بلای موجود در خانه یا بیرون از آن هستند. آنها با لبهای خود و بیاناتشان به خدا نزدیک می شوند، در حالیکه قلبهای آنها از او دور است» (اِلن جی وایت، عطایای روحانی، جلد ۲، صفحه ۲۲۷).

**سؤالاتی برای بحث**

`۱. از مرقس ۷: ۱ تا ۱۳، آموختیم که عبادت دروغین، از قلب نشأت می گیرد. اگر عبادت از قلب انسان بر نیاید، خداوند عبادتی که فقط زبانی باشد را در نظر نمی گیرد. چرا انجیل و داستان مرگ عیسی به نیابت از ما قدرتمندترین راه برای آماده کردن قلبها برای دوست داشتن حقیقی خداوند می باشد؟`

`۲. برروی عقیده پرستش خدا «با روح و با حقیقت» بیاندیشید. آیا ممکن است که عبادت واقعی فقط انجام یکی از این دو روش باشد و یا انجام هر دو را می طلبد؟ اگر چنین است، چرا؟`

`۲. بله، قلبهای ما نیاز دارد در پرستش حقیقی خداوند درست و پاک باشد، اما این به چه معناست؟ آیا باید قبل از شروع عبادت خداوند صبر کنید تا با یک زندگی کاملاً بدون خطا با خداوند ارتباط برقرار کنید؟ به عبارت دیگر، چگونه پرستش واقعی می تواند کمک کند تا قلب شما در ارتباط با خداوند در جایگاه مناسب و شایسته قرار گیرد؟`