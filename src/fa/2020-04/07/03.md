---
title:  و آنها را برای فرزندان خود روشن سازید
date:  09/11/2020
---

سرانجام مزامیر در عهد عتیق آمد تا نقش مهمی را در زندگی مذهبی اسرائیل کهن بازی کند. آنان اغلب، در زمان عبادت، مخصوصاً در پرستشهای عمومی، دست جمعی همراه با ادوات موسیقی سرود میخواندند که در عهد عتیق چگونگی عبادت عمومی مردم بسیار مهم بود. اسرائیل به عنوان یک جامعه واحد عمل می کرد و آنان همه با هم عبادت می کردند.

مزمورها اساساً اشعار و غزلهایی برای سرودخوانی هستند. کلمه عبری برای مزمورها، Tehillim، به معنای «سرودهای پرستشی» میباشد. و هنگامیکه ما سرود های پرستشی را تقدیم خداوند می کنیم، هرکار دیگری که انجام می دهیم، خداوند را ستایش می کنیم.

`مزمور ۷۸: ۱ تا ۱۷ را بخوانید. پیام مهم این آیات چیست و چگونه با کل مسئله آموزش و پرستش همخوانی دارد؟`

نیت و هدف مشخصی در پیام مزمور ۷۸ وجود دارد. [متن قدیمی کینگ جیمز به زبان انگلیسی، در آیه ۲ از عبارت «گفته های تاریک کهن» استفاده کرده که به معنای اسرار کهن یا چیزی است که مرموز و در هاله ابهام قرار دارد. در ترجمه های تفسیری فارسی از عبارات «اسرار، معما، چیزهای پوشیده یا مخفی» استفاده شده است. ویراستار] در آیه ۲، آساف به اینکه چگونه می توانیم «معماهای کهن» را به اشتراک بگذاریم، که ممکن است چیزی مخفی و نامیمون را در ذهن تداعی کند که اینطور نیست، بلکه به مفهوم مبهم و نامشخص است، زیرا که در تاریخ زمانی می آید که وقایع مهم آن به مرور زمان اتفاق می افتد و پس از مدتی آن چیزهایی که مبهم بوده، آشکار می شود. در ترجمه های دیگر، به جای عبارت «تاریک» از «راز» و یا «حقایق شیرین کهن»استفاده شده است.

در اینجا نکته این است که در آموزش اسرائیل علاوه بر هر چیز دیگری، آموزش کودکان شامل تعلیم داستانهایی می شد که خداوند چگونه با قوم برگزیده خود سر و کار دارد.

`مزمور ۷۸: ۶ تا ۱۷ را بخوانید. چه درسهای ویژه ای را آنها به فرزندانشان می آموختند؟ و هدف نهایی این تعلیم چه بود؟`

`از جمله اهداف آموزش که در این متون مشاهده میشود اینست که کودکان می آموختند تا به خداوند اعتماد کنند و احکام او را نگاه دارند. چگونه ممکن است آیه ای مانند مکاشفه ۱۴: ۱۲ بازتاب دهنده همان ایده برای امروز ما باشد؟`