---
title:  زیبائی قدوسیت
date:  11/11/2020
---

`اول تواریخ باب ۱۶: ۱ تا ۳۶ را بخوانید. سعی کنید این صحنه را در ذهن خود مجسم کنید. آیا شما آن را صحنه ای جدی و با ابهت، ترسناک، و یا جشن و شادمانی تصور می کنید؟ در چه صورتی می تواند ترکیبی از هر دو باشد؟ از این صحنه در مورد عبادت چه می توانیم بیاموزیم و چگونه باید تعلیم دهیم و حتی عبادت را تجربه کنیم؟`

خیمه محل عبادت بود، جایی که خداوند در اسرائیل کهن در آنجا ساکن بود، جایی که نقشه نجات برای آنان آشکار شد. پس اساس عبادت و آموزش پرستش باید عیسی مسیح و نقشه نجات بشریت باشد، که همه از پیش در مراسم خیمه پیش بینی شده بود. هر کار دیگری که خداوند برای ما انجام داده است، شایسته تکریم و ستایش است، همه اینها بدون امید به حیات ابدی که توسط مرگ فداکارانه مسیح به نیابت از ما برروی صلیب به ما هدیه داده شده است، بی معنا و بی ارزش است.

همچنین به قدرت«بشارت» در آیه توجه کنید: تمام دنیا باید درباره خدای اسرائیل آگاهی می یافت.

`به اول تواریخ باب ۱۶: ۲۹ نگاه کنید: «وصف جلال نام خداوند را بگویید! هدیه بیاورید و به حضور او بیایید! خداوند را در فرّ قدوسیتش بپرستید!» شکوه[فرّ] قدوسیت؟ این به چه معنا می تواند باشد؟`

در وهله نخست بیاندیشید که گناه چقدر زشت، مضر، و منحط کننده است. همچنین، برای ما الان دشوار است تا تصور کنیم که مراسم پرستشی قومهای اطراف اسرائیل چقدر اهریمنی، دهشتناک و منحط بوده است، مناسکی که شامل همه چیز می شده است از جمله قربانی کردن کودکان. و بدون تردید، این مسائل منعکس کننده و آشکار کننده آنچه بود که آنان پرستش می کردند.

در مقابل، اسرائیل کهن قرار بود تا به دور از آداب و رسوم شیطانی ملت های پیرامون خود بوده و قومی مقدس باشد. آنها می بایستی با تمامی دل، جان و روح مقدس باشند؛ این همان چیزی است که در پیشگاه خداوند به عبادات آنان معنا و مفهوم و شکوه می بخشد. بارها، بارها انبیا عهد عتیق مردمان فاسد و گناهکار را که خداوند را با قلبهای دور از او پرستش می کردند، توبیخ و نکوهش کردند.