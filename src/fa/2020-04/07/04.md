---
title:  در روح و حقیقت
date:  10/11/2020
---

یکی از شگفت انگیزترین روایت ها در عهدجدید این است که عیسی چگونه به جانهای رنجدیده خدمت می کرد که در داستان عیسی و زن در کنار چاه یافت می شود.

`یوحنا ۴: ۷ تا ۲۶ را بخوانید. عیسی در اینجا در باره عبادت چه چیزی به زن میگوید؟ در واقع، چه چیزی منجر به شروع بحث آنها در باره موضوع پرستش می شود؟`

اگرچه زن سعی می کند تا موضوع را با صحبت کردن در مورد عبادت تغییر دهد، عیسی از تاکتیک او استفاده میکند تا حقایق عمیق و مهمی را درباره عبادت و آنچه مربوط به آنست را بیان کند. شاید مهمترین هدف حیاتی ما در زندگی همان چیزی باشد که او در یوحنا ۴: ۲۴ گفته است: «خدا روح است، و هر که او را می پرستد باید با روح و راستی عبادت نماید».

عبادت واقعی پروردگار باید «در روح» باشد، یعنی ناشی از عشق به خدا و تجربه شناختن شخصی او باشد.«تنها مذهبی از جانب خداست که انسان را بسوی خدا سوق دهد. به منظور خدمت درست به او، ما باید تولد تازه در روح القدس داشته باشیم. این امر نیاز به تقدس و تطهیر قلب و تازگی ذهن دارد، تا به ما توانایی شناخت و دوست داشتن خدا را بدهد. این امر به ما اشتیاق و تمایل اطاعت کامل از همه الزامات او را خواهد بخشید. و این عبادت واقعیست زیرا ثمره کار روح القدس است» (اِلن جی وایت، آرزوی اعصار، صفحه ۱۸۹).

در عین حال، پرستش باید «در روح حقیقت» باشد. ما باید علم صحیح شناخت خدا را داشته باشیم، اینکه او کیست و چه چیزی از ما می خواهد. به عبارت دیگر، اصول عبادی نیز درگیر این مسئله است. (برای مثال، چقدر پرمعناست که بدانیم ما خدایی را عبادت می کنیم که انسان را تا ابد در آتش جهنم نمی سوزاند).

بنابراین، در اینجا دو عامل مهم در عبادت را می بینیم: تجربه ای که از شناخت و اطاعت خدا ناشی شود و حقایق آشکاری را در مورد خداوند برای ما هویدا می کند. روح بدون حقیقت می تواند به گرایشهای عاطفی سطحی منجر شود که بیش از هر چیز دیگری برروی عواطف ناپایدار و بی ثبات بنا میشود. در مقابل، حقیقت بدون روح می تواند به یک ظاهرپرستی بی جان منجر شود. از اینرو، ما به هر دو نیاز داریم.

`چگونه می توانید به کسی بیاموزید که «در روح و حقیقت» پرستش کند؟ در چه مواردی ممکن است یک فرد بر روی یکی بیش از دیگری تاکید کند؟`