---
title:  پرستش در آموزش
date:  07/11/2020
---

### مطالعه این هفته
دانیال ۳؛ مکاشفه ۱۴: ۶ تا ۱۲؛ مزمور ۷۸: ۱ تا ۱۷؛ یوحنا ۴: ۷ تا ۲۶؛ اول تواریخ ۱۶: ۱ تا ۳۶؛ مرقس ۷: ۱ تا ۱۳.

> <p>آیه حفظی</p>
> «وصف جلال نام خداوند را بگویید، هدیه بیاورید و به حضور او بیایید! خداوند را در فرّ قدوسیتش بپرستید!» (اول تواریخ ۱۶: ۲۹).

پرستش جزیی از بشریت، بخشی از طبیعت انسان، حتی انسان سقوط کرده است. بدون شک، ما به عنوان موجوداتی خلق شده ایم، که به غیر از آزادی که توسط خداوند به ما داده شده است، مایل هستیم پروردگار را پرستش کنیم زیرا که او را دوست داریم و می دانیم که او شایسته عبادت است. چنین پرستشی می بایستی در دنیای قبل از ورود به گناه هم بسیار متداول بوده باشد، در آفرینشی که هنوز آلودۀ گناه، مرگ و نیستی نشده بود و انسانها رو در رو با خداوند بودند و با او ارتباط  نزدیک داشتند، آفرینشی که تصور آن برای ما که فقط دنیای آلوده به گناه را می شناسیم، دشوار است.

البته که هنوز امروزه در ما نیاز طبیعی به پرستش وجود دارد، اما مانند هر چیز دیگری در این جهان، آن هم بوسیله گناه پیچیده و مبهم و تحریف شده است، بدان معنا که ما به عنوان بشریت می توانیم چیزهای نادرست را پرستش کنیم و یا حتی پروردگار را به روشی که شایسته اوست ، پرستش و عبادت نکنیم.

از اینرو، چون پرستش در کانون زندگی مسیحیان قرار دارد، آموزش مسیحی باید با مسئله پرستش مرتبط باشد، و این موضوعِ درسِ این هفته ماست.