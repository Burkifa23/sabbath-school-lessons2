---
title:  بت پرستی در آموزش
date:  12/11/2020
---

اسرائیل کهن توسط مردمانی بسیار مذهبی احاطه شده بود، مردم چنان خود را وقف پرستش و عبادات خدایان خود کرده بودند که حتی فرزندان خود را هم برای آنها قربانی می کردند. این تسلیم و سرسپردگی بود، اینطور نیست؟

از اینرو، پرستش و عبادت واقعی خدای حقیقی، بخش مهمی از طرح محافظت یهودیان از گرفتار شدن در دام بت پرستی وعبادات دروغین ملت های پیرامون آنان بود. با اینحال، با وجود همه هشدارها، آنها همچنان به عبادت خدایان دروغین و بتها که بطور ویژه در موردشان به آنها هشدار داده شده بود، ادامه می دادند.

امروزه، در مورد ما چگونه است؟ چرا پرستش خدای حقیقی و بازگویی آنچه که او برای ما انجام داده، به ویژه در مواجهه با خطرات بت پرستی مدرن بسیار مهم است؟

`مرقس باب ۷: ۱ تا ۱۳ را بخوانید. چه اصلی در آیات ۷ تا ۹ وجود دارد که می تواند امروزه در زمینه آموزش مسیحی و خطر تعلیمات دروغین بکار رود که از دنیا گرفته شده است، که می تواند تاثیرات منفی و مخربی برروی عملکرد ایمان ما داشته باشد؟`

بسیاری از ایده های متفکرانه دنیای امروز بر اساس دیدگاه طبیعت گرایانه واقعیت می باشد.

بسیاری از رشته هایی که امروزه در مدارس تدریس می شوند از این دیدگاه مورد بررسی و مطالعه قرار می گیرند، که اغلب بدان مفهوم است که آنچه آموزش داده می شود متناقض با کتاب مقدس است. ما می توانیم اغوا شده و به پرستش ایده هایی بپردازیم که نظریه پردازی و استدلال نظری برروی آنها شده و برای عبادت ارائه شده اند. همچنین می توانیم از ذهنهای درخشان فیلسوفان، دانشمندان و ریاضیدانان که این نظریه ها از آنان تراوش میشود، الهام بگیریم. و مشکل اینجاست که اغلب این نظریه ها می تواند مغایر با کتاب مقدس باشد، اما به دلیل اینکه اکنون آنها را آموزش می دهند و اعتقاد بر اینست که صحیح هستند، مردم سعی دارند تا آنها را در تعلیم مسیحی بگنجانند. با اینحال، تنها کاری که می تواند انجام دهد، سازش و مصالحه ایمان است که اغلب به معنای تحریف کتاب مقدس است که تلاش می کند تاکتاب مقدس را با نظریه های فعلی تطبیق دهد.

`برخی از عقاید رایج امروز که مغایر عقاید کتاب مقدس هستند، چیست؟ و چگونه می توانیم به عنوان یک کلیسا از خود و سیستم تعلیمی خودمان در برابر آن محافظت کنیم؟`