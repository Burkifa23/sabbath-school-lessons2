---
title:  همه ما چیزی را می پرستیم
date:  08/11/2020
---

در ما حسی وجود دارد که بدون شک از ابتدا خداوند در وجود ما تنیده، اما همانند هر چیز دیگری آنهم توسط گناه از اصل خود منحرف شد و آن شوق پرستش است. واضح است که در آغاز ما باید تنها کسی را که شایسته پرستش است و پروردگار و خالق ما می باشد را عبادت می کردیم. اما با سقوط انسان همه چیز تغییر کرد.

اما، بله، همه ما چیزی را می پرستیم، هرچه که می خواهد باشد. این مطلب توضیح می دهد که چرا در طول تاریخ بشر و حتی امروز بشر به پرستش مبادرت ورزیده است. در مصر کهن، برخی از مردم فرعون را می پرستیدند؛ در برخی دوران ها، در سرزمینهای دیگری، مردم مجسمه های ماهی، خدایان چند سر و خدایان و بت های فرضی را می پرستیدند. برخی از مردم خورشید و ماه و ستارگان را پرستش می کردند.

امروزه، بیشتر مردم آنقدر آگاه و پیشرفته هستند که در مقابل مجسمه قورباغه تعظیم نکنند و آنرا نپرستندبا این وجود، این بدان معنا نیست که انسانها، حتی انسانهای دنیوی و غیر روحانی چیزهایی مانند موارد ذیل را عبادت نکنند: پول، قدرت، سکس، خودشان، ستارگان راک، هنرپیشه ها، سیاستمداران. هر آنچه را که ما بیشتر از هر چیز دیگری دوست داشته باشیم، و همه توجه خود را به آن متمرکز کنیم، و آنچه را که ما به خاطر آن زندگی می کنیم، همان چیزی است که ما آنرا می پرستیم. دیوید فاستر والس، نویسنده سکولار، هشدار می دهد که اگر چیز اشتباهی را ستایش و پرستش کنیم،«آن چیز شما را زنده زنده می بلعد».

`دانیال در باب ۳ در مورد اهمیت عبادت واقعی چه چیزی به ما می آموزد؟`

بدیهی است که سه پسر یهودی فرمان دوم (خروج باب ۲۰: ۴ تا ۶) را دقیقاً همانطور که منظور خداوند بود، جدی می گیرند و به جا می آورند. گذشته از این، این فرمان بخشی از ده فرمان است، و درست همطراز با فرمان ممنوعیت قتل،و سرقت و موارد دیگر می باشد. در واقع پرستش و عبادتِ شایسته آنقدر مهم است که در روزهای آخر، قبل از بازگشت دوباره مسیح، در کانون همه مسائل قرار خواهد داشت. بنابراین، آموزش مسیحی باید شامل تمام مسائل مربوط به پرستش باشد: این به چه معناست، و چگونه باید آنرا انجام دهیم، و چرا این مسئله مهم است، و چه کسی را باید عبادت کنیم؟

`مکاشفه باب ۱۴: ۶ تا ۱۲ را بخوانید. این آیات چه چیزی را درباره اهمیت مسئله پرستش در وقایع نهایی قبل از بازگشت دوباره مسیح به ما می آموزند؟`