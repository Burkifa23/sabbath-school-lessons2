---
title:  بدست آوردن دوباره آنچه که از دست رفته بود
date:  30/09/2020
---

هنگامیکه آدم و حوا تصمیم گرفتند پیام و سخن مار را بپذیرند و پیرو او باشند، در میان بسیاری از پیامدهای دیگر، با تبعید از کلاس درس خداوند مواجه شدند. به این فکر کنید که آدم و حوا بخاطر گناهی که مرتکب شدند، چه چیزهایی را از دست دادند. با درک سقوط بهتر میتوانیم هدف آموزش  را در عصر حاضر درک کنیم. علیرغم تبعید آنان از باغ عدن، زندگی در یک دنیای فانی ما را بسوی هدف جدیدی برای آموزش سوق میدهد.

اگر آموزش قبل از سقوط انسان در گناه، طریق خدا بودتا آدم و حوا با او و خصلت او و نیکوئی او آشنا شوند، پس، بعد از اخراج آنان، کار آموزش باید ایجاد رابطه مجدد بشریت با آن چیزها باشد و همچنین خلقت مجدد مابه شباهت خداوند باشد. علیرغم حذف فیزیکی حضور آنان از حضور خداوند، فرزندان خدا همچنان میتوانند او و خیریت های او و محبت او را بشناسند. از طریق دعا، خدمت و مطالعه کلام او، میتوانیم به خدای خود نزدیک شویم، همانطور که آدم و حوا در باغ عدن به او نزدیک بودند.

خبر خوب اینست که به خاطر عیسی مسیح و نقشه نجات، همه حیات ابدی را از دست نخواهند داد. ما به رستگاری و احیای مجدد امید داریم. پس آموزش مسیحی باید هرچه بیشتر شاگردان را بسوی عیسی  مسیح هدایت کند و آنچه او برای ما انجام داده و احیایی که به ما ارزانی می کند.

`دوم پطرس باب ۱: ۳ تا ۱۱ را بخوانید. با توجه به آنچه که بشر هنگام ترک و تبعید از باغ عدن از دست داد، ما از این آیات دلگرم کننده مطالب زیادی را درک می کنیم. پطرس از ما میخواهد که چه کاری را انجام دهیم، اگر احیای تصویر خداوند را در زندگی خود میخواهیم؟`

از طریق عیسی مسیح «هر آنچه را که برای حیات و خداپرستی نیاز داریم» به ما داده شده است. چه وعده خوبی! پطرس برخی از صفاتی را که باید داشته باشیم، نام می برد: ایمان، تقوا و معرفت، خداشناسی، خویشتنداری، پایداری و بردباری. همچنین توجه کنید که علم یکی از چیزهایی است که پطرس به آن اشاره می کند. البته این ایده به علم و دانش راستین منتهی می شود، که دانش شناخت مسیح است و از این رو نه تنها شبیه او می شویم بلکه می توانیم بایستیم تا دانش او را با دیگران به مشارکت بگذاریم.

`لحظه ای در مورد این واقعیت بیاندیشید که درخت ممنوعه همان درخت «شناخت نیک و بد» بود. این مطلب درباره این که چرا همه دانش ها خوب نیستند چه می گوید؟ چگونه میتوانیم تفاوت بین نیک و بد را بدانیم؟`