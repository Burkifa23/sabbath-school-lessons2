---
title:  از دست دادن پیغام
date:  29/09/2020
---

همانطور که در درس دیروز دیدیم، بر خلاف دستور واضح  خداوند، حوا، حتی از زبان خودش، آنچه را که آموخته بود را بی رمق ساخت. اگرچه حوا هر آنچه که خداوند به او گفته بود را به غلط تعبیر نکرد، ولی آشکار است که او آنرا به اندازه کافی جدی نگرفت. به سختی می توان در مورد پیامدهای اقدامات او مبالغه کرد.

بنابراین، وقتی حوا با مار روبرو شد، برای مار آنچه را که خداوند در مورد درختان باغ عدن گفته بود [اما نه بطور دقیق] تکرار کرد (پیدایش ۳: ۲، ۳). البته این پیغام، برای مار خبر جدیدی نبود. مار با فرمان آشنا بود و از اینرو کاملاً برای تحریف فرمان خداوند آماده بود، و از معصومیت حوا برای شکار او استفاده کرد.

`پیدایش باب ۳: ۴ تا ۶ را بررسی کنید. علاوه بر تکذیب مستقیم آنچه که خداوند گفته بود، مار چه چیز دیگری را بیان کرد، که بدیهی است، توانست حوا را فریب دهد؟ او برای فریب حوا از چه اصولی سوء استفاده کرد؟`

وقتی مار به حوا گفت که بخشی از پیغام و فرمان خداوند به آنها درست نیست، حوا میتوانست نزد خداوند برود و با او مشورت کند، و درباره صحت امر خداوند از او بپرسد. نکته زیبا و خوبی در مورد آموزش در باغ عدن وجود دارد: دسترسی شاگردان به معلم توانایشان مطمئناً فراتر از هر چیزی بود که اکنون می توانیم بر روی زمین تصور کنیم. اما، حوا به جای دوری جستن از مار، و به جای جستجوی کمک های الهی، سخن مار را می پذیرد. پذیرش سخن مار از سوی حوا، مستلزم شک و تردید حوا به خداوند و سخنان او بود.

در عین حال، آدم نیز در شرایطی بغرنج سرگردان شده بود. «آدم فهمید که یاور زندگیش از فرمان خداوند سرپیچی کرده است، و تنها ممنوعیتی را که خداوند به عنوان آزمون وفاوداری و محبت آنان نسبت به خویش تعیین کرده بود را نادیده گرفته است. ذهن او بشدت پریشان شده بود. او از این که چرا به حوا اجازه داده است تا از کنار او دور شود ماتم زده شد. اما حال، آنچه نباید رخ دهد، اتفاق افتاده بود؛ و او باید از حوا که در مصاحبت و همنشینی او شاد و خرسند بود، جدا شود. او چگونه میتوانست از حوا جدا شود؟» (اِلن جی وایت، مشایخ و انبیا، صفحه ۵۶). متاسفانه گر چه او فرق درست را از غلط می دانست ولی او نیز انتخاب اشتباهی داشت.

`در اینجا به این طعنه فریب دهنده بیندیشید: مار میگوید که اگر آنها از میوه درخت ممنوعه بخورند، میتوانند «همچون خدا» شوند(پیدایش ۳: ۵). اما آیا پیدایش ۱: ۲۷ نمی گوید که آنها  شبیه خداوند بودند؟ این مطلب در باره اینکه چگونه می توانیم به سادگی فریب بخوریم و چرا ایمان و اطاعت تنها مامن و حفاظ ماست، حتی هنگامی که بهترین آموزش را دیده باشیم، همانگونه که آدم و حوا از برخوردار بوده اند چه می گوید؟`