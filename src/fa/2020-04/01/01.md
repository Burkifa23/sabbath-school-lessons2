---
title:  آموزش در باغ عدن
date:  26/09/2020
---

### مطالعه این هفته
پیدایش ۲: ۷ تا ۲۳؛ پیدایش ۳: ۱ تا ۶؛ دوم پطرس ۱: ۳ تا ۱۱؛ دوم پطرس ۲: ۱ تا ۱۷؛ عبرانیان ۱۳: ۷، ۱۷، ۲۴.

> <p>آیه حفظی</p>
> «به یادآور که قدرت خدا چقدر عظیم است؛ او معلّمی است که همتا ندارد» (ایوب ۳۶: ۲۲).

اکثر شاگردان کتاب مقدس، داستان پیدایش باب ۱ تا ۳ و شخصیت های بازیگر آن را میدانند: خدا، آدم، حوا، فرشتگان، و مار. موقعیت در باغی با شکوه در فردوس به نام «عدن» واقع شده است. چیدمان و سیر تحولات داستان مجموعه ای از وقایع منطقی را دنبال می کند. خداوند می آفریند. خدا آدم و حوا را تعلیم می دهد. آدم و حوا مرتکب گناه میشوند. آدم و حوا از باغ عدن تبعید میشوند.

با این حال، با نگاهی نزدیکتر به اولین فصول کتاب پیدایش، خصوصاً از میان لنز آموزش، دیدگاه های بازیگران، چیدمان و داستان آشکار خواهد شد.

«نظام آموزشی که در آغاز جهان بنیان نهاده شد، قرار بود تا برای انسان در طول تاریخ الگویی بشود. به عنوان تصویری از اصول آن، مدلی از یک مدرسه در باغ عدن تاسیس گردید، که در خانه اولین والدین ما بود. باغ عدن کلاس درس و طبیعت کتاب درسی آن بود، پروردگار معلم بود و والدین خانواده بشری، دانش آموزان این مدرسه بودند» (اِلن جی وایت، آموزش، صفحه ۲۰).

پروردگار بنیانگذار، مدیر، و معلم این مدرسه نخستین بود. اما همانطور که میدانیم، در نهایت آدم و حوا معلم دیگری را برای خود انتخاب کرده و دروس غلطی را آموختند. چه اتفاقی افتاد، چرا، و چه چیزی را میتوانیم از این روایت آموزش بیاموزیم که بتواند امروز در زندگی به ما کمک کند؟