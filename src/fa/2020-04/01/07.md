---
title:  اندیشه هایی فراتر
date:  02/10/2020
---

«زوج مقدس نه تنها تحت مراقبت پدرانه خدا قرار داشتند بلکه به عنوان شاگردان، از سوی خالق دانای مطلق تعلیم می یافتند. فرشتگان با آنان ملاقات کرده و به ایشان اطمینان داده بودند که بدون هیچ مانعی می توانند با خالق خود مصاحبت داشته باشند. آنان سرشار از قدرتی بودند که به وسیله درخت حیات به ایشان داده شده بود و قدرت عقلانی ایشان کمی کمتر از فرشتگان بود. اسرار کائنات و « اعمال شگفت انگیز او که  در علم، کامل است » (ایوب ۳٧: ۱۶)، منبع پایان ناپذیر علم و سعادت را در اختیار ایشان قرار داده بود. قوانین و عملکرد طبیعت که مطالعه آن انسان را برای شش هزار سال به خود مشغول کرده است، از سوی خالق و حافظ جهان برای ایشان آشکار شده بود. آنان با برگ و گل و درخت گفت و شنود می کردند و از زندگی هر کدام اسرار مربوط به حیاتش را درک می کردند. آدم با هر موجود زنده از غول آساترین موجودی که در آب ها شنا می کرد تا ریزترین حشره ای که در پرتو آفتاب معلق است آشنا بود. او تمامی موجودات را نامگذاری کرده بود و با طبیعت و خلق و خوی آنان آشنا بود. شکوه و جلال خدا در آسمانها، سیارات بی شمار در چرخش منظمشان، « موازنه ابرها » اسرار مربوط به نور و صدا، روز و شب، همه برای مطالعه والدین اولیه ما گشوده بود. بر روی هر برگ درختان جنگل و یا هر سنگ کوهستان، در هر ستاره درخشان، در هوا و در زمین، نام خداوند نوشته شده بود. نظم وترتیب و آهنگ خلقت از حکمت و قدرت بیکران خداوند با ایشان سخن می گفت. آنان همواره چیزهایی را کشف می کردند که دلهایشان را از محبت خدا لبریز می کرد و احساس حمد و شکرگزاری را در باطن ایشان برمی انگیخت».

**سؤالاتی برای بحث**

`۱. اگر خدا از ابتدا قصد داشت تا مدرسه/ کار، فرصتی برای روبرو شدن بشر با وی و خلقت او باشد، آیا همچنان  ما امروزه در کار و شغل خود به این هدف خداوند توجه و عمل می کنیم؟ چگونه میتوانیم از طریق حرفه خود (با دستمزد، تحصیلات، داوطلبانه، خدمت، و غیره) با خداوند بهتر آشنا شویم؟`

`۲. هنگامیکه ما حیله گری ابلیس در باغ عدن را در نظر میگیریم، به راحتی با در نظر گرفتن ضعف انسانی خود میتوانیم ناامید شویم. آدم و حوا میدانستند که خداوند به آنان نزدیک است، با اینحال، آنها سخنان نصف نیمه حقیقت مار را پذیرفتند. چگونه ما که از چنین نزدیکی فیزیکی با او محروم شده ایم، هنوز میتوانیم از قدرت او بهره مند شویم تا به ما کمک کند بر وسوسه غلبه کرده و از آن سربلند بیرون بیاییم؟`

`۳. در مورد  مسئله  اقتدار و اینکه چرا اطاعت از آن بسیار مهم است، بحث و گفتگو کنید. چه اتفاقی می افتد هنگامیکه خطوط اقتدار و حاکمیت محو و نادیده گرفته شوند؟ چگونه می توان از اقتدار سوءاستفاده کرد و چگونه میتوان به آن پاسخ داد وقتی که وجود دارد؟`