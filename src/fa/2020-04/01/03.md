---
title:  سَرَک کشیدن
date:  28/09/2020
---

یکی از تفریحات  بزرگ برای بسیاری از معلمان چیدمان کلاس های درس آنان است: آویزان کردن تابلوهای اعلانات، مرتب کردن لوازم، و آراستن فضاها در مطلوب ترین شکل. هنگامیکه ما با دیدگاه خداوند کلاس باغ عدن را نگاه می کنیم، می بینیم که او با دلسوزی و مراقبت محیط آموزشی را برای آدم و حوا آماده کرده بود. او دوست داشت تا محیطی زیبا آنها را احاطه کند. میتوانیم تجسم کنیم که گلها، پرندگان، حیوانات، و درختان چه محیط زیبایی را برای آدم و حوا بوجود آورده بودند تا بیشتر درباره جهان و خالق آن بیاموزند.

با این وجود یک تغییر ناگهانی از باب ۲ پیدایش به باب ۳ پیدایش رخ داده است. ما فهرستی از کلیه برکات و نعمت هایی که خداوند با نیت الهی ایجاد کرده بود را تهیه کردیم. اما در پیدایش ۳: ۱ نیز نسبت به آزادی انتخاب انسان آگاه میشویم که توسط خدا مهیا شده بود. حضور مار به عنوان «مکارترین و حیله گرترین جانور صحرا»، خارج شدن از زبانی است که قبلاً بکار رفته بود. کلماتی مانند «خیلی خوب» و «شرم نداشتند» و «دلپذیر» صفت هایی هستند که برای توصیف خلقت خداوند در فصل های قبل بکار رفته اند. ولی حالا با وجود مار، لحن تغییر می کند. کلمه «زیرک» همچنین در برخی از نسخه ها به عنوان «حیله گر یا مکار» ترجمه شده است.

بطور ناگهانی عنصری منفی به آنچه که تا حالا کمال محض بوده معرفی می شود.

در همسنجی، کتاب پیدایش خداوند را بعنوان متضاد با «مکر» معرفی میکند. انتظارات خداوند از این زوج در باغ عدن بطور برجسته ای صریح و واضح است. ما از فرمان خدا در پیدایش باب ۲: ۱۶، ۱۷ می دانیم که او یک قانون کلیدی تعیین کرد که میبایستی از آن پیروی کنند، و آن هم این بوده که از درخت ممنوعه میوه ای نخورند.

فارغ از این که چه چیزی از این داستان استنباط کنیم، یک چیز برجسته بود: آدم و حوا به عنوان موجوداتی بودند که از دیدگاه اخلاقی با آزادی اختیار خلق شده بودند، موجوداتی که قادر بودند تا بین اطاعت و نافرمانی یکی را انتخاب کنند. از اینرو، درست از همان ابتدا، حتی در دنیای قبل از گناه، ما میتوانیم این واقعیت را در آزادی اختیار بشر ببینیم.

`در پیدایش فصل ۳: ۱ تا ۶، تشریحاتی را بررسی کنید که مار از آنها استفاده، و بعداً حوا آنها را تکرار کرد. در باره اطلاعاتی که مار به حوا ارائه می کند، چه چیزی توجه شما را جلب میکند؟ درباره نظر حوا نسبت به درخت شناخت خوب و بد، چه چیزی توجه شما را جلب می کند؟`

در پیدایش ۲: ۱۷، خداوند به آدم گفت اگر از میوه درخت شناخت خوب و بد بخورد «مطمئناً خواهد مرد». وقتی حوا در پیدایش باب ٣ آیه ٣، فرمان را تکرار کرد، او تاکید و شدت فرمان را ابراز نکرد و واژه «مطمئناً» را حذف نمود. در پیدایش ۳: ۴ مار در ضدیت محض با خداوند، آنچه را که خدا گفته بود تحریف کرد. بنظر گرچه حوا از خدا در باغ تعلیم یافته بود، ولی او آنچه را که آموخته بود آنطور که باید جدی نگرفته بود، با توجه به لحن زبانی که او بکار برد.