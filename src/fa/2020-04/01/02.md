---
title:  اولین مدرسه
date:  27/09/2020
---

کاملاً قابل درک است که باغ را به عنوان کلاس درس ندانیم، به ویژه جایی مانند باغ عدن، که سرشار از چیزهای ارزشمندی از خلقت خداست که فساد نمی پذیرد. از دیدگاه امروزی ما تصور این موضوع دشوار است که بدانیم، چه مقدار این موجودات سقوط نکرده، در یک دنیای انحطاط نیافته، که مستقیماً توسط پروردگارشان تعلیم داده شده بودند، باید در آن «کلاس درس» آموزش دیده باشند.

`پیدایش باب ۲: ۷ تا ۲۳ را بخوانید. چه چیزی در مورد هدفمندی خداوند در خلقت، سکنی دادن و بکارگیری آدم در باغ عدن توجه شما را جلب می کند؟`

خدا، مرد و زن را در شمائل خود آفرید و به آنها خانه و کاری برجسته و معنادار داد. وقتی تعامل و همکاری معلم- شاگرد را در نظر بگیرید، این یک رابطه ایده ال است. خداوند قابلیت ها و توانایی های آدم را میدانست زیرا او آدم را آفریده بود. او می توانست آدم را تعلیم دهد بخاطر اینکه می دانست که آدم می تواند قابلیت خود را بطور کامل درک کند.

خدا به انسان مسئولیتی سپرد، اما او همچنین سعادت و خوشبختی انسان را می خواست. و شاید مسئولیتی که به او سپرده شده بود سهمی در شادی او ایفا کرده بود. و گذشته از هر چیز، چه کسی رضامندی و شادی بدست نمی آورد، حتی از مسئولیت هایی که به او داده شده باشد و آنگاه وفادارانه آنها را به انجام رساند؟ خدا شخصیت آدم و آنچه که او برای رشد نیاز داشت را میشناخت، بنابراین، به آدم وظیفه مراقبت و نگهداری باغ عدن را سپرد.«سپس خداوند آدم را در باغ عدن گذاشت تا در آن زراعت كند و آن را نگهداری نماید» (پیدایش ۲: ۱۵). برای ما که فقط در دنیای گناه و مرگ زندگی می کنیم دشوار است تا بدانیم که کار و درس آدم باید شامل چه چیزهایی بوده باشد در حینی که کار می کرد و از خانه باغ مراقبت بعمل می آورد.

در پیدایش باب ۲: ۱۹ تا ۲۳، خدا حیوانات را برای همیاری آدم آفرید، و همچنین حوا را به عنوان همسر آدم آفرید. خدا میدانست که آدم به مصاحبت و یاری جفت خود نیاز دارد، از این رو زن را آفرید.

خدا همچنین می دانست که انسان رابطه ای نزدیک با او نیاز دارد، بنابراین او فضایی صمیمی در محدوده باغ عدن برای مراوده با انسان ایجاد نمود. همه اینها بیانگر هدفمندی خداوند در آفرینش و عشق و محبت او نسبت به بشریت است. بازهم، با توجه به فاصله زیاد بین ما و باغ عدن، تصور آن مکان که باید شبیه چه بوده باشد، دشوار است، گرچه تصور آن باید مهیج باشد، اینطور نیست؟

`اگرچه بسیار از عدن دور شدیم، اما همچنان می توانیم از طبیعت درس هایی بگیریم. برخی از این درسها چه هستند و چگونه میتوانیم از آنها بهره ببریم در حالی که آنها را از طریق لنزهای آیات  کتاب مقدسی تعبیر می کنیم؟`