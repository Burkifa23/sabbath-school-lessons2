---
title:  زمانی برای شگفتی
date:  13/12/2020
---

آیا تا به حال از این موضوع شگفت زده شده اید که چرا خداوند تصمیم گرفت تا دو روایت از خلقت را در دو فصل اول پیدایش بدهد که با هم در هماهنگی هستند؟ در پیدایش باب ۱ هفته خلقت و شکوفائی حیرت آور زمین را بازگو می کند که به آن شکل داده شد و بعد حیات، که در روز ششم با خلقت مرد و زن به اوج خود رسید. پیدایش باب ۲ به همان شرح حال می پردازد اما با دیدگاهی متفاوت که بر روز ششم بطور خاصی تمرکز دارد. اینک آدم در مرکز تصویر قرار دارد و توضیح داده شده که گویا هر چیزی برای مرد و زن در آنجا وجود دارد: باغ، رودخانه ها، و حیوانات.

داستان خلقت بسیار عمیقتر از یک شرح حال ساده است. ابتدا، ما از خالق توانا و هنرمند خود می آموزیم که چشمانی دارد که زیبایی را در کمال آن می بیند. سپس خدایی را ملاقات می کنیم که خواهان رابطه انسانها با یکدیگر و با خالق خود است، او میخواهد تا انسانها یکدیگر را دوست داشته باشند، به یکدیگر محبت کنند و مراقبت همدیگر و تمام خلقت باشند.

`پیدایش باب ۱ و ۲ را بخوانید و سپس بازتاب دهید که چگونه اولین سبت (پیدایش ۲: ۱ تا ۳) با اولین داستان خلقت در قبل پیوند دارد و بعد به دومین روایت خلقت پیوند خورده است. نتیجه گیری های شما چگونه می تواند به شما کمک کند تا معنی برکات روز سبت و تقدس آنرا درک کنید؟`

خود را به جای آدم و در کنار حوا تصور کنید. اولین روز حیات شما، اولین روز زندگی شما با همسرتان، و اولین روز زندگی شما با خداوند است! روزی برای تعلیم! شما شروع به آموختن از خدایی می کنید که توانست چنین زیبایی هایی را خلق کند. شما در یک آن، یک فیل، و در لحظه بعد یک قورباغه را می بینید، همه منحصر بفرد هستند. شما وقتی قیافه مضحک زرافه و یا گاومیش را می بیند، تبسم می کنید. شما با دیدن زیبایی و عظمت و گوناگونی رنگها و اشکال، سمفونی صداها در حیرت و شگفتی سکوت می کنید؛ شما از طعم ها، مزه ها و رایحه ها لذت خواهید برد و از دیدن و کاوش در تار و پود هستی شادمان و مسرور خواهید شد. و مهم تر از همه، شروع به آموختن می کنید که چه ارتباطی بین مسئولیت پذیری، مراقبت و عشق وجود دارد.

اینها را با خالق خود تجربه می کنید؛ و سه مفهوم مهم گفته شده را نسبت به سایر مخلوقات به کار می بندید. در ابتدا روز سبت نمی توانست یک تجربه منفعل و مجهول برای آدم و حوا باشد. این فرصتی از طرف خداوند برای آنان بود تا در آن فقط با خدای خود رابطه برقرار کنند و تمام توجه خود را بر او متمرکز کنند. زمانی برای آنان بود تا مبهوت خالق خود شوند.

`فهرست تعالیم مختلفی را بیان کنید که آدم و حوا در طی روز سبت فرصت یادگیری آنرا داشتند. کدامیک از این فرصتها در زمان حال حتی به شکل دیگری وجود دارد؟ چگونه آن چیزهای می توانند سبت های شما را غنی و پربار سازند؟`