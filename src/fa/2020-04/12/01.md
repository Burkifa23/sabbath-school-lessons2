---
title:  'سبت: تجربه و زندگی با خصوصیت های خدایی'
date:  12/12/2020
---

### مطالعه این هفته
پیدایش ۱، ۲؛ خروج ۱۶: ۱۴ تا ۲۹؛ اشعیا ۵۸: ۱ تا ۱۴؛ متی ۱۲: ۱ تا ۱۳؛ لوقا ۱۳: ۱۰ تا ۱۷.

> <p>آیه حفظی</p>
> «و به آنها فرمود: سبت برای انسان به وجود آمد، نه انسان برای سبت. بنابراین پسر انسان صاحب صاحب اختیار روز سبت هم هست»(مرقس ۲: ۲۷، ۲۸).

جودی در روز فارغ التحصیلی تنهاایماندارادونتیست روز هفتم بود، و او تصمیم گرفت تا در رویدادهای اجتماعی روز شنبه شرکت نکند و این باعث شد تا باورهای او برای دیگران بسیار مشهود شود.

یک روز، یکی از دوستانش بنام گِیل با او تماس گرفت. شوهر گِیل قرار بود به مدت شش هفته به خارج از شهر برود، و او از جودی پرسید که آیا او می تواند در این مدت جمعه شبها را با او بگذراند، زیرا او می دانست که جودی جمعه بعدازظهرها «هیچ کاری» برای انجام دادن ندارد.

به مدت چهار هفته هرجمعه شب آنها با یکدیگر غذا خوردند، موسیقی نواختند، تجربیات مسیحی خود را با یکدیگر به اشتراک گذاشتند و بطور کلی از مشارکت با یکدیگر لذت بردند. در هفته پنجم، گِیل به جودی گفت که او در مرکز شهر مشغول خرید بوده است، و آنگاه به ساعتش نگاه کرد. آه، چه خوب، او فهمید که زمان سبت خیلی نزدیک است. او ناگهان فهمید که طی چهار هفته گذشته چیز جدیدی را در زندگی مسیحی خود تجربه کرده است. او در ایمان خود رشد کرده بود، و بیشتر در مورد خدای خود آموخته بود و ایمان او بُعد عمیقتری یافته بود. سبت فرصتی برای تعلیم و رشد رابطه شخصی او با خدا شده بود.

این حکایت جالب درباره این موضوع است که چگونه می توانیم به سبت نه فقط به عنوان یک روز استراحت بلکه به عنوان وسیله ای برای آموزش نیز بیاندیشیم.