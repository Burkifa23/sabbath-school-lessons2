---
title:  اندیشه هایی فراتر
date:  18/12/2020
---

«خدا کلیسای خود را امروز فراخوانده است، تا مانند چراغی بر روی زمین بتابد، همانطور که او اسرائیل باستان را فراخواند. توسط کنار زنندۀ توانایِ پرده حقیقت، پیامهای فرشته اول، دوم و سوم، آنان را از کلیساها و دنیا جدا کرده است تا آنان را به جایگاه مقدس خود نزدیک کند. او آنان را امانتدار شریعت خود کرده و در این زمان، حقایق بزرگ نبوی را به آنان سپرده است. همانند الهام های مقدسی که به اسراییل کهن سپرده شد، اینها اعتقاد و امانتی مقدس هستند که باید به جهانیان اعلام شود.

«سه فرشته باب ۱۴ مکاشفه، نماد مردمی هستند که نور و روشنایی پیامهای خدا را می پذیرند و به عنوان ماموران و عاملان او در چهارگوشۀ زمین پیام هشدار او را اعلام میکنند. مسیح به پیروانش اعلام می کند: «شما نور جهان هستید» (متی ۵: ۱۴). صلیب جلجتا خطاب به هر جانی که مسیح را قبول کند، میگوید:ارزش روح را ببین. به تمام نقاط دنیا بروید و این مژده را به تمام مردم اعلام کنید» (مرقس ۱۶: ۱۵). هیچ چیز نباید مانع شما شود. این تنها کار مهم زمان ما است؛ محبتی که مسیح برای رستگاری روح انسانها با نثار جانش آشکار ساخت، همه پیروانش را ترغیب خواهد کرد.

« مسیح همه را می پذیرد، و با شادمانی میپذیرد! هر عامل انسانی که خود را تسلیم و وقف او کند را می پذیرد. او انسان را به اتحاد باالوهیت میرساند، تا بتواند اسرار محبت مسیحِ جسم پوشیده را به  جهان اعلام کند. از او سخن بگوئید، دعا کنید، سرود بخوانید، و دنیا را با پیام حقیقت او پر کنید، و کماکان آن پیام را تا مناطق دوردست اعلام کنید».- الن جی وایت، اندرزهایی برای کلیسا، صفحات ۵۸ و ۵۹.

**سؤالاتی برای بحث**

`۱. اغلب ادونتیست های کلیسای روز هفتم وقت خود را صرف کارهایی می کنند که در روز سبت جایز نیست. مجموعه ای از سوالات را مطرح کنید که توجه رعایت کنندگان سبت را به نظریات مورد بحث در این درس جلب کند و سبت را به عنوان یک تجربه تعلیمی تاکید کند. به عنوان مثال:«چه کاری من در روز سبت انجام دهم که این امکان را برایم فراهم آورد تا بیشتر درباره شخصیت خداوند آگاهی یابم؟»`

`۲. به اظهارات اِلن جی وایت که در بالا ذکر شده توجه کنید. آنها اظهار میدارند که فقط ظاهراً و به عنوان یک رسم و عادت، نگاه داشتن سبت نمی تواند رعایت کنندگان روز سبت را در جامعه متمایز کند. افراد چه باید بکنند تا  «شریک عدالت مسیح» بوده و مقدس باشند؟ این چه ارتباطی با سبت دارد؟`

`۳. از چه شیوه هایی می توانید تجربه خود را در روز سبت پر بارتر و غنی تر سازید؟ سه هدف را مشخص کنید که توجه و تمرکز آنها بر روی چیزی باشد که شما مایل هستید از طریق رعایت روز سبت در دوازده ماه آینده بیاموزید.`