---
title:  زمانی برای آموختن اولویت ها
date:  15/12/2020
---

فراز و نشیب های تجربه قوم اسرائیل با خدا ارتباط نزدیکی با نحوه ارتباط آنان با سبت داشت. خدا عدم تمایل آنان به تکریم روز سبت و رعایت آن را به عنوان نشانه ای از نبودن ارتباط بین او و آنان تلقی می کرد (ارمیا ۱۷: ۱۹ تا ۲۷). همچنین تعهد تازه آنان نسبت به تقدس و نگه داشتن روز سبت بخشی از فرآیند ترمیم رابطه آنان با خدا بود، که نشانه ای بود مبنی بر اینکه اولویت ها درست بودند. اشعیا ۵۸ مقایسه جالبی را به تصویر می کشد.

`اشعیا باب ۵۸: ۱ تا ۱۴ را بخوانید. خداوند در خصوص قوم خویش چه می گوید که به امروز ما نیز مربوط میشود؟`

بنی اسرائیل در عبادات و روزه داری به عنوان پیروان خداوند به نمایش در می آیند، اما نحوه زندگی آنها نشان می دهد که تنها حرکات صحیح رفتاری از خود نشان می دهند که عاری از خلوص قلبی در تعهد به احکام خدا بود. اشعیا در ادامه باب ۵۸، سعی دارد تا آنچه که خداوند از قوم خویش انتظار دارد را نشان دهد.

این تمام آنچه که خداوند انتظار دارد، نیست. اشعیا باب ۵۸: ۱۳، ۱۴ را بخوانید. چرا خداوند در پایان باب ۵۸ به سبت توجه و بر آن تمرکز می کند؟ در اینجا، نبی از عباراتی استفاده می کند که در بقیه فصل، مشابه آن بکار گرفته شده است: «خشنودی خود را» به جا نیاور؛ «به راههای خود» رفتار نکنید؛ «لذت خود را نجوئید و سخنان بیهوده بر زبان نرانید» ، نبی در اینجا هشدار می دهد. به عبارت دیگر، روز سبت، زمان آن نیست که عبادتی را از روی عادت و روال همیشگی بجا آورد، و زمان تفکر در اندیشه های خویش و زندگی بدون ارتباط با خدایی که عبادت می کنید، نیست. سبت باید روز «لذت و شادمانی» و مایه خوشی باشد و «محترم» شمرده شود. در بقیه آیات، سبت در مورد لذت شناخت ذات خداوند و اهداف اوست و سپس زندگی در ذات او، و ارتباط با دیگران بر اساس اهداف اوست. دانستن چگونگی رعایت روز سبت و عبادت در این روز کافی نیست. یادگیری باید بر زندگی تاثیر بگذارد. سبت زمانی برای یادگیری و اولویت های است.

`آیا شما از روز سبت لذت می برید؟ اگر نه، چه کاری می توانید انجام دهید که آنرا تغییر دهید؟ آیا شما یادگرفته اید که به روز سبت «احترام» گذاشته و آنرا را تکریم کنید؟ در مورد مفهوم روز سبت در کلاس بحث و گفتگو کنید. تا آنجا که می توانید عملاً آنرا نشان دهید.`