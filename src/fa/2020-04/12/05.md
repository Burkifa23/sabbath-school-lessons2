---
title:  زمانی برای یافتن تعادل
date:  16/12/2020
---

عیسی به شریعت خداوند احترام می گذارد و آنرا تایید می کند (متی ۵: ۱۷). با این وجود، عیسی همچنین رهبران مذهبی را  بر سر تفسیرشان از شریعت خدا به چالش می کشد. هیچکدام از چالشهای او بیش از آنچه که او در روز سبت انجام داد، برای پایه های سلطه آنان تهدیدآمیز نبود. کنیسه ها نتوانستند از سبت به عنوان فرصتی برای تعلیم استفاده کنند، تورات بدون هیچ کم و کسری خوانده و تفسیر میشد. کاتبان و فریسیان کتاب شریعت خداوند را بخوبی می دانستند. با اینحال، عیسی خیلی بیش از آن  در روز سبت به آموزش پیروان خود پرداخت.

`متی باب ۱۲: ۱ تا ۱۳ و لوقا ۱۳: ۱۰ تا ۱۷ را بخوانید. عیسی در زمان خود به مردم، و امروز به ما با این وقایع چه تعلیم می دهد؟`

مشاجرات پیرامون کار شفای بیماران که عیسی در روز سبت انجام می داد، به بحث های روحانی مهم در مورد ماهیت گناه، دلیل حفظ روز سبت، رابطه عیسی و پدر و ماهیت اقتدار عیسی منجر می شود.

نگرش عیسی نسبت به روز سبت به خوبی در آیه مربوط به درس این هفته که ما آنرا حفظ کردیم، خلاصه شده است: «و به آنها فرمود: سبت برای انسان به وجود آمد، نه انسان برای سبت. بنابراین پسر انسان صاحب اختیار روز سبت هم هست»(مرقس ۲: ۲۷، ۲۸). او می خواست تاکید کند که سبت نباید باری بر دوش انسان باشد.

سبت به عنوان فرصتی منحصر بفرد برای مردم «برقرار گردید» تا از صفات و خصوصیات خداوند که سبت را به وجود آورده بود آگاه گشته و بطور تجربی ارزش خلقت او را درک کنند.

عیسی از طریق اعمال خود باعث پدید آمدن سوالاتی در ذهن شاگردان خود و رهبران یهود و جماعت حاضر میشد، بدین ترتیب آنها را مجبور می ساخت تا هرچه بیشتر درباره کتاب مقدس و مفهوم ایمان و پروردگارشان بیاندیشند. برای هر یک از ما بسیار آسان است که آنقدر در پی شریعت و اجرای دستورالعمل ها باشیم که شاید به خودی خود بد نباشند - البته ممکن است اینها ناخودآگاه برای ما تبدیل به هدف شوند و نه ابزاری برای رسیدن به هدف - که هدف را فراموش کنیم، پس هدف ما باید شناخت و آگاهی از شخصیت خدایی باشد که ما او را خدمت می کنیم. و این، منجر به اطاعت وفادارانه ما از او بر اساس اعتماد به شایستگی عدالت خواهی و نیکویی او برای ما بشود.

`شما چگونه سبت را نگاه می دارید؟ آیا شده که سبت برای شما فقط روزی برای انجام ندادن یکسری از کارها باشد، بجای زمانی برای آرامش در خداوند و شناخت بهتر او؟ اگر چنین بوده است، چگونه می توانید آنرا تغییر داده تا بتوانید از آنچه که خداوند برای شما در نظر گرفته، بهره بیشتری ببرید؟`