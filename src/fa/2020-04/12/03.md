---
title:  فرصتی برای کشف مجدد
date:  14/12/2020
---

وقتی از موسی خواسته میشود تا رهبری قوم بنی اسرائیل را برای خروج از مصر بر عهده بگیرد، بدیهی است که توده مردم دیدگاه خود را از دست داده بودند که عنوان فرزندان خدا را بر خود دارند. آنها نیاز داشتند تا دوباره کشف کنند که کیست آن خدایی که پرستش آنان را می طلبد و وعده های شگفت انگیزی در خصوص آینده می دهد. سبت یک تجربه مهم فراگیری در مسیر شناخت و مکاشفه مجدد برای آنان بود. همچنین سبت علامتی مشخص برای نشان دادن رابطه ویژه میان خدا و قومش به سایر ملتهاست.

تجربه مائده آسمانی منا تجلی شیوه خدا برای آموزش اسرائیلیان بود.

`در خروج باب ۱۶: ۱۴ تا ۲۹، چه درسهایی برای یادگیری قوم بنی اسرائیل وجود دارد؟`

خدا از طریق معجزه مائده آسمانی مَنّا هر روز فقط به اندازه کافی همان روز برای بنی اسرائیل خوراک مهیا می کرد. اگر او بیش از احتیاج روزانه آنان برایشان مهیا می کرد، شاید آنان فراموش می کردند که چه کسی هر روزه غذای آنان را تامین می کند. بنابراین، او این معجزه را هر روز برای آنان تکرار می کرد، و آنان توجه و مراقبت خدا را نسبت خود می دیدند. با اینحال، در روز سبت، اوضاع متفاوت بود، درست همانطور که این روز خاص و متفاوت بود. حال در این روز دو معجزه انجام میشد: در روز جمعه خوراک داده شده دو برابر روزهای دیگر بود، که خوراکی اضافی برای روز سبت بود که در اثر یک شب ماندن فاسد نمیشد. این باعث شده بود که بنی اسرائیل نسبت به خدایی که نجات دهنده آنان بود شگفت زده شوند و دوباره مفهومِ قومِ خدا بودن را درک کنند.

بنی اسرائیل باید چهل سال از آن مائده آسمانی تناول می کردند (خروج ۱۶: ۳۵). خداوند همچنین به موسی فرمان داد که مقداری خشک شده از مَنّا را نگه دارد تا به نسلهای آینده اسرائلیان یادآوری کند که چگونه خداوند آنان را مصر بیرون آورد و در بیابان خوراک داد (خروج ۱۶: ۳۲، ۳۳). این همچنین یادآور تجربه روز سبت به عنوان یک روز متفاوت و ویژه خواهد بود. موارد دیگری نیز وجود دارند که خداوند برای بنی اسرائیل ویژه بودن روز سبت را شفاف می سازد.

سبت شیوه ای بود که خداوند از طریق آن به بنی اسرائیل کمک می کرد تا هویت خود و خدای خود را دوباره به یاد آورند. از آنان خواسته شده بود که از روز مقرارت سبت پیروی کنند و آنرا مقدس نگه دارند، اما این در شرایطی میسر بود که آنان درک عمیقی از شخصیت خالق خویش داشته و رابطه ای ماندگار بر اساس عهد داشته باشند.

`شما با یک نوجوان صحبت می کنید، کسیکه سبت برای او «کسالت بار» است. او فقط سبت را به خاطر اینکه کتاب مقدس و والدینش می گویند باید رعایت کند.  در خصوص کشف(دوباره) سبت به عنوان یک تجربه مثبت یادگیری، چه پیشنهادی برای او دارید؟`