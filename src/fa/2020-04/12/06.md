---
title:  فرصتی برای جامعه
date:  17/12/2020
---

عیسی با حضورش در جلسات هفتگی کنیسه برای شاگردانش  الگوسازی کرد. پس از قیام او، حواریون مانند سایران پیروان عیسی کار او را ادامه دادند. کنیسه به یکی از مکانهای اصلی حضور رسولان برای مطرح کردن سؤالات مربوط به قیام مسیح مبدل شد، و سبت فرصت بزرگی را برای این  گردهمایی ها فراهم آورد تا گرد هم آیند و تعلیم گیرند. از این گذشته، عیسی، همان مسیح موعودی بود که به زبان عبری از او سخن گفته شده بود، مسیح موعودی که در کتب عهد عتیق در هر سبت در کنیسه ها از او یاد می شد و در باره او پیش گوئی شده بود. بنابراین، ایمانداران مکانی بهتر از کنیسه برای تبلیغ و بشارت عیسی نداشتند، به ویژه هنگامی که آنان به یهودیان و دیگران بشارت میدادند که «خداترس باشند» (اعمال ۱۳: ۱۶، ۲۶).

`به آیات ذیل نگاه کنید. این آیات در مورد نحوه بشارت پیروان عیسی در مجامع عمومی چه چیزی به ما می گویند؟ وقتی این متون را می خوانید، درباره مکان و افرادی که با آنان سخن می گفتند، بیندیشید که چه گفته شده و ثمرات آن چه بودند: اعمال ۱۳: ۱۴ تا ۴۵؛ اعمال ۱۶: ۱۳، ۱۴؛ اعمال ۱۷: ۱ تا ۵؛ اعمال ۱۸: ۴.`

شهادت پولس رسول هم شخصی بود و هم مطابق با متن کتاب مقدس بود. پولس تاریخ اسرائیل را با دقت شرح داد و گفتار خود را با «پدران ما» (اعمال ۱۳: ۱۷) در مصر آغاز کرد و تاریخ آنان را از زمان سکنی گزیدن ادامه داد تا به داوران، پادشاهان و به داود رسید و در گذز تاریخ به عیسی منتهی گردید که این گذار کامل بر این مطلب صحه می گذاشت که عیسی از نسل و تبار داود بود.

همچنین پولس و دیگران نشان دادند که چگونه تجربه و درک شخصی آنها منجر شد تا متن کتاب مقدس معنا و مفهوم پیدا کند. آنها به مردم آگاهی دادند، و به بحث و گفتگو پرداختند. آنان از طریق موعظه، تعلیم، و بحث های بسیار تاثیرگذار خودشان ترکیبی از شهادت های شخصی و کتاب مقدس را با مردم درمیان گذاشتند. همانطور که آیات  کتاب مقدس نشان می دهد، برخی از رهبران مذهبی یهودی و غیر یهودی نسبت به اقتدار و نفوذ رسولان در مردم و قدرت حاصل از آن حسادت می کردند.

کلیسای ادونتیست روز هفتم نیز از تاریخچه ای قدرتمندبا شهادت های تشویق کننده و تفسیر کتاب مقدس از طریق موعظه و تعلیم و بشارت برخوردار است. ترکیب برنامه های درسی کتاب مقدس در روز سبت همراه با جلسات الهی (موعظه) و سایر جلسات روز سبت (به عنوان مثال، جلسات جوانان) یک پایگاه رسمی قوی تعلیم و تربیت برای پرستش کلیسای ادونتیست روز هفتم می باشد. چه این باید همراه با دیگر تجربیات آموزشی تکمیل شود،امااین برای تجربه تعلیمی روز سبت ضروری است.