---
title:  آشکار کردن پدر
date:  25/10/2020
---

`مهمترین نکاتی که پولس رسول در ابتدای نامه خود به عبرانیان در مورد عیسی مسیح به آنها اشاره میکند، چیستند؟ (عبرانیان ۱: ۱ تا ۴).`

نویسندگان عهد جدید مکرراً برجستگی این ایده را تاکید میکنند: که عیسی مسیح به زمین آمد تا به بشر نشان دهد که پدر کیست. در زمانهای گذشته، مکاشفه خداوند از طریق انبیا به شیوه جزء به جزء به آشکار شده بود؛ با اینحال مکاشفه نهایی و کامل خداوند از طریق عیسی آشکار شد.

همچنین، عیسی به عنوان یک شخص، «فروغ جلال خدا و مظهر کامل ذات اوست» (عبرانیان ۱: ۳). ما به عنوان انسانهای گناهکار، نتوانستیم به جلال خداوند بطور کامل دست یابیم. عیسی مسیح به عنوان پسر تجسم یافته، شکوه و جلال خداوند را منعکس میکند. جلال خدا بطور خاموش در بشریت مسیح قرار گرفت تا بتوانیم با مشاهده آن شخصیت خدا را به وضوح درک کنیم.

عیسی مسیح همچنین «منعکس کننده جلال خدا و مظهر دقیق وجود اوست» (عبرانیان ۱: ۳). عبارت یونانیcharacter که در اینجا بکار برده شده است، گاهی اوقات نشان مُهری بوده که بر روی موم جا می انداخته و یا علامتی بوده که بر روی یک سکه ضرب می شده است. از این رو عیسی «نقش و تصویر دقیق وجود خداست» (عبرانیان ۱: ۳).

اگر بخواهیم پدر را بشناسیم، باید به دقت به کلام معلم بزرگ درباره او گوش فرا دهیم. و همچنین باید به معلم بزرگ خود چشم بدوزیم. پدر را می توان در پسر دید.

`عبرانیان ۱: ۱ تا ۴ را با دوم قرنتیان ۴: ۱ تا ۶ مقایسه کنید. در دوم قرنتیان ۴: ۱ تا ۶، مسیح چه کسی است، و ما از او چه می آموزیم؟`

در حالی که پولس و همکارانش به دیگران درباره خدا تعلیم می دادند، در پی این بودند تا تعالیم خود عیسی را درباره پدر بازتاب دهند. عیسی به عنوان «تصویر خدا» (دوم قرنتیان ۴: ۴)، شناخت خدای پدر را برای ما به ارمغان آورد. متشابهاً، پولس از تحریف و دگرگون کردن کلام خدا اجتناب ورزید و در عوض، حقیقت را بطور آشکار در مقابل قرار داد (دوم قرنتیان ۴: ۴).

درست همانطور که خدا، در آفرینش، نور را برای کنار زدن تاریکی بکار گرفت، او پسر خود عیسی را ارزانی داشت تا دیدگاههای غلط و اشتباه درباره خود را باطل و حقیقت را در مورد خود برای ما آشکار سازد. در «چهره مسیح»  است که ما شفاف ترین دانش شناخت خدا را کسب می کنیم (دوم قرنتیان ۴: ۶).

`عیسی مسیح، دقیقاً خدای پدر را آشکار می کند، کاری که ما هم فراخوانده شده ایم تا «بکوشیم تا مانند او باشیم» [و از خدا تقلید کنیم](افسسیان ۵: ۱). این مطلب به چه معناست، و چگونه می توانیم مانند عیسی باشیم و از خدا «تقلید» باشیم؟`