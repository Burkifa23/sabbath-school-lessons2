---
title:  نخستین شاگردان معلم بزرگ
date:  29/10/2020
---

در یک لحظه، آنان گروهی از چوپانهای معمولی هستند که از گله گوسفندان در حومه یک شهر کوچک مراقبت می کنند. در لحظه بعد، آنان پذیرای حضور شگفت انگیز فرشتگانی هستند که مژده حیرت آور و تکان دهنده آنان دنیا را شگفت زده می کند. آنان با این حضور با شکوه فرشتگان تشویق میشوند تا بدنبال کودکی بگردند که فرشتگان مژده تولد او را اعلام کردند.

`تصور کنید که در کنار آن چوپانان ایستادهاید و به آن آخور نگاه می کنید. چه می بینید؟ لوقا ۲: ۸ تا ۲۰.`

ما باید نخستین شاگردان معلم بزرگ بشریت یعنی مریم، یوسف و چوپانان را تحسین کنیم. شرایط فروتنانه تولد مسیح هیچ نشانی از شگفتی و عظمت صورت انسانی خدای نادیده ندارد که بیانگر شخصیت موجود در این نوزاد باشد، خدایی که فروتن شده، شکل انسانی بخود گرفته و با بشریت یکی شده است. با اینحال، این شاگردان اولیه او قادر هستند با کمک نبوت ها، رویاها و فرشتگان، آنچه را ببینند که فراتر از ظاهر عینی تولد مسیح است. چوپانان هویت این نوزاد را با دیگران در میان می گذارند، «امروز در شهر داود نجات دهنده ای برای شما به دنیا آمده و او خداوند مسیح است» (لوقا ۲: ۱۱ را با لوقا ۲: ۱۷ مقایسه کنید).

`آن مردان حکیم چگونه به مژده تولد مسیح واکنش نشان می دهند؟  هیرودیس چگونه واکنش نشان میدهد؟ (متی ۲: ۱ تا ۱۲).`

قبل از اینکه او اولین داستان پند آموز خود را بیان کند یا حتی معجزه ای انجام دهد، معلم بزرگ ما شایسته پرستش و عبادت از سوی ما میباشد، به خاطر شخصی که او هست. برای قدردانی کامل از تعالیم عیسی ، ما باید برای ستایش و تکریم معلم بزرگ به شاگردان اولیه او یعنی مجوسیان یا همان مردان حکیم ملحق شویم. و کسانی باشیم که تعالیم او را بیشتر از تعالیم یک مربی خردمند ارج نهیم. او خدایی است که آمد تا با بشر همنشین شود. آموزش مسیحی ریشه در پرستش و عبادت مسیح دارد.

همراه با مجوسیان، چوپانان، فرشتگان، ما برای پرستش مسیح، پادشاه تازه متولد شده، و دیدن واقعیت ذات خداوند در عیسای نوزاد فراخوانده شده ایم.

`بیندیشید که تجسم عیسی در خصوص شخصیت خدا چه مفهومی دارد؟خالق همه عالم، آنقدر بزرگ است که ما نمی توانیم او درک کنیم، این خدا با آمدن به دنیای بشریت «خود را فروتن میسازد» ، به عنوان عیسی زندگی می کند، و برروی صلیب جان می سپارد، و مجازات گناهان ما را بر خود می گیرد. چرا این مژده ای نیکوست؟`