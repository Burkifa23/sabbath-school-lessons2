---
title:  آشکار کردن پدر
date:  26/10/2020
---

یوحنا در بخش آغازین انجیل خود(یوحنا ۱: ۱ تا ۱۸)از عیسی به عنوان «کلام» ابدی به بحث می پردازد. ادعاهای یوحنا درباره عیسی، در پرده و یا محدود نیستند؛ کلام او بی پروا بود و حوزه جهانی را در بر می گرفت. در واقع عیسی از ازل وجود داشت پیش از آنکه جهان هستی یابد. در حقیقت، «جهان به واسطه او پدید آمد» (یوحنا ۱: ۲، ۳)، «و اوست آن نور حقیقی که به هر انسانی روشنایی می بخشد» (یوحنا ۱: ۹).

`بر اساس گفته یوحنا، نتیجه تجسم یافتن مسیح چه بود؟ مطابق با کلام ، او چه نوری با خود آورد؟ او از چه ویژگی هایی برای این کار برخوردار بود؟ (یوحنا ۱: ۱۴، ۱۸).`

«نور زمانی به این جهان آمد که جهان در تاریکترین دوران خود بسر میبرد.....

«اما او امید بشریت بود...... که حکمت خداوند را باید به جهان باز میگرداند و احیا میکرد.

«مسیح به این جهان آمد تا حکمت و معرفت خدا را در آن احیا کند. او آمد تا تعالیم دروغین که توسط مدعیان خداشناس عرضه میشد و جلوه غلطی از خدا را به نمایش می گذاشت، باطل کند، او آمد تا ماهیت شریعت خود را آشکار کند، تا در شخصیت خود زیبایی تقدس را نشان دهد » (اِلن جی وایت، آموزش، صفحات ۷۴ تا ۷۶).

هر چه عیسی در طی زندگی زمینی خود انجام داد، یک هدف در بر داشت: «مکاشفه خداوند برای تعالی بشریت» (آموزش، صفحه ۸۲).

`مسیح خود میگوید،«کسی که مرا دیده، پدر را دیده است»(یوحنا ۱۴: ۹)؛ بیانیه عیسی چه چیزی را تصریح می کند؟ و چرا او این چنین می گوید؟ یوحنا ۱۴: ۱-۱۴.`

این وسوسه انگیز است که سخنان از روی سهو فیلیپس را نکوهش کرد (یوحنا ۱۴: ۸). پس از سالها همنشینی نزدیک با عیسی، او نکته اساسی تجسم خدای زنده، که عیسی برای آن آمده بود تا شخصیت پدر را آشکار کند را از دست داده بود. شاید معلمان امروزی بتوانند از این واقعیت احساس آرامش کنند که یکی از حواریون استاد بزرگ با وجود همنشینی با او به این بدی اظهار نظر نموده است! احتمالاً اظهارات فیلیپس در کتاب مقدس به این دلیل نیامده که به ما دلیلی برای انتقاد از او را بدهد، بلکه به ما فرصتی داده تا در ایمان خود بازنگری کنیم. چه مدت است که با عیسی همگام و پیرو او هستیم؟ و آیا ما عیسی را بهتر از فیلیپس می شناسیم؟ «هرکس مرا دید، پدر را دیده است».