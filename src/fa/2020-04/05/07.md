---
title:  اندیشه هایی فراتر
date:  30/10/2020
---

بخوانید از خانم اِلن جی وایت،«معلمی که خدواند فرستاد»، صفحات ۷۳ تا ۸۳، از کتاب آموزش.

«معلمی که از سوی خداوند برای بشر فرستاده شد، پایه و اساس همه کارهای آموزش واقعی است. حقیقتاً امروزه،اثر کار او همسان با همان کاری است که در هجده سده پیش بنای آنرا گذاشت، منجی اینگونه سخن میگوید «نترس، من اول و آخر هستم، من زنده هستم».«من الف و یاء، اول و آخر هستم » (مکاشفه ۱: ۱۷، ۱۸؛ مکاشفه ۲۱: ۶).

«با حضور چنین معلمی، و چنین فرصتی برای آموزش الهی، حماقتی بدتر از آن نیست که در پی آموزشی  به غیر از او باشیم، مانند آنست که بخواهید خردمند باشید اما خرد را رد کنید؛ میخواهید صادق باشید در حالیکه حقیقت را انکار می کنید؛ در پی روشنایی بدون نور باشید، و در پی هستی بدون حیات باشید؛

از چشمه آب های زنده روی بگردانید، و در عوض به حفر آب انبارها و قنات های در هم شکسته بپردازید که هیچ آبی در آن نیست.

«بنگرید، او هنوز هم ما را دعوت می کنداگر کسی تشنه است نزد من بیاید و بنوشد،و نهرهای آب زنده از وجود کسی که به من ایمان بیاورد جاری خواهد گشت ، زیرا آن آبی که من به او می دهم در درون او به چشمه ای تبدیل خواهد شد که تا حیات جاودان خواهد جوشید» «(یوحنا ۷: ۳۷، ۳۸؛ ۴: ۱۴)» (خانم اِلن جی وایت، آموزش، صفحه ۸۳).

«معلم عزیز،....  به عنوان بالاترین درجه آمادگی برای کار آموزش، من شما را بسوی سخنان، زندگی، روشها، سرور و استاد همه معلمین راهنمایی می کنم. از شما می خواهم که به او توجه کنید. او الگو ایدهال واقعی برای شماست. به او چشم بدوزید، بر او تکیه کنید، تا روح معلم الهی قلب و زندگی شما را تسخیر کند و در بر گیرد.

«مانند یک آینه جلال و شکوه خداوند را منعکس می کنیم، به تدریج در جلالی روز افزون به شکل او مبدل میشویم» (دوم قرنتیان ۳: ۱۸).

این راز قوت و قدرت شاگردان شماست». - اِلن جی وایت، آموزش، صفحه ۲۸۲.

**سؤالاتی برای بحث**

`۱. چه ارزشها و اقداماتی برای معلمان و شاگردان مسیحی که ایده تعلیم و پیروی از معلم بزرگ بشریت را جدی می گیرند، میتواند مهم باشد؟`

`۲. والدین و معلمان مسیحی از معیارهای والایی برای نشان دادن شخصیت خداوند در بُعد انسانی مسیح برخوردارند. وقتی کاستی هایی در این معیارهای شایسته و والا وجود دارد، چه اقداماتی باید انجام دهیم؟`

`۳. در کلاس، برروی آخرین سوال مطالعه روز پنجشنبه بحث و گفتگو کنید. تولد، زندگی، مرگ مسیح درباره شخصیت خدا چه می آموزد؟ چرا باید این مسئله باعث تسلی خاطر ما، به ویژه در مواقع آزمون های بزرگ الهی شود؟`