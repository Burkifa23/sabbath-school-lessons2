---
title:  معلم بزرگ و مصالحه
date:  28/10/2020
---

روابط انسانی اغلب اوقات از هم گسسته است. ما از یکدیگر خسته و دلسرد می شویم. فردی که زمانی دوست صمیمی ما بوده، با گذشت زمان، مبدل به فردی می شود که ما دیگر به او اعتماد نداریم. با اینحال، این روابط گسسته قابل اصلاح می باشند. وقتی این اتفاق می افتد، شگفتیِ مصالحه و آشتی را تجربه می کنیم. تعداد کمی از انسانها از حلاوت این تجربه برخوردار می شوند.

`مصالحه و آشتی که در قلب مسیح تجسم یافته قرار دارد چه نقشی برای او به عنوان معلم اعظم ایفا می کند؟ (دوم قرنتیان ۵: ۱۶ تا ۲۱).`

اگر در اثر بهبود رابطه با انسان دیگری احساس خوشبختی می کنیم، چقدر عظیم تر از آشتی با خداوند احساس برکت و خوشبختی خواهیم کرد؟ در دوم قرنتیان باب ۵: ۱۶ تا ۲۱، پولس بسیار واضح و روشن به ما میگوید که کسانیکه با خداوند آشتی و صلح می کنند، پدر آسمانی آنان را هدایت می کند تا روابطشان را با او بهبود بخشند. و خداوند این کار را از «طریق مسیح» انجام داده است (دوم قرنتیان ۵: ۱۸). «خداوند به وسیله مسیح با جهان آشتی نمود» (دوم قرنتیان ۵: ۱۹).

گرچه، دوباره، ما نباید به تنهایی از خوشی آشتی بهره ببریم [بلکه باید آن خوشی را با دیگران هم قسمت کنیم]. ما باید از معلم بزرگ خود درس بگیریم. او با پوشیدن جسم انسانی، در این مصالحه بزرگ مشارکت کرد. و ما نیز دعوت شده ایم که در اینکار مشارکت داشته باشیم. خدا ما را از طریق مسیح با خود آشتی داده است. و اکنون به ما و پولس «خدمت مصالحه و آشتی» را سپرده است(دوم قرنتیان ۵: ۱۸).

کولسیان باب ۱: ۱۵ تا ۲۰ از دیگر آیات ژرف عهد جدید درباره مسیح، صورت و مظهر خدای نادیده است. که اغلب به نظر میرسد که باید سرودهای پرستشی باشند، که در بخش اول این رساله درباره نقش مسیح در خلقت به بحث پرداخته است (کولسیان ۱: ۱۵ تا ۱۷)، در حالیکه بخش دوم رساله بر نقش مسیح در رستگاری و نجات متمرکز است (کولسیان ۱: ۱۸ تا ۲۰). خداوند از طریق نقش مسیح به عنوان خالق و منجی، همه چیز را با خود آشتی داد و با جهانیان مصالحه کرد. کار مصالحه خدا که از طریق مسیح تحقق یافت در مقیاس جهانی است، «و به واسطه او همه چیز را، چه در آسمان و چه بر زمین، با خود آشتی داد، به وسیله صلحی که با ریخته شدن خون وی بر صلیب پدید آورد»(کولسیان ۱: ۲۰).

در حالیکه ما هرگز نمی توانیم وظیفه خود در مصالحه با دیگران را با کار عظیم معلم بزرگ بشریت که در سطح کیهانی به عنوان آشتی دهنده انجام میدهد، مقایسه کنیم، اما از ما دعوت شده تا در محدوده خود در «خدمت آشتی» مشارکت کنیم (دوم قرنتیان ۵: ۱۸). این همان چیزیست که هنگام دعا در ذهن مسیح بود «همانطور که تو مرا جهان فرستادی من نیز آنان را به جهان فرستادم» (یوحنا ۱۷: ۱۸).

`با چه روشهای عملی می توانیم نقش خداوند را به عنوان آشتی دهنده منعکس کنیم؟ یعنی، در زمان حاضر، در چه شرایطی(در صورت امکان) می توانید به مردم کمک کنید تا با یکدیگر مصالحه کنند؟`