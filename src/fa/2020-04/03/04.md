---
title:  باشد تا کامیاب شوی
date:  13/10/2020
---

در سراسر کتاب مقدس، ما پیامدهای دانستن و پیروی از شریعت خداوند را میشنویم.

`یوشع باب ۱: ۷، ۸ را بخوانید. خداوند به یوشع چه می گوید، و اصول یافت شده در آیات فوق چگونه می تواند در زندگی امروز ما کاربرد داشته باشد؟`

خداوند به یوشع در هنگام ورود به کنعان میگوید: «فقط قوی و بسیار دلیر باش؛ دقت کن تا مطابق تمامی شریعتی که خادم من موسی تو را بدان حکم کرده است، عمل نمایی. از آن به چپ یا راست منحرف مشو، تا به هرجا که می روی کامیاب گردی» (یوشع ۱: ۷).

این اندیشه کامیابی به عنوان محصول جانبیِ اطاعت ممکن است مغایر با شیوه کامیابی که در دنیای امروزی ما سنجیده می شود باشد. بسیاری امروزه بر این باورند که نشانه های کامیابی عبارتند از نوآوری، خلاقیت و خود اتکائی. برای موفقیت در یک رشته خاص، اغلب به استعداد فوق العاده و ریسک پذیری نیاز است.

با وجود این، موفقیت و کامیابی از دیدگاه خداوند به مجموعه ای از منابع متفاوت نیاز دارد.

`مکاشفه باب ۱۲: ۱۷؛ مکاشفه ۱۴: ۱۲؛ رومیان ۱: ۵؛ رومیان ۱۶: ۲۶؛ یعقوب ۲: ۱۰ تا ۱۲ را بخوانید. این آیات امروز چه چیزی را در مورد احکام خداوند به ما میگویند؟ یعنی، حتی اگر ما با اطاعت از احکام خداوند رستگار نشویم، چرا همچنان اینقدر مهم است که آنها را رعایت کنیم؟`

عهد عتیق، عهد جدید، میثاق قدیم، میثاق جدید، فرقی نمی کند: ما به عنوان مسیحیان معتقد به کتاب مقدس، به اطاعت از شریعت خداوند فراخوانده شده ایم. نقض شریعت که همچنین به عنوان گناه شناخته میشود، فقط میتواند به درد، رنج، و مرگ ابدی منجر شود. چه کسانی نتایج گناه و سرپیچی از احکام خداوند را  برای خودشان نمی دانند و یا در مورد خود نمی بینند؟ همانگونه که اسرائیل کهن میتوانست با رعایت شریعت خداوند کامیاب شود(هرچند که آنها نیز به فیض و رحمت نیازمند بودند)، برای ما هم امروز همانگونه است و فرقی نکرده است. بنابراین، به عنوان بخشی از آموزش مسیحی ما باید شریعت خدا را به عنوان مولفه اصلی آنچه که به مفهوم زندگی با ایمان و اعتماد به رحمت و فیض خداوند است، رعایت کنیم.

`تجربه شخصی شما در مورد پیامدهای گناه چه بوده است؟ چه درس عبرتی گرفته اید که می توانید با به اشتراک گذاشتن آنان با دیگران، کمک کنید تا شاید همان اشتباهاتی که شما مرتکب شدهاید را انجام ندهند؟`