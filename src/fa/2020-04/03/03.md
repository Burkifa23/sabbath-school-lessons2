---
title:  شاهدی برعلیه شما
date:  12/10/2020
---

موسی با مطلع بودن از مرگ قریب الوقوع خود، از وضعیتی که باقی می گذاشت عمیقاً آگاه بود. او می دانست  که پس از مرگ خویش، بنی اسرائیل وارد سرزمین موعود کنعان خواهد شد. او همچنین می دانست که آنها با طولانی شدن زمان انتظار برای ورود به کنعان دست به شورش و عصیان خواهند زد.

`کتاب تثنیه باب ۳۱: ۱۴ تا ۲۷ را بخوانید. چه آمادگیهایی را موسی قبل از مرگش تدارک می بیند؟ نگرانیهای اصلی موسی چه بودند، و او این نگرانی ها را چگونه عنوان می کند؟`

در اینجا ممکن است، لحن صدای موسی همانند معلمی باشد که در حال اعلام جایگزین و جانشینی برای خود میباشد. او می داند که شاگردانش در حضور او بدرفتاری کرده اند؛ او خود را فریب نمی دهد که فکر کند در غیابش شورش نخواهد شد.او به لاویان که صندوق عهد خداوند را حمل می کردند فرمان میدهد تا کتاب احکام را در کنار صندوق عهد قرار دهند، تا در آنجا «شاهدی» باشد. موسی به راحتی در حال سپردن برنامه و طرح درسی به جانشین خود نیست. او در حال انتقال شاهدی به آیندگان است. موسی در مورد کتاب احکام چنان صحبت می کند که گویی کتاب احکام خداوند موجودی زنده با قدرت توبیخ قلوب انسانهاست.

`در مورد احکام به عنوان «شاهدی برعلیه» آنها فکر کنید. چگونه می توانیم این ایده را در عهد جدید درک کنیم؟ (نگاه کنید به رومیان ۳: ۱۹ تا ۲۳). یعنی، چگونه شریعت نیاز ما به فیض و رحمت را نشان میدهد؟`

در تثنیه باب ۳۱، خدا فرمان میدهد تا موسی سرودی بنویسد که خداوند به موسی آموخته است. و سپس موسی باید این سرود را به بنی اسرائیل بیاموزد، همانطور که در آیه ۱۹ اینطور بیان شده است: «تا این سرود شاهدی در برابر بنی اسرائیل باشد». بازهم دستورالعمل های فردی خدا را می بینیم. یک سرود هنگامیکه خوانده میشود، بیشتر و براحتی میتواند نشر یابد و با دیگران به اشتراک گذاشته شود. و هنگامیکه یک سرود یک شاهد باشد، این توانایی را دارد که مردم در بیانات آن بتوانند خود را پیدا کنند و توجه کنند در مورد آنها چه میگوید.

`حتی اگر با تمام قوت و قدرت خدادادی خوددر پی اطاعت از احکام خداوند باشیم ، به چه طریقی احکام او به عنوان «شاهدی در برابر» ما میتواند عمل کند؟ چه چیزی را این شاهد در مورد نیاز به انجیل در زندگی، به ما می آموزد؟`