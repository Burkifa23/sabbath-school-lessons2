---
title:  اندیشه هایی فراتر
date:  16/10/2020
---

فکری فراتر:از خانم اِلن جی وایت بخوانید، «انجیل در سامره»، صفحات ۱۰۳ تا ۱۱۱، اعمال رسولان.

همه مردم اطراف ما در پی یافتن حقیقت جاودان هستند. همانطور که عیسی  بدرستی آنرا بیان میکند، «پس به شاگردان خود گفت: در حقیقت محصول فراوان است ولی کارگر کم». مشکل، کمبود محصول نبود. عیسی با چشمان الهیِ مسح شده، فراوانی محصول را میدید در حالیکه شاگردان او فقط تضادها را می دیدند. راه حل عیسی مسیح برای این مشکل چه بود؟ «بنابراین شما باید از صاحب محصول درخواست نمایید تا کارگرانی برای جمع آوری محصول خود بفرستد» (متی ۹: ۳۸). راه حل این است که دعا کنید، تا خداوند شما را برای برداشت محصول خود بفرستد.

چرا اینگونه دعا نکنیم؟ «پروردگارا، من میخواهم از من برای پیشرفت ملکوت خودت استفاده کنی. چشمان من را باز کن تا بتوانم هر روزه فرصتهای کوتاهی را که در مقابل من قرار میدهی ببینم. به من بیاموز که نسبت به اطرافیان خودم حساس باشم. به من کمک کن تا سخنان امیدوار کننده و تشویق کننده بیان کنم و محبت و حقیقت تو را با آنانیکه هر روزه با آنان در تماس هستم به اشتراک بگذارم». اگر شما مشتاق باشید که این دعا را بکنید، خداوند کارهای فوق العاده ای در زندگی شما خواهد کرد.

**سؤالاتی برای بحث**

`۱. مانند اسرائیل کهن، ما باید همزمان خدادوست و خداترس باشیم(متی ۲۲: ۳۷؛ مکاشفه ۱۴: ۷). در کلاس، در مورد چگونگی انجام هر دو فرمان بحث و گفتگو کنید. همچنین، به این سوال پاسخ دهید: چرا این دو فرمان در تعارض با یکدیگر نیستند؟`

`۲. چه تفاوتی بین تنظیم یک استاندارد و وضع یک قانون وجود دارد؟ بنا بر تجربه شما، آیا کلیسای ادونتیست، بیشتر نگران تنظیم و وضع استانداردهای بالا در میان جامعه ایمانداران خود می باشد  یا در صدد ایجاد اتحاد در میان جامعه خود باشد؟ کتاب مقدس در مورد تعیین معیارهای عالی برای فرد، خانواده، یا کلیسا چه میگوید؟`

`۳. چگونه میتوانیم در نشان دادن اهمیت اطاعت از احکام خداوند، نشان دهیم که چرا این اطاعت نمیتواند باعث نجات ما شود، بطور همزمان برقرار کنیم؟`

`۴. مزمور ۱۱۹ را بخوانید و توجه کنید که چند بار مفاهیم اطاعت، آزادی، احکام، مقررات، و فرامین تصریح شده است. نویسنده مزمور ۱۱۹ در مورد مضامین فوق چه چیزی انتقال می دهند؟`