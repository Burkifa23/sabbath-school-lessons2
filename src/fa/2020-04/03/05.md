---
title:  زحمات و کشمکش های رعایت کنندگان احکام
date:  14/10/2020
---

پیروی از شریعت خداوند فواید زیادی دارد، همانطور که در مردمانی که خداوند کامیاب نموده مشهود است. یوشع به خوبی از احکام خدا پیروی و قوم بنی اسرائیل را رهبری و هدایت میکرد. خداوند بارها به مردم اسرائیل گفت که اگر از شریعت او پیروی کنند، کامیاب خواهند شد.

`دوم تواریخ ۳۱: ۲۰، ۲۱ را بخوانید. چه چیزهایی در این آیات دلایل اصلی کامیابی حزقیا بودند؟`

در هر مکان آموزشی که هستیم، ما باید بر مسئله اطاعت و پیروی تاکید کنیم. با اینحال شاگردان ما کودن نیستند. آنها دیر یا زود متوجه این واقعیت خواهند شد که برخی از افراد وفادار، دوستدار، و مطیع احکام هستند. با اینحال چه میشود؟ فجایع بر آنان نیز فرود می آید. چه توضیحی برای این موضوع داریم؟

واقعیت این است که ما نمی توانیم آنرا توضیح دهیم. ما در دنیای گناه و شرارت زندگی می کنیم، که در آن نبرد عظیم غوغا می کند و هیچیک از ما از عواقب آن مصون نیستیم.

`این آیات در مورد سؤالات دشوار به ما چه می آموزند؟ مرقس ۶: ۲۵ تا ۲۷؛ ایوب ۱، ۲؛ دوم قرنتیان ۱۱: ۲۳ تا ۲۹.`

بدون تردید، انسانهای خوب و مؤمن، متعهد به شریعت، همیشه کامیاب نخواهند بود، حداقل به عنوان آنچه که دنیا از مفهوم سعادت می فهمد. و در اینجا، شاید، یک پاسخ مختصر و جزیی به این سؤال دشوار باشد، سؤالی که چون ما به دنبال تعلیم اهمیت شریعت هستیم، بدون شک مطرح خواهد شد. منظور ما از «کامیابی» چیست؟ نگارنده مزمور چه می گوید؟ «دربانی خانه خدایم را بر سکونت در خیمه های شرارت ترجیح میدهم» (مزمور ۸۴: ۱۰). بدون تردید، طبق معیارهای جهانی، حتی افراد مؤمن و وفادار به خداوند و مطیع احکام او حداقل در حال حاضر همیشه «کامیاب» نیستند. اگر غیر از این چیز دیگری به شاگردان بگوئیم بدخدمتی کرده ایم.

`عبرانیان باب ۱۱: ۱۳ تا ۱۶ را بخوانید. چگونه این آیات به ما کمک می کنند تا درک کنیم چرا کسانیکه وفادار و مؤمن هستند هنوز در این زندگی رنج میبرند؟`