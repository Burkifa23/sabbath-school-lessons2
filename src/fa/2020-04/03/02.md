---
title:  خدا دوستی و خدا ترسی
date:  11/10/2020
---

کتاب تثنیه حاوی آخرین سخنان موسی به بنی اسرائیل قبل از نسل جدید می باشد، کسانیکه سرانجام وارد سرزمین موعود خواهند شد. اما قبل از اینکه وارد سرزمین موعود شوند، او سخنان و دستور العمل های بسیار روشن و واضحی برای آنان دارد.

`تثنیه باب ۳۱: ۹ تا ۱۳ را بخوانید. ترس از خداوند به چه معنا و مفهومی است؟`

خدا در مورد شیوه هایی که از طریق آنها احکام خود را به بنی اسراییل داد، قصدی داشت. او هر تدبیری را بکار بست تا مبادا احکام او فراموش گردد. در این روش، خداوند یک مربی خستگی ناپذیر بود. او تعلیم میدهد و تکرار میکند و انبیا را می فرستد و از خادمین خود بهره می برد تا پیام خویش را ارزانی دارد. و او اینکار را بارها و بارها انجام داد. آیا واقعاً، بسیاری از نوشته های عهد عتیق چیزی جز این است که خداوند در پی اینست که به قوم خود بیاموزد تا از راه حیات پیروی کنند؟

توجه کنید که در آیات ذیل چگونه موسی بر اهمیت یادگیری شریعت توسط نسل آینده تاکید می کند. موسی آن را به عنوان یک فرآیند دو مرحله ای توصیف می کند. ابتدا، کودکان احکام را خواهند شنید، و سپس «فرا گیرند که خداترس باشند»(تثنیه ۳۱: ۱۳).

ابتدا،آنها میشنوند، و سپس، آنها یاد میگیرند که خداترس باشند. یعنی آموختن احکام پیش فرض نموده که ترس یک برآیند طبیعی از دانستن احکام نیست. روند ترس از خدا باید آموخته شود. موسی اشاره می کند که دانش و ترس یک فرآیند هستند و یک رابطه آنی علت و معلولی نیست.

همچنین، در اینجا«خداترسی» چه معنی می دهد، در جاییکه به مردم گفته میشود «یهوه خدای خود را با تمامی دل و با تمامی جان و با تمامی قوت خود محبت کن» (تثنیه ۶: ۵). شاید بتوانیم آن را با فرزندی که پدر خوب خود را دوست دارد و در عین حال از او ترس دارد، مقایسه کنیم، پدری که محبت و حمایت و مراقبت خود را با نشان دادن اینکه او آنچه را که میگوید منظورش همان است و هرچه که منظورش است همان را میگوید، آشکار میسازد. با وجود چنین پدری، اگر شما مرتکب اشتباهی شوید، شما در واقع متحمل عواقب عمل اشتباه خود خواهید بود. بله، ما می توانیم و باید، همزمان خداوند را دوست داشته باشیم و از او بترسیم. آنها دو حس متضاد نیستند. هرچه بیشتر ما درباره خداوند می آموزیم، بیشتر او را به خاطر نیکویی او دوست خواهیم داشت؛ و در عین حال، هرچه بیشتر در مورد خدا آگاهی بیشتری داشته باشیم، بیشتر میتوانیم از او بترسیم، زیرا آنوقت می توانیم ببینیم که او چقدر مقدس و عادل است و در مقابل چقدر ما گناهکار و ظالم هستیم، و ببینیم چگونه فقط از طریق لطف و فیض است که - بدون اینکه استحقاق آن را داشته باشیم –هلاک نشویم.

`معنی محبت و خداترسی را بطور همزمان چگونه درک می کنید؟`