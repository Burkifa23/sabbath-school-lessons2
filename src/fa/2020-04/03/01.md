---
title:  احکام به عنوان تعلیم دهنده
date:  10/10/2020
---

### مطالعه این هفته
تثنیه ۶: ۵؛ تثنیه ۳۱: ۹ تا ۲۷؛ رومیان ۳: ۱۹ تا ۲۳؛ مکاشفه ۱۲: ۱۷؛ ۱۴: ۱۲؛ مرقس ۶: ۲۵ تا ۲۷؛ عبرانیان ۵: ۸.

> <p>آیه حفظی</p>
> «شما باید خداوند خدای خود را با تمام دل و تمام جان و تمام توان دوست بدارید» (تثنیه ۶: ۵).

در هشدار به کلیسای غلاطیه، پولس مینویسد:« پس به این ترتیب ، آیا احکام خدا با وعده او متضاد است ؟ هرگز! اگر ما می توانستیم با اجرای شریعت و احکام آن نجات بیابیم ، دیگر لازم نبود که خدا راه دیگری برای آزادی از چنگال گناه به ما نشان دهد، زیرا کتاب آسمانی می فرماید که همه ما در چنگ گناه اسیریم» (غلاطیان ۳: ۲۱). البته، اگر احکامی باشد که بتواند «حیات بخشد» ، این احکام خدا خواهد بود. بااینحال نکته پولس اینست، که به ما گناهکاران، حتی قانون خدا هم نمیتواند حیات بخشد. چرا؟ «اما کلام خدا همه را اسیر گناه دانسته است تا برکت موعود که از راه ایمان به عیسی به دست می آید به ایمانداران عطا شود» (غلاطیان ۳: ۲۲).

با اینحال، اگر احکام نمی تواند به گناهکاران حیات بخشد، هدف از دادن احکام چه چیزی به غیر از نشان دادن نیاز ما به فیض و رحمت است؟ آیا پس، احکام فقط عملکرد منفی دارد، یا وجود آن فقط برای نشان دادن گناهان ماست؟

نه؛ احکام همچنین وجود دارد تا راه  زندگی را نشان دهد، که آن راه فقط در عیسی یافت میشود.

بلکه این نیز چیزی است که آموزش راستین باید در بر داشته باشد که ما را به زندگی فیوضانه، مومنانه و اطاعت از مسیح رهنمون سازد.بدین خاطر در این هفته به بررسی نقش احکام خداوند در موضوع کلی آموزش مسیحی خواهیم پرداخت. همانطور که میدانیم، خواهیم دید که احکام هرچند که نمی تواند ما را نجات دهد، اما همچنان می تواند به ما در مورد ایمان، فیض، و محبت خدا نسبت بشر گمراه درسی بیاموزد.