---
title:  عیسی، الگوی ما
date:  15/10/2020
---

عیسی مسیح، پسر خدا، تنها انسانی است که در اطاعت کامل از پدر و در اطاعت کامل از شریعت خدا زندگی کرد. او این کار را کرد تا نه تنها از جانب ما اینکار را انجام داده باشد، بلکه همچنین الگویی برای ما باشد، که نیز بود.

`آیات فوق را بخوانید: لوقا ۲: ۵۱، ۵۲؛ فیلیپیان ۲: ۸؛ عبرانیان ۵: ۸؛ یوحنا ۸: ۲۸، ۲۹. چگونه این آیات، اطاعت مسیح در طول زندگیش را به ما یادآوری می کنند؟`

شاید، هنگامیکه یوحنا این مطلب را نوشت، به بهترین وجه آنرا بیان کرده باشد: «آن که میگوید در او می ماند، باید همانگونه رفتار کند که عیسی رفتار میکرد» (اول یوحنا ۲: ۶). هنگامیکه ما نگاه خود را بر روی زندگی مسیح و رسالت او بر روی زمین متمرکز می کنیم، به راحتی میتوانیم بفهمیم که چگونه او با اطاعت از پدر، او را خرسند میکرد. مسیح نبوت را تحقق بخشید و کامل کرد، و او در طول زندگیش شریعت خداوند را تایید کرد.

درست همانطور که خدا به موسی گفت که شریعت او را بنویسد تا شاید بتواند شاهد اسرائیل باشد، مسیح تجسم زنده ای از  شاهدان برای رسولان، حواریون، گناهکاران و مقدسین بود. اکنون، ما به جای اینکه فقط مجموعه ای از مقررات پیروی کنیم، عیسی، تجسم خدای زنده را به عنوان الگوی خود داریم و از او پیروی می کنیم.

به عنوان معلمان، چه الگویی بهتر از عیسی مسیح و نحوه اطاعت او از پدرش را میتوانیم به شاگردان خود معرفی کنیم؟

«این اصطلاح ایمان در مسیح، که انسان را از لزوم اطاعت به خدا رهایی میدهد، ایمان نیست، بلکه یک فرضیه است، «زیرا به سبب فیض خداست که شما از راه ایمان نجات یافته اید و اینکار شما نیست بلکه بخشش خداست»،«همینطور ایمانی که با عمل همراه نباشد، مرده است» (افسسیان ۲: ۸؛ یعقوب ۲: ۱۷). عیسی درباره خودش قبل از آمدن برروی زمین میگوید: «ای خدای من، چقدر دوست دارم که اراده تو را بجا آورم، من تعالیم تو را در قلب خود حفظ می کنم» (مزمور ۴۰: ۸). و درست قبل از صعودش به آسمان اعلام می کند: «من احکام پدر خود را نگاه داشته ام و در محبت او می مانم» (یوحنا ۱۵: ۱۰). کتاب مقدس میگوید: «از اینجا می دانیم او را میشناسیم که از احکامش اطاعت می کنیم، .... آنکه میگوید در او می ماند، باید همان گونه رفتار کند که عیسی رفتار میکرد» (اول یوحنا ۲: ۳ تا ۶)  (اِلن جی وایت، گامهایی بسوی نور، صفحه ۶۱).

`چه کاری می توانید انجام دهید تا در همه جنبه های زندگی خود از مسیح به عنوان یک الگو، بهتر پیروی کنید و در نتیجه معلم بهتری برای دیگران باشید؟ گرچه که این یک نوع عقیده قدیمی و تکراری است، چرا آنچه که ما انجام می دهیم،یعنی کردار ما، گویاتر از آنچه است که ادعا میکنیم و می گوئیم؟`