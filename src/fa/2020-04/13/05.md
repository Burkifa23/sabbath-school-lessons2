---
title:  مدرسۀ آخرت
date:  23/12/2020
---

`«زیرا رنجهای جزئی و گذرای ما جلالی ابدی برایمان به ارمغان میآورد که با آن رنجها قیاسپذیر نیست. پس نه بر آنچه دیدنی است، بلکه بر آنچه نادیدنی است چشم میدوزیم، زیرا دیدنیها گذرا، امّا نادیدنیها جاودانی است»(دوم قرنتیان ۴: ۱۷، ۱۸). آیات فوق چه امیدی را به ما می دهند؟ برخی از این اُمور نادیده جاودان که از طریق مسیح به ما وعده داده شدهاند و در انتظارشان هستیم، چه می توانند باشند؟ همچنین به مکاشفه ۲۱: ۱، ۲؛ مکاشفه ۲: ۷؛ مکاشفه ۷: ۱۴ تا ۱۷ مراجعه کنید.`

هر چند وعده هایی در عیسی مسیح به ما داده شده است، و هر چند دلایل بسیار خوبی برای ایمان به آنها داشته باشیم، این واقعیت در جای خود باقیست که کتاب مقدس فقط به آنچه در انتظار ماست اشاره می کند. با این وجود، ما می توانیم از یک مسئله مطمئن باشیم و آن، اینست که آنچه در انتظار ماست بسیار عالی و خوب خواهد بود، زیرا فقط تصور کنید که زندگی بدون وجود مرگ و ویرانی و آسیب بلایا و پیامدهای گناه چقدر عالی و زیبا خواهد بود!

تمام دردهای ما، همه رنج های ما، همه چیزهایی که ما با آنها دست و پنجه نرم می کنیم ثمره گناه و پیامدهای آن هستند. مسیح آمد تا همه اینها را باطل کند، زمین را احیا کرده و به شکل و وضعیت اولیه آن که خداوند قبل از ورود گناه، قصد آنرا داشت، برگرداند. در حقیقت، این زمین جدید بهتر خواهد بود، زیرا در میان همه این شکوه و جلال و عظمت، ما برای همیشه قادر خواهیم بود زخم هایی را ببینیم که بر روی دستان و پاهای مسیح به خاطر پرداخت تاوان گناه ما و برای هزینه رستگاری ما ایجاد شد.

«در آنجا، پرده ای که چشم دل ما را تیره و تار کرده بود به کنار میرود، و آنگاه چشمان ما قادر به دیدن دنیای زیبایی میشوند که اکنون فقط از طریق میکروسکوپ می توانیم نگاهی به آن بیاندازیم ؛ ما شکوه و جلال آسمانها را خواهیم دید، در حالی که اکنون از راه دور از طریق تلسکوپ می توانیم آنرا مشاهده کنیم؛ هنگامی که، زنگار و آثار تخریب گناه پاک شود، به یکباره تمامی زمین در برابر چشمان ما آشکار می شود [زیبایی خداوند، خدای ما] آه، که چه عرصه ای برای مطالعه در برابر ما گشوده و برملا خواهد شد! شاگرد عرصه علم و معرفت، قادر خواهد بود تا تاریخ خلقت را بدون هیچ یادآوری از قانون شریر بررسی کند. او قادر خواهد بود به نوای موسیقی آوای طبیعت گوش دهد، و به گوش او هیچ آوائی از ملامت و غم واندوه نخواهد رسید. او قادر خواهد بود در تمام خلقت، در عالم گسترده حیات، اثر کار یک خالق را ببیند، یعنی [نام خدای بزرگ]، و نه در زمین و یا در دریا و آسمان، نشانی از درد و رنج و زحمت باقی نمی ماند» (اِلن جی وایت، آموزش، صفحه ۳۰۳).

`تصور کنید که چطور خواهد بود تا برای همیشه در دنیایی کاملاً جدید زندگی کنید، دنیایی که مانند الان زندگی در آن دشوار نیست. تصور شما چگونه خواهد بود؟به طور خاص چشم انتظار چه چیزهایی خواهید بود؟`