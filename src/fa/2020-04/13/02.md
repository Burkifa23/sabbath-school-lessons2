---
title:  سرنوشت مردگان
date:  20/12/2020
---

در سالهای ۱۶۰۰ یک نویسنده فرانسوی بنام بلز پاسکال تفکراتی در مورد وضعیت بشریت داشت. از نظر او، یک مسئله کاملاً روشن و واضح بود: مهم نیست طول عمر انسان چقدر است(و در آن زمان همه انسانها مدت طولانی زندگی نمی کردند)، و مهم نیست که شخص چقدر خوب زندگی کرده است(همچنین، زندگی در آن زمان خیلی هم عالی نبود)، دیر یا زود فرد می میرد.

علاوه بر این، هر آنچه که پس از مرگ اتفاق بیفتد طولانی مدت و تا به ابد خواهد بود و بی نهایت طولانی تر از عمر کوتاه پیش از مرگ در این دنیا خواهد بود. بنابراین، از نظر پاسکال، منطقی ترین مسئله این شخص می تواند و یا باید این باشد که بفهمد، چه سرنوشتی بعد از مرگ در انتظار مردگان است، مشاهده اینکه مردم درگیر کارهایی مانند «نگرانی از دست دادن مقام، که برخی بی حرمتی به شان و منزلت خود قلمداد می کنند» او را شگفت زده می کرد، اما آنها هیچ توجهی به این مسئله نمی کردند که بعد از مرگ چه اتفاقی برایشان می افتد.

پاسکال به یک نکته توجه داشت. و جای تعجب نیست که چرا قسمت اعظم کتاب مقدس در مورد وعده ای که در انتظار نجات یافتگان از طریق عیسی مسیح، و همچنین از آنچه که در آینده در انتظار آنان است سخن می گوید.

`آیات ذیل را بخوانید. چه امیدی در اینجا به ما داده می شود؟ یوحنا ۶: ۵۴؛ یوحنا ۳: ۱۶؛ اول یوحنا ۵: ۱۳؛ اول تیموتائوس ۱: ۱۶؛ یوحنا ۴: ۱۴؛ یوحنا ۶: ۴۰؛ یهودا ۱: ۲۱؛ تیطس ۳: ۷.`

زندگی ابدی در پرتو صلیب عیسی مسیح معنا و مفهوم می یابد؛ در پرتو صلیب، هیچ چیزی دیگری به غیر از زندگی ابدی معنا ندارد. و اینکه خالق جهان، که «همه عالم هستی را آفریده است» (عبرانیان ۱: ۲)، کسیکه ما «در او زندگی می کنیم، و در او حرکت و هستی داریم» (اعمال ۱۷: ۲۸)، و او، خدایی که، جسم و خون به خود گرفت و انسان گردید تا بوسیله مرگ خود ...... برای چه چیزی؟ آیا برای اینکه ما در نهایت همانند کشته شدگان کنار جاده متعفن و پوسیده شویم؟

به همین دلیل، در عهد جدید با وعده های حیات ابدی مواجه هستیم، چراکه تنها حیات ابدی تضمین کننده غرامت گناه است. یک میلیون سال، حتی یک میلیارد سال، ممکن است به اندازه کافی لحظات نیکو برای جبران بدی نداشته باشد. ابدیت به تنهایی می تواند همه چیز را میزان و جبران کند، و بالاخره، بخاطر اینکه ابدیت و دنیای نامتناهی چیزی بیش از جهان فانی و متناهی است، و تا به ابد، جاودان و بی نهایت می ماند.

پاسکال درست می گفت: زمان ما در اینجا در مقایسه با آنچه که بعد از مرگ پیش می آید، بسیار محدود است. چقدر احمقانه خواهد بود تا برای ابدیت که در بیخ گوش ماست آماده نشویم.

`به کسی که نسبت به وقایع بعد از مرگ کاملاً بی تفاوت است، چه می توانید بگویید؟ چگونه می توانید به این شخص کمک کنید تا بفهمد که این چنین بی تفاوتی و موضع گیری چقدر غیر منطقی است؟`