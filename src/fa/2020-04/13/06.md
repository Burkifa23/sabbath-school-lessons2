---
title:  معلم بزرگ
date:  24/12/2020
---

همانطور که در سراسر دروس این سه ماهه مشاهده کردیم، یکی از جنبه های اصلی رسالت مسیح برروی زمین در باره معلم بود. او از ابتدای خدمت خود، چه از طریق اعمال خود و چه رفتار و کردار خود، دائماً به پیروانش حقایقی را در مورد خود، پدرش، رستگاری و امیدی که در انتظار ماست، می آموخت (به متی ۵: ۲؛ مرقس ۴: ۲؛ لوقا ۱۹: ۴۷؛ یوحنا ۶: ۵۹ مراجعه کنید).

در واقع آنچه که باید در کل انجام دهید این است که انجیل را ورق بزنید، و در سراسر آن تعالیم عیسی را خواهید دید.

و گرچه، حتی اکنون، خداوند از طریق کلام خود همچنان ما را تعلیم می دهد، در دنیای جدید و در زمین نو این آموزش همچنان ادامه خواهد یافت. اما تجسم کنید چقدر این جهان تازه که از یوغ گناه و همه کاستی ها و محدویت هایی که گناه ببار آورده، سبکبار شده و متفاوت از الان خواهد بود.

`«و او را خواهند گفت: این جراحات که در دستهای تو میباشد چیست؟ و او جواب خواهد داد آنهایی است که در خانه دوستان خویش به آنها مجروح شدهام» (زکریا ۱۳: ۶). فکر می کنید که این آیه از چه چیزی سخن می گوید؟`

”در سالهای ابدیت و بی پایان، همانطور که سپری میشوند، مکاشفه ای عمیق و همچنان با شکوه و جلال از خدا و مسیح آشکار می شوند. هر چه علم و آگاهی افزایش می یابد، همانطور هم محبت، حرمت و تکریم، شادمانی بیشتر خواهند شد. هرچه مردان خدا، شناختشان از او بیشتر می شود، تحسین و حیرت آنان از شخصیت او بیشتر می شود. همانطور که عیسی گنج های رستگاری و پیروزیهای شگفت انگیز مجادله بزرگ با شیطان را برای آنان آشکار می سازد، قلبهای رستگاران خریداری شده با خون مسیح، با پرستش با شکوه تر او به تپش در خواهند آمد، و با شادمانی و شور شعف چنگ های طلایی را می نوازند؛ دهها هزار بار و هزاران هزار صدا با نوایی بلند در اتحاد و یک صدا خدای توانا و نامتناهی را تحسین و ستایش می کنند ...

نبرد عظیم به پایان می رسد. گناه و گناهکاران دیگر نخواهند بود. کل عالم هستی پاک و تطهیر می شود. و در تمام عالم پهناور خلقت، نبضی هماهنگ با شادمانی و شور می تپد. از سوی او که خالق تمام هستی است، حیات و نور و شادی و شعف سرچشمه گرفته و سراسر قلمروهای فضای نامتناهی را فرا می گیرد. از کوچکترین ذرات اتم تا بزرگترین مخلوقات جهان، همه چیز، جاندار و بی جان، با زیبایی خیرکننده خود و با شادی کامل اعلام می کنند که خداوند محبت است»(اِلن جی وایت، نبرد بزرگ، صفحه ۶۷۸).

`از میان تمام حقایق خارق العاده که در جهان ابدی درباره آنها خواهیم دانست، هیچ چیز ما را بیشتر از فداکاری مسیح از جانب ما، شیفته و افسون خود نخواهد کرد. بیاندیشید که چقدر باید پربار و گرانبها باشد که آنرا فقط در جهان ابدی مطالعه خواهیم کرد. حتی اکنون، چگونه می توانید از مسیح برای آنچه که برروی صلیب بخاطر نجات ما انجام داد، بهتر قدردانی کنیم؟`