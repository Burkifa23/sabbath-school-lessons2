---
title:  هستی نو
date:  21/12/2020
---

`«او هر اشکی را از چشمان آنها پاک خواهد کرد. و دیگر مرگ نخواهد بود؛ و ماتم و شیون و درد وجود نخواهد داشت، زیرا چیزهای اول سپری شد» (مکاشفه ۲۱: ۴). این آیه در باره هستی جدید که با این جهان متفاوت خواهد بود،  چه چیزی به ما می گوید؟ هستی تازه ای که در آن مرگ، غم و اندوه، و درد و رنج، در آن جائی ندارد.`

یک مسیحی در مورد امیدی که انجیل به ما می دهد، یعنی  زندگی ابدی از طریق عیسی مسیح با دوستش صحبت می کرد. دوستش نسبت به کل عقیده او واکنش منفی از خود نشان داد. او با لرزه بر اندامش گفت، «حیات ابدی؟ «چه فکر وحشتناکی! ۷۰ – ۸۰ سال عمر ما در این جهان به اندازه کافی بد است. چه کسی می خواهد که برای همیشه در آن حیات ابدی زندگی کند؟ این جهنم خواهد بود».

او به نکته قابل توجهی اشاره کرده بود، به استثناء اینکه او درک نکرده بود که وعده حیات جاودان، ادامه این نوع زندگی که داریم نیست. کمی بیندیشید، چه کسی چنین چیزی را می خواهد؟ در عوض، همانطور که متن فوق می گوید، چیزهای کهنه از بین می روند و همه چیز تازه و جدید خواهند شد.

**آیات زیر در مورد حیات جدیدی که خواهد آمد، چه می گویند؟**

`دوم پطرس ۳: ۱۰ تا ۱۳`

`مکاشفه ۲۱: ۱ تا ۶`

`سؤال مهم در اینجا برای همه ما اینست که: چه باید کرد تا بخشی از این هستی تازه شد؟ چگونه می توانیم به آن دست یابیم؟ چگونه می توانیم اطمینان حاصل کنیم که بخشی از آن خواهیم بود؟ چه چیزهایی در زندگی ما وجود دارند، حتی اندک،  که می تواند مانع ما از دریافت آنچه باشد که خداوند وعده داده تا از طریق عیسی مسیح به ما برسد؟`