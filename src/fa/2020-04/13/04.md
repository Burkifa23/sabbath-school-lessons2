---
title:  پس خواهیم دانست
date:  22/12/2020
---

`«ملکوت، مدرسه است؛ و رشته تحصیلی آن، جهان است؛ معلمش ، آن یگانه ازلی است. و شعبه ای از این مدرسه در باغ عدن تاسیس شده بود؛ و نقشه نجات و رستگاری بشر تحقق یافت، آموزش دوباره در مدرسه عدن انجام خواهد گرفت» (اِلن جی وایت، آموزش، صفحه ۳۰۱).`

اگر شما مانند اکثر مردم هستید، سؤالات زیادی برای شما مطرح است، سؤالاتی درباره گناه، رنج و اندوه، بیماری، مرگ، درباره اینکه چرا این اتفاق افتاد، چرا آن اتفاق افتاد، و چرا اتفاقات دیگر رخ دادند.

ما چنین سؤالاتی را در مورد جهان طبیعی، و تمام اسرار آن داریم. با توجه به پیشترفتهای باورنکردنی علمی که به ما کمک کرده اند تا در مورد جهان و بطور کلی عالم هستی بیشتر بدانیم، اما هنوز خیلی چیزها وجود دارند که  فراتر از درک ما هستند.

از ساده ترین اشکال حیات و از آسمان بالای سر ما گرفته، از حرکات ذرات ریز اتم، تا کهکشانهای سیار که در مدارهایشان در نظام عالم هستی در حال حرکت هستند، ما را با واقعیتی روبرو می کنند که بسیار بزرگتر و عمیقتر از آن است که ذهن ما در حال حاضر بتواند درک کند، به خصوص با زمان کمی که ما در اینجا و اکنون برای مطالعه این موارد داریم.

از طرف دیگر، وقتی شما ابدیت را برای مطالعه و بررسی دارید، شکی نیست که بسیاری از اسرار برای ما در آنجا بر ملا و آشکار خواهند شد.

**آیات ذیل درباره زمانی که نهایتاً این قسمت از نمایشِ اسفبارِ گناه و رنج و مرگ به یکباره پایان می یابد چه می آموزند؟**

`اول قرنتیان ۱۳: ۱۲`

`اول قرنتیان ۴: ۵`

به ما وعدۀ درک و فهمی از امور داده خواهد شد که برای زمان حاضر پنهان است.چه امید فوق العاده ای!، که روزی آن اموری که درک آن دشوار بوده، آسان خواهد شد و از حیرت هیچ نداریم بگوئیم جز اینکه خدا را حمد بگوئیم! مهمترین چیز حفظ ایمان و اعتماد به وعده های خداوند است، ما در پرتو امیدی که داریم زندگی می کنیم و تا به آخر پایدار و بردبار می مانیم. و خبر خوب اینست که ما «به وسیله مسیح که ما را تقویت می کند، به انجام هر کاری قادر هستیم» (فیلیپیان ۴: ۱۳).

`چه سؤالاتی در قلب شما سنگینی می کند؟ چه چیزهایی در حال حاضر درکشان برای شما سخت است؟ چگونه یادگیری اعتماد به خدا در اموری که درک می کنید، کمک به اموری می کند که در حال حاضر آنها را درک نمی کنید؟`