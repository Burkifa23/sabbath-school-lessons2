---
title:  جهان بینی کتاب مقدسی
date:  20/10/2020
---

همانطور که در بخش مقدمه گفته شد، هیچیک از ما به دنیا با موضع خنثی نگاه نمی کنیم. به عنوان مثال، یک ملحد در آسمان به رنگین کمان نگاه می کند و آنرا چیزی به جز یک پدیده طبیعی نمی بیند. این پدیده مفهومی ندارد بجز معنایی که انسان تصمیم میگیرد به آن پدیده بدهد. در مقابل، فردی که به آن  از دیدگاه کتاب مقدس نگاه میکند و دارای جهان بینی کتاب مقدسی است، نه تنها آنرا به عنوان یک پدیده طبیعی، یعنی تعامل آب و نور می بیند، بلکه آنرا نشانه تایید عهد میان خداوند با زمینیان و یادآور مجدد عهد خداوند مبنی براینکه دیگر هرگز جهان را با آب و سیل نابود نخواهد کرد می بیند(پیدایش ۹: ۱۳ تا ۱۶). «چقدر مدارای خداوند و رحمت و شفقت او بر موجودات نالایق او با قرار دادن رنگین کمان زیبا در میان ابرها به عنوان نشانهٔ میثاق و عهد دوباره او با انسان، عالی است ..... این هدف خداوند بود که همانطور فرزندان نسل های آینده علت و مفهوم رنگین کمان شکوهمند را که در آسمانها بوجود می آید، میپرسند، والدین آنها داستان سیل زمان نوح را مجددا برایشان تعریف کنند و به آنها بگویند که خداوند متعال کمان را قوس داد و آنرا در میان ابرها قرار داد تا اطمینان دهد که دیگر هرگز با سیل زمین را از بین نخواهد برد» (اِلن جی وایت، مشایخ و انبیا، صفحه ۱۰۶).

برای ما ادونتیست های روز هفتم، کتاب مقدس مرجع ایمان ماست. کتاب مقدس جهان بینی را به ما تعلیم میدهد، و «فیلتری» است که توسط آن به جهان می نگریم و درک می کنیم که جهان می تواند مکانی بسیار دلهره آور و پیچیده و بغرنج باشد. کتاب مقدس الگویی را به ما می دهد که به ما کمک کند تا واقعیتی را که در آن قرار داریم، و خود ما بخشی از آن هستیم، که اغلب با آن به اشتباه و سردرگمی می افتیم.

`چه حقایقی در آیات ذیل یافت میشود که می تواند به درک بهتر ما از واقعیتی که در آن هستیم کمک کند؟ افسسیان ۶: ۱۲؛ مرقس ۱۳: ۷؛ رومیان ۵: ۸؛ رومیان ۸: ۲۸؛ جامعه ۹: ۵؛ مکاشفه ۲۰: ۵، ۶.`

به عنوان ادونتیست های روز هفتم، باید قاطعانه به تعالیم کتاب مقدس عمل کنیم، زیرا این حقیقت نازل شده و آشکار خدا برای انسان است، و مسایل زیادی را در مورد جهان برای ما توضیح می دهد که در غیر اینصورت ما نمی توانستیم آنها را بشناسیم و یا درک کنیم. از اینرو تمام آموزش مسیحی باید از کلام خداوند ریشه بگیرد و پایه و اساس آن کلام خدا باشد و هر تعلیمی که خلاف آن باشد، باید مردود شناخته شود.

`چه تعالیمی از کتاب مقدس وجود دارد که با عقاید دیگر افراد در تضاد است؟ این تفاوت چه چیزی را در مورد اهمیت وفاوداری به کلام خدا و پایبندی به آن می آموزد؟`