---
title:  اندیشه هایی فراتر
date:  23/10/2020
---

هدف واقعی آموزش، احیای تصویر خدا در روح است» (اِلن جی وایت، مشایخ و انبیا، صفحه ۵۹۵). با در نظر گرفتن این ایده، می توانیم بینیم که چرا یک جهان بینی کامل مسیحی لازمه آموزش کلیسای ادونتیست است. از این گذشته، همانطور که قبلاً خاطرنشان ساختیم، آموزش لزوماً به خودی خود نمی تواند فرد را به سرانجام برساند. مردم می توانند تحصیل کرده باشند، حتی تحصیلات بسیار عالی داشته باشند، و ایده ها و گرایش هایی داشته باشند که در تضاد با اصولی است که در کتاب مقدس یافت می شود. به همین دلیل، به عنوان کلیسای ادونتیست، باید نظام تعلیماتی ما بر اساس جهان بینی مسیحی باشد. بنابراین، این بدان معناست که تمام زمینههای کلی آموزش، شامل علوم، تاریخ، اخلاق، فرهنگ، و غیره از این دیدگاه تعلیم داده میشوند، بر خلاف کسانیکه که مخالف هستند، یا حتی آنرا نادیده میگیرند. همچنین، همانطور که قبلاً گفته شد ارزش تکرار دارد: چیزی به عنوان دیدگاه بی تفاوت و خنثی وجود ندارد؛ تمام زندگی، تمام واقعیت ها، از طریق فیلترهای دیدگاه جهان بینی شخص مشاهده میشوند، خواه این جهان بینی محکم و معین و منظم استدلال شود، یا نه. از اینرو، ضروریست که جهان بینی کتاب مقدسی، پایه و اساس تمام تعالیم کلیسای ادونتیست باشد.

**سؤالاتی برای بحث**

`۱. چه نمونه های تاریخی وجود دارد که ما فکر میکنیم در آن کل سیستم آموزشی خیلی مخرب بودهاند(یا حتی هستند)؟ برخی از اینها کجا بودند؟ چه چیزی را به شاگردان تعلیم می دادند؟ و چه میتوانیم از آنها بیاموزیم؟ چگونه میتوانیم از نظام آموزشی خود در برابر این تاثیرات مخرب محافظت کنیم؟`

`۲. در درس این هفته برخی از نکات کلیدی و حساس جهان بینی مسیحی مورد بررسی قرار گرفت: وجود خداوند، خلقت، کتاب مقدس، نقشه نجات و شریعت خداوند. چه عناصر مهم دیگری را باید در چارچوب کامل جهان بینی مسیحی گنجانید؟`

`۳. یک متفکر قرن هجدهم نوشته است:«ای وجدان! ای وجدان! تو غریزه الهی هستی، تو راهنمای مسلم جهالت و محدودیت هستی، گرچه هوشمند و آزاده ای- تو قاضی خطاناپذیر خیر و شر هستی، آنکه باعث میشود تا انسان شبیه خدایان شود»  چه چیزی در این موضع یاابراز عقیده درست یا اشتباه است؟`

`۴. بار دیگر به این گفته اِلن جی وایت توجه کنید: «هدف واقعی آموزش، احیای تصویر خدا در روح است». این به چه معناست؟ این مطلب چگونه به ما نشان میدهد، که چرا باید آموزش ادونتیست تفاوت زیادی با آنچه که جهان خود تعلیم میدهد، داشته باشد و متفاوت از آن باشد؟`