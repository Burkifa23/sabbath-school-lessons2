---
title:  'چشمان خدا:جهان بینی کتاب مقدسی'
date:  17/10/2020
---

### مطالعه این هفته
امثال ۱۵: ۳؛ ایوب ۱۲: ۷ تا ۱۰؛ افسسیان ۶: ۱۲؛ مکاشفه ۲۰: ۵، ۶؛ یوحنا ۱: ۱ تا ۱۴؛ مرقس ۱۲: ۲۹ تا ۳۱.

> <p>آیه حفظی</p>
> «چشمان خداوند همه جا هست، بر بدان و نیکان دیدبانی می کند»  (امثال ۱۵: ۳).

چزلو میلاز شاعر لهستانی شعری را نوشته است که آنرا با نوشتن در مورد حیوانات تخیلی آغاز می کند: خرگوش های سخنگو، سنجاب های سخنگو، و مانند آنها. آنها «نقاط مشترک زیادی با حیوانات واقعی دارند» ، او مینویسد: «همانگونه که برداشت های ما از جهان با جهان واقعی مرتبط است»، سپس، در پایان شعر مینویسد:«به این فکر کنید و به رعشه در آیید».

«رعشه» شاید کلمه ای تند و دلخراش باشد، اما در واقع درست است، بسیاری از تصورات انسانها در مورد جهان می توانند کاملاً اشتباه باشند. به عنوان مثال، تقریبا برای ۲۰۰۰ سال، بسیاری از باهوشترین و تحصیلکرده ترین افراد تصور می کردند، زمین در مرکز جهان قرار دارد و ثابت است. امروزه بسیاری از باهوشترین و تحصیلکرده ترین انسانها تصور می کنند که بشر از گونه ساده ای از یک یاخته تکامل یافته است.

ما به عنوان نوع بشر، هرگز از یک موضع بی طرف به جهان نگاه نمی کنیم. ما آن را همیشه و تنها از طریق فیلترهایی که در نحوه تعبیر و تفسیر و درک ما از جهان پیرامون بر روی ما تاثیر میگذارند، نگاه می کنیم. این فیلتر جهان بینی نامیده میشود، و بسیار حیاتی و مهم است که ما به جوانان خود و حتی به اعضای مُسن کلیسا، جهان بینی کتاب مقدسی را تعلیم دهیم.