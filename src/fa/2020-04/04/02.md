---
title:  چشمان پروردگار
date:  18/10/2020
---

یک استاد دانشگاه آکسفورد نظریه ای ارائه کرد مبنی بر این که ، ما و جهان و هر آنچه که در پیرامون ماست، هیچکدام واقعی نیستیم. در عوض، ما نژادی هستیم که خلقتی دیجیتالی از موجودات فضایی می باشیم که با رایانه های فوق العاده قدرتمند بوجود آمده ایم.

در عین حالیکه این تئوری جالب است، اما یک سؤال مهم را در اینجا مطرح می کند: کُنه واقعیت در کجاست؟

شاید دو پاسخ جامع برای این سؤال وجود داشته باشد، حتی اگر فقط یکی از دو پاسخ منطقی باشد. پاسخ اول اینست که عالم هستی و هر آنچه که در آن است از جمله ما، فقط همین است که هست. هیچ چیز یا هیچکس آنرا خلق نکرده، هیچ چیزی آن را تشکیل نداده است. فقط همین است که هست. این یک واقعیت زمخت و ناگواراست. خدایی، یا خدایانی، و یا هیچ جنبه الهی وجود ندارد. واقعیت بطور محض مادی و کاملاً طبیعی است. همانطور که شخصی گفته است، ۲۵۰۰ سال پیش (این نظریه جدیدی نیست) فقط «اتمها و خلاء» وجود داشته است.

دیدگاه دیگر اینست که برخی موجودات الهی (یا موجودات زنده) عالم را خلق کردهاند. در حقیقت، این نظریه منطقی تر، معقول تر، محسوس تر از نظریه ای که میگوید، جهان همین است که هست، بدون اینکه هیچ توضیح و علتی برای موجودیت آن ارائه کند. این موضع دربرگیرنده جهان طبیعی، جهان «اتمها و خلاء» میشود، اما محدود به اینها نمیشود. این واقعیتی بسیار گسترده تر، عمیق تر و چند وجهی تری را نسبت به جهان بینی الحادی- ماتریالیستی مطرح می کندکه امروزه متداول بوده و اغلب به گوش میرسد.

`آیات ذیل در مورد نظریه های مطرح شده در درس امروز چه می گویند؟ مزمور ۵۳: ۱؛ امثال ۱۵: ۳؛ یوحنا ۳: ۱۶؛ اشعیا ۴۵: ۲۱؛ لوقا ۱: ۲۶ تا ۳۵.`

در محور اصلی هر نوع آموزش مسیحی فقط گونه ای از خدایان نیست، بلکه خدایی است که ما را دوست دارد و با ما تعامل دارد.

او خدای معجزات است، اگرچه از قوانین طبیعی استفاده می کند، ولی محدود به آن قوانین نیست و او کسی است که میتواند اگر اراده کند از حوزه این قوانین فراتر رود (مانند تولد مسیح از مریم باکره). آموزه های این جهان بینی به ویژه در روزگار ما بسیار مهم است، زیرا بسیاری از دنیای روشنفکری با نظریه های [غلط] ادعا دارد که علم از آن پشتیبانی می کند، و آشکارا و بی پروا جهان بینی الحادی و مادی گرایانه را تعلیم می دهد.

`به این بیندیشید که جهان بینی های الحادی در مقایسه با جهان بینی کتاب مقدسی چقدر کوته نظر و محدود است(همانطور که در بالا گفته شد)، که دنیای طبیعی را در بر می گیرد ولی به آن محدود نمی شود. و در آخر، چرا، جهان بینی کتاب مقدسی، جهان بینی خداگرایانه منطقی تر از نظریه الحادی مخالف آن است؟`