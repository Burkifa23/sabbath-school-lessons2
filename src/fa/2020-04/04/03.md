---
title:  سوال لایب نیتز
date:  19/10/2020
---

سالها پیش، یک متفکر و نویسنده آلمانی به نام گوتفراید ویلهام لایب نیتز، احتمالاً آنچه که اصلی ترین و بنیادی ترین سؤال ممکن را پرسید:«چرا چیزی به جای هیچ وجود دارد؟»

`چگونه آیات ذیل به سؤال لایب نیتز پاسخ میدهند؟ پیدایش ۱: ۱؛ بوحنا ۱: ۱ تا ۴؛ خروج ۲۰: ۸ تا ۱۱؛ مکاشفه ۱۴: ۶، ۷؛ ایوب ۱۲: ۷ تا ۱۰.`

بسیار جالب است که در کتاب مقدس وجود خدا تنها فرض شده است.  پیدایش باب ۱: ۱ با مجموعه ای از استدلال ها و برهان های منطقی [اگرچه بسیار وجود دارد] برای اثبات وجود خدا آغاز نمیشود. وجود او تنها فرض شده است(همچنین نگاه کنید به خروج ۳: ۱۳، ۱۴)، و از آن نقطه آغازین، خدا به عنوان خالق، کتاب مقدس، و تمام حقیقت از لا به لای صفحات آن آشکار میشود.

اصل اعتقادیِ خلقت نیز بنیان هر نوع آموزش مسیحی می باشد. هر آنچه که ما مسیحیان به آن معتقد هستیم، بر روی تعلیم و اصل اعتقادی آفرینش در شش روز استوار است. کتاب مقدس با توضیح درباره موضوع کفاره گناهان، یا شریعت خداوند، و یا صلیب، یا رستاخیز مسیح، و یا بازگشت دوباره مسیح آغاز نمیشود.

برعکس، کتاب مقدس با اعلامیه ای درباره خدا به عنوان آفریننده آغاز میشود، زیرا هیچیک از تعالیم فوق معنا و مفهومی جدا از واقعیت وجودی خداوند به عنوان خالق ما ندارد.

از اینرو، دوباره باید گفت که یک جهان بینی کتاب مقدسی باید بر روی اهمیت اصل آفرینش در شش روز تاکید کند. این تاکید همچنین مهم است، زیرا این تعلیم با یک حمله تمام عیار با نام علم مواجه شده است. فرضیه تکامل تدریجی میگوید: حیات در اثر تصادف آغاز شده و در طی میلیارد ها سال آهسته و آرام و بتدریج بطور متناسب تکامل یافته است، و این نظریه ایمان میلیون ها نفر را نسبت به کتاب مقدس از بین برده است. تصور تعلیمی بسیار متضاد با کتاب مقدس و بطور کلی ایمان مسیحی به چیزی جز نظریه تکامل سخت است. به همین دلیل، این عقیده که فرضیه تکامل به نحوی با تعالیم کتاب مقدسی آفرینش همساز و متناسب است، نظریه ای حتی بدتر از نظریه تکامل الحادی است. اینکار را نمیتوان کرد، مگر اینکه بطور کلی کتاب مقدس و ایمان مسیحی به تمسخر گرفته شود.

`خداوند از ما میخواهد تا هر هفته، یک هفتم از وقت خود یعنی [یک روز] در زندگی را با او سپری کنیم تا در آن شش روز آفرینش را به یاد آوریم، چیزی که هیچ تعلیم دیگری درخواست نمی کند. این چه چیزی را درباره اینکه چقدر این تعلیم در جهان بینی مسیحی مهم و بنیادی است، به ما می گوید؟`