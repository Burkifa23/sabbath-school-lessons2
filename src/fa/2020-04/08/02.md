---
title:  در تصویر خداوند
date:  15/11/2020
---

`پیدایش ۱: ۲۶، ۲۷ و پیدایش ۵: ۱، ۳ را بخوانید. این آیات درباره اینکه چگونه خدا در ابتدا بشر را آفرید و سپس، بعد از گناه چه اتفاقی برای بشریت افتاد، چه آموزش می دهند؟`

عبارت «تصویر خداوند» برای قرنهاست که توجه مفسران کتاب مقدس را بخود جلب کرده است. این صورت و شمائلی که انسانها در ابتدای خلقت بصورت آن خلق شدند، چیست؟ برای مثال، آیا این بدان معناست که خداوند به یک آینه نگاه کرد و مخلوق جدید خود را شکل داد تا شبیه خود باشد؟ یا بدان معناست که انسانها بیش از سایر مخلوقات همانند او هستند؟ یا این به شباهت و مطابقت و همسانی روحانی و هوشیاری بین خالق و مخلوقش اشاره دارد؟ کتاب مقدس هیچ توضیح دقیقی در این مورد به ما نمی دهد حتی با وجوداینکه محققان تفسیرهای زیادی راجع به مفهوم روحانی آن ارائه دادهاند. با اینحال، ما می توانیم ببینیم که بعد از ورود گناه به جهان، این تصویر تغییر کرده است، به همین دلیل اِلن جی وایت می نویسد که هدف از آموزش احیای تصویر خالق در مخلوق خود می باشد (آموزش، صفحات ۱۴ تا ۱۶).

چگونه آموزش میتواند به چنین هدف برجسته ای دست یابد؟

نخست، باید به خاطر داشته باشیم که خداوند ما را برای داشتن رابطه با خودش، تا حدی که والدین با فرزندانشان دارند، خلق کرد. خدا ما را شبیه به خود آفرید، همانگونه که فرزندان  والدین انسانی شبیه به آنان هستند (پیدایش ۵: ۱)، تا او بتواند ما را به عنوان فرزندان خویش تربیت کند، کسانیکه متعلق به خانواده او باشند؛ او می تواند با آنان ارتباط برقرار کند، یعنی رابطه ای پایدار و ابدی. بنابراین، صورت خداوند بیشتر «تصویری ذهنی» و روحی است که قادر می سازد تا دو موجود، یکی الهی و دیگری انسانی همدیگر را در ذهن  ملاقات کنند. این دقیقاً همان اتفاقی است که در آموزش رخ میدهد، ابتدا در خانواده بین والدین و فرزندان و بعد از آن در مدرسه وقتی معلمان کار تعلیم را برعهده می گیرند. ظاهراً، خداوند این روند آموزشی را که ما خیلی خوب می شناسیم در نظر داشت. وقتی که ما را از سایر مخلوقات متمایز می آفریند ، او ما را به شکل خود آفرید، او اینکار را کرد تا بتواند به ما تعلیم دهد تا ما بتوانیم از او تعلیم بگیریم، تا زمانیکه تصویر او (افکار او) در افکار ما منعکس شود.

`داستان رستگاری، داستان تعلیم از خلقت تا ظهور مسیح در جسم و از مسیح تا تولد تازه است. خدا معلم است، و ملکوت مدرسه برای همه بشریت در طول تاریخ (نگاه کنید به آموزش از خانم اِلن جی وایت، صفحه ۳۰۱). پیامدها و ثمرات این تفکر برای تعهد ما نسبت به آموزش مسیحی در خانه، کلیسا، مدرسه، دانشگاه و در طول زندگی چه هستند؟`