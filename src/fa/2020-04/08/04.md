---
title:  موسی و انبیا
date:  17/11/2020
---

`دوم تیموتائوس ۳: ۱۴ تا ۱۷ را بخوانید. این آیات چه چیزی را در مورد نقش کتاب مقدس در آموزش مسیحی به ما می آموزند؟`

بخش اول کتاب مقدس، تورات، بعضاً به عنوان «شریعت» ترجمه شده است، تا حدودی به این علت که در کتب این بخش قوانین زیادی به چشم میخورد. اما معنای واقعی تورات «تعلیم» یا «راهنمایی»است. بسیاری تصور می کنند که آنچه در باره «قانون» در کتاب مقدس وجود دارد با مقرراتی که برای ماندن در نیکویی فیض و رحمت خدا باید پیروی کنیم، بسیار متفاوت است. چنین نیست؛ شریعت در نظر داشت تا اصولی را در مورد نحوه زندگی موفق و سالم در رابطه با عهد خداوند، تعلیم دهد که او از ابتدای خلقت ما در نظر داشت.

دو بخش بعدی کتاب مقدس عبری در باره انبیا می باشد، که شرح حالی از این است که امت خدا چقدر از این مطالب آموزشی درس گرفته و با آن زندگی کردند (انبیای پیشین یا کتاب های تاریخی)، از این مطالب آموزشی چه چیزی می بایستی فرا می گرفتند (انبیای بعدی). بخش مابقی عهد قدیم (که به زبانی عبری «نوشته ها» نامیده می شود) مملو از نمونه هایی از معلمان و شاگردان موفق و کمتر موفق در مسیر تجربیات آموزشی می باشد. نمونه هایی از آموزش موفق در این کتابها شامل استر، روت، دانیال و ایوب می باشد. درمیان کسانی که رفوزه شدند، چهار دوست ایوب بودند. البته کتاب مزامیر کتاب سرودهای روحانی است و حتی سه مزمور آموزشی دارد: مزمور ۱، مزمور ٣۷، و مزمور ۷٣.

انجیل ها شامل مطالبی به منظور آموزش هستند، به ویژه مطالبی که در تمثیل های عیسی مسیح بیان شدهاند. بسیاری از نامه های پولس با یک بیانیه قوی درباره بشارت عیسی مسیح آغاز می شوند، اما با مطالب تعلیمی و دروس عملی برای زندگی روزمره مسیحیان به پایان میرسند. به عنوان مثال، تمام اسراری که او درباره آینده کلیسا هویدا کرد در کتابی آمده است که فقط بره خدا، عیسی مسیح، معلم بزرگ می توانست آنرا برای بشر آشکار سازد (مکاشفه ۵: ۱ تا ۵).

`برخی ممکن است بگویند، که همه مطالب تعلیمی در کتب موسی نمیتواند برای روزگار ما کاربرد داشته باشد و این مطلب صحیح می باشد. تثنیه باب ۱۷: ۱۴ تا ۲۰، رهنمودهایی برای پادشاهان، و برخی دستورالعمل هایی کاملاً صریح را در مورد نحوه انتخاب مقامات سلطنتی در بردارد. البته امروزه ما پادشاهان را برای کلیسای خود منصوب نمی کنیم. چگونه می توانیم نحوه کاربرد مناسب همه این مطالب تعلیمی در کتاب مقدس را برای زمان خود مشخص کنیم؟`