---
title:  آموزش در کلیسای اولیه
date:  19/11/2020
---

یکی از اصول برجسته آموزش در کتاب مقدس همانطور که عیسی، معلم بزرگ، آماده ترک شاگردان یا حواریون خود می باشد، هویدا میشود. آنها سه سال و نیم با او بوده اند، تقریبا هم اندازه با زمانی که ما برای سپری کردن دوران دبیرستان یا تحصیلات دانشگاه اختصاص می دهیم. در پایان هر دوره، بسته به شخص، اغلب دانش آموزان آماده هستند تا زندگی خود را بعد از آن مدیریت کرده و پیش ببرند.

اما عیسی همه چیز را بهتر میدانست، و بنابراین او برای پیروانش تعلیمی مداوم و مستمر تحت هدایت روح القدس را در نظر گرفت. در جای دیگر، این مربی یا راهنما به عنوان تسلی دهنده یا پشتیبان یا مدافع (در زبان یونانی paracletos) معرفی میشود، که تا به ابد به پیروان عیسی داده میشود (یوحنا ۱۴: ۱۶، ۱۷). او به عنوان روح حقیقت و[راستی] شناخته میشود. در حالیکه روح القدس به عنوان یک تعلیم دهنده شناخته نمیشود، به یقین کار روح آموزشی است، بخصوص که مرتبط با جستجو و یافتن حقیقت است.

`اول قرنتیان ۲: ۱ تا ۱۶ را بخوانید. از نظر پولس در زمینه آموزش چه چیزی بسیار مهم است؟`

پولس گفته خویش را با یادآوری به کلیسای قرنتیان آغاز می کند که وقتی برای اولین بار آنان را ملاقات کرد، از تنها چیزی که با آنان سخن گفت، درباره مسیح و مصلوب شدن او بود (اول قرنتیان ۲: ۲)،-البته او حکمت هوشمندانه خود را بروز نمی داد، بلکه فقط انجیل را اعلام کرد. ولی این پایان ماجرا نبود(اول قرنتیان ۲: ۶)، زیرا هنگامیکه این مسیحیان تازه به پختگی رسیدند، رسول باز خواهد گشت تا حکمت را به آنان بیامورد، اموری که خدا پیش از وجود دنیا مخفی ساخته بود (اول قرنتیان ۲: ۷)، حتی عمیق ترین اسرار خدا (اول قرنتیان ۲: ۱۰). همگی تحت هدایت روح خدا مطالعه خواهد شد در هنگامیکه او به روح یاد گیرنده می پیوندد.

چقدر این مطالعه و بررسی عمیق خواهد بود، و چقدر یادگیری برای کسانی که توسط روح هدایت میشوند، آسان خواهد بود؟ این فصل با نقل قول اشعیا نبی پایان می گیرد که گفت «کیست که روح خداوند را هدایت کرده، و یا چون مشاورش به او تعلیم داده باشد؟» (اشعیا ۴۰: ۱۳).

اشعیای نبی با مردم عادی درباره کاری می گوید که هیچ کس قادر به انجام آن نیست.

اما پولس این برداشت را تصحیح کرده و نتیجه گیری می کند که «ما فکر مسیح را داریم»، به این معنا که مسیحیان که پُری روح را دارند حتی فکر خدا را هم کسب می کنند، و به این ترتیب به هر اندازه ای که برای فراگیری و فهم برای شناخت راه او نیاز داشته باشند، دست می یابند (اول قرنتیان ۲: ۱۰ تا ۱۳).