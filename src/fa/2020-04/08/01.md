---
title:  آموزش و رستگاری
date:  14/11/2020
---

### مطالعه این هفته
پیدایش ۱: ۲۶، ۲۷؛ اشعیا ۱۱: ۱ تا ۹؛ دوم تیموتائوس ۳: ۱۴ تا ۱۷؛ اول پادشاهان ۴: ۲۹ تا ۳۴؛ یوحنا ۱۴: ۱۷؛ اول قرنتیان ۲: ۱ تا ۱۶.

> <p>آیه حفظی</p>
> «تمامی کتبِ مقدّس الهام خداست و برای تعلیم و تأدیب و اصلاح و تربیت در پارسایی سودمند است» (دوم تیموتائوس ۳: ۱۶).

کتاب مقدس داستان طولانی خدا و مردمش را تعریف می کند. گاهی اوقات به عنوان داستان یک عشق از دست رفته حداقل بطور موقت، دیده میشود. یا می تواند به عنوان داستان یک پدر و فرزندان سرکش و متمردش مشاهده شود که سرانجام مسیرشان را در زندگی تغییر می دهند.

اما به منظور تعلیم این هفته، ما موضوع دیگری را در داستان کتاب مقدس مورد بررسی قرار خواهیم داد، داستان یک معلم و شاگردانش است. در حالیکه شاگردان همچنان در آزمون های خود ناکام هستند، اما او صبورانه تعالیم خود را بارها برای آنان تکرار و توضیح می دهد، تا اینکه در آخر، برخی از آنان خواهند آموخت.

داستان کتاب مقدس بی شباهت به داستانهای انسانی که ما میدانیم نیست، - با یک استثنا. داستان خدا و قومش ختم به خیر می شود و به هدف خود می رسد. فیض الهی نسبت به قومش این نتیجه و عاقبت را تضمین می کند. وظیفه انسان در این رابطه اغلب مورد سوء تعبیر قرار گرفته و حتی توسط بسیاری که آنرا دشوار و طاقت فرسا تصور کرده اند، هراسناک جلوه داده شده است. اما در حقیقت، داستان کتاب مقدس اساساً دعوتی برای شناختن خدا و درک اراده اوست. در واقع، شناخت خدا مهمترین پاسخ ما به فیض و رحمت اوست. ما نمی توانیم چنین فیض و رحمتی را بدست آوریم، اما می توانیم آن را بیاموزیم، و اگر این آموزش مسیحی نیست، در آن صورت ، آموزش چه چیزی را در مورد این فیض به ما می آموزد؟