---
title:  زنان و مردان خردمند
date:  18/11/2020
---

کلمات مدرسه، مطالعه، وآموزش در زمان ما دارای مفهوم کاملاً روشن و واضحی هستند، که در کتاب مقدس رایج نیستند. حکمت/حکیم کلمه ای است که بسیار متداول است. به عنوان مثال، عهد عتیق به زنان و مردان حکیم اشاره دارد (دوم سموئیل ۱۴: ۲؛ امثال ۱۶: ۲۳).

`اول پادشاهان ۴: ۲۹ تا ۳۴ را بخوانید. این آیات درباره اهمیت حکمت به ما چه می آموزد؟`

سلیمان پادشاه به عنوان مردی بسیار حکیم قلمداد شده است که در باره زندگی حیوانات و گیاهان صحبت می کند و ضرب المثل هایی را با حکمت عالی و پر معنا همچون مرد حکیم و دانا بیان می کند (اول پادشاهان ۴: ۲۹ تا ۳۴). کتابهای امثال و جامعه شامل بسیاری از تعالیم حکیمانه در مورد موضوعاتی هستند که به سلیمان و همچنین سایر معلمان حکیم در دوران کهن نسبت داده شده اند (امثال ۱:۱؛ امثال ۲۵: ۱؛ امثال ۳۰: ۱؛ امثال ۳۱: ۱).

بر اساس کتاب مقدس، حکمت بسیار شبیه به همان آموزش امروز ما است. چیزی است که فرد از والدین و معلمین خود می آموزد، مخصوصاً در سنین جوانی (جامعه ۱۲: ۱)، اما در حقیقت، فرد حکمت و خرد را در طول عمر خود کسب می کند. علاوه بر این، خرد و حکمت بطور کلی جنبه عملی دارد؛ به عنوان مثال، از مورچه ها باید آموخت که آذوقه لازم را برای زمستان ذخیره کنند (امثال ۶: ۶ تا ۸).

با این وجود حکمت تنها جنبه عملی ندارد؛ بلکه جنبه تئوری هم دارد، زیرا با ایمان به خدا آغاز میشود و از اصول بنیادی ویژه ای پیروی می کند (امثال ۱: ۷). حکمت به ما کمک می کند تا در زندگی به خاطر منفعت رسانی به دیگران مسئولیت پذیر باشیم، و همچنین ما را از گرفتاری و آسیب محافظت می کند. و بالاخره، درست مانند آموزش امروز، حکمت به تمام سوالاتی که ممکن است برای ما پیش بیاید نه تنها پاسخ می دهد، بلکه این امکان را برای ما فراهم می کند تا ضمن تحقیق در امور ناشناخته به آنچه که می دانیم راضی باشیم و این موقعیت خوبی است که می توانیم یاد بگیریم تا خدا را بشناسیم و به فیض و رحمت او اعتماد کنیم. بر اساس ارمیا ۱۸: ۱۸، معلمین حکیم، همسان حکیمانی برای راهنمایی و انبیایی برای اعلام پیام خداوند هستند. هر سه حامل پیامهایی از سوی خداوند به قوم خود، در قالب تعلیم شریعت، توصیه های آموزشی، و پیامهای ویژه هستند.

`چگونه می توانیم حکمت را بیاموزیم و سپس آنرا به نسلی که بعد از ما می آیند منتقل کنیم؟ چرا اینکار برای ما به عنوان یک قوم بسیار مهم است؟`