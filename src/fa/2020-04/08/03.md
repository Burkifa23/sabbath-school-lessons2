---
title:  مسیح به عنوان معلم
date:  16/11/2020
---

کتاب مقدس عبارات زیادی را برای توصیف عیسی بکار می گیرد. پسر خدا، مسیح موعود، پسر انسان، رهایی بخش، خداوند، بره خدا، که اینها تنها مواردی از آنها هستند. اما برای افرادی که او را در طول سه سال و اندی خدمت علنی و زمینی او در یهودا و جلیل، بهتر شناختند، او یک معلم بود. آنها او را «استاد»، یا «ربای» صدا می زدند. هر دو به معنای یک چیز هستند، یعنی «معلم».

بنابراین، حرفه تعلیم و کار آموزش باید طریقی خاص و شیوه ای مناسب برای عیسی بمنظور ادامه خدمت عمومی او باشد. به نوعی کار  نجات و رستگاری او با کار آموزش یکسان است. علاوه بر اینها، توسط پیامبر انجیل پیشگویی شده بود.

`اشعیا باب ۱۱: ۱ تا ۹ را بخوانید. این آیات چه چیزی را در مورد نقش تعلیمی مسیح بیان می کند؟`

یکی از جالب ترین پیشگویی های مرتبط با مسیح موعود در کتاب مقدس در اشعیا باب ۱۱ یافت می شود. آیات ۱ تا ۳ مسیح موعود را از نظر نقش تعلیمش به تصویر می کشند، کسی که دانش، تعلیم، خرد و حکمت، و ادراک را به ارمغان می آورد. کل آیه با این وعده برجسته به پایان می رسد: «زیرا چنانکه آبها دریا را می پوشاند، جهان از شناخت خداوند پر خواهد شد» (اشعیا ۱۱: ۹). شاید همین تعالیم کتاب مقدس، الهام بخش خانم اِلن جی وایت در نوشتن کتاب خود در مورد آموزش بوده است تا متوجه شود که کار آموزش و کار نجات یکی هستند (آموزش، صفحه ۳۰).

یوحنا باب ۳: ۱ تا ۳ را بخوانید. نیقودیموس عیسی را ربای خطاب می کند، و عطایای تعلیم عیسی را به خدا منتسب می کند بخاطر اینکه نشانه هایی که به منصه ظهور آورد یعنی معجزات و ایجاد بصیرت به زندگی معنی می دهد. مطمئناً هر لقبی به مسیح داده شده مرتبط با عطایای تعلیمی او بوده است، وقتی او به نیقودیموس پاسخ داد، اگر می خواهد پادشاهی خدا را ببیند باید از نو مولود شود. این بدان معناست که صلاحیت و شایستگی تعلیم دیگران، حتی در مورد عیسی مسیح از جانب خداوند است.

مطمئناً تعلیم یک موهبت الهی است. این توصیه خداوند است، و توسط عیسی مسیح اتخاذ شده، و توسط کسانیکه عوامل و ناظران الهی برای تعلیم هستند، پذیرفته میشود.

`نقش ما در تحقق پیشگویی شناخت پروردگار در سراسر جهان چیست؟`