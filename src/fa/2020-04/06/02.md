---
title:  درعوض پنهان شدن
date:  01/11/2020
---

`پیدایش ۳: ۱ تا ۱۱ را بخوانید. چرا خداوند از آدم سوال کرد،«کجا هستی؟»`

در داستان های متداول در خصوص سقوط انسان در گناه، سیب به عنوان میوه ممنوعه به تصویر کشیده است.اما آیات چنین چیزی نمی گویند. بلکه فقط بیان می کند:«میوه درخت» (پیدایش ۳: ۳). نوع میوه مهم نیست. خوردن میوه این درخت ممنوع بود، زیرا وجود درخت در آنجا علتی داشت. درخت برای وسوسه شدن در آنجا بود و کنار گذاشتن خداوند و اعلام اینکه، «من میتوانم خودم معیار خود در زندگیم باشم. من میتوانم خدای خودم باشم. قدرت و اقتدار من بالاتر از کلام خداوند است».

و همانطور که انتظار می رفت، هنگامیکه مار، یا افعی، آدم و حوا را به خوردن میوه تشویق کرد، زندگی آنان از مسیر اصلی خارج شد. و سپس وقتی آنها احساس کردند که خدا در نزدیکی آنان است، سعی کردند تا «درمیان درختان باغ» پنهان شوند (پیدایش ۳: ۸).

چقدر عجیب است که خداوند از آدم می پرسد«کجا هستی؟» مطمئناً خدا می دانست که او کجاست. شاید خداوند این سؤال را پرسید تا به آدم و حوا کمک کند تا درک کنند که این پنهان شدن در نتیجه آن کاری است که کرده اند. یعنی، او به آنان کمک کرد تا نتیجه غم انگیز عمل خود را مشاهده کنند.

`رومیان باب ۵: ۱۱ تا ۱۹ را بخوانید، در اینجا پولس چندین بار مستقیماً آنچه که آدم و حوا در باغ عدن انجام دادند را با آنچه که مسیح برروی صلیب انجام داد، ربط می دهد. چگونه آمدن مسیح می تواندآنچه که آدم انجام داده بود را به حالت اول بازگرداند؟ [یا به عبارت دیگر خرابکاری آدم را اصلاح و جبران کند؟]`

میتوان استدلال کرد که نقشه نجات، واکنش خداوند در پاسخ به آنچه بود که آدم و حوا انجام داده بودند. آنان از شرم و تقصیر کار خود از حضور خداوند پنهان شدند و خدا آمد تا آنان را نجات دهد. به گونه ای، ما هم همین کار را کرده ایم و عیسی آمد تا ما را نجات دهد. از اینرو شاید از ما هم همین سؤال بشود «کجایی؟»  یعنی، شما در رابطه خود با عیسی، در گناه و تقصیر، در کجا ایستاده اید، و عیسی چه کاری انجام داده است تا شما را نجات دهد؟

`هر چیز دیگری که آموزش مسیحی در بر داشته باشد، چرا باید در بر داشته باشد و حتی بر واقعیتی تاکید می ورزد که حالت طبیعی ما پنهان شدن از خداست و آنگاه ما را به عیسی، به عنوان راه حل رهنمون می سازد؟`