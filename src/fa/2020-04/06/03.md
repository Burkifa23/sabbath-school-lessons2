---
title:  فرار
date:  02/11/2020
---

`پیدایش باب ۲۸: ۱۰ تا ۱۷ را بخوانید. زمینه این داستان چیست، و چه چیزی را درباره فیض خدا برای کسانی که به تعبیری از گناهان خود فرار می کنند، به ما می آموزد؟`

یعقوب در رفتارهای خود با بقیه خانواده، با کمک مادرش به فریبکاری ظالمانه ای دست زده بود و حال هزینه آن را پرداخت می کرد. برادرش او را شدیداً تهدید می کند و او پا به فرار می گذارد و به نزد عمویش در حران میرود. هیچ چیزی حل و فصل نشده و اوضاع ترسناک است.

یعقوب طول روز را با خستگی راهپیمایی کرد و بعد هوا تاریک شد.  او در میان یک بیابان بود و آسمان سقف بالای سر او بود. همانجا سنگی را زیر سر خود گذاشت و خوابید. در خواب دید، پلکانی در آنجا هست که یک سرش بر زمین و سر دیگرش در آسمان است و فرشتگان از آن بالا و پایین می روند.

و سپس صدایی را میشنود که میگوید:«من هستم خدای ابراهیم و اسحاق» و ادامه میدهد «من این زمینی را كه روی آن خوابیدهای به تو و به فرزندان تو خواهم داد. نسل تو مانند غبار زمین زیاد خواهد شد. آنها قلمرو خود را از هر طرف توسعه خواهند داد. من به وسیلهٔ تو و فرزندان تو، همهٔ ملّتها را بركت خواهم داد. به خاطر داشته باش كه من با تو خواهم بود. و هر جا بروی تو را محافظت خواهم كرد و تو را به این زمین باز خواهم آورد. تو را ترک نخواهم كرد تا همهٔ چیزهایی را كه به تو وعده دادهام به انجام برسانم« (پیدایش ۲۸: ۱۴، ۱۵).

مرحومه اِلن جی وایت درباره چگونگی دیدگاه پولس از نردبانی که یعقوب در رویای خود دیده بود، نوشته است، «نردبان رویای یعقوب، بیانگر مسیح می باشد، کسیکه بین زمین و ملکوت، یعنی انسان فانی و خدای نامتناهی رابطه برقرار کرده است. ایمان او قوت می گیرد، زمانی که مشایخ و انبیا به آن یگانه ای که پشتیبان و تسلی بخش است، تکیه و اعتماد کردند، کسیکه زندگی خود را برای آنان فدا کرد» (اعمال رسولان، صفحه ۵۱۲).

«یعقوب از خواب بیدار شد و گفت: خداوند در اینجاست. او در این مكان است و من این را نمیدانستم« (پیدایش ۲۸: ۱۶). آنچه در اینجا اتفاق می افتد «عالی» است. او هرگز آن مکان را فراموش نخواهد کرد، و برای آن مکان نامی می گذارد. و سپس عهد می کند که در تمامی طول عمر به خدا وفادار بماند.

`از این داستان درباره اینکه خدا در مسیح، به رغم گناهانمان، در پی ماست تا به ما دست یابد، چه می آموزیم؟ مجدداً، چرا آموزش مسیحی این اصل را در صدر تعالیم خود قرار می دهد؟`