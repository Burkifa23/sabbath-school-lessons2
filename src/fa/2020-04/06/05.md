---
title:  زن جواب می دهد
date:  04/11/2020
---

عیسی استاد اعظم است. شخصیت واقعی خداوند از طریق تعالیم و زندگی او می تابد. در خصوص داستانهای انجیل جالب اینکه وقتی کسی می خواند حس می کند که عیسی با او حرف می زند و بعد او نیز با عیسی صحبت می کند و حاکی از این است که عیسی همچنان حرفهای ما را می شنود.

`حکایت برخورد عیسی با زن غیر یهودی[یا کنعانی]، زنی از منطقه صور و صیدون (متی ۱۵: ۲۱ تا ۲۸؛ مرقس ۷: ۲۴ تا ۳۰) را بخوانید. توجه کنید که حواریونِ اطراف عیسی، نسبت به زن بی صبر و حوصله هستند و حتی به نظر میرسد که عیسی در خواست زن را رد می کند و او را روانه می کند تا برود. چه مطلبی را از جسارت و بی پروایی زن دریافت می کنید؟ این داستان درباره چگونگی تعلیم مسیح به دیگران، به ما چه می آموزد؟`

عیسی در نزدیکی صور و صیدون بود. او مجبور بود از مکانی عبور کند که در آن غربیه ها فراوان بودند و تنش قومی به چشم میخورد. ساکنان یونانی زبان شهر به کشاورزان یهودی حومه شهر به چشم حقارت نگاه می کردند، در عوض کشاورزان یهودی هم به آنان به دیده حقارت می نگریستند.

دیری نپائید که هیرودیس، حاکم دست نشانده جلیل، که موطن عیسی بود، یحیی تعمید دهنده را اعدام نمود. اما یحیی، مردی بود که تا حد زیادی دیدگاهش با مسیح مشترک بود، و به نظر می رسید که اعدام او کاری شوم بود. عیسی با خطر بزرگی در انجام ماموریت خود روبرو بود.

عیسی که احساس رنجش خاطر می کرد وارد خانه ای شد، از این رو مرقس در روایت خود می گوید امیدوار بود که هیچکس نداند که او در آنجا بود. (مرقس باب ۷: ۲۴) ولی زنی او را شناخت.

در فرهنگ آن روزگار و آن مکان، زن حق نداشت تا اظهار نظر کند. از این گذشته، این زن متعلق به فرهنگ و گروه قومی بود که یهودیان وقت کمی برای آنان صرف می کردند، و این قضیه او را در وضعیت نامساعدتری قرار میداد.

اما دختر آن زن بیمار بود. او نیاز به کمک داشت، و بدین خاطر سماجت کرد.

عیسی او را رد کرد. و به او گفت: «درست نیست که نان بچه ها را برداریم و پیش سگها بیندازیم» (متی۱۵: ۲۶). این اظهار نظر باید زن را آزرده خاطر کرده باشد.

ولی اتفاق قابل توجهی رخ می دهد. زن با خصوصیات سگ ها برخلاف یهودیان آشنا بود، یهودیان از سگها به عنوان حیوانات خانگی نگه داری نمی کردند. و زن جواب می دهد: «درست است ای آقا، اما سگها نیز از خرده نانهایی که از سفره اربابشان می افتد، می خورند» (متی ۱۵: ۲۸).

اظهارات زن تغییری ایجاد می کند. به نظر میرسد که جواب قانع کننده ای داده است و عیسی فرزند او را شفا می دهد.

`«خواسته تو برآورده شود» (متی ۱۵: ۲۸). ما از این سخنان چه می فهمیم؟ وقتی امور آنطور که ما می خواهیم به پیش نمی روند، عکس العمل ما چگونه است؟`