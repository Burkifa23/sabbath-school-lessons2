---
title:  شاگردی که بدست می آورد
date:  05/11/2020
---

مسیح و پیروانش به سمت اورشلیم حرکت کردند. از آنجا که قبلاً  هیرودیس، نگران یحیی تعمید دهنده بود، حال مقامات و سران از جمله هیرودیس نگران عیسی بودند. پیروان او از میان قشر فقیر و دیگر اقشار آسیب پذیر جامعه بودند که عاجزانه امید به تغییر داشتند.

فراتر از هر چیز عیسی می خواست تا امید را به جهان بیاورد. اما او تا الان اطمینان یافته بود که اربابان قدرت و برتری هر آنچه از دستشان برآید خواهند کرد تا آن ماموریت را بی اثر سازند. آنها نمی خواستند تا او موفق شود.

در جرگه داخلی شاگردان مسیح، به نظر میرسد که دوازده حواری مسیح مشتاق هستند تا در کنار عیسی باشند. اما همزمان، به نظر می رسید که دچار ابهام و سردرگمی هستند و چشمانشان برروی بعضی حقایق بسته است. برای مثال، در مرقس باب ۸: ۳۱ تا ۳۳، معلم بزرگ، حواریون را به چالش می کشد تا چشمان آنان را برروی دیدن مسایل پیچیده و سخت باز کند. یعنی، از بسیاری جهات آنان هنوز از نظر روحانی کور بودند، و آنچه را که در زندگی اهمیت واقعی داشت و مهم بود را نمی دیدند (متی ۸: ۳۷).

همه اینها زمینه ساز مواجهه و برخورد عیسی با کسی است که می تواند ببیند.

`داستان عیسی و شفای بارتیمائوس گدای کور را بخوانید،(مرقس ۱۰: ۴۶ تا ۵۲). به رحمت بزرگی عیسی از خود نشان می دهد توجه کنید. اکنون در نظر بگیرید که چگونه آرزوی نابینا برای بینایی منجر به تصمیم وی برای پیروی از عیسی در مسیر، یا جاده، اورشلیم می شود. آیا فکر می کنید که مرقس مقایسه ای بین بارتیمائوس و دیگر حواریون کرده باشد؟ چگونه این داستان نوری را بر چیزی می تاباند که برای شما به معنی جوابگو بودن دربرابر معلم بزرگ است؟`

بارتیمائوس نابینا میخواست تا فرهای موهای کودک و رنگ گندمزار را هنگام برداشت محصول ببیند. اما دیدن چیزی بیشتر از جنبه فیزیکی آن است. به عبارت دیگر، این داستان مرتبط با جنبه روحانی بینایی است. این درباره دریافت  مفهوم آن حقیقتی که واقعاً منظور معلم بزرگ است، می باشد. بینائی فیزیکی یک جنبه آن است. این مسئله مهم است، و عیسی آنرا می داند. اما عیسی همچنین می داند که بزرگترین آرزوی هر فرد داشتن یک زندگی جدید و بهتر است.

`عبرانیان باب ۵: ۱۲ تا ۱۴ را بخوانید. این آیات درباره آموزش حقیقی چه چیزی به ما می آموزند؟`