---
title:  رَبای عیسی
date:  03/11/2020
---

ربای به زبان عبری یعنی معلم یا استاد. از میان کل فصلهای آغازین عهدجدید، هیچ آیه ای مشهورتر از این آیه نیست: «در آغاز کلمه بود و کلمه با خدا بود و کلمه، خدا بود» (یوحنا ۱: ۱). و یوحنا در باب ۱ به زودی شما را با آیه ای فراموش نشدنی، آشنا می کند:«و کلمه، انسان شد و در میان ما مسکن گزید. ما بر جلال او نگریستیم، جلالی شایسته آن پسر یگانه که از جانب پدر آمد، پر از فیض و راستی» (یوحنا ۱: ۱۴).

`یوحنا باب ۱: ۱ تا ۱۴ را بخوانید. این متون درباره اینکه مسیح چه کسی بود و چه کاری را انجام داد، چه می گویند؟ و در خصوص مسیح به عنوان یک الگوی عالی برای معلمین، چه می گوید؟`

همان خدایی که در باغ عدن با آدم و حوا، و با یعقوب در بیابان سخن گفت، حالا شخصاً خود را آشکار می کند. خدا میگوید که عهدجدید در شخصیت عیسی مسیح آشکار شد. از طریق عیسی مسیح، ما می توانیم اراده خداوند و طریقه خدا را درک کنیم، زیرا عیسی، خداوند است.

در ادامه این باب آمده است که چگونه یحیی تعمید دهنده با شهادت بسیار قوی خود فرستادگان یهودیان را قانع می کند، حتی آن دسته از رهبران مذهبی اورشلیم که شک و تردید داشتند که عیسی همان مسیح موعود است یا نه. اما او آمده بود تا راه را برای شخصی والاتر و بزرگتر از خودش آماده کند. شخصی شگفت انگیز در حال آمدن بود که حتی یحیی تعمید دهنده لایق و شایسته آن نبود «که بندهای کفشهایش را باز کند» (یوحنا ۱: ۲۷).

روز بعد، او عیسی را دید و اعلام کرد که او «پسر خداست». در آن روز و روز بعد، او عیسی را «برّه خدا» نامید.

همچنین، دو تن از پیروان یحیی تعمید دهنده تصمیم گرفتند که عیسی را پیروی کنند. و هنگامیکه عیسی از آنان پرسید، به دنبال چه می گردند؟ آنها گفتند:«ربای» (یعنی ای استاد) (یوحنا ۱: ۳۸).

بنابراین، عیسی، یک معلم بود، اما هرگز معلم انسانی نظیر او وجود نداشته است، زیرا دوباره باید گفت: او خداوند است. به عبارت دیگر، خداوند در شکل انسان برای بشریت آشکار شد، و در شمائل انسان به عنوان یک ربای، یک معلم عمل کرد. جای تعجب نیست که مرحومه اِلن جی وایت او را «بزرگترین معلمی که بشریت تا به حال خود دیده است» می نامد(نشانه های زمان، ۱۰ ژوئن، ۱۸۸۶). و از این گذشته، این معلم بزرگ، خدا بود.

`با توجه به اینکه عیسی چه کسی بود، چرا معنی می دهد تا از او بهترین حقیقت روحانی را تعلیم بگیریم؟ از عیسی درباره گفتارمان در تعالیم و همچنین در خصوص کردارمان چه باید بیاموزیم؟`