---
title:  درسهای بیشتری از معلم بزرگ
date:  31/10/2020
---

### مطالعه این هفته
پیدایش ۳: ۱- ۱۱؛ رومیان ۵: ۱۱ تا ۱۹؛ پیدایش ۲۸: ۱۰ تا ۱۷؛ یوحنا ۱: ۱ تا ۱۴؛ متی ۱۵: ۲۱ تا ۲۸؛ مرقس ۱۰: ۴۶ تا ۵۲.

> <p>آیه حفظی</p>
> «عیسی به او فرمود: برو، ایمانت تو را شفا داده است . او فوراً بینایی خود را بازیافت و به دنبال عیسی به راه افتاد» (مرقس ۱۰: ۵۲).

چه کسی در میان ما تاکنون از کارهای خود شرمگین نبوده است؟ چه کسی در میان ما کارهایی انجام نداده است که از فکر دانستن دیگران درباره آنها، وحشت زده نشود؟ به احتمال زیاد، همه ما گاهی در این موقعیت بودهایم، آیا اینطور نیست؟

پس تصور کنید، آدم و حوا پس از خوردن میوه درخت ممنوعه در چه شرایطی بودهاند. یا هنگامیکه یعقوب پدرش را فریب داد تا برکات پدرش را در عوض برادر بزرگتر دریافت کند، و سپس از ترس خشم برادرش مجبور به فرار شد، در چه شرایطی روحی شب خوابید؟ و تصور کنید، زنی را که در هنگام زنا او را گرفتند، «این زن را در هنگام عمل زنا گرفته ایم» (یوحنا ۸: ۴). داود نیز در چنین موقعیتی قرار گرفت، و مزمور ۳۲ در مورد ابراز شرمندگی و اعتراف او درباره آنچه که در گذشته انجام داده بود، صحبت می کند.

البته، به همین دلیل است که پیام انجیل برای همه جهانیان است و مرگ مسیح برای همه بشریت بود. مهم نیست که ما انسانها چه تفاوتهایی با هم داشته باشیم، مسلما یک چیز همه ما را متحد میسازد: همه ما گناهکار هستیم.

از اینرو، در عوض،آموزش مسیحی واقعی باید راه حلی برای وضعیت ملالت بارمان باشد.این هفته به مطالعه تنها راه حلمان یعنی استاد بزرگ می پردازیم.