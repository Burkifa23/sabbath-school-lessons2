---
title:  ارتباطات [تبادل اطلاعات]
date:  06/10/2020
---

به معنای واقعی کلمه، آموزش در هر سطحی تبادل اطلاعات محسوب می شود. معلم کسی است که از دانش، حکمت، اطلاعات، واقعیت ها، [و امثالهم]، برای انتقال به دانش آموزان برخوردار است. کسی که از دانش زیادی برخوردار است باید بتواند آنرا با دیگران در میان بگذارد، در غیر اینصورت، دانشی که از آن برخوردار است چه نفعی دارد، حداقل از نقطه نظر آموزش؟

از نقطه نظر دیگر، مهارت های خوب تدریس فقط توانایی برقراری ارتباط نیست. بلکه، فرآیندی کلی برای ایجاد یک رابطه مهم و حیاتی است. «معلم واقعی میتواند به شاگردانش چند عطای با ارزش را به عنوان عطیه مصاحبت و همیاری خویش منتقل کند. این در مورد زنان و مردان، و چقدر بیشتر در مورد جوانان و کودکانی صادق است که تنها با همدلی و همنشینی میتوانیم آنان را درک کنیم؛ و به منظور تاثیرگذاری بهتر برای نفع رسانی نیاز به درک داریم» (اِلن جی وایت، آموزش، صفحه ۲۱۲).

به عبارت دیگر، تعلیم خوب در سطح احساسی و شخصی ثمربخش است. در خصوص خانواده به عنوان یک مدرسه، این موضوع بسیار مهم است. بایستی رابطه ای خوب بین معلم و شاگرد ایجاد شود.

روابط از طریق مکالمه و گفتگو ایجاد گردیده و رشد می یابد. وقتی مسیحیان با خدا ارتباط برقرار نکنند، از قبیل خواندن کتاب مقدس یا در دعا، رابطه آنان با خدا راکد میشود. خانوادهها به هدایت الهی نیاز دارند چنانچه بخواهند در فیض و دانش مسیح رشد نمایند.

`آیات ذیل را بخوانید. چه چیزی از این آیات در مورد نحوه ایجاد روابط قوی خانوادگی (یا هر نوع رابطه دیگر که مهم است) میتوانیم یاد بگیریم؟ مزمور ۳۷: ۷ تا ۹؛ امثال ۱۰: ۳۱، ۳۲؛ امثال ۲۷: ۱۷؛ افسسیان ۴: ۱۵؛ اول یوحنا ۳: ۱۸؛ تیطس ۳: ۱، ۲؛ یعقوب ۴: ۱۱.`

صرف وقت برای کاشت بذرهای مناسب ارتباطات نه تنها خانواده را برای یک رابطه شخصی با مسیح آماده خواهد کرد بلکه کمک می کند تا رابطه ای درونگروهی با خانواده ایجاد کنیم. چنین حالتی کانالهای ارتباطی برقرار خواهد کرد که درزمانیکه فرزندانتان به بلوغ و بزرگسالی برسند از تشکیل آن کانال ارتباطی خشنود خواهید شد.و حتی اگر فرزندی ندارید، اصولی که در این آیات یافت می شود می تواند برای انواع ارتباطات مفید واقع شود.

`همچنین در مورد این بیندیشیدکه، چرا آنچه که فقط می گوییم از اهمیت چندانی نیست، بلکه نحوه بیان آن مهم است. از موقعیت هایی که نحوه بیان شما تقریباً تاثیر آنچه که گفته بودید را از بین برده اند، با اینکه آنچه که گفتید صحیح بوده است، چه چیزی آموخته اید؟`