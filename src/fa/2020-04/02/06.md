---
title:  مبادا فراموش کنید
date:  08/10/2020
---

قبل از اینکه بنی اسرائیل وارد سرزمین موعود شوند، موسی بار دیگر با آنان صحبت کرد و مجددا شیوه های شگفت انگیزی که خداوند آنها را رهبری کرده بود بازگو کرد و او دوباره و دوباره به آنان یادآوری و توصیه کرد تا آنچه را که خداوند برای آنها انجام داده فراموش نکنند. از بسیاری جهات کتاب تثنیه، آخرین وصیت و عهد موسی بود. و اگرچه که این کتاب هزاران سال پیش نوشته شده است، که از نظر شرایط فرهنگی و زندگی کاملاً بشدت با آنچه که امروز با آن روبرو هستیم متفاوت میباشد، با اینحال آن اصول در زندگی ما هم اِعمال می شود.

`تثنیه باب ۶ را بخوانید. از این باب در مورد اصول آموزش مسیحی چه چیزی میتوانیم بیاموزیم؟ چه چیزی باید اساس تمامی چیزهایی باشد که تعلیم میدهیم ، نه تنها به فرزندانمان بلکه به هرکسی که چیزی درمورد خداوند و اعمال بزرگ او برای رستگاری ما نمیداند؟ همچنین، چه هشدارهایی در این آیات یافت میشود؟`

ازآنچه که آنان باید به فرزندانشان تعلیم می دادند، کار شگفت انگیز خداوند در زندگی آنان بود که در مرکزیت هر چیزی قرار داشت. و همچنین از طریق هشدارهایی که به آنان داده، بطور شفاف مشخص بود که آنها نباید آنچه که خداوند برایشان انجام داده بود را فراموش کنند.

البته، چنانچه والدین بخواهند اولین نقش اساسی را در کامل کردن تعالیم کتاب مقدسی در زندگی فرزندان خود ایفا کنند، پس آنها وظیفه دارند تا زندگی خود را به گونه ای سازماندهی و آماده کنند که از دانش و وقت کافی برای صرف کردن با فرزندانشان برخوردار باشند.

«اولین معلم کودک مادر است. در طی مهمترین و حساسترین و سریعترین مراحل رشد، آموزش کودک تا حد زیادی در دستان اوست» (اِلن جی وایت، آموزش، صفحه ۲۷۵).

این زمانی ضروری است که والدین با گفتن محبت و وعده های خداوند به فرزندانشان رسالت خود راانجام دهند. تعیین یک برنامه زمانی مرتب برای تعلیم حکمت و وعده های خداوند بطور شخصی برای فرزندانتان، تاثیری مثبت بر خانواده شما و نسلهای آینده شما خواهد گذاشت.

`این آیه را بخوانید: «آنها را با دقت به فرزندانتان بیاموزید و زمانی که در خانه و یا در راه هستید، هنگام استراحت و هنگامیکه بیدار میشوید، درباره آنها سخن بگویید» (تثنیه ۶: ۷). در اینجا نکته چیست و در خصوص اینکه همیشه باید واقعیت خدا را حفظ نمود نه فقط برای فرزندانمان بلکه برای خودمان، چقدر این نکته حیاتی است؟`