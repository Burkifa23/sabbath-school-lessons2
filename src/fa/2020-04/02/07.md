---
title:  اندیشه هایی فراتر
date:  09/10/2020
---

بخوانید، از اِلن جی وایت،«آمادگی»، صفحه ۲۷۵ تا ۲۸۲ از کتاب آموزش؛«همکاری» ، صفحات ۲۸۳ تا ۲۸۶ از کتاب آموزش؛«تادیب»، صفحات ۲۸۷ تا ۲۹۷ از کتاب آموزش.

«پدران و همچنین مادران همانطور که مسئولیت آموزش کودکان را در سالهای اولیه بر عهده دارند، مسئول آموزشهای بعدی آنان نیز هستند، و برای هر دو ضرورت دقت و مراقبت دقیق از فرزندان برای آماده سازی آنان باید حفظ شود. قبل از اینکه آنان خود مسئولیت پدر و مادری فرزندانشان را برعهده گیرند، زنان و مردان باید با قوانین رشد جسمی آشنا شوند ....، همچنین آنها باید قوانین رشد ذهنی و آموزش های اخلاقی را درک کنند» (اِلن جی وایت، آموزش، صفحه ۲۷۶).

«کار مشارکت و همکاری باید از خود پدر و مادر در زندگی خانوادگی آغاز شود. در تربیت فرزندان آنان مسئولیت مشترکی دارند و باید در این همکاری مشترک تلاش مستمر داشته باشند. آنها باید خود را کاملاً تسلیم خداوند کنند تا بطور مستمر از کمک های خداوند برخوردار باشند ... والدینی که چنین شیوه تربیتی را دنبال کنند، احتمالاً کسانی نیستند که از معلم انتقاد کنند.

آنان منافع فرزندان و رعایت خواسته های مدرسه را احساس می کنند که تا جایی که ممکن است کسی که با مسئولیتهایشان مشارکت دارد را پشتیبانی و محترم شمارند».- الن جی وایت، آموزش، صفحه ۲۸٣.

**سؤالاتی برای بحث**

`۱. فرقی نمی کند که ما فرزندان خدا باشیم یا نه، همه ما به نوعی موجودیت داریم و همچنین، همه با یکدیگر در تعامل هستیم. از درس این هفته در خصوص  تعامل و یا شاهدی برای دیگران بودن، در محلی که زندگی می کنید یا هر جای دیگر، چه مطلب کمکی آموختید؟`

`۲. ما تمایل داریم تا به آموزش به عنوان موضوعی خوب و مفید نگاه کنیم. (از اینها گذشته، چه کسی میتواند مخالف آموزش باشد؟) اما همیشه اینطور است؟ چه نمونه هایی می توانید بیان کنید که ثمره آموزش تبدیل به نتیجه گمراه کننده ای شده است؟ از آن مثالهای منفی که می تواند به ما کمک کند تا آموزش را مبدل به یک موضوع خوب کنیم چه می آموزیم؟`

`۳. همانطور که در مطالعه روز چهارشنبه بیان شد، به همه ما هدیه آزادی اختیار به عنوان هدیه الهی داده شده است. دیر یا زود، هنگامیکه کودکان رشد می کنند و مبدل به جوانان و حتی بزرگسالان میشوند، آنها مجبور خواهند بود که تصمیم خودشان را در مورد خدایی که در تمام دوران جوانی  خود در مورد او آموخته اند، بگیرند. چرا همه والدین و هر کس دیگری که واقعاً در پی بشارت و تعلیم انجیل به دیگران هستند، همیشه باید آزادی اختیار انسان را به خاطر داشته باشند؟`