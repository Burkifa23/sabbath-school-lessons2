---
title:  نقش والدین
date:  07/10/2020
---

« و شما ای پدران، فرزندان خود را خشمگین نسازید بلکه آنان را با آموزش و پرورش مسیحی تربیت کنید» (افسسیان ۶: ۴).

«زن لایق را چه کسی میتواند پیدا کند؟ ارزش او از جواهرات هم زیادتر است» (امثال سلیمان باب ٣۱ آیه ۱۰).

والدین از مسئولیتی قابل توجه برخوردار هستند. پدر سرپرست خانواده است و خانواده پرورشگاه کلیسا، مدرسه، و جامعه میباشد. اگر پدر ضعیف، غیر مسئول، نالایق باشد، آنگاه خانواده، کلیسا، مدرسه، و جامعه از عواقب آن رنج خواهند کشید. پدران باید در پی این باشند تا ثمرات روح را از خود نشان دهند، همچون «محبت، شادی، آرامش، صبر، مهربانی، نیکویی، وفاوداری، فروتنی، و خویشتنداری» (غلاطیان ۵: ۲۲، ۲۳).

مادران نیز نقش بسیار مهمی در کل جامعه ایفا می کنند. آنها در شکل گیری شخصیت های فرزندان خود و ایجاد روحیه و خلق و خوی محیط خانه تاثیر زیادی دارند. پدران باید تمام تلاش خود را برای همکاری با مادران در امر تربیت فرزندانشان بکار گیرند.

`پدران و مادران چه چیزی از آیات ذیل میتوانند بیاموزند؟ افسسیان ۵: ۲۲، ۲۳، ۲۵، ۲۶؛ اول قرنتیان ۱۱: ۳؛ دوم قرنتیان ۶: ۱۴؛ رومیان ۱۳: ۱۳، ۱۴؛ دوم پطرس ۱: ۵ تا ۷؛ فیلیپیان ۴: ۸.`

والدین مسیحی تعهد اخلاقی دارند تا با رفتار خود الگوی کتاب مقدسی را از مسیح و کلیسا مهیا سازند. روابط زناشویی همانند رابطه مسیح با کلیسا می باشد. هنگامیکه والدین از هدایت فرزندان امتناع کنند، یا اگر به شیوه ای استبدادی فرزندانشان را هدایت کنند، در اینصورت تصویر نادرستی از مسیح را برای فرزندان خود و جهان به نمایش می گذارند. خداوند به همه والدین مسیحی فرمان میدهد که با پشتکار به فرزندان خود تعلیم دهند (نگاه کنید به تثنیه ۶: ۷). والدین وظیفه دارند تا به فرزندان خود بیاموزند که خداوند را با تمامی دل دوست داشته باشند. آنها باید به فرزندانشان بیاموزند که خداترس باشند، و خود را عاشقانه و کامل تسلیم خداوند کنند.

در تثنیه باب ۶: ۷، به فرزندان اسرائیل دستور العمل خاصی در مورد آموزش فرزندانشان در مورد آگاهی از کارهای بزرگی که خداوند برای مردمش انجام داده بود، داده شده است. با اینکه داستانی که بزرگان به فرزندان می گفتند عالی بود، لیکن ما که پس از صلیب مسیح زندگی می کنیم داستانهای بهتری برای گفتن داریم، اینطور نیست؟

بنابراین، پیشرفت یا تعلیمی که ما باید به فرزندان خود بدهیم، واقعه ای پیش رونده است که به موجب آن حقیقت خدا را بر فرزندانمان سرریز می کنیم و آنان را برای ارتباط خودشان با مسیح آماده می کنیم.

در پایان، بهر حال، به همه ما هدیه مقدس اختیار و آزادی انتخاب داده شده است. نهایتاً، وقتی فرزندان ما به بزرگسالی می رسند مجبور خواهند بود تا خود در برابر خدا پاسخگو باشند.