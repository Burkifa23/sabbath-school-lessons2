---
title:  خانواده
date:  03/10/2020
---

### مطالعه این هفته
پیدایش ۳: ۱ تا ۱۵؛ دوم قرنتیان ۴: ۶؛ لوقا ۱: ۲۶ تا ۳۸؛ متی ۱: ۱۸ تا ۲۴؛ افسسیان ۴: ۱۵؛ اول یوحنا ۳: ۱۸؛ تثنیه ۶

> <p>آیه حفظی</p>
> «پسرم، به رهنمود پدر خویش گوش را ده و تعلیم مادر خویش را ترک منما» (امثال ۱: ۸).

به عنوان بشر، ما همیشه در (وضعیت ایده آل) در حال یادگیری هستیم. در حقیقت، زندگی خود یک مدرسه است.

«از همان دوران اولیه، ایمانداران در اسرائیل توجه زیادی به آموزش جوانان داشتند. خداوند چنین هدایت کرده بود که حتی از دوران کودکی، فرزندان باید در مورد نیکویی و بزرگی او آموزش ببینند بخصوص همانگونه در احکام او آشکار گردیده بود و در تاریخ اسرائیل نشان داده شده بود.

سرود و دعا، و درسهائی از کلام مقدس باید با اذهان آماده تعلیم تطابق داده شوند. پدران و مادران به فرزندان خود تعلیم می دادند که احکام خدا تجلی شخصیت اوست و اینکه اگر آنان اصول شریعت او را در قلبهای خود بپذیرند، تصویر خدا در ذهن و روح آنان ترسیم میشود. بخش اعظم تعالیم بطور شفاهی بودند؛ اما همچنین جوانان یاد می گرفتند تا نوشته های عبری را بخوانند؛ و طومارهای دست نوشته عهد عتیق برای مطالعات آنان در دسترس بود» (آرزوی اعصار، صفحه ۶۹).

در بخش اعظم تاریخ بشر، آموزش غالباً در خانه صورت می گرفت. کتاب مقدس در مورد آموزش در خانواده چه می گوید، و چه اصولی از آن را میتوانیم برای خودمان بکار گیریم، بدون در نظر گرفتن اینکه وضعیت خانوادگی ما چه باشد؟