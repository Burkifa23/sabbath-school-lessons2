---
title:  کودکی مسیح
date:  05/10/2020
---

کتاب مقدس در مورد کودکی مسیح جزئیات کمی به ما میدهد. بخش اعظم آن سالها در پرده اسرار قرار دارد. با اینحال، در خصوص خصایل والدین زمینی او یعنی مریم و یوسف دیدگاه هایی داده شده است و آنچه که درباره آنان فرا می گیریم تا اندازه ای در تشریح کودکی و آموزش اولیه او کمک کند.

**آیات ذیل که به مریم و یوسف می پردازندچه دیدگاهی در خصوص نحوه آموزش مسیح توسط والدین او ارائه می کنند؟**

`لوقا ۱: ۲۶ تا ۳۸`

`لوقا ۱: ۴۶ تا ۵۵`

`متی ۱: ۱۸ تا ۲۴`

از طریق این آیات می توانیم ببینیم که مریم و یوسف هر دو یهودیانی با ایمان بودند و با اطاعت از احکام و فرامین خداوند زندگی میکردند. در واقع، هنگامی که خداوند به نزد ایشان آمد و در مورد آنچه که قرار است برای آنها اتفاق بیافتد، با آنها سخن گفت، مریم و یوسف وفادارانه هر آنچه را که به آنان گفته شده بود انجام دادند.

«عیسی در کودکی در مدارس متعلق به کنیسه ها تعلیم نیافت. مادرش، اولین معلم بشری او بود. او از زبان مادرش و طومار انبیاء عهد عتیق، دانش الهی را آموخت. درست همان سخنانی را که خودش از طریق موسی به قوم اسراییل گفته بود اکنون بر روی زانوان مادر نشسته ومی آموخت. پس از رسیدن به سن نوجوانی، به مدارس معلمین یهود نرفت زیرا برای فراگیری علم و دانش به چنین مراجعی نیاز  نداشت، چونکه خداوند معلم او بود» (اِلن جی وایت، آرزوی إعصار، صفحه ۷۰).

بی شک مریم و یوسف هر دو معلمان خوب و با ایمانی برای کودک خود بودند، همانطور که در لوقا ۲: ۴۱ تا ۵۰ آشکار شده است، در مورد پسر آنان چیزهای بسیاری بود که آنان درک نمی کردند، زیرا مسیح دانش و خردی را داشت که تنها توسط پروردگار به او داده شده بود.

`دوباره نقل قول اِلن جی وایت را بالا بخوانید. چگونه میتوانیم نوشته های الن وایت را در ذهن خود جمع بندی کنیم در خصوص اینکه چطور مسیح بر روی زانوی مادر خویش کلامی را فرا گرفت که او خودش گفته بود؟این مطلب درباره محبت شگفت انگیز خدا به ما چه می گوید؟ واکنش ما که مخلوقاتی سقوط کرده و گناهکاریم چگونه باید باشد؟`