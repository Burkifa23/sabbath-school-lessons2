---
title:  اندیشه هایی فراتر
date:  27/11/2020
---

«در مسیح حساسیت یک شبان دلسوز، محبت یک پدر و مادر، و فیض بی همتای منجی مهربان وجود دارد. او برکاتش را با لحنی جذاب و گیرا بیان می کند. او فقط با اعلان آنها راضی نمیشود؛ بلکه او عطایا را با شیواترین روش بیان می کند تا در هر کس اشتیاق دریافت آنها را ایجاد کند. بنابراین، خادمین او باید گنجینه با شکوه و جلال عطایای توصیف ناپذیر او را معرفی کنند. محبت شگفت انگیز مسیح قلبهای سخت را نرم و تسلیم میسازد، در حالیکه تکرار اصول تعالیم کاری را از پیش نمی برد.«قوم مرا تسلی دهید، آنها را تسلی دهید!، ...... صهیون اعلام کن! فریاد بزن و ترسان نباش، به شهرهای یهودا بگو که خدای آنها می آید! خداوند قادر متعال میآید تا با قدرت حکومت کند، او با خودش قومی را که نجات داده است، خواهد آورد. او مثل یک شبان از گلّهٔ خود محافظت خواهد کرد. او برّهها را با هم جمع میکند و آنها را در آغوش خود به آغل میبَرد. و میشها را هم با ملایمت، هدایت میکند» (اشعیا ۴۰: ۱، ۹ تا ۱۱). اِلن جی وایت، آرزوی اعصار، صفحات ۸۲۶، ۸۲۷.

**سؤالاتی برای بحث**

`۱. رابرت لوئیس استیونسن در سال ۱۸۵۰ در ادینبورگ اسکاتلند متولد شد. استیونسن شرح می دهد که چگونه یک شب، هنگامیکه در کودکی بوده، پرستارش او را برای خوابیدن آماده می کرد، او از پنجره منظره شگفت انگیز و زیبایی را می بیند. او چراغ افروز خیابان را می بیند که لامپ های گازسوز خیابان را یکی پس دیگری روشن می کند. او با شادی کودکانه پرستارش را صدا می کند و به او می گوید: «به آن مرد چراغ افروز نگاه کن! او در تاریکی کار می کند و چراغها را روشن می کند! نقش خداوند در آوردن نور و محبت به جامعه شما چیست؟ اگر مطمئن نیستید، چند تن از اعضای کلیسای خود را دعوت کنید تا با شما جلسه ای داشته و در مورد آنچه که شاید با همکاری هم بتوانید به انجام برسانید، بحث و گفتگو کنید.`

`۲. اگر قرار است که کلیسا برای بشارت به جهان با خداوند مشارکت کند، ما باید سخنان، رسالت و ماموریت مسیح را بپذیریم. این واقعیت که تجسم خدا نزد ما می آید، تا در دنیای ما زندگی کند، تقلا کند و با ما بخندد و گریه کند - به ما یادآوری می کند که ما فراخوانده شده ایم تا از اطرافیان خود مراقبت و حمایت کنیم. چگونه این کار عملی است؟ چگونه ممکن است شما جوانان را در گروه و جماعت کلیسایی خود بکار گیرید تا در اینکار همکاری کنند؟`

`۳. درباره مسئولیتی که به ما داده شده است تا به عنوان اعضای کلیسای ادونتیست روز هفتم حقایق شگفت انگیز را به دیگران تعلیم دهیم بیاندیشید. چگونه کلیسای محلی می تواند و باید نقش اصلی و اساسی را در تعلیم این حقایق به دیگران بازی کند؟ همزمان، چگونه کلیسا می تواند محلی امن برای بحث و گفتگو در مورد این حقایق با کسانیکه باشد سوالات سخت و پیچیده ای در مورد آنها دارند؟ برای ایجاد فضایی که در آن بتوان به مسائل و سوالات مهم پرداخت چه اقدامی می توانید انجام دهید؟`

`۴. در کلاس، در مورد تعصبات فرهنگی جامعه ای که شما در آن زندگی می کنید گفتگو کنید. از چه راههایی کلیسای شما می تواند به دیگران بیاموزد که بر این تعصبات فائق آیند و تعالیم کتاب مقدس را جایگزین و ازآنها پیروی کنند؟`