---
title:  فراخوانده شده اید تا همچون نور زندگی کنید
date:  23/11/2020
---

به هر سو که نگاه می کنیم، به نظر می رسد که سیاره ما به خودی خود در حال چرخش است، و تاریکی جای خود را به نور می دهد. همانطور که ما تجربه خود را در دشواریها و چالش های این دنیا در نظر می گیریم، سیاهی را در نزدیکی خانه خود حس می کنیم. همچنین هنگامیکه ما در این دنیا با بیماری و یا از دست دادن عزیزان دست و پنجه نرم می کنیم، یا همانگونه که شاهد جدایی خانواده ها و طلاق هستیم و یا همانطور که در تلاش و مبارزه با امور شیطانی در جامعه و فرهنگ خود هستیم، این ترس و وحشت برای ما قابل درک است.

با این وجود در میان این منظره افول اخلاقی و ظلمت روحانی ، در میان هیاهوی درونی و بیرونی، ما سخنان عیسی را می شنویم که به ما میگوید:

`«شما نور جهان هستید. نمیتوان شهری را كه بر كوهی بنا شده است، پنهان كرد. هیچکس چراغ روشن نمیکند كه آن را زیر سرپوش بگذارد، بلكه آن را بر چراغپایه قرار میدهد تا به تمام ساكنان خانه نور دهد. نور شما نیز باید همینطور در برابر مردم بتابد تا كارهای نیک شما را ببینند و پدر آسمانی شما را ستایش نمایند» (متی ۵: ۱۴ تا ۱۶). با توجه به این آیات نوع زندگی و کردار ما مسیحیان چه تاثیری بر دیدگاه دیگران نسبت به خداوند می گذارد؟`

آن روز در کنار دریای جلیل در زیر آفتاب گرم، چگونه مخاطبان عیسی سخنان او را درک کردند؟ کسانیکه سخنان او را شنیدند همه چیز را در مورد نور و تاریکی می دانستند. مطمئناً آنان نقاط تاریک زیادی را در زندگی خود برای ترس و وحشت داشتند. آنها در یک جامعه ای نظامی تحت سیطره رومی ها زندگی می کردند، جامعهای که علیرغم نبود تلفن و رایانه و وب سایت های جهانی، از بسیاری جهات همانند جامعه امروز کارآمدتر از ما و از برخی جهات حتی وحشتناکتر به نظر می رسید.

رومیان در همه جا بودند و به توده های مردم در دامنه های کوهستان یادآوری می کردند که اگر بخواهند دردسر درست کنند خیلی زود گذرشان به شکنجه گران رومی و مرگ برروی صلیب خواهد افتاد.

و با این حال، در اینجا عیسی نشسته بود و آنان را دعوت می کرد تا نور جهان باشند، مهربان باشند، قلبی پاک و خالص داشته باشند، و صلح و آرامش ایجاد کنند. آموزش مسیحی باید به شاگردان ما تعلیم دهد تا همانند نوری در جهان بر دیگران بتابند و قادر باشند انتخابها و تصمیماتی بگیرند که حقیقت و نیکویی خداوند را برای دیگران آشکار سازد.

`با چه روشهایی می توانیم، حقیقت و نیکویی خداوند را به دیگران نشان دهیم؟`