---
title:  اشتراک گذاری زندگیمان
date:  26/11/2020
---

`اول تسالونیکیان ۲: ۶ تا ۸ را بخوانید. در اینجا پولس درباره آنچه که باید ما در مدارس و کلیساهای خود تعلیم دهیم، چه می گوید؟`

در مواجهه با فروپاشی گروه ها در جامعه، ما در عصری زندگی می کنیم که درک کتاب مقدسی از کلیسا هرگز به این اندازه معنادار نبوده است. همانطور که متی ۱۸: ۲۰ به ما یادآوری می کند: «چون هر جا که دو یا سه نفر به نام من جمع شوند، من آنجا در میان آنها هستم». دیدگاه عهد جدید در مورد آنچه که  کلیسا و جامعه است، اصولا از تشکیل کلیسا در خانه های ایمانداران شکل می گیرد. در اینجا بود که مردم یکدیگر را در گروه های کوچک، دعا، پرستش، عشای ربانی، تعلیم، و بشارت سخنان عیسی ملاقات کردند.

این گروه های عبادی همچنین به اولین مدارس کلیسایی تبدیل شدند، بنابراین، مکانی بودند که در آن اعضای جدید با کتاب مقدس و زندگی جدید در عیسی آشنا می شدند. پولس در رومیان ۱۲: ۲ می نویسد، «هم شکل این جهان نشوید بلکه بوسیله تجدید افکار، وجود شما تغییر شکل یابد»،این نشان می دهد که برای کلیسا کار آموزش بسیار مهم و جدی است.

طولی نکشید که ایمانداران اولیه فهمیدند، که در اجتماع است که انجیل می تواند حیات داشته باشد. جمع ایمانداران به ما انگیزه می دهد تا با صدای بلندتر سرود بخوانیم، با شوق بیشتر دعا کنیم، و غمخوارتر و مهربانتر باشیم. هنگامیکه ما صحبت های دیگران را در مورد نیکویی خداوند می شنویم، درک می کنیم که چقدر خداوند نسبت به ما مهربان بوده و محبت داشته است؛ هنگامی که ما در مورد کشمکش ها و جراحات و آسیب های یکدیگر می شنویم، مفهوم شفای خداوند را در زندگی هایمان احساس می کنیم، و اشتیاق جدیدی را تجربه می کنیم تا وسیله ای برای رساندن فیض و شفای او باشیم.

در آیات امروز، پولس ادعا می کند که انجیل خدا همه چیز است: قدرت صلیب، قیام خداوند، و وعده بازگشت دوباره مسیح. به زبان ساده، هیچ خبری نیکوتر از آن در تمام دنیا وجود ندارد، و پولس تمام زندگی خود را در نهایت صداقت و تعهد صرف چالش به اشتراک گذاری حکایت زندگی عیسی می کند.

با این وجود، پولس در اینجا میگوید که پیام انجیل در بهترین شکل می تواند از طریق زندگی اجتماعی و جمعی به اشتراک گذاشته شده، درک گردد، و تجربه شود. ما هرگز نباید فراموش کنیم که مردم از نزدیک نظاره گر زندگی ما هستند تا ببینند آیا زندگی ما بیانگر پیام رحمت و فیضی می باشد که در کتاب مقدس یافت میشود.

`بطور ژرف درباره چگونگی زندگی خود بیاندیشید و از خودتان سؤال کنید: من چگونه شاهدی برای اطرافیان خود هستم؟`