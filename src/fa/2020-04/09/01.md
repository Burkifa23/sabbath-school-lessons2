---
title:  کلیسا و آموزش
date:  21/11/2020
---

### مطالعه این هفته
لوقا ۱۰: ۳۰ تا ۳۷؛ متی ۵: ۱۴ تا ۱۶؛ لوقا ۴: ۱۸ تا ۲۳؛ ارمیا ۲۹: ۱۳؛ متی ۷: ۷؛ اول تسالونیکیان ۲: ۶ تا ۸.

> <p>آیه حفظی</p>
> «و به هیچ وجه ما جویای احترام و ستایش مردم -خواه شما و خواه دیگران- نبودیم، اگرچه ما به عنوان رسولان مسیح حقّی به گردن شما داشتیم، ولی مانند مادری كه فرزندان خود را پرورش میدهد با شما به ملایمت رفتار كردیم و با احساسات و بهخاطر علاقهای كه نسبت به شما داشتیم، حاضر بودیم نه فقط انجیل خدا را به شما برسانیم بلكه جان خود را نیز در راه شما فدا سازیم، چون شما برای ما بسیار عزیز بودید!» (اول تسالونیکیان ۲: ۶ تا ۸).

از همان دوران اولیه که ایمانداران برای عبادت خداوند در کنیسه ها، خانهها، و کلیساها گرد هم می آمدند، کتاب مقدس مردمی را نشان می دهد که با مطالعه کلام خدا و از طریق  عباداتشان مشتاق بودند تا خدا را بشناسند و خواست او را برای زندگیشان درک کنند. کتاب مقدس همچنین مکرراً بیان می کند که کلیسا باید مکانی برای مباحث مهم و مناسب باشد، و جایگاهی که مردم بتوانند در درک و شناخت خود از خدا و خواست او برای زندگیشان رشد کنند.

گاهی اوقات ما از مطرح کردن سؤالاتمان می ترسیم. با این حال، اغلب متوجه می شویم که در کتاب مقدس از سؤالاتی استفاده می شود تا مردم به درک واضح تری از خدا برسند. به همین ترتیب، از حکایات در سراسر کتاب مقدس استفاده می شود تا فرصتی برای افراد فراهم شود تا دوباره نسبت به تعهدات خود بیاندیشند. مسیح مخصوصاً به این نوع آموزش برای حواریون و پیروانش تمرکز داشت.

اگر قرار باشد که کلیسا جایی برای آموزش باشد، باید فضایی مناسب را برای یک گفتگوی واقعی و صادقانه فراهم کند. درست همانطور که بارها به ما دانش آموزان در مدرسه گفته شده است، «هیچ سؤالی بی معنا و ابلهانه نیست»، ما باید محیط کلیسا را به گونه ای آماده کنیم تا همه افراد بتوانند در لطف و رحمت خداوند و شناخت خود از او رشد کرده و نقشه خداوند را برای زندگی خویش درک کنند.