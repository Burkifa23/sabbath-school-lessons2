---
title:  آموزش درست مسیحی
date:  22/11/2020
---

در حکایتی از یک معلم یهودی روایت شده که او به چشمان خواب آلود نوجوانانی که در کلاس درس او نشسته بودند، نگاه می کند و میپرسد: «دانش آموزان، چه کسی می داند چه موقع شب به پایان رسیده و روز آغاز می گردد؟»

چند نفر از دانش آموزان با احتیاط دست خود را بلند کردند. یکی از آنان پرسید: «آقای معلم، زمانی که بتوان تفاوت درخت انجیر و زیتون را تشخیص داد؟»

«نه خیر»

دانش آموز دیگری دست بلند می کند و میگوید: «وقتی که بتوان تفاوت بین یک گوسفند و بز را گفت؟»

معلم پس از گوش دادن به پاسخهای زیادی از طرف دانش آموزان، گفت: «شما، زمانی می فهمید که شب به پایان رسیده و روز آغاز گردیده که بتوانید چهره غریبه ای را به عنوان برادر و یا خواهر خود تشخیص بدهید. پس تا آن هنگام، هرچقدر هم که روز روشن باشد، برای شما هنوز شب است و تاریک.

`لوقا باب ۱۰: ۳۰ تا ۳۷ را بخوانید. هدف عیسی از بیان این حکایت چه بود؟ و در باب هر آموزش واقعی مسیحی چه می گوید؟`

ما به عنوان ادونتیست های روز هفتم به وفور از تعالیم و اصول نور و حقیقت  برکت یافته ایم(اصول مربوط به شرایط بعد از مرگ، روز سبت، سال ۱۸۴۴ و داوری، مجادله بزرگ، و غیره) که حتی اکثریت غریب به اتفاق جهان مسیحیت هنوز آنها را درک نکرده اند. و با این حال، هرچند این حقایق بسیار مهم هستند، اما اگر ما با مردم مهربان نباشیم، اگر در مقابل دیگران از خود غرور و تعصب نشان دهیم، و اگر اجازه دهیم تعصبات فرهنگی و اجتماعی پیرامون ما منجر شوند تا ما دیگران را فرومایه حس کرده و با آنان بطور ناشایست رفتار کنیم، چه ثمره و فایده ای خواهد داشت؟

آموزش واقعی مسیحی، اگر به مفهوم هیچ چیز دیگری نباشد، لااقل باید باعث شود ما بر ناهنجاری ها و بدی های انسانی تسلط یافته و منجر شود دیگران را همانطور ببینیم که مسیح آنان را می بیند، و آنان را مخلوقاتی ببینیم که مسیح برای آنان جان خود را فدا کرد، و برای گناهان آنان برروی صلیب مصلوب شد، و خون گرانبهای خود را برای حیات ابدی آنان پرداخت. اگر ما صلیب خود را بردوش بگیریم، همانطور که باید این کار را انجام دهیم، در آن صورت ما ارزش و بهای واقعی هر انسان را خواهیم دید و به طور مطلوب، با در نظر گرفتن ارزشی که خداوند به آنها داده است و مطابق آنچه که واقعاً شایسته است با آنان رفتار کنیم. آموزش مسیحی باید اینگونه باشد وگرنه لایق نیستیم تا نام «مسیحی» را بر خود بگذاریم.

`فرهنگ و جامعه شما چه تعصبات و رفتارهای تبعیض آمیزی را بطور زیرکانه و یا آشکارا تعلیم می دهد، که شما به عنوان یک مسیحی باید بر آنها غلبه کنید؟`