---
title:  در پی حقیقت
date:  25/11/2020
---

البرت اینشتین، که اغلب به عنوان پدر علم فیزیک شناخته می شود، می نویسد: «نکته مهم اینست که سوال کردن و کنجکاوی متوقف نشود. حس کنجکاوی برای بودنش دلیل خاص خودش را دارد. هنگامیکه فرد به اسرار ابدیت، حیات، و ساختار شگفت انگیز واقعیت می اندیشد، کسی نمی تواند کمکی کند اما برایش حیرت انگیز است. کفایت می کند که اگر فرد هر روزه تلاش کند تا کمی از این معما را درک کند. هرگز این حس کنجکاوی مقدس را از دست ندهید».

ما در دنیای اسرارآمیزی زندگی می کنیم، اینطور نیست؟ علم مدرن پیچیدگی باورنکردنی را به ما نشان می دهد که نسبتاً در هر سطحی از هستی وجود دارد. و اگر صرفاً در مورد مسائل مادی این چنین است، چقدر بیشتر در مورد مسائل روحانی می تواند پیچیده باشد؟

`آیات ذیل در مورد جستجو برای یافتن حقیقت چه چیزی به ما می آموزند؟ ارمیا ۲۹: ۱۳؛ متی ۷: ۷؛ اعمال ۱۷: ۲۶، ۲۷؛ مزمور ۲۵: ۵؛ یوحنا ۱۶: ۱۳؛ یوحنا ۱۷: ۱۷.`

کتاب مقدس پر از حکایت افراد کنجکاو و بسیار شبیه به هر کدام از ماست.مردان و زنانی که سوالات، ترسها، امیدها، و دل خوشی هایی دارند، افرادی که به روش خود در پی حقیقت و پاسخ برای سخت ترین سوالات زندگی بوده اند.

«او هر چیز را در وقتش زیبا ساخته است. و نیز ابدیت را در دلهای ایشان نهاده است، بیآنکه بتوانند آغاز و انجامِ کار خدا را دریابند» (جامعه ۳: ۱۱). منظور سلیمان در اینجا چیست؟ عده ای واژه عبری olam را«ابدیت» و برخی دیگر آنرا «حسی از گذشته و آینده» ترجمه کردهاند. بنابراین، با توجه به این آیه، خداوند در قلب و ذهن انسان حس درک گذشته و آینده و ابدیت را قرار داده است. یعنی به عنوان انسان، ما می توانیم درباره آنچه که «سوالات مهم» زندگی و بطور کلی هستی ما نامیده شدهاند، بیاندیشیم.

و البته، در اینجاست که کتاب مقدس نقش مهمی راایفا می کند. ما چه کسی هستیم؟ چرا ما اینجائیم؟ چگونه باید زندگی کنیم؟ زمانی که بمیرم چه اتفاقی می افتد؟ چرا شرارت و رنج و درد وجود دارد؟ اینها سوالاتی هستند که سالکان حقیقت از ابتدای تاریخ از خود پرسیده اند. چه افتخار و چه مسئولیتی، که قادر بود اکنون در پاسخ دادن به برخی از سوالات به این جویندگان کمک کنیم. اگر آموزش مسیحی نتواند پاسخ این سوالات را همانگونه که در کلام خدا یافت میشود، نشان دهد پس چه می تواند باشد؟

`چرا کتاب مقدس باید در پاسخ به سوالات مهم حیات نقش مهم و اصلی را ایفا کند؟`