---
title:  آموزش در فنون و علوم
date:  28/11/2020
---

### مطالعه این هفته
رومیان ۱: ۱۸ تا ۲۱؛ مزمور ۱۹: ۱ تا ۶، ۹۶: ۹؛ پیدایش ۳: ۶؛ اول تیموتائوس ۶؛ امثال ۱؛ ایوب ۳۸.

> <p>آیه حفظی</p>
> «آسمانها جلال خدا را بیان می کنند و فلک، صنعت دست او را نشان می دهد» (مزمور ۱۹: ۱).

برای مثال، آیا تنها آیاتی از کتاب مقدس را دستچین می کنیم تا آنرا به جنبه خاصی از پزشکی مدرن یا تاریخ هنر مرتبط سازیم؟

با این کار می توانیم دروس عملی خودمان را با قدرت شگفت انگیز خداوند در خلق جهان پیچیده مان، مرتبط بدانیم. اما یک ترکیب ساده از کلام خدا در  یک کتاب درسی تنها بخش کوچکی از حقیقت آموزش است، آموزشی که نجات بخش و رستگار کننده است.

برای اینکه چنین آموزشی واقعاً عملکرد داشته باشد و بکار گرفته شود، ما به کلام خدا در تعلیم هر رشته نیاز داریم، از علوم انسانی گرفته تا علم زیست شناسی مولکولی. بدون آن، بینش خود را نسبت به عظمت خداوند، اقتدار او به عنوان خالق که نگهدارنده و حافظ جهان است از دست می دهیم. برای مشاهده و فهم دیدگاه خداوند از چگونگی خلقت هدفمند و منظمش، باید از نزدیک چگونگی تعلیم برخی از رشته های درسی خاص را مورد بررسی قرار دهیم.

در این هفته به بررسی برخی اصول می پردازیم تا ببینیم که چگونه می توانیم علم و هنر را از دیدگاه و جهان بینی مسیحی تعلیم دهیم.