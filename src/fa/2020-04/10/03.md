---
title:  زینت قدوسیت
date:  30/11/2020
---

`مزمور باب ۹۶: ۹ میگوید، «خداوند را در زینیت قدوسیت بپرستید! ای تمامی زمین، از حضور وی بلرزید!» چگونه مفهوم «زینت قدوسیت» را می توانیم درک کنیم؟ این مطلب برای یک فرد مسیحی چه معنایی باید داشته باشد و چگونه بر تعلیم ما در خصوص علم و هنر و زیبایی که اغلب با آن مرتبط است تاثیر بگذارد؟`

اگرچه گفته شده است که «زیبایی در نگاه چشمان بیننده است» [یعنی این بستگی به طریقه نگاه شما بستگی دارد که چه چیزی را زیبا و چه چیزی را نا زیبا ببینید]، مع الوصفنباید از یاد ببریم که در ابتدا چه کسی این چشم را آفرید (امثال ۲۰: ۱۲ را ببینید). با این حال، باید مراقب باشیم که خلقت را به جای خالق نپرستیم (به مطالب روز گذشته مراجع کنید)، از زیبایی های آفرینش می توانیم درباره خدا و در واقع در مورد عشق او به زیبایی و نیکویی بیاموزیم. اگر دنیای سقوط کرده در گناه هنوز اینقدر زیبا به نظر میرسد، چه کسی می تواند تصور کند که دنیا چقدر قبل از گناه زیباتر بوده است؟ و این به ما می آموزد که خداوند خالق زیبایی هاست.

مطالعه و بررسی علم و هنر می تواند و باید ما را به شناخت صفات و کُنه خداوند نزدیک کند. از آنجایی که ما خود بخشی از آثار هنری و پدیده های علمی خدا هستیم، می توانیم همچنین درباره هویت شخصی خود در عیسی مسیح بیشتر بدانیم.

«خدا از فرزندانش می خواهد تا از کارهای او قدردانی کنند و از زیبایی و سادگی که بواسطه آن خانه خاکی ما را زینت بخشیده است، مسرور و شاد باشند. او عاشق زیبایی است و فراتر از وجاهت ظاهری، زیبایی شخصیت را دوست دارد. او از ما میخواهد تا خلوص و بی آلایشی را همچون ظرافت گلهای خاموش در خود پرورش بدهیم»(اِلن جی وایت، گامهایی بسوی نور، صفحه ۸۵).

`پیدایش باب ۳: ۶ را بخوانید. این آیه درباره اینکه زیبایی به تنهایی خوب و یا مقدس نیست، چه میگوید؟ (نگاه کنید به امثال ۶: ۲۵؛ ۳۱: ۳۰).`

همانطور که خداوند همه چیز را آفریده است، ما دشمنی داریم که آنرا به هم ریخت و ضایع ساخت. پس نباید جای تعجب باشد که زیبایی و مفاهیم زیبایی بر علیه ما بکار گرفته شود. بنابراین، به ویژه در مورد هنر، آموزش مسیحی بر گرفته از کتاب مقدس، باید به ما در فهمیدن و درک اینکه همه زیبایی ها لزوماً نیکو و مقدس نیستند، کمک کند.

`برخی از چیزهای «زیبا» که لزوماً مقدس و نیکو نیستند، کدامند؟ یا، بسته به شرایط، زیبایی هایی که می توانند مبدل به بدیها و نامقدسات شوند، کدامند؟ ما برای تشخیص و تعیین این تفاوتها از چه معیارهایی می توانیم استفاده کنیم؟`