---
title:  پروردگار پاسخ ایوب را می دهد
date:  03/12/2020
---

`ایوب باب ۳۸ را بخوانید. این آیات درباره خداوند، نه تنها به عنوان خالق، بلکه به عنوان محافظ و نگهدارنده کل حیات، به ما چه می آموزند؟ این حقیقت مهم بر چگونگی درک ما از علم و هنر چه تاثیری می گذارند؟`

بسیاری تعلیم می دهند که ماده دارای قدرت حیاتبخش است، که خواص ویژه ای را به آن ماده می دهد، و پس از آن از بین نمی رود و از طریق انرژی ذاتی خود عمل می کند؛ و اینکه اقدامات طبیعت مطابق با قوانین ثابت عملی و هدایت می شوند، که خداوند، خود نمی تواند در آن دخالت کند، این یک دانش نادرست و غلط است و بر اساس کلام خدا ماندگار نیست. طبیعت مخلوق و خادم خالق خود می باشد ....... طبیعت بر وجود یک خالق هوشمند، حی و حاضر، و یک انرژی فعال شهادت می دهد، که در قوانین آن و از طریق آن  قوانین در کار است و عمل می کند. در طبیعت حضور و کار مداوم پدر و پسر آشکار است. مسیح می فرماید: پدرم هنوز کار می کند و من هم کار می کنم (یوحنا ۵: ۱۷)» (اِلن جی وایت، انبیا و مشایخ، صفحه ۱۱۴).

متاسفانه، همانطور که قبلاً گفته شد، بسیاری از علوم براساس پیش فرضیات الحادی و مادی گرایی عمل می کنند. بنابراین، این بدان معناست که یک دانشمند می تواند به چیزی بیش از زیبایی، پیچیدگی، و حتی بیش از زیبایی و پیچیدگی هر دو در کنار هم، توجه کند، و با اینحال ادعا کند که همه چیز بطور اتفاقی و تصادفی بوجود آمده است، بدون هیچ اندیشه قبلی و یا نیت و قصدی در پس آن.

در حقیقت این همان چیزی است که علم در تمامی زمان مدعی آن است. اینگونه توضیح داده شده که حیات برروی زمین، با تمام زیبایی و پیچیدگی آن، از پروانه ها تا انسانها، چیزی نیست جز مواد شیمیایی که میلیاردها سال پیش بصورت اتفاقی منجر به شکل گرفتن حیاتی ساده ای شده اند که از طریق جهش تصادفی و انتخاب طبیعی به چیزی تکامل یافت که زندگی می کند و حرکت می کند و امروز نفس می کشد.

علم، همانطور که الان شکل یافته، استدلال می کند که ایده یک خالق فراطبیعی «غیر علمی» است، از آنجایی که نمی توان آنرا بطور علمی آزمایش کرد، بنابراین، این مفهومی است که علم نمی تواند به آن بپردازد. این پیش فرضیه چیزی نیست که خود علم آنرا تعلیم دهد(در حقیقت، به نظر میرسد که علم مخالف اینرا آموزش می دهد: تمام زیبایی و پیچیدگی های جهان، حکایت و اشاره به یک خالق دارند) و برعکس، موضعی فلسفی توسط خود دانشمندان به رسته تحمیل گردیده است.

به هر حال، مشکل اینست که کتاب مقدس تعلیم می دهد که خدا نه تنها همه چیز را خلق کرده است، بلکه او حافظ و نگهدارنده آنهم می باشد. این بدان معناست که هر تعلیم واقعی مسیحی در علم باید کاملاً متفاوت از فرضیات علمی و آنچه علم بطور کلی ادعا می کند، باشد. بناچار، در این میان تضادهایی خطور می کند به خصوص وقتی به سرچشمه و منشاء آن پرداخته می شود.