---
title:  جهالت و حکمت
date:  02/12/2020
---

`امثال باب ۱ را بخوانید. این آیات آموزش واقعی مسیحی چه چیزی به ما می آموزد؟`

کتاب مقدس در خصوص جهالت و حکمت مقایسه ای تغییر ناپذیر دارد. کتاب امثال به خوبی به ما خطرات رفتار احمقانه و همنشینی باافراد نادان را یادآوری می کند. وجه تمایز واضح است: خداوند مشتاق است که مردمش در پی حکمت باشند، تا آنرا اندوخته و به فراوانی داشته باشد.

دانشجویان علم و هنر استعدادهای خود را برای کسب دانش بکار می گیرند و در پی  تعالی و رشد در مطالعات و بررسی های خود هستند. آموزگاران این رشته ها نیز کاری مشابه را انجام می دهند. ما به دلیل دانش و توانایی خود می توانیم در استعدادهای هنری بدرخشیم و پیشرفتهای غیر منتظره علمی باشیم.

با این وجود از دیدگاه مسیحی، دانش علم و هنر در واقع چه معنایی می دهد چنانچه در شناخت فرق بین درست و غلط، نیکی و اهریمنی، حقیقت و خطا دخیل نباشد.

به عنوان مثال، تمام آنچه که باید انجام داد، اینست که کمی در مورد زندگی برخی از کسانیکه بزرگترین هنرمندان و دانشمندان جهان به حساب می آیند، خواند تا دید، داشتن مهارت و استعدادهای شگفت انگیز به معنای داشتن یک زندگی روحانی و نیکو نیست. همچنین می توان دلیل آورد که دانشمندان بزرگی در کار ساخت سلاح های بیولوژیکی یا شیمیایی برای کشتار جمعی شرکت داشته اند، شاید آنها بسیار تحصیل کرده و با استعداد باشند، اما ثمره کار آنها چیست؟ همانطور که قبلاً گفته شد، دانش به خودی خود، لزوماً چیز خوبی نیست.

`امثال ۱: ۷ را بخوانید. چگونه این آیه نشان می دهد که کلید اصلی آموزش واقعی مسیحی چیست؟`

`یکی از برندگان جوایز نوبل، یک ملحد، مردی که جهان و نیروهای فیزیکی ماوراء آن را مطالعه و بررسی می کند، نوشته است: «هر چقدر جهان بیشتر قابل فهم شود، به همان اندازه بی اهمیت تر به نظر می رسد». این چه چیزی را به ما می گوید، اینکه دانش به خودی خود نه تنها می تواند مهمل باشد، بلکه حتی بدتر از آن می تواند منجر به خطایی فاحش و ناخوشایندی شود؟`