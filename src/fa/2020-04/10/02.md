---
title:  فقط خداوند
date:  29/11/2020
---

شواهدی از خدای زنده در تمام آفرینش او وجود دارد. این اظهارات آنقدر تکرار شده که اغلب کلیشه ای شده است. وقتی مثلاً، عشق و علاقه خداوند در خلق این جهان که انسان دست به ویرانی و آسیب آن زده را در نظر می گیریم، ممکن است با دقت بیشتری به این موضوع بپردازیم که چگونه می توانیم علم و هنر را به بهترین شکل آن تعلیم دهیم.

مثلاً دوران بارداری انسان را در نظر بگیرید. علم زیست شناسی به ما می گوید که زندگی جدید و هوشمند انسانی از یک تخمک بارور آغاز میشود و در طی ۹ ماه دوران حاملگی به تکامل میرسد. در تمام این چرخه تکامل، نشانه های وجود یک خالق مهربان وجود دارد. محبت خدا را می توان در محلی که جنین در آن در حال رشد است مشاهده کرد: درست در زیر ضربانهای مداوم قلب مادر. بنابراین با رشد جنین، مادر شاهد بزرگتر شدن شکم خود است. مادرِ منتظر، همیشه از وجود فرزند خود آگاه است، همانطور که پدر آسمانی ما همیشه از وجود فرزندان خود آگاه است.

`رومیان ۱: ۱۸ تا ۲۱؛ مزمور ۱۹: ۱ تا ۶؛ و نِحِمیا ۹: ۶ را بخوانید. این آیات در خصوص کار خداوند به عنوان خالق ما، چه می گویند؟`

حتی پس از ۶۰۰۰ سال از ورود گناه و هزاران سال پس از سیل ویرانگر دوران نوح، شواهدی بسیار قوی از وجود خداوند وجود دارد، نه فقط به عنوان خالق ما، بلکه به خاطر قدرت، محبت، نیکویی و خیرخواهی این خدا به عنوان خالق ما. در واقع، او آنقدر مقتدر است که پولس در رومیان باب ۱: ۱۸ تا ۲۱ این گونه بیان می کند: «کسانی که این خدا را نفی می کنند، در روز قیامت «هیج عذر و بهانه ای» ندارند بخاطر اینکه به اندازه کافی می توان از آنچه که او آفریده است آموخت. به عبارت دیگر، آنها نمی توانند خود را به جهالت زده و ادعای بی گناهی کنند.

به خصوص در روزگار و عصری که بسیاری از انسانها به جای آفریدگار به پرستش صُنع پروردگار روی آورده اند، چقدر حیاتی است که آموزش مسیحی در زمینه علم و هنر همیشه از این فرضیه استفاده کند که خدا آفریدگار و نگهدارنده همه هستی است. و در آخر، هر ایدئولوژی و پیش فرض هایی که خدا را انکار و یا در نظر نمی گیرد، می تواند منجر به گمراهی و خطا شود. اما کل آموزش جهانی برروی فرضیه الحاد بنا شده است؛ آموزش مسیحی نباید در دام این تله و یا اصول مبتنی بر این فرضیه بی خدایی بیفتد که خیلی زیرکانه عمل می کند. در هر صورت، انسان جایز الخطا است.

`در مورد شگفتی و زیبایی غیر قابل باور این جهان بینیدشید که همچنان پس از گناه ویرانگر، چشمگیر و فوق العاده است. چگونه می توانیم از آن امید و تسلی یابیم، خصوصاً در زمانهایی که در سختی و مصیبت گرفتار می شویم؟`