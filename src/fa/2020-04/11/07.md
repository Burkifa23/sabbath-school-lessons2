---
title:  اندیشه هایی فراتر
date:  11/12/2020
---

بخوانید، پیدایش باب ۳؛ جامعه ۲: ۱۸ تا ۲۳؛ افسسیان ۶: ۵ تا ۸؛ اِلن جی وایت، «وسوسه و سقوط»، صفحات ۵۲ تا ۶۲، از کتاب مشایخ و انبیاء.

کار، لعنت است یا نعمت؟ به نظر می رسید که کار بخشی از لعنت در پیدایش باب ۳: ۱۷ باشد. یک مطالعه دقیقتر نشان می دهد که زمین تحت لعنت قرار گرفته بوده است، و نه کار. خانم اِلن جی وایت اظهار می دارد که خداوند قصد داشت تااین ماموریت و وظیفه برای انسان به عنوان نعمتی باشد: «زندگی با کار سخت و زحمت و مراقبت که از این پس برای انسان مقرر شد که در ابتدا برای او با عشق و محبت تعیین شده بود. این مجازاتی بود که انسان در اثر گناهش مستوجب آن شد، تا تمایلات جاه طلبانه و زیاده خواهی هوای نفس او تحت کنترل در آیند و انسان بتواند در کنترل نفس خویش رشد کند. این بخشی از طرح عالی خداوند برای احیای انسان گمراه و گمگشته در اثر عواقب گناه بود» (مشایخ و انبیا، صفحه ۶۰). آیا ممکن است که ما به خاطر یکنواختی کار و یا بخاطر بار سنگین آن در زندگیمان، از آن خسته و آنرا لعنت کرده باشیم؟ زندگی ما در هر وضعیتی که باشد، ما باید بیاموزیم که نسبت به کار، نگرش مناسب و مثبتی داشته باشیم. و آموزش مسیحی باید به مردم تعلیم دهد تا ارزش کار را بفهمند، در حالی که در عین حال از آن برای خود بت نسازند.

**سؤالاتی برای بحث**

`۱. جامعه باب ۲: ۱۸ تا ۲۴ را بخوانید. چگونه سلیمان می تواند کار را یک نعمت و در همان بخش از کتاب مقدس آنرا یک لعنت قلمداد کند؟ در بطن این آیات چه اشاراتی شده که می توانددر نحوه نگرش ما به حرفه مان ایجاد تغییر کند؟`

`۲. از طریق کار و پیشه است که ما از خانواده خود مراقبت و حمایت می کنیم. چگونه می توانیم در مورد کار خود دیدگاهی مثبت را به خانواده خود انتقال دهیم؟`

`۳. گاهی میان انجام یک کار عالی و اعتیاد به پرکاری مرز باریکی وجود دارد. چگونه می توانیم از این مرز عبور نکنیم؟ (جامعه ۲: ۲۳).`

`۴. پولس بسیار شفاف اعلام می کند: «حتی هنگامیکه نزد شما بودیم دستور دادیم هرکس که نمی خواهد کار کند، حق غذا خوردن هم ندارد» (دوم تیموتائوس ۳: ۱۰). البته که این اصل بسیار پر معناست. چه نمونه هایی می توانند شامل این اصل نشوند؟ بدین معنا که، چرا باید اطمینان حاصل کنیم که این موضوع را قانون آهنین نسازیم که هرگز نباید شکسته شود؟`