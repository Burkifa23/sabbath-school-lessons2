---
title:  مسیحیان و کار
date:  05/12/2020
---

### مطالعه این هفته
پیدایش ۳: ۱۹؛ تثنیه ۱۶: ۱۵؛ خروج ۲۵: ۱۰-۳۰: ۳۸؛ غلاطیان ۵: ۲۲ تا ۲۶؛ جامعه ۹: ۱۰؛ اول قرنتیان ۱۰: ۳۱.

> <p>آیه حفظی</p>
> «بنابراین ای برادران عزیز من، پابرجا و استوار بمانید. همیشه در كار و خدمت خداوند مشغول باشید؛ زیرا میدانید كه زحمات شما در خدمت او بینتیجه نخواهد بود»(اول قرنتیان ۱۵: ۵۸).

کار ایده خداوند است. در دنیای ایدهال قبل از گناه، خداوند وظیفه مراقبت از باغ عدن را به آدم و حوا سپرد (پیدایش ۲: ۱۵). آنان مانند خالق خود، در شمائل او آفریده شده بودند، و  قرار بود در کار خلاقانه و خدمتی محبانه بکار گرفته شوند. یعنی، حتی در جهان قبل از گناه، دنیایی بدون گناه و مرگ و رنج، بشریت موظف شده بود تا کار کند.

از ما در این «مدت بین دو دوره» (دوره بعد از دنیای ایدهال و پیش از اینکه آن یگانه موعود بیاید)، دعوت شده است تا کار را به عنوان یکی از برکات خداوند در نظر بگیریم. در بین یهودیان، به تمام کودکان حرفه ای آموخته میشد. در حقیقت، گفته شده بود که اگر پدری به پسر خود حرفه ای نیاموزد، او را بزهکار بار خواهد آورد.

در همین حال، عیسی، پسر خدا، سالهای زیادی را به عنوان یک پیشه ور ماهر با درستکاری صرف نمود و اراده پدر آسمانی خویش را بجای آورد، و احتمالاً اسباب و لوازم خانگی و کشاورزی مورد نیاز اهالی ناصره را فراهم می آورد. (مرقس ۶: ۳).

این هم بخشی از آموزش و آماده سازی او برای رسالتی بود که در پیش رو داشت. پولس رسول مطمئناً همانطور که کار خداوند را انجام می داد، در کنار اکیلا و پریسکیلا برای یکسال و نیم به عنوان خیمه دوز مشغول بکار بود، هر سبت به کنیسه می رفت و در آنجا صحبت می کرد و می کوشید تا یهودیان و یونانیان را متقاعد سازد (اعمال ۱۸: ۱ تا ۴؛ دوم تسالونیکیان ۳: ۸ تا ۱۲). دراین هفته به کلیه سؤالات در خصوص کار و نقش آن در آموزش مسیحی خواهیم پرداخت.