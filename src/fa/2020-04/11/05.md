---
title:  کار و روحانیت
date:  09/12/2020
---

«اگر به روح زیست می کنیم، به روح نیز رفتار کنیم»  (غلاطیان ۵: ۲۵). کار و معنویت لاینفک می باشند. مسیحیت جامه ای نیست که آنرا پوشید یا در آورد در حینی که خلق و خوی فرد تغییر می کند یا از مراحل مختلف زندگی عبور می کند. در عوض، مسیحیت خلقت تازه ای است که در هر بُعدی از زندگی او از جمله کار و حرفه فرد، خود را آشکار می سازد.

`غلاطیان باب ۵: ۲۲ تا ۲۶ را بخوانید. ثمرات روح که در اینجا پولس آنرا توصیف می کند، و شما و حرفه تان را نیز توصیف می کند، کدامند؟`

فرهنگ لغات تشریحی  واژه های عهد جدید، فرد «روحانی» را به عنوان کسی توصیف می کند که «ثمرات روح القدس در او تجلی پیدا می کند» توصیف می کند. از اینرو، شاید به این نتیجه برسیم که ما انسانها از طریق ارتباطمان با مسیح در تمام جنبه های زندگی خود همانند ایمانداران عمل خواهیم کرد.

بیمار در بیمارستان فلوریدا بستری و در شُرُف موت بود و دوست صمیمی او شب را در کنار او گذراند. پرستاران مرتب برای مراقبت از بیمار و رفع نیازهای او به درون اتاق رفت و آمد داشتند. به دنبال رفت و آمدهای پرستاران سر صحبت میان آنان باز شد، و دوست بیمار از پرستاران پرسید که در کجا آموزش دیده اند. بسیاری پاسخ دادند که آنان در کالج بیمارستان فلوریدا تحصیل کرده اند.

این مسئله تاثیر زیادی برروی دوست بیمار گذاشت. او چندین بار از آن کالج دیدار کرد تا از نزدیک شاهد آنچه در آنجا انجام میشود، باشد. چرا؟ زیرا او به همه گفته بود، به نظر میرسد پرستارانی که در آن کالج آموزش دیده اند بیشتر از کسانیکه در جاهای دیگر آموزش دیده اند، با محبت تر و مهربان تر از دوست بیمار در حال مرگ او مراقبت می کنند. یعنی، او قادر بود از رفتار آنان نسبت به دوست بیمار در حال مرگش، تشخیص دهد که  تفاوت بزرگی میان آنان با دیگر پرستاران وجود دارد.

بنابراین، او تحقیقات بسیاری را در مورد دانشکده و همینطور رسالت آن انجام داد و سرانجام هدیه ای به مبلغ ۱۰۰٫۰۰۰ دلار به کالج برای آموزش پرستاران بیشتر همانند کسانی که او کار و عمل آنان را دیده بود، اختصاص داد. بله، روحانیت طریقی برای حیات است.

`چگونه شما روحانیت خود را در کارهای روزمره زندگی خودتان نشان می دهید؟ چگونه آنرا بیان می کنید ( زیرا، در نهایت، این شما هستید که آنرا آشکار می سازید)؟`