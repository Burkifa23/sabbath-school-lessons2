---
title:  کار و پرورش
date:  07/12/2020
---

شغل یا کار با «انجام» زندگی سر و کار دارد. حتی افرادی با مشاغل ذهنی، در آخر به گونه ای کار بدنی انجام می دهند، حتی اگر با فشار بر کلیدهای کامپیوتر باشد.

**آیات ذیل در مورد بکارگیری «دست ها» به عنوان یک نماد چه چیزی به ما می آموزد؟**

`تثنیه ۱۶: ۱۵`

`جامعه ۹: ۱۰`

`امثال ۲۱: ۲۵`

`ارمیا ۱: ۱۶`

خداوند ثمره«کار دست هایمان» را به ما بر می گرداند تا با کار و کوشش خود کامروا شویم (امثال ۱۰: ۴؛ ۱۲: ۱۴). در روانشناسی، «خود کفائی» عقیده ای را توصیف می کند که هر شخص توانایی دستیابی و رسیدن به چیزی هدفمند را در زندگی دارد. خودکفائی با تکرار آن افزایش نمی یابد که بگوئیم «من فکر می کنم، می توانم! من فکر می کنم، می توانم!» در واقع، فقط انجام کار باعث پرورش و رشد این حس می شود.

در حالی که «عمل دستهای ما» برکت خداوند برای ماست (مزمور ۹۰: ۱۷) و به ما اجازه می دهد تا زندگی با مفهومی داشته باشیم، هدف غایی خداوند اینست که «عمل دستهای ما»  باعث برکت دیگران شود. پولس می نویسد که ما باید کار کنیم، با انجام کارهای مفیدی که با دستان خود انجام می دهیم، به امید خداوند چیزی برای به اشتراک گذاشتن با دیگران خواهیم داشت. مطمئناً، پولس با آن اصل زندگی کرده است:

«خود میدانید که به دست خویش، نیازهای خود و همراهانم را فراهم کردهام. از هر لحاظ به شما نشان دادهام که باید چنین سخت کار کنیم تا بتوانیم ضعیفان را دستگیری نماییم، و سخنان خود خداوندْ عیسی را به یاد داشته باشیم که فرمود: دادن از گرفتن فرخندهتر است» (اعمال ۲۰: ۳۴، ۳۵).

دعای ساده نِحِمیا باید دعای ما هم باشد: «پس حال خدایا، دستهای مرا قوی ساز» (نِحِمیا ۶: ۹).

`چه نگرشی نسبت به شغل خود دارید؟ از چه راههایی می توانید از کار خود استفاده کنید تا برکت بیشتری برای دیگران باشد؟`