---
title:  بسیاری از جنبه های کار
date:  06/12/2020
---

«میدانم که آدمیان را چیزی بهتر از آن نیست که مادام که زندهاند، شادمان باشند و نیکی کنند، و اینکه هر یک بخورند و بنوشند و از دسترنج خویش خرسند باشند، که این موهبتِ خداست» (جامعه ۳: ۱۲، ۱۳).

«کار» Work، واژه ای با ریشه انگلو- ساکسون، و عاری از پیرایه و تجملات است. در زبان انگلیسی یک واژه سیلابی است، با این وجود از معانی احتمالی بسیاری برخوردار است. ما از روی نیاز کار می کنیم تا خوراکی را بر سر سفره های خود بیاوریم، صورتحسابهای خود را پرداخت کنیم و برای روز مبادا در زندگی پس انداز کنیم. از دست دادن شغل اغلب بدتر از کنار آمدن با وضعیت نامساعد کاری است.

کار می تواند احساس ارزشمند بودن را به فرد بدهد. کار روشی متداول برای پاسخ به این سؤالاست که: «شما چکاره هستید؟» ، یا حتی «شما چه کسی هستید؟» بیشتر بازنشستگان بطور پاره وقت تا زمانی که قادر باشند، خواه بصورت حقوق بگیر یا بصورت داوطلبانه کار می کنند. هر روز صبح، داشتن شغل می تواند دلیلی برای برخاستن از خواب باشد. دادن شغل به یک نوجوان می تواند از پدید آمدن یک بزهکار جلوگیری کند.

`پیدایش ۳: ۱۹ را بخوانید. پیش زمینه این آیه چیست، و در مورد جنبه دیگر کار، حداقل برای برخی از افراد، چه میگوید؟`

پس از سقوط تغییری ناگهانی در کار صورت می گیرد که با کار قبل از سقوط متفاوت بوده است.  آیه فوق به جنبه دیگری از کار بعد از گناه اشاره دارد. برای برخی، کار فقط به معنای رنج و زحمت روزانه است که با مرگ به پایان میرسد. آنها در کارهایی اشتغال دارند که از آن بیزارند، و با اینکه هنوز سالم و جوان هستند ولی در آرزوی بازنشستگی می باشند. برای برخی دیگر، کار حتی می تواند تمام زندگی آنان باشد و تبدیل به دلیلی برای حیات آنان شود، حتی منشاء همه جانبه شناسایی هویت فرد باشد. این افراد به دور از کارشان، احساس افسردگی و یا آشفتگی می کنند، مطمئن نیستند که در زندگی چه کاری انجام دهند یا به کجا پناه ببرند. در دوران بازنشستگی، ممکن است از نظر جسمی و روحی آسیب ببینند، و اغلب دچار مرگ زودرس می شوند.

مسیحیان باید بیاموزند، تا به طریقی که اراده خداوند است کار کنند. کار چیزی بیش از یک ضرورت اقتصادی می باشد و انسان چیزی بیش از یک کارگر است. بدرستی می توان فهمید که زندگی کاری فرد طریقی برای خدمت و بیانگر رابطه شخص با پروردگار است. بخشی از وظیفه یک معلم کمک به دانش آموزان در یافتن کاری است که استعدادها و علایق خدادادی آنها برای رفع نیازهای جهان در آن بکار گرفته شود.

`شما چکاری انجام می دهید؟ یعنی، با زندگی خود چه می کنید، و چگونه می توانید با انجام آن نام خداوند را بهتر جلال دهید؟`