---
title:  کار و تعالی
date:  08/12/2020
---

`خروج باب ۲۵ آیه ۱۰ تا باب ۳۰ آیه ۳۸ را مرور کنید. هنگامیکه خداوند از موسی خواست تا خیمه عبادت را برپا کند، چقدر دقیق و جزئی نگر بود؟ این آیه در مورد شخصیت خداوند چه می گوید؟`

وقتی خدا به موسی گفت تا خیمه ای «برای او» بسازد، موسی می توانست بگوید،«پروردگارا، اشکال ندارد! من از ۴۰ سال پیش از زمانی که از مصر گریختم، خیمه ها را برپا کرده ام ..... فقط لحظه ای به من فرصت بده تا آنرا انجام دهم!». برای هر مردی که در فرهنگ نیمه چادر نشین مدیانی ها زندگی می کرد، برپایی چادر کاری ساده و آسان بود که هر روز آنرا انجام می دادند. او می توانست این کار را چشم بسته و ناخودآگاه انجام دهد، با اینکه به مسایل مهمتری فکر می کرد. اما آنچه که موسی انتظار آنرا نداشت، مجموعه از نقشه ها با جزئیات بود(که با ساختار بسیار ساده معماری تفاوت داشت)، مضاف بر اینکه یک لیست طویل از «نحوه طریقه ساخت» هر قطعه از اثاثیه و وسایل داخل آن و همچنین در مورد جامه های کاهنان، نزدیک به ۱۵۰ دستورالعمل دقیق و شرح جزء به جزء به او داده شد. برای ساختن یک خیمه ساده، موسی باید از روند مونتاژ هفت مرحله ای پیروی  و آنرا به انجام رساند (خروج ۲۵: ۲۳ تا ۳۰).

توجه به جزییاتی که خداوند در ساختن ساختمان خیمه خود (و همچنین بعداً در دستورالعمل آیین های قربانی)، بیانگر تعالی روح برتر اوست، که مشتاق به ایجاد هر چیز در حد کمال و شاهکار آن است و به کمتر از آن راضی نمیشود. مواد و مصالح بکار رفته از بالاترین کیفیت برخوردار بودند،  طراحی آن بی عیب و نقص بود، و در نتیجه کاری بی نظیر به انجام رسید، پیام خداوند در اینجا شفاف و روشن است: «برای خداوند، کار سرسری و بی کیفیت قابل پذیرش نیست».

با اینحال، اگرچه به نظر می رسید که این معیارها در سطح بالایی بودهاند، اما، این خود خدا بود که نه تنها عزم و انگیزه را ایجاد می کرد، بلکه منابع انسانی را برای دستیابی مهیا می نمود. ما در خروج ۳۱: ۱ تا ۶، ۳۵: ۳۰ تا ۳۶ می خوانیم که خدا خود مهارتهای لازم را به افراد داده است. این مردان «با روح خدا پر شده بودند»، و همۀ افراد ماهری بودند که خداوند بدیشان مهارت و فهم بخشیده است تا بدانند چگونه باید کارهای مربوط به بنای قُدس را انجام دهند، باید درست مطابق آنچه خداوند فرمان داده است این کار را به انجام رسانند» (خروج ۳۶: ۱). علاوه بر آن، به دو استاد طراحی نیز «توانایی بخشیده شده بود که به دیگران تعلیم دهند» (خروج ۳۵: ۳۴). تا حاصل دانش و مهارت آنها همچنان در جامع اسرائیل پایدار بماند. اگرچه این دو فرد در داستان به عنوان رهبران برگزیده خداوند معرفی می شوند، افراد دیگری هم عطایای مشابهی را دریافت  می کنند تا در این کار به آنان ملحق می شوند (خروج ۳۶: ۲).

بنابراین، بخاطر اینکه انسان موجودی سقوط کرده و گناهکار است، عذر و بهانه موجهی  نیست تا در عوض نهایت ایثارگری، کم کاری از خود نشان دهیم. خدا از ما انتظار دارد که همیشه به بهترین وجه ممکن وظایف خود را انجام دهیم، و استعدادها، مهارت ها، وقت و آموخته هایمان را بخوبی برای مقاصد عالی بکار گیرم.