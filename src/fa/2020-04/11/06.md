---
title:  کار و مباشرت
date:  10/12/2020
---

«هر آنچه دستت برای انجام دادن بیابد، با تمام توان خویش انجام بده» (جامعه ۹: ۱۰). خردمندترین مردان از این سخنان پندآموز برای مباشرت در تمام جنبه های زندگی استفاده می کنند.

وقتی از آنها خواسته می شود تا در مورد مباشرت و نظارت مسیحی اظهار نظر کنند، بسیاری تفکرات و نظرات خود را فقط به وظایف و مسئولیت های مالی مسیحی محدود می کنند. اگرچه پول مسلماً جنبه مهمی از مباشرت است، اما محدود کردن آن تنها به مسائل مالی و پول، کوته نظرانه است. در نظریه سازمانی مباشرت برای توسعه و بکارگیری صحیح منابع موجود، به مسئولیت در اداره این منابع اشاره می شود.

خداوند با چه منابعی در کلیسا، ما را برکت داده است؟ پطرس به روشنی می گوید که هرکس دارای عطایایی می باشد که خالق به او بخشیده است؛ و او به مسیحیان به عنوان «کاهنان مقدس» اشاره می کند(اول پطرس ۲: ۵)، که در برابر خداوند مسئولیت حفظ و نگهداری از همه این عطایا را بر عهده دارند که شامل پول، وقت، قوت و توان، استعداد، و غیره می باشد.

`جامعه باب ۹: ۱۰ و اول قرنتیان ۱۰: ۳۱ را بخوانید. چه پیامی برای همه ما در این آیات در مورد نحوه کار ما و آموزش دیگران برای کار کردن وجود دارد؟`

یکی از مشکلات اساسی زندگی امروز، گرایش به محدود کردن جنبه های مختلف زندگی است. در زندگی شخص، جنبه های مختلفی مانند، کار، خانواده، مسائل روحانی، و حتی اوقات فراغت وجود دارد. تمایل به تفکیک جنبه های زندگی، نقطه مشترکی در بین آنها نمی گذارد که در بعضی موارد بتوان به آن توجه کرد. برای مثال، این درست نیست که مسائل کاری را به خانه آورد تا با مسئولیت های فرد در خانواده تداخل پیدا کند. و همچنین اوقات فراغت نباید منجر به محدود و کوتاه شدن زمانی بشود که ما باید با خدا بگذرانیم.

با این حال، چنین محدودیت هایی نباید بر  نقش زندگی روحانی ما اعمال شود. کار مسیحیان در نتیجه مساعدت و مشارکت با خداوند رشد می یابد. حرفه ما انسانها وسیله ای است که از طریق آن می توانیم حضور خداوند را در زندگیمان تجربه کنیم. محصور کردن زندگی دینی ما، منجر به محدود کردن حضور خدا در یک روز، یک ساعت، و حتی فقط یک منطقه از زندگی، و مانع حضور او در تمام جنبه های زندگی ما می شود.

`دو سؤال: نخست، از خود بپرسید که آیا واقعاً شما زندگی روحانی خود را به بخشهایی طبقه بندی کرده اید. دوم، اگر شما این کار را کرده اید، چگونه می توانید بفمید که اجازه داده اید تا معنویت در تمام کارهایی که انجام می دهید، حاکم باشد؟`