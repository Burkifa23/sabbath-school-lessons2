---
title: مطالعه بیشتر
date: 12/01/2018
---

هدف نهایی انسان خوشحالی و رضایت است. اما خشنود نمودن خود از طریق مادیگرایی منجر به رسیدن به این هدف نخواهد شد. مردم در اعماق وجودشان می دانند که این درست است و با این وجود به وسواسشان در مورد دارایی ها ادامه می دهند: می بینم، می خواهم، می گیرم. چه چیزی می تواند از این ساده تر باشد؟ ادونتیست های روز هفتم مانند سایرین، با وسوسه جذب شدن به ارزش های مادی روبرو هستند. با این حال ادامه مالکیت اشیاء، خوشحالی، رضایت و یا قناعت به همراه نخواهد داشت. در عوض مشکلاتی بوجود می آورد، همانطور که حاکم جوان ثروتمند روی گردانده از عیسی ناراحت، دلسرد و دل شکسته بود زیرا آنچه که میخواست را نشنید و دریافت نکرد. «ارزش های مادی با تضعیف فراگیر رفاه مردم، از رضایت و شادی کم زندگی تا افسردگی و اضطراب و مشکلات جسمی مانند سردرد، اختلالات شخصیتی، خودشیفتگی و رفتار ضد اجتماعی در ارتباط است.» تیم کاسر — Tim Kasser, The High Price of Materialism (Cambridge, Mass.: The MIT Press, 2002), p. 22

به عبارت دیگر مسیحیان مادیگرا با افتخار از چاه ثروت می نوشند اما از نظر روحانی تشنه اند. اما ما هرگز از نوشیدن آبی که مسیح می دهد، احساس تشنگی نخواهیم کرد (یوحنا باب ۴ آیه ۱۴).

**سوالاتی برای بحث **

`۱- در مورد ایده کامیابی بواسطه انجیل بیشتر بیاندیشید. کسانی که این اندیشه را باور دارند، برای ترویجش از چه آیاتی ممکن است استفاده کنند. در عین حال، شما چه نمونه هایی از مردمی که زندگیشان این آموزه غلط را تکذیب می کند، در کتاب مقدس می توانید بیابید؟`

`۲- مردی زمانی که اولین فرزندش چند سال سن داشت گفت: ”من دو حقیقت مهم کتاب مقدس را از این کودک آموخته ام. نخست، اینکه ما گناهکار بدنیا می آییم. دوم، اینکه ما حریص بدنیا می آییم.“ چه کسی می تواند روایاتی در مورد اینکه چگونه حتی کودکان می توانند طبیعت طمع کار بشر را آشکار سازند، بیان کند؟ این درباره نیاز به فیض الهی چه چیزی به ما میگوید؟`

`۳- کسی نوشت، ”اگر ما بدنبال منبع مشکلاتمان می گردیم، نباید مردم را برای مواد مخدر آزمایش کنیم - ما باید آنها را برای حماقت، نادانی، طمع و عشق به قدرت بیازماییم.“ چه چیزی در مورد طمع وجود دارد که نه تنها برای فرد طمع کار بلکه برای اطرافیانش نیز بسیار مخرب است؟ چه نمونه هایی از اینکه طمع آسیب های وحشتناکی به افراد گرفتار در آن رسانده است، می شناسید؟`