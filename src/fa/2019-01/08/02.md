---
title:  زن و اژدها
date:   17/02/2019
---

`مکاشفه یوحنا باب ۱۲ آیات ۱ تا ۵ را بخوانید. یوحنا در رؤیا دو علامت (یا نماد) بزرگ مشاهده کرد که اولی یک زن باردار است. آن زن کیست و این آیات چه چیزی میآموزند؟`

در کتاب مقدّس یک زن به عنوان نماد قوم خدا بکار برده شده است (دوم قرنتیان باب ۱۱ آیه ۲): یک زن پاکدامن نماد ایمانداران وفادار است، در حالی که یک فاحشه نماد معتقدان مرتد میباشد. پیش از صلیب، زن در باب ۱۲ مکاشفه یوحنا ابتدا نماد اسرائیل عهد قدیم است که از طریق آن مسیح موعود به جهان آمد (مکاشفه یوحنا باب ۱۲ آیات ۱ تا ۵)؛ در آیات ۱٣ تا ۱۷، او نماد کلیسای مسیحی است باقیماندگان را بدنیا می آورد. 

این زن اینگونه به تصویر کشیده شده است که جامهاش از خورشید است و بر ماه ایستاده است. خورشید معرف جلال مسیح و عدالت اوست (ملاکی ٤: ٢). او « نور جهان است » (یوحنا ۸: ١٢) و قوم او باید نور محبت خدا را به جهان انعکاس دهند (متی ۵ : ١٤-١٦). ماه بعنوان « نور کمتر است » (پیدایش ١: ١٦)، اشاره به وعده های عهد قدیم دارد که کار مسیح را در عصر انجیل تحت الشعاع قرار می دهد. 

چیز بعدی که یوحنا در رؤیا مشاهده کرد، یک اژدهای سرخ رنگ آتشین بود که هفت سر و ده شاخ داشت » (مکاشفه ١٢: ٣). کمی بعد این اژدها به عنوان شیطان شناخته شد  (مکاشفه یوحنا باب ۱۲ آیه ۹). « دم » او بصورت نمادین برای فریب و اغوا معنی شده است (اشعیا باب ۹ آیات ۱۴ و ۱۵؛ مکاشفه یوحنا باب ۹ آیه ۱۰) که یک سوم از ستاره های آسمان را به زمین کشید (مکاشفه ١٢: ٤). این نمایش نشان می دهد که او از مقام متعالی خود در آسمان فرو افتاده است (اشعیا باب ۱۴ آیات ۱۲ تا ۱۵)، شیطان توانسته بود یک سوم از فرستگان را فریب دهد. این فرشتگان سقوط کرده دیوهایی هستند که به اهریمن برای معاضدت با خدا و کار رستگاری او کمک می کنند (اول تیموتائوس ٤: ١). مکاشفه همچنین اژدها را بکار می برد که « هفت سر و ده شاخ دارد »، بعنوان سمبل و نمادی از نمایندگان و عواملی که در دنیا برای روم شیطان- بت پرست (مکاشفه ١٢: ٤) و  روحگرائی (مکاشفه ١٦: ١٣) بکار برده شده اند. او بود که هیرودیس را تحریک کرد تا منجی را به مرگ محکوم کند. ولی نماینده بزرگ شیطان در ایجاد جنگ به مسیح و قوم او در طی قرون اول دوران مسیحیت، امپراتوری روم بود که بت پرستی را در مذهب شایع ساخته بود. از این رو اژدها، در درجه نخست معرف شیطان است، و در مضمون ثانوی، نماد روم بت پرست بود » - الن جی وایت، جدال عظیم، صفحه ٤٣۸. 

`مکاشفه یوحنا باب ۱۲ آیه ۹ را بخوانید. شیطان به عنوان مار قدیمی شناخته شده است. . چه ارتباطی میان پیدایش باب ۳ آیه ۱۵ و برای نابودی ذریت زن، « به محض اینکه بدنیا بیاید » داشت؟ (مکاشفه ١٢: ٤) `

شیطان از ابتدا منتظر مسیح موعود بود -  بچه ای قرار بود بدنیا بیاید - تا او را نابود سازد. وقتی که مسیح موعود سرانجام بدنیا آمد، شیطان از روم بت پرست استفاده کرد (که همچنین بعنوان اژدها در مکاشفه ١٢: ٤ نمادین شده است) تا تلاش کند او را نابود سازد (متی ٢: ١٣-١٦ را ببینید). ولی « او را به سوی خدا و تخت او بالا بردند » (مکاشفه ١٢: ۵).