---
title:  جنگ علیه بازماندگان
date:   20/02/2019
---

`مکاشفه یوحنا باب ۱۲ آیه ۱۷ را بخوانید. در آخر زمان شیطان علیه چه کسانی جنگ خواهد کرد؟`

واژه «باقی» با «بازماندگان» کسانی را توصیف میکند که به خدا وفادار میمانند، در حالی که اکثریت مرتد هستند (اول پادشاهان باب ۱۹ آیه ۱۸، مکاشفه یوحنا باب ۲ آیه ۲۴). در آخر زمان، در حالی که اکثریت مردم جهان در طرف شیطان هستند، مردمی خواهند بود که به مسیح وفادار خواهند ماند و با خشم کامل شیطان روبرو خواهند شد.

`دو ویژگی بازماندگان در مکاشفه یوحنا باب ۱۲ آیه ۱۷ چه میباشند؟ چگونه انسان میتواند متقاعد شود که جزء بازماندگان آخر زمان خدا میباشد؟`

بازماندگان آخر زمان احکام خدا را نگه میدارند. باب ۱۳ مکاشفه یوحنا نشان میدهد که اولین لوح ده فرمان برای نبرد آخر زمان مهم خواهد بود. مؤلفه اصلی چهار فرمان اول عبادت میباشد. مسئله اصلی در بحران نهایی این است که چه کسی باید پرستش شود. در حالی که مردم جهان تصمیم خواهند گرفت تصویر وحش را عبادت کنند، بازماندگان خدای خالق را خواهند پرستید (مکاشفه یوحنا باب ۱۴ آیه ۷) و فرمان چهارم به ویژه به خدا به عنوان خالق ما اشاره دارد که یکیاز دلایلی است که ما معتقدیم این فرمان در بحران نهایی در آخر زمان، نقشی محوری خواهد داشت.

همچنین، ویژگی دوم بازماندگان آخر زمان این است که آنها به عیسی مسیح شهادت میدهند که توضیح مکاشفه یوحنا باب ۱۹ آیه ۱۰، «روح نبوت است».  « با مقایسه این آیه با مکاشفه ٢٢: ۹، می بینیم که «برادران» یوحنا کسانی هستند که شهادت عیسی و انبیا را دارند، بنابر این «شهادت عیسی» اشاره به این است که عیسی از طریق انبیای خود به حقیقت شهادت می دهد، درست همانگونه که از طریق یوحنا چنین کرد (مکاشفه ١: ٢). مکاشفه نشان می دهد که در خاتمه زمان، امت خدا «روح نبوت» خواهند داشت که آنان را در میانه سختی های زمان هدایت نماید، در حالی که شیطان تمامی تلاش های خود را بکار می گیرد تا آنان را فریب داده و نابود سازد. بعنوان مسیحیان باورمند ادونتیست، برای کار بشارت از طریق الن جی وایت به ما بصیرت نبوتی داده شده است.   

`به نظر شما برخی از بینشها و بصیرت های باورنکردنی که از طریق «روح نبوت» به ما داده شدهاند، کدامند؟ این عطا چه الزاماتی بر ما دارد، چه به طور فردی و یا مجموعه کلیسا؟`