---
title:  دعاهای مقدّسین
date:   10/02/2019
---

باب ۸ مکاشفه یوحنا با تصویری از هفت فرشته آغاز میشود که در برابر خدا ایستادهاند و آماده دمیدن در شیپورهایشان هستند. پیش از اینکه شیپورها به صدا در بیایند، صحنه دیگری گنجانده شده است. هدف آن توضیح معنای الهیاتی شیپورها میباشد.

مکاشفه یوحنا باب ۸ آیات ۳ و ۴ را همراه با توصیف مناسک و تشریفات روزانه در معبد اورشلیم را بخوانید: یک تفسیر یهودی از کتاب مقدّس توضیح میدهد که شبها برّه قربانی بر روی قربانگاه قرار میگرفت و خون از پایه قربانگاه بیرون میریخت. یک کاهن منتصب، مجمر طلایی داخل معبد را برداشته و بخور خوشبو بر مذبح طلایی در مکان مقدّس پیشکش می نمود. هنگامی که کاهن خارج می شد، مجمر را بر روی کف زمین انداخت که صدای بلندی بوجود می آورد. در این زمان، هفت کشیش در شیپورهای خود دمیدند و پایان مناسک معبد برای آن روز را اعلام می نمود.

میتوان نحوه کاربرد زبانی را که در تشریفات شبانه بکار برده می شد را در مکاشفه یوحنا باب ۸ آیات ۳ تا ۵ را ملاحظه نمود. قابل توجه است که فرشته بخور را بر « مذبح زرین مقابل تخت » دریافت میکند (مکاشفه یوحنا باب ۸ آیه ۳). بخور، نشان دهنده دعاهای قوم خدا میباشد (مکاشفه یوحنا باب ۵ آیه ۸). از این رو، دعاهایی که فرشته در مقابل خدا ارائه میدهد، دعاهای قوم مورد آزار خدا هستند. دعاهای ایشان اکنون توسط خدا شنیده شده است.

مکاشفه یوحنا باب ۸ آیات ۳ تا ۵، اطلاعات مهمی در مورد شیپورها در مکاشفه یوحنا ارائه میدهند:

- الف) هفت شیپور، داوری خدا بر بشر متمرد در پاسخ به دعاهای قوم مظلومش را نشان میدهند.
- ب) شیپورها از مرگ عیسی به عنوان برّه خدا ادامه یافته و بطور پیوسته تا زمان آمدن دوباره مسیح در طول تاریخ ادامه می یابند (مکاشفه یوحنا باب ۱۱ آیات ۱۵ تا ۱۸).

`مکاشفه یوحنا باب ۸ آیه ۵ را همراه با حزقیال باب ۱۰ آیه ۲ بخوانید. اخگرهای آتشی که بر دشمنان قوم خدا ریخته میشود، چیست؟ رؤیای حزقیال در مورد آتش شدید بر اورشلیم مرتد، چگونه ماهیت شیپورها در مکاشفه یوحنا را توضیح میدهد؟`

فرشته مجمر بخور سوختنی را از آتش قربانگاه پر میکند و آن را بر زمین پراکنده می سازد. به طور قابل توجهی این آتش از همان قربانگاهی میآید که دعاهای مقدّسین پیشکش شد. این نشان میدهد که داوریهای هفت شیپور در پاسخ به دعاهای قوم خدا بر ساکنین زمین واقع شدند. قوم خدا فراموش نشدهاند و خدا از جانب ایشان در زمان مقرر خود پادرمیانی خواهد کرد.