---
title:  فرشته با کتاب باز
date:   12/02/2019
---

ششمین شیپور ما را به زمان انتها میرساند. قوم خدا فرا خوانده شدهاند که در این دوره چه کاری انجام دهند؟ پیش از صدای شیپور هفتم، میان پرده ای درج شده است که وظیفه و تجربه قوم خدا در آخر زمان را توضیح میدهد.

`مکاشفه یوحنا باب ۱۰ آیات ۱ تا ۴ را بخوانید. در اینجا چه اتفاقی رخ میدهد؟`

« فرشته مقتدری که یوحنا را راهنمایی کرده بود ویژگی ها و شاخص هایی کمتر از عیسی مسیح نداشت » - نظرات الن جی وایت، کتاب مقدس تفسیری، جلد ٧، صفحه ۹٧١.   

او پاهای خود را بر روی دریا و خشکی قرار میدهد که به معنی حکم جهانی او میباشد و اینکه آنچه میخواهد اعلام کند، اهمیتی جهانی دارد. او با صدای غرش شیر فریاد میزند. غرش شیر نماد صدای خدا است (هوشع باب ۱۱ آیه ۱۰؛ مکاشفه ۵ آیه ۵ را ببینید).

یوحنا اجازه ندارد آنچه غرشها گفتهاند را یادداشت کند. چیزهایی در مورد آینده وجود دارد که خدا از طریق یوحنا آشکار نساخته است.

`مکاشفه یوحنا باب ۱۰ آیات ۵ تا ۷ را بخوانید. این آیات را با دانیال باب ۱۲ آیات ۶ و ۷ مقایسه کنید. چه کلمات مشابهی دارند؟`

هنگامی که فرشته اعلام میکند که « دیگر تأخیری نخواهد شد » (مکاشفه یوحنا باب ۱۰ آیه ۶)، واژه یونانی chronos  نشان میدهد که او به دورهای از زمان اشاره میکند. این اشاره به دانیال باب ۱۲ آیات ۶ و ۷ دارد، جایی که یک فرشته اعلام میکند آزار و اذیت مقدّسین برای زمانی و دو زمان و نصف زمان یا ۱۲۶۰ سال (۵۳۸ تا ۱۷۹۸ پس از میلاد مسیح) که در طی آن کلیسا توسط قدرت تحت فرمان پاپ تحت جفا قرار گرفته بود (با دانیال ٧: ٢۵ مقایسه کنید). از آنجا که در دانیال و مکاشفه یک «روز» نبوتی برابر با ٣٦٠ سال است، و سه و نیم زمان (یا سال) برابر با ١۲٦٠ «روز» یا سال است. زمانی پس از این دوره نبوتی، پایان زمان فرا خواهد رسید.

این بیانیه که می گوید زمانی بیش از آن نخواهد بود اشاره به زمان نبوتی دانسال دارد، بویژه ۲۳۰۰ روز نبوتی در دانیال باب ۸ آیه ۱۴ (۴۵۷ پیش از میلاد مسیح تا ۱۸۴۴ پس از میلاد مسیح). پس از این دوره، دورههای نبوتی دیگری بیش از آن نخواهد بود. الن وایت میگوید: « این زمان که فرشته با سوگندی رسمی اعلام میکند، یک دوره پیشگویی شده است که باید مقدم از ظهور خداوندمان باشد. یعنی، مردم پیام دیگری مبنی بر زمان دقیق دریافت نخواهند کرد. پس از این دوره زمانی، که از ۱۸۴۲ تا ۱۸۴۴ میرسد، نمیتواند هیچ تخمین دقیقی از زمان پیشگویی شده وجود داشته باشد. طولانی ترین محاسبه به پاییز ۱۸۴۴ میرسد » - الن جی. وایت، Ellen G. White Comments, The SDA Bible Commentary, vol. 7, p. 971

`این بیانیه الن وایت در باره اینکه باید از تعیین تاریخهایی برای آینده اجتناب کنیم، چه می گوید؟`