---
title:  خوردن طومار
date:   13/02/2019
---

مکاشفه یوحنا باب ۱۰ آیات ۸ تا ۱۱ را بخوانید. خوردن در کتاب مقدّس برای توصیف پذیرفتن پیام از جانب خدا به منظور اعلام آن به مردم بکار برده شده است (حزقیال باب ۲ آیه ۸ تا باب ۳ آیه ۱۱، ارمیا باب ۱۵ آیه ۱۶ را ببینید). پیام هنگامی که دریافت شود، خبر خوش است؛ اما هنگامی که اعلام میشود، گاهی منجر به تلخکامی میشود زیرا توسط بسیاری انکار شده و مورد مخالفت قرار میگیرد.

تجربه تلخ و شیرین یوحنا از خوردن طومار (معرف کتاب دانیال است) که با گشوده شدن مهر پیشگوییهای آخر زمان دانیال مربوط است. یوحنا در اینجا معرف بازماندگان کلیسای آخرالزمان است که  ماموریت یافته تا انجیل ابدی (مکاشفه ١٤: ٦ و ٧ را ببینید) را در خاتمه زمان پیشگوئی دانیال (دانیال ٧: ٢۵) یا  ۱۲۶۰ روز/سال اعلام کند.

شرایط محیطی دلالت دارد که رویای یوحنا به تجربه تلخ و شیرین دیگری اشاره می کند که در خاتمه دوره ٢٣٠٠ ساله بوقوع می پیوندد. هنگامی که بر اساس پیشگوییهای دانیال، وابستگان جنبش میلریها فکر میکردند که مسیح در سال ۱۸۴۴ باز خواهد گشت، آن پیام برای ایشان شیرین بود.  با این وجود، وقتی این اتفاق نیفتاد، آنها تلخی پیامی را که اعلام کرده بودند تجربه کردند. هرچند که مسیح طبق انتظار آنان ظهور نکرد، آنان نومیدی تلخی را تجربه و به پژوهش در کلام برای درک واضح تری پرداختند.

مأموریت یوحنا مبنی بر «بازگو نمودن پیشگوییها» به جهان، به ادونتیستها که سبت را نگه میدارند و مأمور اعلام پیام آمدن دوباره مسیح در رابطه با پیشگوییهای دانیال هستند اشاره دارد.

`مکاشفه یوحنا باب ۱۱ آیات ۱ و ۲ را بخوانید. به یوحنا دستور داده شد چه کاری انجام بدهد؟`

این سطر صحنه باب ۱۰ مکاشفه یوحنا را ادامه میدهد. به یوحنا فرمان داده شد که معبد، قربانگاه و عبادت کنندگان را اندازه گیری کند. مفهوم اندازه گیری کردن در کتاب مقدّس ظاهراً به داوری اشاره دارد (متی باب ۷ آیه ۲ را ببینید). معبدی که باید اندازه گیری میشد، در آسمان است، جایی که عیسی برای ما خدمت میکند.ارجاع به معبد، قربانگاه و عبادت کنندگان به روز کفاره اشاره دارد (لاویان باب ۱۶ آیات ۱۶ تا ۱۹ را ببینید). این روز ، روز «اندازه گیری» بود زیرا که خدا گناهان قومش را داوری میکرد.  بنابراین، مکاشفه یوحنا باب ۱۱ آیه ۱ به داوری اشاره دارد که پیش از آمدن دوباره مسیح اتفاق میافتد. این داوری ویژه قوم خدا - عبادت کنندگان در معبد - میباشد.

مکاشفه یوحنا باب ۱۱ آیه ۱ نشان میدهد که پیام معبد آسمانی در کانون اعلام نهایی انجیل قرار دارد و به دفاع از ماهیت خدا می پردازد. به این ترتیب، ابعاد کامل پیام انجیل در مورد کار کفّارهای مسیح و عدالتش به عنوان تنها وسیله نجات انسانها را ارائه میدهد.

`در ذهن بسپارید که چگونه خون در مرکزیت آیین روز کفاره قرار داشت (باب ۱۶ لاویان را ببینید)، چگونه میتوانیم همیشه این واقعیت که داوری خبری خوش است را پیش رویمان نگه داریم؟ چرا این حقیقت بسیار مهم است؟`