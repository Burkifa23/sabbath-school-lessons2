---
title:  تفکری فراتر
date:   15/02/2019
---

شیپور هفتم (مکاشفه یوحنا باب ۱۱ آیات ۱۵ تا ۱۸) فرجام تاریخ این زمین را نشان میدهد. زمان آن رسیده است که خدا قدرت و حاکمیت خود را آشکار کند. این سیاره سرکش که برای هزاران سال تحت حاکمیت شیطان بوده است، در شرف بازگشت تحت حاکمیت و سلطه خدا میباشد. پس از مرگ مسیح بر روی صلیب و صعودش به آسمان بود که که مسیح اعلام نمود که حاکم مشروع زمین است (مکاشفه یوحنا باب ۱۲ آیه ۱۰ و ١١).  حتی اگر شیطان با آگاهی از اینکه زمانش کوتاه است، به انتقام گرفتن و ویران نمودن ادامه میداد (مکاشفه یوحنا باب ۱۲ آیه ۱۲). شیپور هفتم خبر خوش را اعلام می کند که با قدرتهای غاصب برخورد شده است و این که این جهان در نهایت تحت حاکمیت مشروع خدا قرار گرفته است.

شیپور هفتم، محتوای نیمه دوم کتاب را مشخص میکند که به رویدادهای پایانی مربوط میشود: (۱) ملتها خشمگین بودند: مکاشفه یوحنا بابهای ۱۲ تا ۱۴ شیطان را پر از خشم توصیف میکنند (مکاشفه یوحنا باب ۱۲ آیه ۱۷) که با دو متحدش - اژدهای دریا و اژدهای زمین - ملتهای جهان را آماده نبرد با قوم خدا میسازد. (۲) خشم و غضب شما بروز کرده است: خدا خشم ملتها را با مصیبت هفتم پاسخ میدهد که غضب خدا نامیده شدهاند (مکاشفه یوحنا باب ۱۵ آیه ۱ را ببینید). (۳) زمان داوری و حکم برمردگان در مکاشفه یوحنا باب ۲۰ آیات ۱۱ تا ۱۵ توصیف شده است. (۴) و پاداش گرفتن خدمتگزاران خدا در مکاشفه یوحنا بابهای ۲۱ و ۲۲ به تصویر کشیده شده است. (۵) نابود کردن کسانی که زمین را نابود میکنند: مکاشفه یوحنا باب ۱۹ آیه ۲ بیان میکند که بابل آخر زمان داوری میشود زیرا که زمین را نابود کرد. نابودی شیطان، میزبانانش و دو متحدش عمل نهایی در روایت نبرد بزرگ میباشد (مکاشفه یوحنا باب ۱۹ آیه ۱۱ تا باب ۲۰ آیه ۱۵).

**سوالاتی برای بحث **

`۱- در زمانهایی متوجه میشویم که موعظه انجیل میتواند تلخ باشد (مکاشفه یوحنا باب ۱۰ آیه ۱۰)؛ سخنان ما انکار و استهزا میشوند و خود ما ممکن است انکار شده و مورد تمسخر قرار بگیریم. گاهی موعظه میتواند حتی مخالفت برانگیزد. کدام یک از شخصیتهای کتاب مقدّس را میتوانید نام ببرید که با چنین سختیهایی روبرو شدند و ما از تجربه آنها چه چیزی میتوانیم بیاموزیم؟`

`۲- در مورد این بیانیه بیاندیشید:« دوباره و دوباره به من در مورد تعیین زمان هشدار داده شده است. دیگر هرگز برای قوم خدا پیامی نخواهد بود که بر پایه زمان باشد. ما نباید زمان دقیق فرستاده شدن روحالقدس یا آمدن دوباره مسیح را بدانیم » - الن جی. وایت، Selected Messages, book 1, p. 188. شما در مورد طراحی نمودارهای پیشگویی دقیق از رویدادهای پایانی پس از ۱۸۴۴ چه مشکلی مییابید؟ چگونه میتوان در برابر اشتباهات غیر قابل اجتناب که این نمودارها بوجود میآورند، محفوظ ماند؟`