---
title:  مهار کردن بادها
date:   03/02/2019
---

`مکاشفه یوحنا باب ۷ آیات ۱ تا ۳ و دوم پطرس باب ۳ آیات ۹ تا ۱۴ را بخوانید. یوحنا چه چیزی میببیند؟ فرشتگان باید برای چه مدت بادها را مهار کنند؟ پس از بسته شدن مُهر چه اتفاقی خواهد افتاد؟`

در عهد قدیم، بادها نماد نیروهای مخربی بودند که خدا بوسیله آنها شریران را داوری میکرد (ارمیا باب ۲۳ آیات ۱۹ و ۲۰؛ دانیال ٧: ٢). « هنگامی که فرشتگان خدا از مهار بادهای دهشتناک احساسات شدید دست بر دارند، همه چیز غیر قابل کنترل خواهد شد » - الن جی وایت، جدال عظیم، صفحه ٦١٤. این نیروهای ویرانگر با مداخله الهی مهار می شوند در حالی که امت خدا مُهر وی را دریافت خواهند نمود. 

در زمانهای کهن، معنای اصلی مُهر کردن، مالکیت بود. معنای مُهر کردن نمادین در عهد جدید این است که « خداوند متعلقان خود را میشناسد » (دوم تیموتائوس باب ۲ آیه ۱۹). خدا قوم خود را تشخیص میدهد و آنها را با روحالقدس مُهر میکند (افسسیان باب ۱ آیات ۱۳ و ۱۴، باب ۴ آیه ۳۰). در پایان زمان، بر پیشانی افرادی که نسبت به خدا وفادار هستند مهر زده می شود، کسانی که احکام او را نگاه میدارند (مکاشفه یوحنا باب ۱۴ آیه ۱ و ١٢). مهر خدا نشانی قابل مشاهده بر پیشانی افراد نیست، بلکه همانطور که الن جی. وایت میگوید، یعنی « ماوا گزیدن در حقیقت ، هم از نظر فکری و هم از نظر روحانی، از این رو آنان [امت خدا] نمی توانندتحت تأثیر قرار بگیرند » - الن جی. وایت، Last Day Events, p. 220. در مقایسه، کسانی که طرف وحش را بگیرند، نشان وحش را دریافت میکنند (مکاشفه یوحنا باب ۱۳ آیات ۱۶ و ۱۷).

وفاداری قوم مُهر خورده خدا در تمام نسلها مورد آزمایش قرار گرفته است. با این وجود، آزمایش وفاداری در بحران نهایی، نگه داشتن فرمانهای خدا خواهد بود (مکاشفه یوحنا باب ۱۲ آیه ۱۷ و باب ۱۴ آیه ۱۲ را ببینید). به طور خاص، فرمان چهارم، آزمایش اطاعت از خدا خواهد شد (مکاشفه یوحنا باب ۱۴ آیه ۷). همانطور که سبت نشان قوم خدا در زمانهای کتاب مقدّسی بوده است (حزقیال باب ۲۰ آیات ۱۲ و ۲۰؛ عبرانیان ٤: ۹ و ١۰)، نشان وفاداری به خدا در بحران نهایی نیز خواهد بود.

در پایان زمان، مهر همچنین به عنوان نشانهای از محافظت در برابر نیروهای مخرب هفت بلای پایانی خواهد بود (حزقیال باب ۹ آیات ۱ تا ۱۱ برای تصاویر پشت پرده مکاشفه یوحنا باب ۷ آیات ۱ تا ۳). بنابراین، پرسشی که در مکاشفه یوحنا باب ۶ آیه ۱۷ مطرح شد، پاسخی نهایی دریافت میکند: کسانی که قادر خواهند بود در روز خشم خدا محفوظ بمانند، قوم مهر زده خدا میباشند.

`پولس به ما هشدار میدهد، روحالقدس که توسط وی مهر زده شدهایم را نرنجانیم (افسسیان باب ۴ آیه ۳۰). معنای این چیست؟ چگونه میشود روحالقدس را رنجاند؟ پس از این که پاسخ را یافتید، چه تصمیماتی میتوانید بگیرید که به شما در نرنجاندن روحالقدس کمک کنند؟`