---
title:  جمعیت عظیم
date:   05/02/2019
---

`مکاشفه یوحنا باب ۷ آیات ۹ و ۱٠ را بخوانید. یوحنا چه گروهی از مقدّسین را در این مرحله میبیند؟ آنها چگونه توصیف شدهاند و اهل کجایند؟ آنها در برابر تخت پادشاهی خدا چه چیزی فریاد میزنند؟`

یوحنا جمعیت کثیر را میبیند، کسانی که « از عذاب سخت بیرون میآیند و لباس خود را به خون بره شسته وسفید نمودهاند » (مکاشفه یوحنا باب ۷ آیه ۱۴). یعنی، آنها گروه خاصی از مردم هستند که با وجود هر گونه سختی که با آن مواجه بودند به عیسی وفادار ماندهاند. وفاداری با پوشیدن ردای عدالت کامل، نمادینه شده است.  کلمه سختی و مصیبت به طور مکرر در کتاب مقدس بکار برده شده که به چیزهایی که ایمانداران بخاطر اعتقاد خود رنج می برند اشاره می کند (برای مثال خروج ٤: ٣١، مزامیر ۹: ۹، متی ٢٤: ۹، یوحنا ١٦: ٣٣، رومیان ۵: ٣ را ببینید). بنابراین، گرچه برخی از مفسران ادونتیست این گروه را به عنوان نمایندگان ١٤٤٠٠٠ نفر می بینند، می توانیم «جمعیت عظیم» را به تمامی رهایی یافتگانی که بخاطر ایمان خود در طول اعصار رنج و مصیبت کشیده اند معطوف کنیم. 

در اینجا نیز، در شرح یوحنا در خصوص جمعیت عظیم، همانطور که در تمام کتاب مقدس مشاهده می کنیم، رستگاری بواسطه فیض می باشد. تنها دعوی رهایی یافتگان برای رستگاری، برای حیات ابدی، برای آسمان و زمین جدید، عدالت مسیح است، که به آنان با فیض داده شده است.  

« نزدیکترین افراد به بارگاه عرش سماوی کسانی هستند که با شور و حرارت در امور شیطان بودند، اما مانند جرقه آتش او را رها کرده و با سرسپردگی عمیق و شدید از نجات دهنده خود پیروی نمودهاند. بعد کسانی هستند که شخصیت مسیحی را در میانه دروغ و خیانت به کمال رساندند، کسانی که شریعت خدا را حرمت دادند، در حالی که جهان مسیحیت آن را باطل اعلام نمود، و میلیونها نفر در تمام اعصار بدلیل ایمانشان به شهادت رسیدند. و دورتر، گروهی عظیم که هیچ کس ایشان را نتواند شمرد، از هر امّت و قبیله و قوم و زبان در پیش تخت و در حضور بره به جامههای سفید آراسته و شاخههای نخل به دست گرفته، ایستادهاند (مکاشفه یوحنا باب ۷ آیه ۹). نبرد آنها به پایان رسیده است و پیروز شدهاند. آنها مسیر مسابقه را رفته و به جایزه دست یافتهاند. شاخه نخل در دستانشان نماد پیروزی آنها و جامه سفید علامت عدالت بیعیب مسیح که اکنون از آن ایشان میباشد، است. – الن جی. وایت، The Great Controversy, p. 665

`آری، ما با عدالت مسیح پوشانده شده ایم، که عطیه ای از ایمان است. اما چگونه میتوانیم در میان مشکلات و عذابهای سخت، آن ایمان را نگه داشته و وفادار بمانیم؟ یا حتی مهمتر، ما چگونه در زمانهای آسایش و رفاه، آن ایمان و وفاداری را حفظ میکنیم؟ (تثنیه باب ۸ آیات ۱۱ تا ۱۷ را ببینید.)`