---
title:  نجات به خدایمان و برّه
date:   07/02/2019
---

`مکاشفه یوحنا باب ۱۴ آیه ۵ و دوم پطرس باب ۳ آیه ۱۴ را بخوانید. مکاشفه یوحنا قوم خدا در آخر زمان را به عنوان بینقص و بیعیب توصیف میکند. چگونه می توان به این وضعیت دست یافت؟`

ویژگی نهایی ۱۴۴۰۰۰ نفر این است که هیچ دروغی «بر لبهای ایشان یافت نشد و بی نقص و بی عیب هستند»(مکاشفه یوحنا باب ۱۴ آیه ۵). در حالی که اکثر مردم جهان دروغهای شیطان را باور میکنند، قوم آخرالزمان خدا که در حرف و عمل عاری از فریب هستند، محبت حقیقتی را دریافت خواهند کرد و نجات خواهند یافت (دوم تسالونیکیان باب ۲ آیات ۱۰ و ۱۱). 

«بدون نقص» (به یونانی amōmos، «بیعیب») به وفاداری ۱۴۴۰۰۰ نفر به مسیح اشاره دارد. در عهد قدیم، ابراهیم (پیدایش باب ۱۷ آیه ۱) و ایوب (ایوب باب ۱ آیه ۱) بی عیب بودند هر چند که مانند همه مرتکب گناه شده بودند. دو هزار سال پیش، مسیحیان فراخوانده میشدند که در مقابل خدا مقدّس  و بدون عیب باشند (افسسیان باب ۵ آیه ۲۷، فیلیپیان باب ۲ آیه ۱۵).

`رومیان باب ۳ آیات ۱۹ تا ۲٤ را بخوانید. چرا ما باید همیشه این حقیقت مهم را پیش رویمان نگه داریم؟`

در روزهای پایانی تاریخ جهان، ۱۴۴۰۰۰ نفر شخصیت مسیح را منعکس خواهند نمود. نجات آنها بازتابی از آنچه مسیح برایشان انجام داده است و نه تقدّس و اعمال خودشان خواهد بود (افسسیان باب ۲ آیات ۸- ١٠ را ببینید). ۱۴۴۰۰۰ نفر جامههای خود را شستهاند و آنها را در خون برّه سفید کردهاند (مکاشفه یوحنا باب ۷ آیه ۱۴) و از این رو، در مقابل خدا پاک و بیعیب میباشند (دوم پطرس باب ۳ آیه ۱۴).

« ما لازم است که از تمام موارد زمینی پاک و تصفیه شویم تا زمانی که تصویر نجات دهنده خود را منعکس کنیم و ’سهم برندگان ذات الهی بشویم.‘...

`« هنگامی که درگیری زندگی پایان یابد، هنگامی که زره جنگ به پای مسیح انداخته شود، زمانی که مقدّسین خدا جلال یابند، سپس و سپس تنها آن زمان است که میتوان با اطمینان ادعا نمود که نجات یافتهایم و بیگناه هستیم » - الن جی. وایت، Selected Messages, book 3, pp. 355, 356 چگونه میتوانیم همچون تقدیس شدگان زندگی کنیم و برای ابدیت آماده شویم و با این حال از آسیبهای کمالگرایی مقدّس مابانه رنج نبریم؟ چرا ما باید همواره حقیقت بزرگی که در رومیان باب ۳ آیات ۱۹ تا ۲۳ آمده است را پیش رویمان نگه داریم؟`