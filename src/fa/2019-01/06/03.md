---
title:  قوم مهر خورده خدا
date:   04/02/2019
---

`مکاشفه یوحنا باب ۷ آیات ۴ تا ۸ را بخوانید. تعداد قوم مهر خورده خدا چند نفر است؟ معنای آن عدد خاص چیست؟`

اعلام تعداد کسانی که مهر زده شدهاند، تکمیل مهر زدن را نشان میدهد. یوحنا میشنود که تعداد آنها ۱۴۴۰۰۰ نفر از ۱۲ قبیله اسرائیل میباشد. ارجاع در اینجا به عددی حقیقی نیست، بلکه به مفهوم آن میباشد. عدد ۱۴۴۰۰۰ شامل ۱۲بار ۱۲ بار ۱۰۰۰ میشود. دوازده نمادی از قوم خداست: قبایل اسرائیل و تعداد کلیساهای ساخته شده بر پایه ۱۲ حواریون (افسسیان باب ۲ آیه ۲۰). از این رو، عدد ۱۴۴۰۰۰ به معنای مجموع قوم خدا در پایان زمان است: «تمامی اسرائیل» شامل (یهودیان و غیریهودیان) که برای بازگشت مسیح آماده هستند و کسانی که بدون اینکه روی موت را ببینند متبدل می شوند (رومیان ١١: ٢٦، اول قرنتیان ١۵: ۵١-۵۳). 

۱۲ قبیله ذکر شده در باب ۷ مکاشفه یوحنا به وضوح حقیقی نیستند، زیرا ۱۲ قبیله اسرائیل که شامل هر دو پادشاهی شمالی و جنوبی بودند، امروزه وجود ندارند. ۱۰ قبیله پادشاهی شمالی در خلال تسخیر آشوریها به اسارت برده شدند (دوم پادشاهان باب ۱۷ آیات ۶ تا ۲۳)، که در آنجا با دیگر قوم ها یکپارچه شدند. از این رو، ۱۲ قبیله، امروزه یهودیت را تشکیل نمیدهند.

همچنین، فهرست ۱۲ قبیله در باب ۷ مکاشفه یوحنا، فهرستی عادی نیست. (اعداد ١: ۵-١۵ را با حزقیال ٤۸: ١-٢۹ مقایسه کنید). یهودا به عنوان اولین قبیله (مکاشفه ٧: ۵) به جای رئوبین آمده است (با اعداد ١: ۵ مقایسه کنید). همچنین قبایل دان و افرایم که در لیست های اعداد ١ و حزقیال ٤۸ بوده اند، از لیست مکاشفه ٧ حذف شدهاند، در حالی که لاوی  و یوسف به جای آنها اضافه شدهاند (مکاشفه ٧: ٧ و ۸). دلیل آشکار برای حذف دان و افرایم این است که در عهد قدیم، این دو قبیله مرتد و بت پرست بودند (اول پادشاهان ١٢: ۹، ۳٠؛ هوشع ٤: ١٧). 

فهرست قبایل در باب ۷ مکاشفه یوحنا تاریخی نیست، بلکه روحانی است.غیبت دان و افرایم از لیست، پیشنهاد می کند که بی وفایی این دو قبیله جائی در میان امت مهر خورده خدا ندارند. همچنین، کلیسا در عهد جدید معطوف به ۱۲ قبیله اسرائیل است (یعقوب باب ۱ آیه ۱). ۱۲ قبیله در باب ۷ مکاشفه یوحنا نماد کل قوم خداست که تا به آخر پایدار ماندند، هم یهودی و هم غیر یهودی.

`خداوند به کسانی که در طی دوران آشوب و سختی زندگی می کنند چه تضمینی از کتاب مقدس می دهد؟`