---
title:  قوم مُهر خورده خدا
date:   02/02/2019
---

### مطالعه این هفته
مکاشفه یوحنا باب ۷؛ دوم پطرس باب ۳ آیات ۹ تا ۱۴؛ تثنیه باب ۸ آیات ۱۱ تا ۱۷؛ مکاشفه یوحنا باب ۱۴ آیات ۴ و ۵ و ۱۲، باب ۱۷ آیه ۵؛ رومیان باب ۳ آیات ۱۹ تا ۲۳.

> <p>آیه حفظی</p>
> « اینها کسانی هستند که از آن عذاب سخت گذشتهاند، رداهای خود را شسته و در خون بره سفید کردهاند » (مکاشفه یوحنا باب ۷ آیه ۱۴).

پیام گشوده شدن هفت مُهر نشان میدهد که هر فردی که دعوی ایمان به مسیح را دارد، برای وفاداری با برکت و بدلیل بیایمانی با لعنت روبرو میشود. چهار مهر اول وسیله های انضباطی خدا برای بیرون آوردن قوم خود از مرگ روحانی و پیروز نمودن آنها بودند. با این حال، قوم خدا همچنین از بیعدالتی و ظلم در جهانی ضد انجیل رنج میبرند. در گشایش مهر ششم، خدا آماده برخورد با کسانی که به قومش ظلم نمودند، میباشد.

باب ۷ بطور ضمنی میان مهرهای شش و هفت درج شده است. مهر ششم آمدن دوباره مسیح را برایمان به ارمغان میآورد. در حالی که شریران با داوری روبرو میشوند، باب ۷ مکاشفه  به سوال آنان در باره این که چه کسانی در روز آمدن مسیح خواهند ایستاد پاسخ می دهد: ١٤٤۰۰۰ نفر مُهر خورده اند. دیگر ویژگی های مرتبط با ١٤٤۰۰۰ نفر در مکاشفه ١٤: ١-۵ داده شده است. 

میان پرده دیگری میان شیپور ششم و هفتم قرار گرفته است (مکاشفه یوحنا باب ۱۰ آیه ۱ تا باب ۱۱ آیه ۱۴). این میان پرده که با دوره زمانی صحنههای باب ۷ مصادف است، تجربه و وظیفه قوم خدا در پایان زمان را توصیف میکند.

_* درس این هفته را مطالعه کنید تا برای روز سبت در ۹ فوریه آماده شوید._