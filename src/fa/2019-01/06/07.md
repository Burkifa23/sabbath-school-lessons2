---
title:  تفکری فراتر
date:   08/02/2019
---

بی گناهی و نجات صفحه ٣۵٣-٣۵٧، از پیامهای منتخب، کتاب سوم، نوشته الن جی وایت را بخوانید.

هویت این ۱۴۴۰۰۰ نفر، مسئله بشدت پر بحثی میباشد. آنچه در مکاشفه بدیهی به نظر میرسد این است که ۱۴۴۰۰۰ نفر آخرین نسل از قوم خدا در روزهای پایانی تاریخ این زمین میباشند. ما میدانیم که آنها هفت مصیبت آخر را تجربه خواهند کرد (مکاشفه یوحنا باب ۹١ آیات ٧ تا ١٦) و اینکه وفاداری ایشان بسیار متفاوت از نسلهای قبلی مورد آزمایش قرار خواهد گرفت.

با این حال، اینکه چه کسانی در آن گروه خواهند بود، برای ما آشکار نشده است. این یکی از رازهایی است که خدا برای خود نگه داشته است (تثنیه باب ۲۹ آیه ۲۹). تنها آینده نمایان خواهد ساخت که چه کسی عضوی از این گروه مقدّسین نجات یافته خواهد بود. با توجه به این، به ما چنین هشداری داده شده است:

« مسیح میفرماید کسانی در کلیسا یافت می شوند که افسانه و فرضیات را ارائه خواهند داد، هنگامی که خدا حقایق بزرگ، رفعت دهنده و تجلیل کننده را عطا نموده است که باید همواره در گنجینههای ذهن نگهداری بشوند. هنگامی که انسانها این نظریه  و آن نظریه را بر می چینند، زمانی که آنها کنجکاو هستند که لازم نیست چیزی را بدانند، خدا آنها را هدایت نمیکند. این نقشه خدا نیست که قومش چیزی را باید حدس بزنند، و چیزی که در کتاب مقدّس تعلیم داده نمیشود را ارائه دهند. این اراده او نیست که آنها بر سر پرسشهایی که از نظر روحانی به ایشان کمکی نخواهد کرد، مانند چه کسی جزء صد و چهل و چهار هزار نفر میباشد، مشاجره کنند. کسانی که مورد انتخاب خدا هستند، در زمانی کوتاه بدون شک این را درخواهند یافت » – الن جی. وایت، Selected Messages, book 1, p. 174

**سوالاتی برای بحث **

`۱- در مورد نصیحت زیر بیاندیشید: « بیائید با تمام قدرتی که خدا به ما داده است، بکوشیم که در میان صد و چهل و چهار هزار نفر باشیم » - الن جی. وایت، Ellen G. White Comments, The SDA Bible Commentary, vol. 7, p. 970.  چگونه میتوانید این کلمات را در عمل بیاورید؟ این کوشش چگونه بر تصمیمات روزانه شما تأثیر میگذارد؟`

`۲- یک ویژگی مهم ۱۴۴۰۰۰ مقدّس آخر زمان، خواندن سرودی جدید میباشد. همانطور که به زندگی خود فکر میکنید، آیا مسیر روحانی کنونیتان بازتاب دهنده سرودی جدید برای خدا میباشد؟ یا آیا زندگیتان روایات قدیمی کار خدا در آن را انعکاس میدهد که اثری از اطاعت کنونی در آن نمیباشد؟ زندگی کنونیتان چگونه سرود جدیدی از مسیر روحانی و تجربهتان با مسیح را منعکس میکند؟`

`۳- تفاوت میان درباره مسیح دانستن و شناختن  حقیقی وی چیست؟ اگر کسی از شما میپرسید، «مسیح چگونه است؟» چه پاسخی میدادید و چرا؟`