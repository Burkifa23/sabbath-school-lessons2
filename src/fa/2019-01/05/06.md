---
title:  گشودن مُهر ششم
date:   31/01/2019
---

در مُهر پنجم، قوم خدا را میبینیم که در جهانی متخاصم، ناعادلانه رنج میکشد و فریاد زنان خواهان مداخله خدا هستند. زمان آن رسیده است که خدا در پاسخ به دعاهای قومش، مداخله نماید.

`مکاشفه یوحنا باب ۶ آیات ۱۲ تا ۱۴ را بهمراه متی باب ۲۴ آیات ۲۹ و ۳۰ و دوم تسالونیکیان باب ۱ آیات ۷ تا ۱۰ بخوانید. در اینجا چه چیزی آشکار میشود؟`

سه نشانه آخر از شش مُهر توسط عیسی در متی ۲٤: ۲۹ و ۳۰ پیشگوئی شده بودند. آن وقایع قرار بود تا در نزدیک شدن خاتمه « عذاب سخت » (مکاشفه ٧: ١٤)، در سال ١٧۹۸ ، بعنوان پیش قراول بازگشت ثانی روی دهند.  همانطور مانند نبوت عیسی در متی ٢٤، خورشید، ماه، «ستارگان» (شهاب سنگها) و آسمان در اینجا واقعی هستند. کاربرد واژگان «همچون» و «مانند»، چهره ای از چیز واقعی یا واقعه ای را به تصویر می کشند- خورشید همچون کرباس سیاه شد، ماه مانند خون گردید، و ستارگان بر زمین افتادند همچون انجیری که از درخت می افتد مسیحیان در جهان غرب به حقیقت پیوستن کلام عیسی را در ترتیب و توالی هر یک از این نشانه ها تشخیص دادند: زلزله لیسبون در سال ۱۷۵۵؛ روز تاریک ۱۹ مه ۱۷۸۰ در شرق نیویورک و جنوب نیو انگلند؛ و بارش پشمگیر شهابسنگ ها در اقیانوس اطلس در ۱۳ نوامبر ۱۸۳۳.   به حقیقت پیوستن این پیشگوئی، در مکاشفه ٦ آیات ١٢ تا ١٤ منجر به یک سلسله بیداری و احیا و درکی شد که بازگشت ثانی مسیح نزدیک است. 

مکاشفه یوحنا باب ۶ آیات ۱۵ تا ۱۷ و همچنین اشعیا باب ۲ آیه ۱۹، هوشع باب ۱۰ آیه ۸ و لوقا باب ۲۳ آیه ۳۰ را بخوانید. این صحنهها مردم در تمامی طبقات زندگی را به تصویر  میکشد که با وحشت در تلاش برای مخفی شدن از خوف تحولات در آمدن مسیح هستند. آنها از صخرهها و کوهستانها میخواهند تا آنان را «چهرهً تخت نشین و از خشم و غضب برّه» (مکاشفه یوحنا باب ۶ آیه ۱۶) پنهان کند. زمان عدالت فرا رسیده است زیرا مسیح میآید «تا از مقدّسین خود جلال یابد» (دوم تسالونیکیان باب ۱ آیه ۱۰). سرنوشت آنها در مکاشفه یوحنا باب ۱۹ آیات ۱۷ تا ۲۱ توصیف شده است.

این صحنه با پرسشی که نیاز به پاسخ ندارد توسط بدکاران وحشت زده خاتمه می یابد:«روز عظیم خشم آنها رسیده است، کی میتواند آن روز را تحمل کند؟» (باب ۶ آیه ۱۷؛ همچنین ناحوم باب ۱ آیه ۶ و ملاکی باب ۳ آیه ۲ را نیز ببینید). پاسخ به آن سؤال در مکاشفه یوحنا باب ۷ آیه ۴ داده شده است: کسانی که بتوانند در آن روز پابر جا بایستند، قوم نشان خورده خدا هستند.

`«امّا کیست که روز آمدن او را متحمّل تواند شد؟» (ملاکی باب ۳ آیه ۲). شما به این سؤال چگونه پاسخ خواهید داد و چه دلایل مبتنی بر کتاب مقدّس برای پاسخ خود میتوانید ارائه دهید؟ پاسخهای خود را در روز سبت در کلاس مطرح کنید.`