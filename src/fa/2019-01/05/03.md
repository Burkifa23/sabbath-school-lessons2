---
title:  مُهرهای دوم و سوم
date:   28/01/2019
---

`مکاشفه یوحنا باب ۶ آیات ۳ و ۴ را بخوانید. بر اساس توصیف اسب قرمز و سوارکار، در اینجا در رابطه با انجیل، در مورد چه چیزی صحبت میشود؟`

قرمز رنگ خون است. سوارکار شمشیر بزرگی دارد و اجازه دارد صلح و آرامش را از زمین برگیرد که راه کشتن یکدیگر را برای مردم باز میکند.

مهر دوم، عواقب انکار انجیل را توصیف میکند. همانطور که مسیح نبرد روحانی را از طریق موعظه انجیل به پیش میبرد، نیروهای شیطانی به شدت مقاومت میکنند. بناچار جفا ادامه می یابد.  سوارکار، کار کشتار را انجام نمی دهد. در عوض، صلح را از زمین بر می دارد. و در نتیجه،جفایی را در پی خواهد داشت که اجتناب ناپذیر خواهد بود(متی باب ۱۰ آیه ۳۴ را ببینید.)

`مکاشفه یوحنا باب ۶ آیات ۵ و ۶ را بهمراه لاویان باب ۲۶ آیه ۲۶ و حزقیال باب ۴ آیه ۱۶ را بخوانید. بر اساس توصیف اسب سیاه و سوارکار، چه واقعیتی با موعظه انجیل که در اینجا اشاره شده مرتبط است؟`

سوار بر اسب سیاه، ترازویی برای وزن کردن غذا در دست دارد. اعلامیهای داده شده است: قیمت یک چارک گندم و یا سه چارک جو، مزد یک روز کار خواهد بود. به روغن زیتون و شراب آسیبی مرسان (مکاشفه یوحنا باب ۶ آیه ۶). خوردن نان با وزن کردن دقیق غلات نشانه کمیابی زیاد یا قحطی بود (لاویان باب ۲۶ آیه ۲۶؛ حزقیال باب ۴ آیه ۱۶). در زمان یوحنا، یک دینار، دستمزد روزانه یک کارگر بود (متی باب ۲۰ آیه ۲). در شرایط عادی، امکان خرید تمام نیازهای خانواده برای یک روز با دستمزد روزانه امکان پذیر بود. با این وجود، قحطی، قیمت معمولی را بسیار افزایش میداد. در صحنه مُهر سوم، برای خرید غذای کافی تنها برای یک نفر، به کل دستمزد یک روز احتیاج خواهد بود. برای غذا دادن به یک خانواده کوچک، دستمزد یک روز برای خرید یک پیمانه جو، غذایی ارزانتر و شکم سیر کن برای فقیران استفاده میشد.

صحنه مُهر سوم به عواقب دیگر انکار انجیل اشاره دارد. اگر اسب سفید نشان دهنده موعظه انجیل باشد، اسب سیاه نماد نبودن انجیل است. غله در کتاب مقدّس نماد کلام خدا است (لوقا باب ۸ آیه ۱۱). انکار انجیل ناگزیر منجر به قحطی کلام خدا مانند آن که توسط عاموس پیشبینی شد، میشود (عاموس باب ۸ آیات ۱۱ تا ۱۳).