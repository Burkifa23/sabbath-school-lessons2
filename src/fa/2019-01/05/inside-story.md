---
title:  داستانهای ایمانداران
date:   01/02/2019
---

#### وقف شده در مراسم تدفین

_توسط اندرو مک چسنی_

عزاداران برای برگزاری مراسم تدفین یک مادر جوان در کلیسای روز هفتمی درشهر میلانگ، یک شهری که تنها 2 مایل(3 کیلومتر) ازمرز بین موزامبیک با مالاوی فاصله دارد، جمع شدند. 

زن جوان تنها پنج روز بعد از زایمان یک نوزاد پسر، از عفونت ویروس اِیدز مرده بود. شوهرش با ویروس اِیدز مثبت، که پدر آن نوزاد پسر بود، زودتر از دنیا رفته بود. نوزاد کوچکش در طی مراسم گریه و زاری می کرد.

کلِمِنت ماتِئوس مالالا، یک کشاورز 61 ساله، که در مراسم شرکت کرده بود گفت:"او داشت گریه و زاری می کرد چون کسی نبود از او پرستاری کند."

کلِمِنت بعد از پایان مراسم با بستگان نوزاد صحبت کرد و فهمید که آنها پول کافی برای خرید شیر و پوشک بچه نداشتند. او در نظر داشت چند چیز بخرد امّا نگران بود که بستگانش آنها را بفروشند، پس او پیشنهاد آن را داد که او را به فرزندی قبول کند.

پسر بچه، که اسمش لاستون بود، حالا پنج ساله است و در بین چهار فرزند بی سرپرست که کوچکترینشان بود، کلِمِنت و همسرش او را به فرزندی پذیرفتند. آنها همچنین چهار فرزند پرورشی دارند.

کلِمنت که درمنطقه روستایی غرب موزامبیک در مزرعه اش لوبیا سبز و ذرّت می کارد، یک عضو فّعال کلیسا است و کار بشارت را انجام می دهد که باعث شده است بیشتراز 430 نفردر طی بیش از 13 سال ، تعمید بگیرند. امّا بیشتر از اینها تا آن لحظه ، آن چهار فرزند بی سرپرستی که والدینشان را به خاطر ویروس اِیدز /اِچ.آی.وی از دست داده بودند و او آنها را به فرزندی قبول کرده بود، قلب او را لمس نکرده بود. 

او گفت:"خدا مرا با عطیّه بشارت و آوردن مردم به سمت او ، برکت داده است؛ امّا شادی واقعی با مراقبت از این یتیمان به وجود می آید. آن جوانانی که من آنها را به سمت مسیح رهبری می کنم قادرهستند تا نیازهای بدنی شان را برطرف کنند؛ امّا بچه های یتیم بدون من، دو برابرزجر خواهند کشید: نیازهای بدنی آنها برآورده نخواهد شد، و شاید نجات را از دست بدهند."

ویروس اِچ.آی.وی/ایدز یک چالش بزرگ در کشور موزامبیک است؛ و کلمنت در بین روزهفتمی ها در حال تلاش کردن است تا تفاوتی ایجاد کند. او نخستین کودک یتیمش را که اسمش روژِریو است، بعد از اینکه دید در کنار جاده و در میان زباله ها دنبال غذا می گردد، به فرزندی قبول کرد. بستگانش به او گفتند که والدین روژریو از دنیا رفته بودند و وقتیکه او پیشنهاد داده بود تا او را به فرزندی قبول کند و بزرگش کند، خوشبختانه اورا داده بودند.

کلمنت همچنین دو کودک دیگر را به فرزندی پذیرفت، که هر دوی آنها دختر بودند و به طور یکسان آنها را گرفته بود.

روژریو حالا 15 ساله است و دو دخترش 8 ساله و 11 ساله هستند.

کلمنت گفت :"حداقل کاری که از دستم بر می آید این است که چند کودک را بگیرم و به آنها غذا دهم."

کلمنت خیلی اشتیاق به یک مدرسه روز هفتمی در میلانگ را دارد که بچه هایش بتوانند در آنجا درس بخوانند.

او گفت:"ما به عنوان کلیسا بایستی در تعلیم و آموزش سرمایه گزاری کنیم که در حقیقت یک سرمایه گزاری برای آینده کلیسا است."

قسمتی از یک چهارّم بخشش های سیزدهم سبّت به ساختن مدرسه درشهرکمک خواهد کرد. به خاطر بخشش های ماموریتی شما سپاسگزاریم.