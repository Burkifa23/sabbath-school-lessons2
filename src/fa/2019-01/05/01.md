---
title:  هفت مُهر و موم
date:   26/01/2019
---

### مطالعه این هفته
مکاشفه یوحنا باب ۶ آیات ۱ تا ۱٧؛ لاویان باب ۲۶ آیات ۲۱ تا ۲۶؛ حزقیال باب ۴ آیه ۱۶؛ تثنیه باب ۳۲ آیه ۴۳؛ دوم تسالونیکیان باب ۱ آيات ۷ تا ۱۰.

> <p>آیه حفظی</p>
> «مستحق گرفتن کتاب و گشودن مهرهایش هستی زیرا که ذبح شدی و مردمان را برای خدا به خون خود از هر قبیله و زبان و قوم و امّت خریدی و ایشان را برای خدای ما پادشاهان و کهنه ساختی و بر زمین سلطنت خواهند کرد » (مکاشفه یوحنا باب ۵ آیات ۹ و ۱۰).

باب ۶ مکاشفه یوحنا صحنه بابهای ۴ و ۵ را ادامه میدهد که مسیح را بعنوان یگانه شایسته ای برای باز کردن طومار مهر و موم شده توصیف میکنند، و آنچه که بواسطه آدم از دست رفت را بازگرفت. او اکنون آماده باز نمون مهر طومار و انجام کامل و نهایی نقشه نجات میباشد.

پنطیکاست نشانه آغاز گسترش انجیل بود که مسیح بواسطه آن، پادشاهی خود را توسعه داد. از این رو، شکسته شدن مهر به موعظه انجیل که در پنطیکاست آغاز شد و عواقب انکار نمودن آن اشاره دارد. باز شدن هفتمین و آخرین مهر، ما را به پایان تاریخ این جهان میرساند.

مکاشفه یوحنا باب ۳ آیه ۲۱ کلید را برای باز کردم معنی و مفهوم هفت مهر را به ما میدهد: « آنکه غالب آید، این را به وی خواهـم داد کـه بر تخت من با من بنشینـد، چنانکه مـن غلبـه یافتم و با پدر خود بر تخت او نشستـم ». بابهای ۴ و ۵ از ظفریافتن مسیح و شایستگی وی در نتیجه ایثارگری او بر روی صلیب سخن می گوید، تا کاهن اعظم آسمانی ما باشد و طومار را باز کند.آخرین آیه های فصل ٧ ظفرمندان را در مقابل تخت سلطنت مسیح توصیف می کند. بدین جهت، فصل ٦ در باره امت خدا در مرحله پیروزی است تا اینکه بتوانند در سلطنت مسیح شریک بشوند.

_* درس این هفته را مطالعه کنید تا برای روز سبت در ۲ فوریه آماده شوید._