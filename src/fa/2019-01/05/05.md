---
title:  گشودن پنجمین مُهر
date:   30/01/2019
---

`مکاشفه یوحنا باب ۶ آیات ۹ و ۱۰ را بخوانید. در اینجا چه اتفاقی میافتد؟`

واژه روح و « جان » در کتاب مقدّس به کلیت انسان اشاره دارد نه فقط روح (پیدایش باب ۲ آیه ۷). به شهادت رسیدن افراد وفادار به خدا و مردم شکنجه شده در اینجا با توجه به خون قربانی ریخته شده در پای مذبح قربانی معبد زمینی به تصویر کشیده شده است (خروج باب ۲۹ آیه ۱۲؛ لاویان باب ۴ آیه ۷). قوم خدا از ناعدالتی و مرگ بدلیل وفاداری خود به انجیل رنج کشیدهاند. آنها نزد خدا فریاد بر میآورند و از او میخواهند پادرمیانی و از ایشان حمایت کند. این آیات در اینجا در مورد ناعدالتی انجام شده بر روی زمین ؛ درباره وضعیت مرگ چیزی نمیگویند.

`مکاشفه یوحنا باب ۶ آیه ۱۱ و تثنیه باب ۳۲ آیه ۴۳ و مزامیر باب ۷۹ آیه ۱۰ را بخوانید. پاسخ ملکوت به دعاهای امت شهید شده خدا چه بود؟`

به شهدای مقدس جامه های سفید داده شد که معرف عدالت مسیح است، که آنان را از گناه تبرئه می کند – هدیه او به کسانی که پیشکش فیض را پذیرفته اند  (مکاشفه یوحنا باب ۳ آیه ۵، باب ۱۹ آیه ۸). سپس، به آنها گفته شد که باید استراحت کنند تا برادرانشان تجربهای مشابه خواهند داشت، کامل شوند. مهم است توجه داشته باشیم که متن یونانی مکاشفه یوحنا باب ۶ آیه ۱۱ واژه عدد را در خود ندارد. مکاشفه از تعداد مورد نظر مقدّسین شهید تا پیش از بازگشت مسیح سخن نمیگوید، بلکه از کمال شخصیت ایشان میگوید. قوم خدا با جامه عدالت مسیح و نه شایستگی خود کامل میشوند (مکاشفه یوحنا باب ۷ آیات ۹ و ۱۰). مقدسین شهید تا زمان آمدن دوباره مسیح و آغاز هزاره، قیام نکرده و داوری نخواهند شد (مکاشفه یوحنا باب ۲۰ آیه ۴).

صحنه مهر پنجم از نظر تاریخی به دوره اصلاحات منجر می شود، دوره ای که میلیونها نفر به شهادت رسیدند بخاطر اینکه به خدا وفادار بودند (متی ۲٤: ۲١). همچنین تجربه قوم رنج دیده خدا در طول تاریخ را بیاد می آورد، از زمان هابیل (پیدایش باب ۴ آیه ۱۰) تا زمانی که خدا در نهایت انتقام «خون خدمتگزارانش» را خواهد گرفت (مکاشفه یوحنا باب ۱۹ آیه ۲). 

`«خداوندا تا کی؟» فریاد قوم رنج دیده خدا در طول تاریخ بوده است. آیا کسی هست که از نبود عدالت در این زندگی رنج نکشیده باشد؟ شما با دانستن اینکه روزی در حقیقت عدالت انجام خواهد شد، در صحنه مُهر پنجم چه دلگرمی و آرامشی مییابید؟`