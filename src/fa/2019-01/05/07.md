---
title:  تفکری فراتر
date:   01/02/2019
---

بخش نیاز جهان صفحات ٤۵٧-٤٦۰ از کتاب شهادتهایی برای مبشران و کارگران انجیل، از نوشته های الن جی وایت را بخوانید.

رؤیای گشایش هفت مهر به طور نمادین به توجه و دلسوزی خدا به قومش بر روی زمین اشاره دارد. همانگونه که کنٍث اِی. استرند اشاره کرده است: 

« در کتاب مقدس ضمانتی وجود دارد که خدا همیشه به قوم خود اهمیت می دهد و مراقب آنان است: اینکه در تاریخ، او همیشه حی وحاضر است تا آنها را تقویت و پشتیبانی نماید و اینکه در پایان نمایش آخرت، او از ایشان کاملاً دفاع نموده، ایشان را تبرئه می نماید و اجر سخاوتمندانه غیرقابل درکِ حیاتِ جاودانی را عطا می نماید.کتاب مکاشفه به زیبایی به این موضوع میپردازد و از این رو، به هیچ وجه نوعی الهام ناهماهنگ نیست که با ادبیات کلی کتاب مقدّس سازگار نباشد؛ بلکه جوهره اصلی و جان کلام کتاب مقدّس را بیان می کند. در واقع، همانطور که مکاشفه یوحنا به طور مشخص و برجسته اشاره میکند، «خدای زنده» - کسی است که کلیدهای موت و عالم اموات نزد اوست (باب ۱ آیه ۱۸) - هرگز پیروان وفادار خود را رها نمیکند و اینکه حتی زمانی که رنج به شهادت رسیدن بسر می برند، پیروز هستند (باب ۱۲ آیه ۱) و «تاج زندگی» در انتظار ایشان میباشد (باب ۲ آیه ۱۰، باب ۲۱ آیات ۱ تا ۴ و باب ۲۲ آیه ۴ را ببینید) » – کنث اِی. استرند، Kenneth A. Strand, “The Seven Heads: Do They Represent Roman Emperors?” in Symposium on Revelation—Book 2, Daniel and Revelation Committee Series (Silver Spring, Md.: Biblical Research Institute, 1992), vol. 7, p. 206.

**سوالاتی برای بحث **

`۱- چه درس با ارزشی از صحنه گشایش هفت مُهر آموختهاید؟ چرا باید به شما نشان دهد که با وجود بد بودن شرایط بر روی زمین، خدا همچنان فرمانرواست و در نهایت تمام وعدههایی که در مسیح داریم، تحقق خواهند یافت؟`

`۲- در مورد شرح زیر بیاندیشید: «کلیسا نماینده تعین شده خدا برای نجات بشر است. برای خدمت سازماندهی شده و مأموریت آن رساندن انجیل به جهان است » - الن جی. وایت، The Acts of the Apostles, p. 9 کلیسای محلی شما چگونه میتواند به منظور رساندن پیام انجیل به مردم، وفادارتر باشد؟`

`۳- پاسخهای خود به پرسش پایانی روز پنجشنبه را در کلاس مطرح کنید. چه کسی میتواند روز آمدن او را تحمل کند و چرا چنین است؟ در مورد دلیل های پاسختان در رابطه با نحوه زندگی امروزه به منظور آماده شدن برای روز آمدنش بحث کنید.`