---
title:  برّه سزاوار
date:   19/01/2019
---

### مطالعه این هفته
مکاشفه یوحنا باب ۴؛ حزقیال باب ۱ آیات ۵ تا ۱۴؛ مکاشفه یوحنا باب ۵؛ افسسیان باب ۱ آیات ۲۰ تا ۲۳؛ عبرانیان باب ۱۰ آیه ۱۲؛ اعمال رسولان باب ۲ آیات ۳۲ تا ۳۶.

> <p>آیه حفظی</p>
> « گریه نکن. ببین، شیر قبیله یهودا که از نسل داود است، پیروز شده است! او لیاقت دارد طومار و هفت مهر آن را بگشاید » (مکاشفه یوحنا باب ۵ آیه ۵).

در هفته پیش پیامهای مسیح برای قومش بر روی زمین را مطالعه کردیم. اکنون رؤیای یوحنا از زمین به آسمان تغییر مکان میدهد و بر ”آنچه که باید بعد از این رخ دهد“ (مکاشفه یوحنا باب ۴ آیه ۱) یعنی آینده، تمرکز دارد.

رؤیای بابهای ۴ و ۵، در تالار عرش رخ می دهد. به همین ترتیب، صحنه بابهای ۴ و ۵ مکاشفه یوحنا به طور نمادین کنترل تاریخ و نقشه نجات به نمایش می گذارد. با این وجود، پیش از اینکه آینده آشکار شود، مرکزیت ماموریت کهانت اعظمی مسیح در آسمان مبنی بر حاکمیت او  بر امور زمین و  برای رهایی نژاد بشر به ما نشان داده شده است. بدین طریق، بابهای ۴ و ۵، چشماندازی از مفهوم وقایع آینده که در مابقی کتاب ثبت شده است را فراهم می آورد. 

همچنین ممکن است کسی متوجه شود در حالی که پیامهای نوشته شده به هفت کلیسا به زبانی تقریباً بیپرده نوشته شده بودند، از این به بعد کتاب زبانی نمادین را بکار میبرد که تفسیر آن همیشه آسان نمیباشد. این زبان از تاریخ قوم خدا آنگونه که در عهد قدیم ثبت شده، گرفته شده است. برای تفسیر درستی از مکاشفه یوحنا به درکی صحیح از زبان نمادین در پرتو عهد قدیم نیاز است.

_* درس این هفته را مطالعه کنید تا برای روز سبت در ۲۶ ژانویه آماده شوید._