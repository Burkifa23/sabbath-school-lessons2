---
title:  مطالعه بیشتر
date:   25/01/2019
---

الن جی وایت، بخش به پدرم و پدر شما، صفحات ۸۲۹-۸۳۵، از کتاب آرزوی اعصار؛ بخش عطیه روح، صفحات ٤٧-۵٦، از کتاب اعمال رسولان را بخوانید. 

پیام بابهای ۴ و ۵ مکاشفه یوحنا به طور خاص برای قوم خدا که در دوران پایانی تاریخ زمین زندگی میکنند، اهمیت دارند. آمدن روحالقدس در پنطیکاست نشانه آغاز موعظه انجیل  به تمام دنیا بود؛ پیام اصلی در مورد عیسی بود، که به عنوان پادشاه و کاهن در سمت راست پدر رفعت یافته بود. این حقیقت در باره عیسی هسته اصلی ایمان مسیحیان اولیه بود (عبرانیان باب ۸ آیه ۱) و سنگ زاویه و مبنای موعظه ایشان (اعمال رسولان باب ۲ آیات ۳۲ تا ۳۳، باب ۵ آیات ۳۰ و ۳۱) بود. همچنین انگیزه و مرجع ایمان آنان و دلیری برای مواجهه با جفا و موقعیت های سخت زندگی بود ( اعمال رسولان ٧: ۵۵ و ۵٦؛ رومیان ۸: ۳٤). در نتیجه، مردم بسیاری به موعظه آنها پاسخ دادند. از آن زمان به بعد، و از طریق حضور عیسی در مأموریت روحالقدس، ملکوت خدا خود را نشان داد و همچنان به این کار ادامه میدهد.

ما نباید هرگز فراموش کنیم که تنها مژده نیک نجات در مسیح است که میتواند به قلب بشر وارد شده آنها را تغییر دهد و مردم را به پاسخ دادن به دعوت انجیل ابدی در خداترسی، جلال دادن و عبادت او هدایت میکند (مکاشفه یوحنا باب ۱۴ آیه ۷). تنها امید ما به منجی است که پادشاه و کاهن ما در قدس آسمانی میباشد. او با قوم خود می باشد و برای همیشه تا پایان با ایشان خواهد ماند (متی باب ۲۸ آیه ۲۰). او آینده را در دستان خود دارد.

بنابراین بیایید هرگز فراموش نکنیم که نگه داشتن ماهیت انجیل در ذهن باعث موفقیت کامل پیام پایانی به بشر گمراه و رنج دیده میشود. در موعظه هیچ چیز دیگری مهمتر از صلیب و آنچه در مورد خدا به ما تعلیم میدهد وجود ندارد.

**سوالاتی برای بحث **

`۱- روزی ما در آسمان خواهیم بود و خداوند را برای نیکوئیو قدرت وی و بویژه فیضش ستایش و عبادت خواهیم کرد. چه روشهایی وجود دارند که حتی الان میتوانیم برای آن روز بزرگی که میآید بکار گیریم؟ و اینکه چگونه می توانیم با قلبهایی سپاسگزار و شکرگزار خدا را بخاطر تمام چیزهایی که او انجام داده و خواهد داد پرستش نمائیم؟`

`۲- مکاشفه یوحنا باب ۴ آیه ۱۱ و باب ۵ آیه ۹ را بخوانید. دو نقشی که میبینیم عیسی در اینجا دارد، کدامند و آنها چگونه نه تنها در نقشه نجات بلکه دلیل شایستگی خداوند برای عبادت ما اساسی هستند؟ سبت و آنچه تعلیم میدهد چگونه ابرازی از این دو حقیقت شگفتانگیز درباره خدا میباشد؟`