---
title:  در سرای تخت پادشاهی آسمانی
date:   20/01/2019
---

باشروع مکاشفه یوحنا باب ۴ آیه ۱ ، عیسی از یوحنا بمی خواهد تا به آسمان رفته و چشمانداز وسیع تاریخ؛ از زمان خود تا زمان بازگشت ثانی را مشاهده کند. 

`مکاشفه یوحنا باب ۴ آیات ۱ تا ۸ را همراه با حزقیال باب ۱ آیات ۲۶ تا ۲۸ بخوانید. با توجه به مکاشفه یوحنا باب ۵ آیات ۱۱ تا ۱۴، درباره عظمت اتاق تخت پادشاهی چه چیزی میتوانیم آسمانی فرا گیریم؟`
													
رسول از لابلای در باز به داخل معبد آسمانی و به تخت ملکوتی خدا نگاه کرد. تخت ملکوتی نماد قدرت حاکمیت و حاکمیت خدا بر مخلوقات است در حالی که رنگینکمان اطراف آن نشانه وفاداری وعده داده شده او به قومش میباشد (پیدایش ۹: ١۳-١٦؛ اشعیا ۵٤: ۹ و ١٠). با این وجود، شیطان، که با زور حاکمیت برزمین را غصب کرده ، اقتدار الهی را انکار کرده است. مسئله اصلی در نبرد بزرگ میان خدا و شیطان در خصوص حق حامکیت بر جهان هستی است. هدف گردهمائی آسمانی که یوحنا در بارگاه آسمانی مشاهده نمود برای تایید حق حاکمیت بر جهان است (مکاشفه ٤: ١-۸؛ مکاشفه ۵: ١١-١٤).

`مکاشفه یوحنا باب ۴ آیات ۸ تا ۱۱ و باب ۵ آیات ۹ تا ۱۴ را بخوانید. از این آیات چه چیزی در مورد عبادت حقیقی میتوانید بیاموزید؟ در باب ۴، چرا خداوند شایسته پرستش است و در باب ۵ آیات ۹ تا ۱۴، چرا بره خدا سزاوار آن میباشد؟`

باب ۴ مکاشفه، یک توصیف کلی از بارگاه سلطنتی در معبد آسمانی و از پرستشی که در آنجا تکرار میشود را ارائه میدهد. در حالی که پرستش در باب ۴، قدرت آفریننده خدا را میستاید، باب ۵ نجاتِ ارائه شده توسط برّه قربانی را تجلیل میکند. این فصل ها نشان میدهد که عبادت حقیقی، اعمال توانای خدا در خلقت و نجات را بازگو کرده و میستاید. خدا که در ابتدا جهان را خلق نمود، قدرت و توان بازگرداندن آن به وضعیت اولیهاش و تبدیل آن به خانه ابدی قومش را نیز دارد، و او وعده داده است تمام این کارها را انجام خواهد داد.

`درباره آنچه انجیل تعلیم میدهد، بیاندیشید: کسی که نه تنها ما و جهان ما را خلق نمود، بلکه تمام کیهان را آفرید، همچنین ”برّه قربانی شده“ (مکاشفه یوحنا باب ۵ آیه ۱۲) برای ما نیز بود. این چه امید شگفتانگیزی در میان جهانی پر از درد و آشوب ارائه میدهد؟`