---
title:  گردهمائی آسمانی در عرش سماوی
date:   21/01/2019
---

شرح بزرگان روحانی در مکاشفه یوحنا باب ۴ آیه ۴ نشان میدهد که آنها فرشته نیستند. عنوان « بزرگان روحانی » در کتاب مقدّس همواره برای انسانها بکار برده شده است. بر عکس فرشتگان که همیشه در حضور خدا میایستند، این بزرگان روحانی بر تختها نشستهاند. جامههای سفیدی که آنها میپوشند لباس مردم وفادار خدا هستند (مکاشفه یوحنا باب ۳ آیات ۴ و ۵). تاجهای پیروزی (به یونانی stephanoi) بر روی سرهایشان مخصوص مقدّسین فاتح نگه داشته شدهاند (یعقوب باب ۱ آیه ۱۲). همه اینها اظهار میدارند که ۲۴ ارشد روحانی مقدّسین با شکوه هستند.

عدد ۲۴ ، عددی نمادین است: که از دو مجموعه ۱۲ تایی تشکیل شده است.  عدد ۱۲ در کتاب مقدس نماد قوم خدا میباشد. ۲۴ رهبر روحانی میتوانند نماد قوم خدا، مجموعه ای از زمان عهد قدیم و جدید باشند. عدد ۲۴ همچنین سران ۲۴ دستهبندی کاهنان که به نوبت خدمات معبد زمینی را انجام میدادند، را منعکس میکند (اول تواریخ باب ۲۴ آیات ۱ تا ۱۹).

این واقعیت که هرگز پیش از این در کتاب مقدس به ۲۴ رهبر روحانی اشاره نشده است، دلالت بر این دارد که آنها گروهی جدید در عرش سماوی هستند. آنها ممکن است کمی پیش از اتفاق افتادن این صحنه آورده شده باشند. آنها به احتمال زیاد کسانی هستند که در زمان مردن عیسی از مرگ قیام کرده باشند (متی باب ۲۷ آیات ۵۱ تا ۵۳). 

`اگر چنین است، این ۲٤ رهبر روحانی که با عیسی به آسمان عروج کرده اند، بعنوان نمایندگان بشر هستند، تا شاهد انصاف و عدالت خدا در اعمال وی، در درک نقشه رستگاری باشند. در مکاشفه ۵: ۹، ۲٤ رهبر روحانی، همراه با چهار موجود زنده (آیه ۸)، در برابر بره که ذبح گردیده بود و با این وجود زنده است، سجده نمودند. آنها با هم سرودی تازه خوانده و بره را می ستودند بعنوان آین یگانه ای که سزاوار است، چرا که: « 	وقتی طومار را گرفت، آن بیست و چهار رهبر در برابر او سجده کردند. هر یک از آنان یک چنگ و کاسههای طلایی پر از بخور داشتند که دعاهای ایمانداران است. ایشان برای او سرود جدیدی میخواندند و میگفتند: “تو لیاقت داری که طومار را بگیری و مهرش را باز کرده، آن را بخوانی، زیرا جانت را قربانی کردی و مردم را از هر نژاد و زبان و قوم و قبیله برای خدا خریدی. و ایشان را برای خدای ما کاهن ساختی و به سلطنت رساندی؛ از اینرو بر زمین سلطنت خواهند کرد. مکاشفه یوحنا باب ۴ آیات ۶ تا ۸ همچنین به چهار موجود زنده اشاره میکنند. توصیف آنها را با چهار موجود زنده در حزقیال باب ۱ آیات ۵ تا ۱۴ و حزقیال باب ۱۰ آیات ۲۰ تا ۲۲ و سرافین در اشعیا باب ۶ آیات ۲ و ۳ مقایسه کنید.`

موجودات زنده سمبل و نماد موجودات متعالی هستند که بعنوان نمایندگان و محافظان تخت او خدمت می نمایند (مزامیر باب ۹۹ آیه ۱). به طور نمادین، بالهای آنها با سرعتی که دارند در انجام دستورات خدا و چشمانشان به هوش ایشان اشاره دارد. حضور بهمراه ۲٤ رهبر روحانی و جمعیت بیشماری از فرشتگان در اطراف سریر (مکاشفه ۵: ١١)، نشان می دهد که نمایندگان زمین و آسمان در سریر عرش الهی حضور دارند.  