---
title:  طومار مهر و موم شده
date:   22/01/2019
---

`مکاشفه یوحنا باب ۵ آیه ۱ تا ٤ را بخوانید. با توجه به اشعیا باب ۲۹ آیات ۱۱ و ۱۲، معنی  مهر و موم شدن کتاب چیست و چرا یوحنا می گرید؟`

متن یونانی حاکی از این است که کتاب بر روی تخت در سمت راست پدر قرار داشت. در انتظار آن یگانه ای بود که شایسته است تا آن را بر دارد و « مهر و موم آن را باز کند » (مکاشفه ۵: ۲).

به گفته الن جی. وایت، طومار مهر و موم شده شامل « تاریخ مشیت الهی، تاریخ نبوی ملتها و کلیسا میباشد. این مشمول کلام الهی، اقتدارش، فرمانهایش، شریعتش، کل شورای نمادین ابدیت و تاریخ تمام قدرتهای حاکم بر ملتها میشد. در آن کتاب، تأثیر تمام ملتها، زبانها و قومها از ابتدای تایخ زمین تا پایانش به زبان نمادین آمده بود » – الن جی. وایت، Ellen G. White, Manuscript Releases, vol. 9, p. 7

به طور خلاصه، کتاب مهر و موم شده شامل رازهای خدا در مورد نقشههایش برای حل مشکل گناه و نجات انسانهای سقوط کرده میباشد. درک کامل آن راز، در زمان آمدن دوباره مسیح محقق خواهد شد (مکاشفه یوحنا باب ۱۰ آیه ۷ را ببینید).

`مکاشفه یوحنا باب ۵ آیات ۵ تا ۷ را بخوانید. چرا مسیح تنها فرد در تمام هستی است که سزاوار برداشتن طومار مهر و موم شده و باز کردن آن میباشد؟`

بحران در عرش سماوی مربوط به طغیان گری شیطان می باشد. این سیاره اگر چه توسط خدا آفریده شده است،  اما تحت سلطه شیطان غاصب بوده است. گریستن یوحنا بیانگر شوق وافر قوم خدا از زمان آدم برای نجات از اسارت گناه بود. طومار مهر و موم شده دربردارنده نقشه خدا برای حل مشکل گناه میباشد. بدون شک خدا با قدرت بیاندازه خود میتواند آن نقشه را تحقق بخشد. با این وجود، نجات نسل بشر سقوط کرده به چیز خاصی نیاز داشت و آن عیسی بود که « ظفر یافت » و از این رو شایسته باز کردن طومار، تسلط و حاکمیت بر زمین و شفیع و منجی ما در قدس آسمانی می باشد.

`چگونه میآموزیم که عیسی را در اولویت نخست تجربه مسیحی خود قرار دهیم؟`