---
title:  پیامهای عیسی به هفت کلیسا
date:   12/01/2019
---

### مطالعه این هفته
مکاشفه یوحنا باب ۲ آیات ۸ تا ۱۱، باب ۲ آیات ۱۲ تا ۱۷، باب ۲ آیات ۱۸ تا ۲۹،  باب ۳ آیات ۷ تا ۱۳، باب ۳ آیات ۱تا ۶، باب ۳ آیات ۱۴ تا ۲۲؛ اشعیا باب ۶۱ آیه ۱۰.

> <p>آیه حفظی</p>
> « به آن کسی که پیروز گردد جایی در روی تخت خود خواهم بخشید، همان طور که من پیروز شدم و با پدر بر تخت او نشستم » (مکاشفه یوحنا باب ۳ آیه ۲۱).

عیسی از پاتموس از طریق یوحنا، نامهای با هفت پیام، برای قوم خویش میفرستد. در حالی که آن پیامها در اصل به کلیساهای آسیا در زمان یوحنا مربوط میشدند، همچنین به طور نبوی نمادهای شرایط کلیسا در طول تاریخ را به تصویر میکشند.

مقایسه پهلو به پهلوی این پیامها نشان میدهد که آنان از همان ساختار ششگانه تبعیت میکنند. هر کدام با خطاب قرار داده شدن کلیسا با نام توسط عیسی آغاز میشوند. بخش دوم با عبارت مترادفی همچون « این چنین بنویس » آغاز میشود که در آن عیسی خود را به هر کدام از کلیساها با استفاده از توصیفات و نمادهای آمده در باب ۱ معرفی میکند. آن توصیفها از عیسی متناسب با نیازهای خاص هر کلیسا بودند. از این رو، عیسی به توانایی خود در رسیدگی به چالشها و موقعیتهای مختلف ایشان اشاره نمود. پس از آن، عیسی یک ارزیابی از کلیسا ارائه میدهد و سپس کلیسا را اندرز میدهد که چگونه از مخمصه بیرون آید. در نهایت هر پیام با تمنایی برای شنیدن پیام روح و با وعده هایی برای فاتحان خاتمه می یابد. 

همانطور که در تحلیل و بررسی پیام به کلیسای اول در افسس در مطالعه هفته گذشته دیدیم، و این هفته در مطالعهمان از شش پیام باقی مانده خواهیم دید، در خواهیم یافت که عیسی امید ارائه میکند و نیازهای هر کلیسا را در شرایط مختلفشان برآورده مینماید. بنابراین، او مطمئناً میتواند امروزه نیازهای ما را نیز تأمین کند.

_* درس این هفته را مطالعه کنید تا برای روز سبت در ۱۹ ژانویه آماده شوید._