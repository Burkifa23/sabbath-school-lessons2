---
title:  پیام مسیح به کلیسای سارد
date:   15/01/2019
---

سارد تاریخی باشکوه داشت. اما در دوران روم، این شهر اعتبار و منزلت خود را از دست داد. در حالی که شهر همچنان از تمول بهره مند بود، شکوه و جلال آن ریشه در تاریخ گذشته آن داشت و نه در واقعیت حاضر آن. شهر کهن بر بالای تپهای با شیب تند ساخته شده بود و از این رو، تقریباً غیر قابل رسوخ بود. شهروندان چنان احساس امنیت میکردند که ازدیوارهای شهر با بی دقتی محافظت میشد.

`مکاشفه یوحنا باب ۳ آیات ۱ تا ۶ و متی باب ۲۴ آیات ۴۲ تا ۴۴ و اول تسالونیکیان باب ۵ آیات ۱ تا ۸ را بخوانید. آن سه چیزی که عیسی از مسیحیان سارد میخواهد به عنوان علاجی برای وضعیت روحانی خود انجام دهند، کدامند؟ هشدار عیسی به مراقب بودن چگونه با پیشینه تاریخی شهر ارتباط دارد؟`

در حالی که عیسی تنها چند مسیحی را در کلیسای سارد وفادار میداند، اکثر آنها مرده روحانی بودند. کلیسا به هیچ گناه یا ارتداد علنی متهم نمیشود (مانند کلیساهای پرغامس و طیاطیرا)، بلکه متهم به رخوت روحانی است.

پیام به کلیسای سارد به طور مؤثر بر وضعیت روحانی پروتستانها در دوران پس از اصلاحات، تقریباً بین سالهای ١۵٦۵ تا ١٧٤۰ منتسب می گردد،  زمانی که کلیسا به تشریفات مرده و خودباوری روحانی تنزل یافت. تحت تأثیر سیل فلسفه عقل گرائی و سکولاریزم [دنیاگرائی]، تمرکز کلیسا از فیض انجیل و تعهد به مسیح کاهش یافت و جای خود را به کیش و بحث های خشک فلسفی دادکلیسا در این دوره اگر چه زنده به نظر میرسید، اما در واقع از نظر روحانی مرده بود.

پیام مسیح به سارد برای تمامی نسل های مسیحی کاربرد دارد. مسیحیانی وجود دارند که همیشه با عبارات شکوهمندانه از گذشته وفادارانه خود به مسیح سخن می گویند. متأسفانه چنین مسیحیانی چیز زیادی در خصوص تجربه خود با مسیح برای گفتن ندارند. مذهب آنان اسمی است، و فاقد مذهب راستینِ تعهد اصیل به انجیل است.

`با همواره نگه داشتن حقیقت بزرگ نجات از طریق ایمان محض به مسیح، به چه روشهایی میتوانیم بگوییم که اعمالمان در مقابل خدا بی عیب نبودهاند؟ معنای آن چیست و چگونه میتوانیم اعمال خود را در برابر خدا بیعیب کنیم؟ متی باب ۵ آیات ۴۴ تا ۴۸ را ببینید.`