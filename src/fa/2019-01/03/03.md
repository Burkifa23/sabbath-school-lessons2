---
title:  پیام مسیح به طیاطیرا
date:   14/01/2019
---

در مقایسه با سایر شهرها، طیاطیرا هیچ اهمیت سیاسی یا فرهنگی نداشت. علاوه بر این ، کلیسا ظلمانی شده بود. به منظور اداره کردن یک کسب و کار یا داشتن یک شغل، در امپراتوری روم مردم باید عضو یک صنف تجاری میبودند. طیاطیرا بالاخص برای اجرا و اعمال این التزام مشهور بود. اعضای صنف مجبور بودند تا در ضیافت ها شرکت جسته و در مراسم تشریفاتی معبد حضور بهم می رساندند، که اغلب شامل اعمال ناپسند و شنیع بود.  کسانی که همراهی و پیروی نمی کردند با اخراج از صنف روبرو بوده و تحریم اقتصادی می شدند. برای مسیحیان آن زمان، این معنی را می داد که بین سرسپردگی و سازش کامل یا محروم شدن کامل برای خاطر انجیل، یکی را انتخاب کنند. 

`مکاشفه یوحنا باب ۲ آیات ۱۸ تا ۲۹ را بخوانید. عیسی چگونه خود را به کلیسای طیاطیرا معرفی میکند (دانیال باب ۱۰ آیه ۶ را نیز ببینید)؟ عیسی فرمان داده بود تا کلیسا از چه ویژگیهایی برخوردار باشد و مشکلات پیش رو برای اجابت چنین خواسته ای چه بودند؟`

مانند کلیسای پرغاموس، کلیسای طیاطیرا مجبور شده بود تا با با محیط کفر و بت پرستی سازش شد. نام ایزابل به همسر پادشاه احاب اشاره دارد که باعث ارتداد اسرائیل شد (اول پادشاهان باب ۱۶ آیات ۳۱ تا ۳۳). عیسی او را به عنوان فاحشهای روحانی به تصویر میکشد (مکاشفه ۲: ۲۰). آن اعضای کلیسا که حقیقت را زیر پا گذاشت و ایده های «ناپاک» بت پرستی و الحاد را پذیرفت، مرتکب زنای روحانی شد. 

کلیسای طیاطیرا نماد وضعیت مسیحیت بین سالهای ۵۳۸ تا ١۵۸۵ بود. در خلال این دوران، خطری که امت خدا را تهدید می کرد از بیرون کلیسا نبود بلکه از درون بود. سنت ها و رسوم جای کتاب مقدس را گرفت، کهانت بشری و آثار مقدس جای کهانت مسیح را گرفت و اعمال بعنوان وسیله ای برای رستگاری در نظر گرفته شد. کسانی که تاثیرات فاسد کننده را نپذیرفتند، شکنجه شده و حتی کشته شدند. برای قرن ها، کلیسای راستین مامن خود را در بیابان ها یافت (مکاشفه ١۲: ٦، ١۳، ١٤ را ببینید). ولی عیسی کلیسای طیاطیرا را برای ایمان و محبتی که داشتند ستود، کارها و خدمات – اشاره به اصلاحات و شروع بازگشت به کتاب مقدس داشت. 

`درباره کلام مکاشفه باب ۲ آیه ۲۵ بیاندیشید: « آنچه دارید تا زمانی که من میآیم محکم نگاه دارید «. معنای این کلمات برای ما به طور فردی و جمعی چیست؟ ما چه چیزی از عیسی داریم که باید آنرا محکم نگاه داریم؟`