---
title:  داستانهای ایمانداران
date:   18/01/2019
---

#### شادی در صبح

_توسط گوراتا اوبونِتس_

یک روز، یک مبشّرادبیاتی روز هفتمی دم در خانه ما واقع در بوتساوانا ظاهر شد. مادرم علاقه مند شد و سه کتاب اِل. اِن. جی وایت را گرفت:"پیامهایی برای مردم جوان"،"آرزوی اعصار"، و یک کتاب مقدّس به ترجمه جیمز کینگ به همراه کتاب "مشاجره بزرگ". خیلی زود او در کلیسای روز هفتمی شرکت کرده و تعمید گرفت.

این زمانی اتّفاق افتاد که من در کلاس هشتم بودم و در مورد دبیرستان فکر می کردم.

مادر شروع کرد به روزه گرفتن و دعا کردن، چونکه او از من خواست تا به موسّسه ایستِرن گِیت بروم، یک موسّسه روز هفتمی شبانه روزی واقع در فرانسیس تاون، شهری که فاصله آن از خانه ما در ماهالاپی حدود 2 ساعت و نیم راه بود.

امّا پدرم مخالفت کرد. او گفت که او پول برای پرداخت شهریه ندارد. مادر امیدش را از دست نداد وبه دعا کردن ادامه داد. من به همراه او دعا کردم. او مرا صبح زود از خواب بیدار کرد، و با هم دعا کردیم. به هنگام عصر نیز دعا کردیم.

امّا پدرم نظرش را عوض نکرد، و من وارد کلاس نهم در مدرسه شبانه روزی در شهر دیگری شدم. درس خواندن در دبیرستان مشکل بود. برخی از دانش آموزان مواد مخدّر مصرف می کردند و نوشیدنی های الکلی می نوشیدند. معلّم اصلا به این موضوع توجّهی نداشت که تکالیف مان را انجام می دهیم یا نه—فقط هنگامی این کار را می کرد که والدینم شهریه را پرداخت می کردند.

بعد از دو سال در مدرسه، من یقین داشتم که به قدر کافی درس خوانده ام. از پدرم پرسیدم که آیا امکان دارد که به مدرسه روز هفتمی انتقالی بگیرم. او با قاطعّیت هر چه تمام گفت:"نه."

آن شب من گریه کرده و دعا کردم. من از خداوند خواستم که کمکم کند چون واقعا قصد رفتن به موسّسه ایستِرن گیت را داشتم. با مادرم صحبت کردم، و او مزامیر باب 30 آیه 5 را خواند؛ که نوشته شده است"شبی ممکن است سراسر به گریه بگذرد، ولی صبحگاهان شادمانی رخ می نماید"(ترجمه انگلیسی NKJV ).

این آیه به من امید داد. بعد از دو ماه، در حالیکه تعطیلات تابستانی به اتمام می رسید، من از پدرم پرسیدم که آیا امکان دارد به مدرسه روز هفتمی بروم. او گفت:"مسئله ای نیست."

من از خداوند شکر گذاری کردم! واز این تجربه این را آموختم که خداوند همیشه گوش می دهد. همه چیز هنگامیکه ما ایمان داشته باشیم و از او اطاعت کنیم، بر اساس نقشه او اتّفاق می افتد.

حال من 16 سال دارم و امسال آخرین سال مدرسه من هست. پس از فارغ التحصیلی، امیدوارم که برای اینکه پزشک شوم، دوره ببینم.

تمام اعضای خانواده ام، به همراه دو برادر بزرگتر و خواهر بزرگترم،به غیر از پدرم، به کلیسای روز هفتمی پیوستیم. لطفا برای او، مدرسه و ما دعا کنید.

موسّسه ایسترن گِیت و مدرسه دبستانی ایسترن گیت یک محوّطه آموزشی را با همدیگر دارند؛ که در سال 2017 به کمک بخشش های سیزدهم سبّت که در سال 2015 جمع آوری شد، افتتاح شد. بابت بخشش های ماموریتی شما که آموزش های روزهفتمی را حمایت می کند، سپاسگزاریم.