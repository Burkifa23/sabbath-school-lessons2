---
title:  کلیسای لائودیکیه
date:   17/01/2019
---

آخرین کلیسای مورد خطاب عیسی در لائودیکیه بود، شهری ثروتمند که در مسیر راه اصلی بازرگانی قرار داشت. این شهر برای صنعت تولید پشم، بانکهایش (که مقادیرزیادی طلا در آنها نگهداری میشد) و مدرسه پزشکی – دارویی، که داروی  مرهم چشم تولید می کرد. این ثروت باعث خودکفایی شهروندان شده بود. در حدود سال ۶۰ پس از میلاد مسیح، هنگامی که یک زلزله شهر را ویران کرد، شهروندان پیشنهاد کمک از روم را رد کردند و مدعی شدند که خود میتوانند از پس موقعیت برآیند. از آنجایی که شهر فاقد آب بود، آب شهر از طریق قناتی تأمین میشد که از چشمههای گرم از هیراپولیس میآمد. و از آنجایی که این مکان از لائودیکیه دور بود، آب در زمان که به شهر می رسید ولرم بود.  

`مکاشفه یوحنا باب ۳ آیات ۱۴ تا ۱۷ و هوشع باب ۱۲ آیه ۸ را بخوانید. روحیه خودکفایی شهر چگونه به مسیحیان لائودیکیه رسوخ نمود؟`

عیسی، مسیحیان لائودیکیه را برای گناهی جدی، همچون ارتداد یا کفر سرزنش نکرد. بلکه مشکل آنها «خشنودی از خویشتن» یا «خود نیک پنداری» بود که به رخوت روحانی سوق داده شده بود. آنها مانند آبی که به شهر میرسید، نه سرد و با طراوت بودند و نه داغ، بلکه ولرم بودند. آنها مدعی شدند که ثروتمند هستند و به چیزی نیاز ندارند؛ با این حال، نسبت به وضعیت روحانی خود فقیر، عریان و نابینا بودند.

کلیسای لائودیکیه وضعیت روحانی کلیسا که در شُرُف خاتمه تاریخ زمین قرار دارد را نمادین می سازد، همانگونه که برخی ارتباط ها را در بخش های آخر زمان مکاشفه نشان می دهد. یکی از این پیوند ها، همانگونه در هشدار عیسی بصورت تاکیدی در مکاشفه ١٦: ١۵ داده شده، به « جامه های سفید » باز می گردد چرا که « کلیسای لائودیکیه که از نظر روحانی عریان است نیاز به عدالت مسیح دارد تا خود را بپوشاند » (مکاشفه ۳: ١۸ را بخوانید).  هشدار به کسی که جامه های خود را نگاه دارد تا عریان راه نرود در این وسط به نبرد روحانی آرماگدون [جنگ نهائی میان خیر و شر] ارجاع می شود. زمان گزینی عیسی ممکن است در ابتدا بنظر عجیب بیاید، بخاطر اینکه بیش از این امکان دریافت این جامه ها ممکن نیست. با این وجود، دوره آزمایش و سنجش برای همه تمام خواهد شد. هشدار نگاه داشتن جامه در ارتباط با بلای هفتم و آرماگدون [نبرد نهایی بین خیر و شر] پدیدار می گردد بدلیل اینکه عیسی می خواهد تا به لائودیکیه یادآوری کند پیشاپیش برای نبرد دهشتناک آماده باشد – قبل از اینکه خیلی دیر شده باشد. از این رو، مکاشفه ١٦: ١۵ اهالی کلیسای لائودیکیه را هشدار می دهد تا که چنانچه از گوشسپاری به انرزهای عیسی غفلت و قصور کنند و در عوض عریانی را انتخاب نمایند (مکاشفه ۳: ١٧ و ١۸)، از دست خواهند رفت، و در زمان آمدن او خجل خواهد شد (اول یوحنا ۲: ۲۸ تا ۳: ۳). 

عیسی به کلیسای لائودیکیه اطمینان میدهد که آنها را دوست دارد. او از آنان می خواهد تا توبه کنند (مکاشفه یوحنا باب ۳ آیه ۱۹). او درخواست خود را با به تصویر کشیدن خود به عنوان عاشق در غزل غزل های سلیمان باب ۵ آیات ۲ تا ۶ که کنار در ایستاده، در میزند و تقاضا دارد که وارد شود، به پایان میرساند (مکاشفه یوحنا باب ۳ آیه ۲۰). او به تمام کسانی که در را باز کرده و به او اجازه ورود بدهند، وعده داده است تا در سفره ای صمیمی  با او غذا بخورند، و در نهایت، با او در عرش حکمرانی کنند (مکاشفه ۲۰: ٤).

`مکاشفه یوحنا باب ۳ آیات ۱۸ تا ۲۲ را بخوانید. عیسی چه اندرزی به کلیسای لائودیکیه ارائه میدهد؟ طلا، جامه سفید و مرهم چشم نماد چه چیزهایی هستند؟ (اول پطرس باب ۱ آیه ۷؛ اشعیا باب ۶۱ آیه ۱۰؛ افسسیان باب ۱ آیات ۱۷ و ۱۸ را ببینید)؟ همه اینها به ما به عنوان ادونتیستهای روز هفتم که خود را کلیسای لائودیکیه میدانیم، چه میگوید؟`