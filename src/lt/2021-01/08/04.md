---
title: Evangelizacijos pradžia 
date:   16/02/2021
---

`5. Koks įvykis aprašytas Iz 40, 9–11?`
														
Vėliau Izaijo knygoje pasirodo gerosios žinios Jeruzalei skelbėjas (Iz 41, 27; Iz 52, 7). Iz 40, 9 skelbėjas ant aukšto kalno, pranešantis – „Štai jūsų Dievas!“, yra moteriškos giminės, tai hebrajų kalboje pabrėžiama.

Psalmėje 68 Dovydas šlovina Dievą, nes Jis „duoda benamiams namus, išlaisvina kalinius gyvus ir sveikus“ (Ps 68, 7). Nors čia šie žodžiai taikytini išėjimui iš Egipto vergijos, Izaijas naudojasi tomis pačiomis mintimis, skelbdamas antrąjį „Išėjimą“ – sugrįžimą iš Babilono nelaisvės.

Tuo tarpu Naujajame Testamente Iz 40, 3–5 taikytinos Jonui Krikštytojui, kuris paruošė kelią Kristui, amžinajam Žodžiui, kuris tapo Viešpaties Artumu kūne tarp savo žmonių (Jn 1, 14).

Anksčiau nei Jonas, kiti kalbėjo apie gerą Jo atėjimo žinią. Tarp pirmųjų iš jų buvo vyresnis Simeonas ir Ona, matę Kūdikį Jėzų, kai Jis buvo pašvęstas šventykloje (Lk 2, 25–38). Kaip skelbėjai Izaijo knygoje, jie buvo vyrai ir moterys. Simeonas nekantriai laukė Izraelio paguodos Mesijo pavidalu (Lk 2, 25–26).

Atsižvelgiant į Izaijo knygos pranašystes, atsitiktinumu neatrodo tai, kad pranašė Ona pirmoji ant šventyklos kalno Jeruzalės žmonėms viešai paskelbė, jog Viešpats atėjo: „Ir ji, tuo pat metu priėjusi, šlovino Dievą ir kalbėjo apie Kūdikį visiems, kurie laukė Jeruzalės išvadavimo“ (Lk 2, 38). Tai buvo mums žinomos krikščioniškos evangelizacijos pradžia – Evangelijos skelbimas, geros žinios, kad atėjęs Jėzus Kristus atnešė išgelbėjimą. Vėliau Kristus patikėjo kitai moteriai, Marijai Magdalenai, pirmąsias savo pergalingo prisikėlimo naujienas (Jn 20, 17–18), kurios užtikrino, kad Jo Evangelijos misija Žemėje buvo įvykdyta. Kūnas yra kaip žolė, tačiau kūnu tapęs dangaus Žodis yra amžinas (žr. Iz 40, 6–8)!

`Perskaitykite Iz 40, 11. Kokia simbolika čia pateikiama? Parašykite sau pastraipą apie tai, kaip jūs asmeniškai patyrėte Viešpaties vedimą. Kodėl naudinga prisiminti mintyse, kaip Viešpats jus vedė?`