---
title:  „Paguoskite mano tautą“
date:   13/02/2021
---

### Šios savaitės tyrinėjimui skaitykite
Iz 40, 1–2; Iz 40, 3–8; Iz 40, 9–11; Iz 40, 12–31.

> <p>Įsimintina eilutė:</p>
> „Užlipk ant aukšto kalno, džiugiosios žinios skelbėjau Sione! Galingai pakelk savo balsą, gerosios naujienos skelbėja Jeruzale! Skelbk, nebijok! Sakyk Judo miestams: ‘Štai jūsų Dievas!ʼ“ (Iz 40, 9)
 
1945 m. pasibaigus Antrajam pasauliniam karui, japonų kareivis, vardu Šoiči Jokoi, slapstėsi Guamo salos džiunglėse. Iš JAV lėktuvų nukritę lankstinukai skelbė taiką, tačiau Jokoi manė, kad tai apgaulė. Ištikimas, patriotiškas imperatoriaus karys prisiekė niekada nepasiduoti. Kadangi neturėjo jokio kontakto su civilizacija, jis išgyveno iš to, ką rasdavo džiunglėse, iš tikrųjų negailestinga ir sunki būtis.

1972 m., praėjus 27 metams nuo Antrojo pasaulinio karo pabaigos, medžiotojai pamatė Jokoi žvejojantį, ir tik tada jis sužinojo, kad taikos žinia buvo tiesa. Nors likę jo tautiečiai jau dešimtmečius mėgavosi taika, Jokoi išgyveno dešimtmečius trukusį nerimą ir stresą. (Roy Gane, Altar Call (Berrien Springs, Mich.: Diadem, 1999), p.304)

Prieš daug amžių, per pranašą Izaiją Dievas skelbė, kad Jo tautai streso ir kančių laikas tikrai baigėsi: „Paguoskite Mano tautą, – sako jūsų Dievas, – paguoskite ją! Prabilkite į širdį Jeruzalei ir šaukite jai, kad jos lažas baigėsi, kad jos kaltė išpirkta, nes ji dvigubai atsiėmė iš Viešpaties rankų už visas savo nuodėmes“ (Iz 40, 1–2). 

Pasiaiškinkime, ką tai reiškia.