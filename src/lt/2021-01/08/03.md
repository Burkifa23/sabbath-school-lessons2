---
title: Artumas, žodis ir kelio darbai 
date:   15/02/2021
---

`3. Kaip Dievo tautai suteikiama paguoda? Iz 40, 1–8.`

Neįvardytas skelbėjas praneša, kad Dievas ateina apreikšti savo šlovės (Iz 40, 3–5). Kitas balsas skelbia, kad nors žmonės yra trumpalaikiai kaip žolė, „Dievo Žodis tveria amžinai“ (Iz 40, 8).

Po tremties Dievo tautai sugrąžinama tai, kas jai buvo suteikta prie Sinajaus kalno, kai ji visko išsižadėjo atsimesdama, už ką ji buvo nubausta: Dievo Artumas ir Jo Žodis. Tai yra pagrindinės sudedamosios Dievo Sandoros su Izraeliu dalys, kurios buvo įamžintos Jo šventykloje tarp jų (Iš 25, 8. 16). Kadangi jie nesilaikė Jo Žodžio, Dievas apleido savo šventyklą (Ez 9–11), tačiau Jis sugrįžta. Jo Artumas ir amžinai patikimas Žodis guodžia, išlaisvina ir teikia viltį.

`4. Koks pasiruošimas būtinas Viešpaties atėjimui? Iz 40, 3–5.` 

Karaliui nedera keliauti nelygiu keliu. Taigi prieš jo atvykimą atliekami kelio darbai. Juo labiau karalių Karaliui! Jo atvykimui, matyt iš rytų, kur Jis buvo tremtyje su savo tauta kaip šventykla jiems (Ez 11, 16), reikės iš esmės pertvarkyti vietovę. Tikro greitkelio statymas stačių kalvų vietovėje į rytus nuo Jeruzalės būtų bauginantis net su dinamitu ir buldozeriais. Dievas yra vienintelis, kuris gali atlikti šį darbą; būtent Jis „vingiuotus kelius“ ištiesina (Iz 42, 16). Tačiau kelionėms Jam kelio nereikia, nes Jis turi skraidantį kerubų vežimą (Ez 1, 9–11).

Naujasis Testamentas aiškiai taiko Izaijo pranašystes dvasiniam kelio darbui, kuris buvo atliktas per Jono Krikštytojo skelbimą (Mt 3, 3). Jo žinia buvo: „Atsiverskite, nes prisiartino dangaus karalystė“ (Mt 3, 2), o jo atliktas krikštas buvo skirtas „nuodėmėms atleisti“ (Mk 1, 4). Taigi kelio darbas buvo atgaila, noras nusigręžti nuo nuodėmės, kad būtų suteikta Dievo atleidimo ir Artumo paguoda.

Jer 31, 31–34 ilgą laiką skelbė tą pačią dvasinę žinią Judo tremtiniams, kad jie suprastų dvasinį Dievo kelio darbo pobūdį. Šioje ištraukoje Viešpats pažada norintiems pradėti iš naujo „naują Sandorą“, kai Jis įdiegia savo Įstatymą jiems į širdį ir pažada būti jų Dievu. Jie pažįsta Jį ir Jo charakterį, nes Jis jiems atleido.

`Atidžiai perskaitykite Iz 40, 6–8. Kokią viltį jūs, galintys nudžiūti kaip žolė, įžvelgiate šiose eilutėse? Dėl ko jos turėtų mus įspėti, kad nepasitikėtume veltui?`