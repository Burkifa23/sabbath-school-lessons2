---
title:  Asirų pralaimėjimas
date:   06/02/2021
---

### Šios savaitės tyrinėjimui skaitykite:
Iz 36, 1; Iz 36, 2–20; Iz 36, 21–37, 20; Iz 37, 21–38; Iz 38; Iz 39.

> <p>Įsimintina eilutė:</p>
> „Galybių Viešpatie, Izraelio Dieve, virš kerubų soste sėdintis! Tu vienas esi Dievas virš visų žemės karalysčių. Tu sukūrei dangus ir žemę.“ (Iz 37, 16)

Išvargęs žmogus eina basas su dviem sūnumis. Kita šeima susikrovė visus savo daiktus į nualintų jaučių traukiamą vežimą. Vyras veda jaučius, kol dvi moterys sėdi vežime. Vargingesni žmonės neturi krepšio, todėl savo daiktus nešasi ant pečių.

Visur kareiviai. Taranu puolami miesto vartai. Ant tarano esantys lankininkai šaudo į gynėjus ant sienų. Beprotiškos skerdynės nevaldomos.

Prasukame pirmyn... Karalius puikuojasi savo soste, priimdamas grobį ir belaisvius. Kai kurie belaisviai artinasi prie jo iškeltomis rankomis, maldaudami pasigailėjimo. Kiti klaupiasi arba gūžiasi. Šių vaizdų su karaliumi aprašymai prasideda šiais žodžiais: „Sanheribas, pasaulio karalius, Asirijos karalius“, ir tęsiami taip: „sėdėjo nēmedu – soste, ir jam buvo pristatomas Lachišo miesto grobis.“ (John Malcolm Russell, The Writing on the Wall (Winona Lake, Indiana: Eisenbrauns, 1999), 137 p.)

Tokie vaizdai, kadaise puošę „Sanheribo“ „Rūmų be varžovo“ sienas, dabar yra Britanijos muziejuje ir pasakoja stulbinančią istoriją apie Dievą išpažįstančių žmonių sielvartą!