---
title: Išlygos 
date:   07/02/2021
---

`1. Kas nutiko Judui? 2 Kar 18, 13; 2 Met 32, 1; Iz 36, 1.`

Mirus netikinčiam Ahazui ir į sostą atėjus jo ištikimam sūnui Ezekijui, pastarasis paveldėjo visiškai nepriklausomybę praradusią karalystę. Įsigijęs asirų pagalbą nuo Sirijos ir Šiaurinio Izraelio aljanso, Judas buvo priverstas toliau mokėti Asirijai duoklę už „apsaugą“ (žr. 2 Met 28, 16–21). Asirijos karaliui Sargonui II žuvus tolimame kovos lauke 705 m. prieš Kristų, su jį pakeitusiu Sanheribu Asirija atrodė pažeidžiama. Asirų ir bibliniai tekstai atskleidžia, kad Ezekijas pasinaudojo šia galimybe maištui (žr. 2 Kar 18, 7) ir ėmėsi agresyvių bei priešiškų Asirijos atžvilgiu veiksmų kaip sukilimo lyderis tarp mažų savo regiono tautų.

Deja, Ezekijas nepakankamai įvertino Asirijos atsparumą. 701 m. prieš Kristų, kai Sanheribas pavergė kitas savo imperijos dalis, jis niokojančia jėga puolė Siriją ir Palestiną bei nusiaubė Judą.

`2. Kaip Ezekijas pasiruošė pasipriešinimui Asirijai? 2 Met 32, 1–8.`
														
Kai Ezekijas pamatė, kad Sanheribas ketina užimti Jeruzalę, jis daug ruošėsi pasipriešinimui Asirijai. Jis sustiprino savo įtvirtinimus, papildomai aprūpino ir organizavo savo kariuomenę, padidino tiekiamo Jeruzalei vandens saugumą (taip pat žr. 2 Kar 20, 20; 2 Met 32, 30). Puikus Siloamo vandens tunelis, įamžintas užrašu, kuriuo pasakojama, kaip jis buvo pastatytas, beveik neabejotinai datuojamas Ezekijo pasirengimo galimos apgulties laikotarpiu.

Kaip karinį ir organizacinį vadovavimą, Ezekijas užtikrino ir dvasinį vadovavimą, nes šiuo bauginančiu metu siekė sustiprinti savo žmonių moralę. „Bet Judo karalius ryžosi prisidėti prie ruošimosi atsispirti priešui; ir, atlikęs viską, ką galėjo padaryti žmogiškas išradingumas ir jėgos, jis sukaupė savo pajėgas ir paragino jas būti drąsias.“ (E. Vait, „Prophets and Kings“, p. 351) 

`Jei Ezekijas taip pasitikėjo Viešpačiu, kodėl jis įdėjo tiek pastangų pats? Ar jo darbai paneigė jo tikėjimą? žr. Fil 2,12–13 dėl bendradarbiavimo su Dievu, kuris teikia išties veiksmingą galią.`