---
title:  Tolesniam tyrinėjimui
date:   12/02/2021
---

> <p></p>
> „Tik tiesioginiu Dievo įsikišimu šešėlis galėjo grįžti dešimčia pakopų; ir tai turėjo būti ženklas Ezekijui, kad Viešpats išgirdo jo maldą. Atitinkamai, ‘pranašas šaukėsi Viešpaties: ir Jis sugrąžino atgal šešėlį dešimčia pakopų, kuriomis saulė buvo nusileidusi ant Ahazo laiptų’“ (2 Kar 20, 8–11) (E. Vait, „Prophets and Kings“, p. 342). 

> <p></p>
> „Šių tolimo krašto valdovo pasiuntinių apsilankymas suteikė Ezekijui galimybę išaukštinti gyvąjį Dievą. Kaip lengva jam buvo papasakoti jiems apie Dievą, visų kūrinių išlaikytoją, kurio palankumu jo paties gyvybė buvo išsaugota, kai visos kitos viltys buvo žlugusios! [...] Tačiau Ezekijo širdį užvaldė išdidumas bei tuštybė ir, išaukštindamas save, jis parodė geidulingoms akims lobius, kuriais Dievas praturtino savo tautą. Karalius ‘aprodė savo iždą, sidabrą ir auksą, prieskonių ir geriausio aliejaus atsargas, ginklų sandėlius, visus turtus, kokių tik turėjo rūsiuose. Neliko nieko nei jo rūmuose, nei visoje karalystėje, ko nebūtų jiems parodęs’ (Iz 39, 2). Jis tai padarė norėdamas ne pašlovinti Dievą, bet išaukštindamas save svetimtaučių valdovų akyse“ (E. Vait, „Prophets and Kings“, p. 344).
 
**Klausimai aptarimui:** 

`1. Kaip šėtonas primena Asirijos rab šakę? Ar jis sako tiesą teigdamas, kad nusidėjome (Zch 3, 1)? Kaip Dievas reaguoja? Perskaitykite Zch 3, 2–5. Kokia yra mūsų vienintelė viltis prieš šiuos kaltinimus? Rom 8, 1.`

`2. Ar šėtonas liaujasi kaltinęs, kai mums atleidžiama? žr. Apr 12, 10. Kai mums atleidžiama, o šėtonas ir toliau sako, kad priklausome jam dėl mūsų nuodėmės, koks jo kaltinimo pobūdis? žr. Įst 19, 16–21 (įsakymas dėl meluojančio, nedoro liudytojo).`

**Santrauka:**

Reaguodamas į ištikimo karaliaus šauksmą, Dievas išgelbėjo savo tautą ir parodė, kas Jis yra – visagalis Izraelio Karalius, kuriam pavaldus žemės likimas; Jis ne tik sunaikina tuos, kurie bando sunaikinti Jo tautą, bet ir suteikia galimybes kitiems tapti Jo tautos dalimi, kad ir koks asmuo bebūtų „babilonietis“.