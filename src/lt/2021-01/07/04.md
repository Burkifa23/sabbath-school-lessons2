---
title: Sukrėstas, bet neapleistas 
date:   09/02/2021
---

`5. Kaip sumani rab šakės kalba paveikė Ezekiją ir jo pareigūnus? 2 Kar 18, 37–19, 4; Iz 36, 21–37, 4.`
														
Sukrėstas ir pasninkaudamas, Ezekijas kreipėsi į Dievą, nuolankiai ieškodamas Izaijo, to paties pranašo, kurio patarimo jo tėvas nepaisė, užtarimo.

`6. Kaip Dievas padrąsino Ezekiją? Iz 37, 5–7.`
														
Žinia buvo trumpa, bet jos pakako. Dievas buvo savo tautos pusėje. Izaijas išpranašavo, kad Sanheribas išgirs gandą, atitrauksiantį jį nuo jo išpuolio prieš Judą. Tai buvo nedelsiant įvykdyta.

Laikinai nusivylęs, bet jokiu būdu ilgam nepasidavęs, Sanheribas siuntė Ezekijui grasinančią žinią: „Nesiduok savo Dievo, kuriuo pasitiki, apgaunamas, esą Jeruzalė neatsidurs Asirijos karaliaus rankose. Argi vadavo dievai tautas, kurias sunaikino mano protėviai?“ (Iz 37, 10. 12; taip pat žr. 2 Met 32, 17)

Šį kartą Ezekijas nuėjo tiesiai į šventyklą ir pateikė žinią galybių Viešpačiui, sėdinčiam „virš kerubų soste“ (Iz 37, 14–16).

`7. Kaip Ezekijo malda atskleidžia, kas grėsė Jeruzalės krizėje? Iz 37, 15–20.`
														
Sanheribas akivaizdžiai užsipuolė didžiausią Ezekijo gynybą – pasitikėjimą savo Dievu. Užuot palūžęs, Ezekijas kreipėsi į Dievą, kad parodytų, kas Jis yra, „kad visos karalystės žemėje žinotų, jog Tu vienas, Viešpatie, esi Dievas!“ (Iz 37, 20)

`Pamaldžiai perskaitykite Ezekijo maldą (Iz 37, 15–20). Į kokius su Dievu susijusius aspektus jis atkreipia dėmesį? Kokį principą įžvelgiame šioje maldoje, galintį padrąsinti ir suteikiantį mums stiprybės, kad išliktume ištikimi per asmeninius sunkmečius?`