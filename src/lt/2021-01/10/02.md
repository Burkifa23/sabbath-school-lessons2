---
title: Išmėginama izaijo tiesa 
date:   28/02/2021
---

Jei Izaijas būtų norėjęs tik perduoti informaciją, jis iškart būtų pateikęs visą informaciją apie Mesiją. Bet norėdamas išmokyti, įtikinti ir suteikti auditorijai galimybę susitikti su Viešpaties Tarnu, jis sumanė turtingą pasikartojančių temų simfoninę struktūrą. Jis atskleidžia Dievo žinią žingsnis po žingsnio, kad kiekviena pusė galėtų būti suvokta bendro paveikslo atžvilgiu. Izaijas yra menininkas, kurio drobė – klausytojo siela.

`1. Perskaitykite Iz 50, 4–10. Apibendrinkite, ką sako šios eilutės. Kaip jūs matote Jėzų šioje ištraukoje?` 

Iš Iz 49, 7 sužinojome, kad Dievo Tarnas yra paniekintas, laikomas bjauriu ir yra valdovų Tarnas, bet karaliai atsistos Jį „pamatę, didžiūnai lenksis iki žemės“. Iš Izaijo 50 žinome, kad švelniam mokytojui, kurio žodžiai palaiko nuvargusius, slėnis yra gilesnis (Iz 50, 4). Išteisinimo kelias veda per fizinį smurtą (Iz 50, 6).

Pastarasis mums, gyvenantiems šiuolaikinėje Vakarų kultūroje, atrodo blogas. Tačiau senovės Artimųjų Rytų kultūroje garbė buvo žmogaus bei jo grupės gyvybės ir mirties reikalas. Kažką šitaip įžeidus ir netinkamai pasielgus, geriau jau pasisaugokite; pasitaikius net mažiausiai progai, auka ir (arba) jos giminė tikrai imtųsi atsakomųjų veiksmų.

Karalius Dovydas užpuolė ir užkariavo Amoną (2 Sam 10, 1–12), nes šis karalius tiesiog „suėmė Dovydo dvariškius, nuskuto kiekvienam po pusę barzdos, nukirpo kiekvienam po pusę drabužių jiems prie šlaunų ir išsiuntė atgal“ (2 Sam 10, 4). Tačiau Izaijo 50 žmonės plaka Tarną, skausmingai rauna barzdos plaukus ir spjauna į veidą. Šis elgesys tampa tarptautiniu, kosminiu, nes auka yra dangaus karalių Karaliaus pasiuntinys. Tiesą sakant, palyginę Iz 9, 5–6 ir Iz 11, 1–16 su kitomis eilutėmis apie „Tarną“, išsiaiškinome, kad Tarnas yra Karalius, galingas Išvaduotojas! Tačiau net turėdamas visą šią galią ir garbę, dėl kažkokių neįsivaizduojamų priežasčių Jis negelbėja savęs! Itin keista, kad žmonės netikėjo. Prie Jėzaus kryžiaus vadovai iš Jo tyčiojosi: „Kitus išgelbėdavo, tegul pats išsigelbi, jei Jis – Dievo išrinktasis Mesijas!“ (Lk 23, 35); „Jeigu Jis Izraelio karalius, tenužengia dabar nuo kryžiaus, ir mes Juo tikėsime“ (Mt 27, 42).

Perskaitykite Iz 50, 4–10. Užrašykite čia nusakytus dvasinius principus, kuriuos turėtume pritaikyti savo gyvenime. Pasižiūrėkite į save, atsižvelgdami į sudarytą sąrašą. Kokiose srityse galėtumėte pasitempti? Jei pristigsite drąsos, skaitykite likusią temos dalį.