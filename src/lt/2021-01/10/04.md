---
title: Kas patikėtų? 
date:   02/03/2021
---

Iz 52, 13 Dievo Tarnas yra išaukštintas, tačiau be perspėjimo kitoje eilutėje aprašoma Jo išvaizda tokia sudarkyta, jog Jis „nebepanašus į žmogų“. Naujajame Testamente įvardijami veiksniai, sudarkę Jėzaus išvaizdą, įskaitant plakimą, erškėčių vainiką, nukryžiavimą, bet, svarbiausia, žmonijos nuodėmių prisiėmimą. Nuodėmė niekada neturėjo tapti žmonėms natūrali; prisiėmęs nuodėmes „Žmogaus Sūnus“ atrodė nežmogiškas.

Palyginkite tai su pasakojimu apie Jobą, kuris staiga iš itin turtingo, garbingo ir įtakingo virto apgailėtinu, sėdinčiu ant žemės pelenuose ir savo skaudžias žaizdas gramdančiu šuke (Job 2, 7–8). Kontrastas buvo toks didelis, kad net Jobo draugai iš pradžių jo neatpažino (Job 2, 12). Kyla klausimas: Kodėl Jobas kenčia? Kodėl turi kentėti Dievo Mesijas? Nė vienas to nenusipelnė. Abu nekalti. Tada, kodėl kenčia?

`3. Perskaitykite šiandienos eilutes ir pasižymėkite vietas, kur pasirodo nekaltų žmonių kančios tema. Kokia čia yra esminė žinia mums?`
														
Pažvelkite į Iz 53, 1 klausimus. Pastarieji pabrėžia iššūkį tikėti tuo, kas neįtikėtina (palyginkite su Jn 12, 37–41), ir įspėja mus, kad atsisėstume likusiai pasakojimo daliai. Tačiau klausimai taip pat reiškia raginimą. Šiame kontekste paralelė tarp dviejų klausimų reiškia, kad Viešpaties ranka / jėga išganymui (palyginkite su Iz 52, 10) yra atskleista tiems, kurie tiki pasakojimu. Ar norite patirti gelbstinčią Dievo jėgą? Tada patikėkite pasakojimu.

`Atidžiai perskaitykite Iz 53, 6. Kokia čia konkreti žinia? Ką ši eilutė sako jums asmeniškai, kuri turėtų suteikti vilties, nepaisant jūsų praeities nuodėmių ir nesėkmių?`