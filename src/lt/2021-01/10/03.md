---
title: Poema apie kenčiantį tarną 
date:   01/03/2021
---

Iz 52, 13–53, 12, žinomos kaip „Poema apie kenčiantį Tarną“, patvirtina Izaijo kaip „Evangelijos pranašo“ reputaciją. Derėdama su Evangelijos tobulumu, poema pakyla aukščiau kitos literatūros. Nors kvapą gniaužiančiai trumpa, kiekviena frazė turi gilią prasmę, atskleidžiančią neįsivaizduojamo Dievo siekio išgelbėti nuodėmėje įklimpusią ir pražuvusią žmoniją.

Tai nėra Izaijo žodžių „pienas“. Jis paruošė savo auditoriją plėtodamas su Mesiju susijusią temą nuo pat ankstyvosios savo knygos dalies. Sekdamas bendrą Mesijo gyvenimo žemėje eigą, pranašas dėsto nuo Jo prasidėjimo ir gimimo (Iz 7, 14), pristato Jo kaip dieviškojo Dovydo giminės karaliaus tapatybę (Iz 9, 5–6), išsamiai aprašo Jo darbą atkuriant Izraelį (Iz 11, 1–16) ir tylią išvadavimo iš neteisybės ir kančios tarnystę (Iz 42, 1–7). Tada Izaijas atskleidė, kad didžioji Mesijo drama apima tragedijos prieš išaukštinimą kontrastą (Iz 49, 1–12; Iz 50, 6–10). Dabar poema apie kenčiantį Tarną nugrimzta į tragedijos gelmes.

`2. Dar kartą perskaitykite ankstesnėje pastraipoje išvardytas dalis. Įsigilinkite, ką jos mums sako apie Mesiją, Jėzų. Kaip jos padeda paruošti mus tam, kas įvyks Izaijo 52 ir 53? Gal jos tiesiog išryškina tai, kas vyksta Izaijo 52 ir 53?`
														
Iz 52, 13–53, 1 iš anksto pateikiamas nuostabus kontrastas – Tarnui seksis ir Jis bus išaukštintas, tačiau Jo išvaizda bus nepažįstamai sudarkyta. Kas gali tuo patikėti?

Iz 53, 2–3 prasideda skausmingu nuosmukiu nuo Tarno kilmės ir įprastos išvaizdos iki Jo skausmo ir atstūmimo. Iz 53, 4–6 stabtelima ir paaiškinama, kad Jo kančia iš tikrųjų yra mūsų bausmė, kurią Jis turi išgydyti. Iz 53, 7–9 tęsiasi nekalto Tarno pasmerkimas keliauti į kapą.

Iz 53, 10–12 Tarnas išaukštinamas atlygiui, numatytam poemos pradžioje, pradedant Iz 52, 13, pridedant įžvalgą, kad Jo auka gelbėjant kitus yra Dievo valia.

Palyginkite šią poemą su „slėnio“ formos Fil 2, 5–11, kur Jėzus, turėdamas Dievo pavidalą, nusižemina apiplėšdamas save, kad priimtų tarno pavidalą, nusižemindamas iki mirties, žemiausios iš visų mirčių, mirties ant kryžiaus. Todėl Dievas Jį išaukština, kad visi pripažintų Jį Viešpačiu (palyginkite Iz 49, 7).

Perskaitykite Iz 52, 13–53, 12. Užrašykite viską, ką, pasak poemos, Jėzus vardan mūsų padarė. Pagalvokite apie tai, ką šis elgesys vardan mūsų mums reiškia.