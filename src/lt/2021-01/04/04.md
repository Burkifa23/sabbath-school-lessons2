---
title: Ką reiškia vardas? 
date:   19/01/2021
---

Įsivaizduokite, kad žaidžiate kamuoliu su antruoju Izaijo berniuku? Kol pasakytumėte Maher Šalal Haš Bazui mesti kamuolį, būtų per vėlu. Tačiau už šį vardą ilgesnė yra jo reikšmė: „greitai [imk] grobį, skubėk plėšti“.

`5. Vardo žinia akivaizdžiai susijusi su greitu užkariavimu, bet kas ir ką užkariauja? Iz 8, 4.`

Iz 8, 1–10 užtvirtinama 7 skyriaus žinia. Prieš vaikui pasiekiant tam tikrą amžių, Sirijos sostinės ir Šiaurės Izraelio karo grobį pasiims Asirija. Be to, kadangi Judas atmetė Dievo patikinimo žinią, kurią simbolizuoja ramiai tekantys Siloamo upės Jeruzalėje vandenys, ją užvaldys galinga Asirija, kurią nusako patvinusi didžioji Eufrato upė.

Kadangi Ahazas kreipėsi į Asiriją, Izaijo sūnų vardai nusakė Judą ir Šiaurės Izraelį – „greitai [imk] grobį; skubėk plėšti“, bet „likutis sugrįš“. Kodėl vis dar buvo vilties? Nors Asirija užtvindys Emanuelio kraštą (Iz 8, 8), vis tiek yra pažadas, kad „Dievas su mumis“ (Iz 8, 10). Iš tikrųjų čia matoma tema persmelkia visą Izaijo knygą, t.y., nors Dievo priešai Jude ir kitose tautose bus teisiami, per karus, nelaimes, kančias ir tremtį Viešpats bus su išgyvenusiais Jo tautos ištikimaisiais ir sugrąžins jiems jų kraštą.	

`6. Kodėl Izaijas mums sako, kad jis teisėtai užrašė vaiko vardą ir turėjo santuokinius ryšius su savo žmona („pranaše“)? Iz 8, 1–3.`

Šio sūnaus laikas buvo esminis ženklo reikšmei. Kaip ir su Emanuelio ženklu, nuo tada, kai jis atsirado įsčiose ir gimė, iki to laiko, kai Asirija nugalėjo Siriją ir Izraelį, praeis mažiau laiko, nei berniukui prireiktų pasiekti ankstyvąjį vystymąsi, šiuo atveju pakviečiant tėtį ar mamą (Iz 8, 4). Kai Izaijas teisėtai užfiksavo berniuko vardą dar iki jo atsiradimo įsčiose, jis padarė vaiką ir jo vardą vieša pranašyste, kurią galėjo patvirtinti vėlesni įvykiai.

`Nepaisant pakartotinų Viešpatį išpažinusios tautos klaidų, Jis vis tiek norėjo ją išgelbėti. Kaip mes galime paisyti šio principo ir pritaikyti jį sau asmeniškai, ypač, kai mums nepasiseka ir puolame mūsų dvasiname gyvenime?`