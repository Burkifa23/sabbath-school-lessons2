---
title: Nereikia nieko bijoti, jei bijome paties Dievo 
date:   20/01/2021
---

Savo pirmosios inauguracinės kalbos metu Amerikos prezidentas Franklinas D. Ruzveltas pasakė tautai, išgąsdintai Didžiosios depresijos: „Vienintelis dalykas, ko turime bijoti – pačios baimės.“ (U.S. Capitol, Washington, D.C. (March 4, 1933). Isaiah’s message to depressed people is: “We have nothing to fear when we fear God Himself)

Dievas įspėjo Izaiją nebijoti to, ko bijojo jo tauta, bet bijoti Jo (Iz 8, 12–13). Tai svarbi Šventojo Rašto tema. Pavyzdžiui, Apr 14, 6–12 trys angelai skelbia pasaulinę žinią: bijokite Dievo ir atiduokite Jam pagarbą, užuot bijoję ir garbinę žemišką žvėries galią, aprašytą 13 skyriuje.

`7. Kaip jūs suprantate Dievo bijojimo mintį? Ką tai reiškia, ypač atsižvelgiant į įsakymą mylėti Dievą (Mt 22, 37)?`
													
Tikra Dievo baimė reiškia šventą priemonę, kad pripažintume Jį aukščiausia galia Visatoje. Nesvarbu, ar mylime Jį, ar ne, tokia baimė nugali bet kokią kitą baimę. Jei Jis už jus, niekas kitas negali paliesti jūsų be Jo leidimo. Jei Jis prieš jus dėl to, kad prieš Jį maištavote, galite bėgti, bet nepasislėpsite!

`8. Argi mintis, kad turime bijoti Dievo, neprieštarauja 1 Jn 4, 18? „Nebėra meilėje baimės, bet tobula meilė išveja baimę. Baimė numato bausmę, taigi kas bijo, tas dar netobulai myli“.`

Baimių yra įvairių. Jei kažkas, turintis nepaprastą galią, yra jūsų draugas, su kuriuo jūs dalijatės abipuse meile, nebijote to žmogaus ta prasme, kad jis jums pakenks. Bet jaučiate savotišką baimę ta prasme, kad suvokiate ir gerbiate to žmogaus galią ir jūsų santykių ribas.

`Krikščionys neturėtų mylėti to, kas pasaulyje, ką myli pasaulio žmonės (1 Jn 2, 15). Tad galvojant panašia linkme, ar yra dalykų, kurių pasaulis bijo, bet kurių krikščionys neturėtų bijoti? Jei taip, kokie tai dalykai, ir kodėl neturėtume jų bijoti? Tuo pačiu metu, ko pasaulis nebijo, ko krikščionys turėtų bijoti? žr., pvz., Mt 10, 28; Jer 10, 2–3.`