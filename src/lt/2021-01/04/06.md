---
title: Beprasmiškas kreipimasis į mirusiuosius 
date:   21/01/2021
---

`9.	Perskaitykite Iz 8, 16–22. Apie ką kalbama? Ką tai turi bendro su karaliumi Ahazu? Apibendrinkite mintis.`
																					
Ahazas giliai įsitraukė į pagonišką religiją (2 Kar 16, 3–4. 10–15; 2 Met 28, 2–4. 23–25), kuri buvo glaudžiai susijusi su okultizmu (palyg. Įst 32, 17); jie aukoja demonams (1 Kor 10, 20). Įvairios šiuolaikinio raganavimo pusės turi stiprių panašumų su senovės apeigomis Artimuosiuose Rytuose, kaip liudija senovės raštai, ne tik Biblija. Tiesą sakant, net daugelis šių dienų Naujojo Amžiaus papročių yra tiesiog šiuolaikinės šio senovės okultizmo apraiškos.

Izaijo aprašyta neviltis, kylanti iš priklausomybės nuo kitų dvasių, o ne Viešpaties (Iz 8, 21–22), tinka Ahazui (palyginkite 2 Met 28, 22–23). Izaijas apibūdina pasipiktinusią ir keikiančią savo karalių tautą (Iz 8, 21). Tai įspės Ahazą, kad kadangi jis vedė tautą į okultizmą, ji jį prakeiks. Tiesą sakant, Ahazui mirus, dėl nepagarbos jam buvo padaryta išimtis jį laidojant: „bet į Izraelio karalių kapus nebuvo nuneštas“ (2 Met 28, 27).

`10.	Ką šios eilutės sako apie okultizmą? Kun 20, 27; Įst 18, 9–14.`

Atsiskyrimas nuo okultizmo yra ištikimybės Dievui klausimas. 1 Met 10, 13–14 šis principas taikomas karaliaus Sauliaus atveju: „Taip Saulius mirė dėl savo neištikimybės. Jis buvo neištikimas Viešpačiui, nesilaikydamas Viešpaties įsakymo. Be to, jis prašė dvasių iššaukėjos patarimo. Kadangi jis neprašė Viešpaties patarimo, Viešpats jį užmušė ir perdavė karalystę Jesės sūnui Dovydui“.

`Pažvelkite į savo gyvenimą, į aplinkines įtakas. Kokiais subtiliais būdais esate veikiami okultizmo principų ir įvairių spiritizmo apraiškų? Ir net jei jūs negalite visiškai jų išvengti, ką galite padaryti, kad sumažintumėte jų įtaką jums ar jūsų šeimai?`