---
title:  Tolesniam tyrinėjimui
date:   22/01/2021
---

E. Vait, Didžioji kova, 2017, p. 477–486 

> <p></p>
> „Senovės žydų laikais buvo žmonių, kurie taip pat kaip šiandieniniai spiritistai tvirtino, kad jie bendrauja su mirusiaisiais. Bet tokias ‘artimųjų dvasias’ (taip vadinami ateiviai iš kito pasaulio) Biblija skelbia esant demonų dvasiomis. (plg. Sk 25, 1–3; Ps 106, 28; 1 Kor 10, 20; Apr 16, 14) Bet koks bendravimas su artimųjų dvasiomis buvo paskelbtas Dievui pasibjaurėjimu ir iškilmingai uždraustas. Buvo įspėta, kad pažeidėjų laukia mirties bausmė. (žr. Kun 19, 31; 20, 27) Netgi pats žodis burtai šiandien tariamas su panieka. Įvairūs pareiškimai, kad žmonės gali bendrauti su piktomis dvasiomis, laikomi tamsių viduramžių pasakomis. Spiritizmas, kurio šalininkų yra šimtai tūkstančių, netgi milijonai, prasiskverbęs į mokslinius sluoksnius, įsiveržęs į Bažnyčią, užkariavęs įstatymus leidžiančios valdžios ir netgi karalių rūmų palankumą, yra didžiulė apgavystė, tai tas pats atgaivintas, tik prisidengęs nauja kauke, dar senovėje pasmerktas ir uždraustas būrimas“ (E. Vait, Didžioji kova, 2017, p. 481).

**Klausimai aptarimui:** 

`1. Aptarkite spiritizmo klausimą filmuose, knygose, televizijoje ir populiariojoje kultūroje. Jei nieko negalima padaryti siekiant jį sustabdyti, kaip galime įspėti kitus dėl pavojų, kurie daugumai žmonių atrodo kaip nekenksmingi prasiblaškymai, tik tai? Kodėl tinkamas mirusiųjų būklės supratimas yra itin svarbus, kad būtume apsaugoti nuo šių apgaulių?`

`2. Perskaitykite Iz 8, 20. Perfrazuokite ją savais žodžiais. Tegul skirtingi žmonės klasėje garsiai perskaito turimus vertimus. Ką čia mums sako Viešpats?`

`3. Įsigilinkite į šią mintį, kaip mylėti Dievą ir Jo bijoti tuo pačiu metu. Kokiu būdu mūsų meilė kyla iš šios baimės? Galbūt mūsų baimė kyla iš mūsų meilės? Aptarkite.`

**Santrauka:**

Per Izaijo elgesį, jo šeimą ir jo žodžius Dievas užtvirtino įspėjimo ir vilties žinią – vienintelis saugus kelias yra pasitikėti, kad Dievas žino, ką daro. Jis ir myli, ir turi galią vesti, saugoti ir aprūpinti tuos, kurie Jam tai leidžia. Tiems, kurie gręžiasi į kitas galias, lieka tik niūrumas.