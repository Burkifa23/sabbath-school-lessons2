---
title: Numatyti padariniai 
date:   18/01/2021
---

`3. Perskaitykite  Iz 7, 17–25. Ką Viešpats sako, kas nutiks kraštui? Kodėl tokia baigtis neturėtų stebinti?`														

> <p></p>
> „Klydęs Izraelis buvo daug kartų raginamas grįžti pas Jehovą ir būti ištikimas. Pranašų raginimai buvo švelnūs; ir kai jie stovėjo tautos akivaizdoje, nuoširdžiai ragindami atgailauti ir keistis, jų žodžiai davė vaisių Dievo šlovei.“ (E. Vait, „Prophets and Kings“, p. 325)

Taigi Ahazui, ne tikėjimo žmogui, o bailiui, geroji žinia iš Dievo buvo ta, kad Sirija ir Izraelis bus sunaikinti. Bloga žinia buvo ta, kad Asirija, sąjungininkė ir „draugas“, kurį jis pasirinko pagalbai, taps daug pavojingesne prieše už Siriją ir Izraelį. Atmetus laisvai Dievo siūlytą išgelbėjimą, Ahazui buvo garantuotas pralaimėjimas. Jei Ahazas jau manė, kad jo pasaulis griūva, viskas bus tik blogiau!

„Geriau ieškoti užuovėjos pas Viešpatį, negu pasitikėti didžiūnais.“ (Ps 118, 9) Kaip Ahazas galėjo tikėti, kad Tiglat Pileseras III bus patenkintas užėmęs šalis šiaurėje, bet gerbs Judą? Asirų raštai, tokie kaip pačių Asirijos karalių metraščiai, liudija, kad jų valdžios troškimas buvo nepasotinamas.

`4. Perskaitykite 2 Kar 16, 10–18 ir 2 Met 28, 20–25. Kas nutiko Ahazui? Kokį dvasinį principą galime čia įžvelgti? Kodėl neturėtume stebėtis jo elgesiu?`														

2 Met 28, 20–23 galingai apibendrina tai, ką lėmė Ahazo kreipimasis į Asiriją, užuot pasitikėjus Viešpačiu.

`Mes iš prigimties esame linkę pasitikėti tuo, ką galime pamatyti, jausti, paragauti, paliesti – pasaulio dalykais. Tačiau, kaip žinome, pasaulio dalykai laikini. Perskaitykite 2 Kor 4, 18. Ką mums sako ši eilutė? Kaip galime pritaikyti jos žinią mūsų pačių gyvenimui? Ir kokį skirtumą mums tai nulems, jei tai padarysime?`