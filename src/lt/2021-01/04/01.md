---
title:  Sunkusis kelias
date:   16/01/2021
---

### Šios savaitės tyrinėjimui skaitykite
Iz 7, 14–16; Iz 7, 17–25; Iz 8, 1–10; Iz 8, 11–15; Iz 8, 16–22.

> <p>Įsimintina eilutė:</p>
> „Aš pasitikiu Viešpačiu, kuris slepia savo veidą nuo Jokūbo namų. Taip, aš Jo lauksiu!“ (Iz 8, 17)

Niujorko mieste, Harleme akla mergaitė buvo įstrigusi degančio pastato ketvirtame aukšte prie lango. Ugniagesiai nebeturėjo vilties. Jie negalėjo įtalpinti automobilio tarp pastatų ir negalėjo paraginti ją šokti į tinklą, kurio ji, be abejo, nematė.
„Galiausiai atvyko jos tėvas ir per garsiakalbį sušuko, kad apačioje yra tinklas ir kad paliepta ji privalo šokti. Mergaitė šoko iš ketvirto aukšto visiškai atsipalaidavusi ir nesusilaužė nė vieno kaulo, ji net nepasitempė raumenų. Kadangi ji visiškai pasitikėjo savo tėvu, išgirdusi tėvo balsą, ji padarė tai, kas, jos manymu, buvo geriausia.“ (Edited by Michael P. Green, 1500 Illustrations for Biblical Preaching, p. 135)

Dievas taip pat pateikė svarių įrodymų, kad Jis nori geriausio savo vaikams, tačiau jie atmetė pasiūlytą švelnųjį kelią; taigi Jis jiems prakalbo griausmu ir potvyniu.

Ko šiandien galime pasimokyti iš jų klaidų?