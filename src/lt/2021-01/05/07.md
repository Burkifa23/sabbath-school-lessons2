---
title:  Tolesniam tyrinėjimui
date:   29/01/2021
---

> <p></p>
> „Kiekvieno žemiškojo tėvo širdis rūpinasi savo sūnumi. Jis nerimaudamas žvelgia į savo mažo vaikelio veidą ir virpa nuo minties, kad jo gyvybei gali grėsti pavojus. Jis pasirengęs užstoti savo brangiausiąjį nuo šėtono galybės, apsaugoti jį nuo pagundų ir kovų. Tačiau daug sunkesnėms kovoms ir baisesniems pavojams Dievas atidavė savo vienatinį Sūnui, kad mūsų mažųjų gyvenimo kelias būtų saugus. Štai meilė. Stebėkis, o dangau! Būk apstulbinta, o žeme!“ (E. Vait, Su meile iš Dangaus, 2011, p. 37)

> <p></p>
> „Kristus buvo tas, kuris sutiko įvykdyti sąlygas, būtinas žmogaus išganymui. Jokio angelo, jokio žmogaus nepakako, kad būtų atliktas šis didelis darbas. Iškeltas turi būti tik Žmogaus Sūnus; nes tik begalinė prigimtis galėtų vykdyti atpirkimo procesą. Kristus sutiko susieti save su neištikimais ir nuodėmingais, apsivilkti žmogiška prigimtim, duoti savo kraują ir atnašauti savo sielą aukai už nuodėmę. Danguje buvo išmatuota žmogaus kaltė, įvertinta rūstybė dėl nuodėmės, ir vis dėlto Kristus paskelbė savo sprendimą, kad Jis prisiims atsakomybę įvykdyti sąlygas, kuriomis viltis taps pasiekiama puolusiai žmonijai.“ (E. Vait, „The Signs of the Times“, 1896 m., kovo 5 d.)

**Klausimai aptarimui:** 
 
`Izaijo 11 tyrinėjome, jog Viešpats pateikė abu Kristaus atėjimus vienu paveikslu. Tai gali bent šiek tiek paaiškinti, kodėl kai kurie žydai nepriėmė Kristaus Jo pirmojo atėjimo metu, nes jie tikėjosi, kad Jis atliks tai, kas įvyks tik per antrąjį atėjimą. Ką tai pasako apie svarbą tinkamai suprasti Kristaus atėjimo prigimtį? Kaip, pavyzdžiui, klaidingos su Jo antruoju atėjimu susijusios nuomonės gali paskatinti žmones priimti didžiąją paskutiniųjų laikų šėtono apgavystę? (žr. E. Vait, Didžioji kova, 39 skyrius.)`

**Santrauka:**
 
Izaijo, kurio vardas reiškia – „Viešpaties išganymas“, dienomis Dievas savo likučiui pažadėjo išgelbėjimą nuo priespaudos, kuri jį ištiko dėl tautinio atsimetimo. Ši vilties pranašystė galiausiai išsipildo Jėzuje, kurio vardas reiškia – „Viešpats yra išganymas“.