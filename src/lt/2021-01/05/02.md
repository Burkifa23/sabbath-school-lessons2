---
title: Galilėjos niūrumo pabaiga 
date:   24/01/2021
---

`1. Kodėl kai kuriuose vertimuose Iz 9, 1 prasideda Iz 8, 23, žodžiu tačiau (bet /nepaisant to), prieštaraujančiu ankstesniam žodžiui?`														

Iz 8, 21–22 aprašomos beviltiškos aplinkybės tų, kurie gręžiasi į okultizmą, o ne į gyvąjį Dievą: kur jie bežvelgtų, jie susikaupę žiūrės į žemę, bet čia bus vargas ir tamsybės, nes debesys nepraleidžia šviesos“ (Iz 8, 22). Ir priešingai, ateis laikas, kai gyvenusieji tamsumoje pamatys didžią šviesą; gyvenusiems nevilties šalyje užtekės šviesybė“ (Iz 9, 1). Galilėjos regiono žmonės čia išskirti kaip sulaukę ypatingos šviesos palaiminimo (Iz 9, 2). Tauta gausės ir džiaugsis, nes Dievas sutriuškino „jų prižiūrėtojo lazdą“ (Iz 9, 3).

Čia nusakomas Galilėjos ežero regionas, nes jis buvo viena iš pirmųjų užkariautų Izraelio teritorijų. Atsakydamas į Ahazo pagalbos prašymą, Tiglat Pileseras III užėmė Galilėjos ir Užjordanės Šiaurės Izraelio regionus, dalį žmonių paėmė į nelaisvę ir pavertė šias teritorijas Asirijos provincijomis (2 Kar 15, 29). Tad Izaijo žinia yra tokia, jog pirmieji, kurie bus užkariauti, bus pirmieji, kurie pamatys išgelbėjimą.

`2. Ką Dievas panaudojo, kad išgelbėtų savo tautą? Iz 9, 5–6.`

`3. Kada ir kaip išsipildė Iz 8, 23; 9, 1–4 pranašystės? Mt 4, 12–25.`

Neatsitiktinai ankstyvoji Jėzaus tarnystė prasidėjo Galilėjos regione, kur Jis suteikė vilties skelbdamas gerąją Dievo karalystės žinią ir išgydydamas žmones, įskaitant demonų apsėstuosius, iš okultizmo vergijos (Mt 4, 24).

Čia mes matome puikų pavyzdį, kaip Raštas panaudoja iš anksto nusakytus Senojo Testamento įvykius ir pritaiko juos Naujojo Testamento laikams. Viešpats pritaikė vienos eros simbolius kitos eros vaizdiniams, kaip, pavyzdžiu, Mato 24, kai Jėzus susiejo Jeruzalės sunaikinimą 70 m. po Kristaus ir pasaulio pabaigą.

`Jei kas nors jūsų paklaustų, nuo ko Jėzus jus išgelbėjo, ką jūs atsakytumėte? Kokį asmeninį liudijimą, susijusi su Kristaus galia jūsų gyvenime, galite pateikti?`