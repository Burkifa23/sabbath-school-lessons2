---
title: Kūdikis mums gimė 
date:   25/01/2021
---

Tai yra trečiasis ypatingas gimimas Izaijo knygoje, minint Emanuelio ir Maher Šalal Haš Bazo gimimus.

`4. Kuo ypatingas šiose eilutėse minimas kūdikis? Iz 9, 5–6.`

Atkreipkite dėmesį, kad šis Išvaduotojas turi keletą vardų / epitetų, kurie Jį įvairiai apibūdina. Senovės Artimuosiuose Rytuose karaliai ir dievybės turėjo kelis vardus, kad parodytų savo didybę.

Jis yra „Nuostabusis“, kaip ir Viešpaties Angelo iš dangaus jo tėvui nusakyto Samsono vardas – „nuostabus“ (Ts 13, 18; ta pati hebrajiška šaknis. liet. Biblijoje „slėpiningas“), paskui atnašos liepsna pakilusiam į dangų nuo Manoacho aukuro (Ts 13, 20), taip iš anksto išpranašaujant Jo auką po daugiau nei tūkstančio metų.

Jis įvardytas dangiškuoju („Galingasis Dievas“) ir amžinu Kūrėju („Amžinasis Tėvas“; žr. Lk 3, 38: „... Adomo, kuris buvo Dievo“).

Jis yra Dovydo dinastijos karalius; Jo taikos karalystė bus amžina.

`5. Atsižvelgiant į šias savybes, kas vienintelis galėtų būti šis kūdikis? žr. Lk 2, 8–14.`

Kai kurie mėgino tapatinti Jį su karaliumi Ezekijumi, tačiau aprašymas pranoksta bet kurį paprastą žmogų. Tinka tik vienas asmuo – Jėzus Kristus, dangaus Dievo Sūnus ir Kūrėjas (Jn 1, 1–3, 14; Kol 1, 15–17; Kol 2, 9; Hbr 1, 2), kuris gimė mums, kad mus išgelbėtų ir suteiktų ramybę. Jam suteikta visa valdžia danguje ir žemėje ir Jis visada yra su mumis (Mt 28, 18–20). Išlaikydamas savo dieviškumą, Jis taip pat visam laikui tapo žmogumi, visada galinčiu atjausti mūsų silpnybes (Hbr 4, 15). „Mums gimė kūdikis“... amžinai!

> <p></p>
> „Kristui atėjus į mūsų pasaulį, šėtonas buvo ant žemės ir priešinosi kiekvienam pažangos žingsniui Jo kelyje nuo ėdžių iki Golgotos. Šėtonas apkaltino Dievą reikalaujant angelų pasiaukojimo, neva Jam pačiam nežinant, ką tai reiškia, neva Jam pačiam nesiaukojant dėl kitų. Tai buvo šėtono kaltinimas Dievui danguje; po to, kai piktasis buvo išvarytas iš dangaus, jis nuolatos kaltino Viešpatį reikalaujant griežtos tarnystės, kurios Jis pats neatlieka. Kristus atėjo į pasaulį, kad paneigtų šiuos melagingus kaltinimus ir apreikštų Tėvą“ (E. Vait, „Selected Messages“, 1 t., p. 406).

`Ką ši ištraukta pasako mums apie Dievo charakterį?`