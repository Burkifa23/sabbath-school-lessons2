---
title: Šaknis ir šaka viename 
date:   27/01/2021
---

`8. Kas yra „atžala“, kuri išaugs iš „Jesės kelmo“ (Iz 11, 1)? Taip pat žiūrėkite Zch 3, 8; Zch 6, 12.`

Iz 11, 1 tęsiasi nukirsto medžio tema Iz 10, 33–34. Jesės kelmas atspindi mintį, kad Dovydo (Jesės sūnaus) dinastija praras savo galią (Dan 4, 10–17. 20–26). Bet akivaizdu, kad iš pasmerkto „kelmo“ išaugs „atžala“ / šaka; tai yra, valdovas, kilęs iš Dovydo.

`9. Kodėl naujasis valdovas iš Dovydo giminės dar vadinamas Jesės šaknimi (Iz 11, 10)? Kokia čia aiški prasmė? Apr 22, 16.`
 
Aprašymas tinka tik Jėzui Kristui, kuris yra „Dovydo atžala ir palikuonis“ (Apr 22, 16). Kristus kilo iš Dovydo (Lk 3, 23–31), kilusio iš Adomo, „kuris buvo Dievo“ (Lk 3, 38) ta prasme, kad Kristus jį sukūrė (žr. Jn 1, 1–3. 14). Taigi Kristus buvo ir Dovydo protėvis, ir jo palikuonis!

`10. Kaip naujasis valdovas iš Dovydo giminės panaikina blogąjį nuodėmės ir atsimetimo poveikį? Izaijo 11.`

Jis mąsto ir elgiasi darnoje su Viešpačiu, teisingai teisia, baudžia nedorėlius ir atneša ramybę. Kai Jis perims valdymą, Viešpats sugrąžins, atkurs ir suvienys ištikimą Izraelio ir Judo likutį (palyginkite Iz 10, 20–22). Bus stipri, vieninga monarchija, kaip karaliaus Dovydo, kuris nugalėjo filistinus ir kitas tautas, laikais. Tačiau Naujasis Valdovas bus didingesnis už Dovydą tuo, kad atkurs ramybę net pačios kūrinijos esmei – plėšrūnai nebebus mėsėdžiai ir taikiai sugyvens su savo buvusiu grobiu (Iz 11, 6–9).

`11.	Ar Izaijo 11 kalba tik apie pirmąjį Kristaus atėjimą, tik apie antrąjį, ar abu? Apžvelkite pranašystes ir pažymėkite, kurios eilutės kalba apie kurį atėjimą.`

Izaijo 11 abu Jėzaus atėjimai pateikiami kaip vienas paveikslas. Jie yra susieti, nes jie yra dvi visumos dalys, kaip abi plokštumos pusės. Išganymo planas, kurį reikia įvykdyti, reikalauja abiejų atėjimų: pirmojo, kuris jau įvyko; ir antrojo, kurio laukiame kaip visų krikščioniškų vilčių išsipildymo.
	
`Ką Kristus įvykdė per pirmąjį atėjimą, kas mums suteikia užtikrinimą dėl antrojo atėjimo? Koks pirmojo atėjimo tikslas, jei jo rezultatas nėra antrasis atėjimas?`