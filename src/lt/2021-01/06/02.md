---
title: Sunki lemtis tautoms 
date:   31/01/2021
---

Iz 13, 1 antraštė įvardija Izaiją kaip autorių (palyginkite Iz 1, 1; Iz 2, 1); atrodo, kad čia taip pat pradedamas naujas jo knygos skyrius. 13–23 skyriuose skelbiamas teismas įvairioms tautoms. Pažiūrėkime.

`1. Kodėl pranašystės prieš tautas prasideda Babilonu?`

Iz 10, 5–34 jau buvo paskelbtas teismas Asirijai, kėlusiai didžiausią pavojų Izaijo dienomis. Nors Iz 14, 24–27 trumpai pakartojamas Viešpaties planas sugriauti Asiriją, 13–23 skyriuose daugiausia kalbama apie kitas grėsmes, kurių didžiausia – Babilonas.

Dėl turtingo senovės kultūrinio, religinio ir politinio palikimo Babilonas vėliau tapo supervalstybe, užkariavusia ir ištrėmusia Judą. Bet žmogiškuoju Izaijo dienų požiūriu nebuvo lengva suprasti, ar Babilonas kels grėsmę Dievo tautai. Didžiąją Izaijo tarnystės dalį Asirija dominavo Babilone. Nuo 728 m. prieš Kristų, kai Tiglat Pileseras III užėmė Babiloną ir buvo paskelbtas Babilono karaliumi, o jo titulas buvo pulas (žr. 2 Kar 15, 19; 1 Met 5, 26), Asirijos karaliai kelis kartus atsikariavo Babiloną (710, 702, 689 ir 648 m. prieš Kristų). Vis dėlto Babilonas ilgainiui taps didžiausia supervalstybe regione, galia, kuri sunaikins Judą.

`Perskaitykite Izaijo 13. Atkreipkite dėmesį, kokia kieta čia kalba. Kodėl mylintis Dievas daro šiuos dalykus arba leidžia jiems įvykti? Be abejo, kentės ir kai kurie nekalti žmonės, ar ne (Iz 13, 16)? Kaip mes suprantame šį Dievo elgesį? Ką šios ir visos Rašto eilutės, kalbančios apie Dievo pyktį ir rūstybę nuodėmės ir pikto atžvilgiu, turėtų mums pasakyti apie žiaurią nuodėmės ir blogio prigimtį? Ar tai, kad meilės Dievas taip reaguotų, nėra pakankamas įrodymas, kokia pikta yra nuodėmė? Būtina atsiminti, kad šiuos perspėjimus per Izaiją sakė Jėzus, tas pats Jėzus, kuris atleido, išgydė, meldė ir liepė nusidėjėliams atgailauti. Kaip jūs suprantate šią mylinčio Dievo charakterio pusę? Taip pat paklauskite savęs, ar ši rūstybė iš tikrųjų negalėjo kilti iš Jo meilės? Jei taip, tuomet kaip? Arba pažvelkite į tai iš kitos pusės, iš Kryžiaus pusės, kada pats Jėzus, prisiėmęs pasaulio nuodėmes, kentėjo labiau nei bet kas kitas, net ir tie „nekaltieji“, kentėję dėl tautos nuodėmių. Kaip Kristaus kančia ant kryžiaus padeda atsakyti į šiuos sunkius klausimus?`