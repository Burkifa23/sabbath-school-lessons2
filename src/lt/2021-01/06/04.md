---
title: Kalno „karaliaus“ nuopuolis 
date:   02/02/2021
---

Reaguojant į Babilono griūtį (Iz 13), išlaisvinusią Dievo tautą (Iz 14, 1–3), Iz 14, 4–23 užrašyta pašaipa (taip pat žr. Mch 2, 4; Hab 2, 6) prieš Babilono karalių. Aišku, ji poetiška ir nelaikoma pažodine, nes joje nusakomi mirę karaliai, sveikinantys savo naują bendrininką mirusiųjų pasaulyje (Iz 14, 9–10), kur jo patalas yra lervos ir kirmėlės (Iz 14, 11). Tai tiesiog dramatiškas Viešpaties būdas pasakyti išdidžiam karaliui, kad jis žemai puls, kaip ir kiti prieš jį buvę išdidūs monarchai. Čia nekomentuojama mirusiųjų būklė!

`3. Kaip Iz 14, 12–14 gali būti taikomos Babilono karaliui?`

Babilono karaliai nestokojo savivertės (Dan 4; 5). Siekis prilygti Aukščiausiajam (Iz 14, 14) viršytų net labiausiai išpūstą ego. Karaliai teigė turintys tvirtus santykius su dievais, bet jie jiems pataikavo. Tai buvo dramatiškai demonstruojama kiekvienų Babilono Naujųjų metų penktąją iškilmės dieną, kurią karalius, prieš prisiartindamas prie Marduko statulos, reikalavo pašalinti savo karališkąją emblemą, kad jo karalystė galėtų būti sutvirtinta dar kartą. Mintis pašalinti net menką dievą būtų buvusi laikoma nesuvokiama ir savižudiška.

Kaip Izaijo 14, Ezechielio 28 dangui iššūkį metanti arogancija tapatinama su miesto valdovu. Čia aprašymas taip pat viršija žemiškojo monarcho apibūdinimą ir Dievas labiau nusitaiko į išpuikusią asmenybę Edene, pateptąjį, dengiantįjį arba saugantįjį, kerubą ant Dievo šventojo kalno, tobulą nuo pat jo sukūrimo dienos, kol buvo nustatyta jo kaltė, kurį Dievas išvarė ir kuris galų gale bus sunaikintas ugnimi (Ez 28, 12–18). Taikant juos žmogui, šie konkretūs simboliai netektų prasmės. Tačiau Apr 12, 7–9 pasakoja apie galingą būtybę, kuri buvo išmesta iš dangaus kartu su savo angelais: Šėtonas, „kuris suvedžiodavo visą pasaulį“ (Apr 12, 9), kuris Edene apgavo Ievą (Pr 3).

Šėtono vaizduotė išpuikusi: „tu tarei: ‘Aš dievas! Sėdžiu dievų soste toli jūros širdyje!’ Nors esi tik žmogus, o ne Dievas“ (Ez 28, 2). Jo mirtis įrodys, kad jis nėra dievas. Priešingai Kristui, šėtonas žus ugnies ežere (Apr 20, 10), ir niekada nebesuvedžios visatos.

`Palyginkite Iz 14, 13–14 ir Mt 11, 29; Jn 13, 5 ir Fil 2, 5–8. Ką šis kontrastas pasako apie Dievo charakterį, priešingai šėtono charakteriui? Ką šis kontrastas mums sako apie Viešpaties požiūrį į puikybę, aroganciją ir viršenybės troškimą?`