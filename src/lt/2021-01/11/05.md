---
title: Pasninko kova 
date:   10/03/2021
---

Dešimt dienų po rago pūtimo priminė Dievo tautai, kad Viešpats yra pripažintas jų Karaliumi tą pačią Permaldavimo dieną, kai jų nuolankumas per savęs išsižadėjimą patvirtina ištikimybę Jam kaip Karaliui, pranašui skelbiant tarsi rago pūtimu, kad jie maištauja prieš Jį (Iz 58, 1).

`7. Perskaitykite Iz 58, 6–12. Kokį elgesį Dievas iš tiesų laiko savęs išsižadėjimu? Galų gale, kas sunkiau, praleisti keletą valgių ar skirti savo laiką ir pinigus, kad pamaitintumėte benamius mieste? Koks principas turi būti matomas už šių poelgių? Kaip toks elgesys sudaro tikrą religiją?`
																	
Kiekvienas gali būti religingas; bet kas gali tinkamu metu laikytis religinių apeigų, net tinkamų apeigų, naudojant visas tinkamas formas. Bet Viešpats nori ne tik to. Pasižiūrėkite į Jėzaus gyvenimą. Kad ir kaip ištikimai Jis laikėsi savo laikmečio religinių apeigų, rašiusieji evangelijas daug daugiau dėmesio skyrė Jo gailestingumui, išgydymui, pamaitinimui ir atleidimui tiems, kuriems to reikėjo, o ne Jo ištikimybei apeigoms.

Viešpats ieško bažnyčios, žmonių, kurie skelbtų pasauliui tiesą. Bet kas labiau sudomins žmones tiesa, kokia ji yra Jėzuje – griežtu su mityba susijusių įsakų laikymusi ar noru padėti alkstančiam? Griežtu poilsiu sabatą ar troškimu skirti savo laiką ir jėgas padėti tiems, kuriems reikia pagalbos?

`8. Perskaitykite Mt 25, 40 ir Jok 1, 27. Kas čia mums sakoma?`
														
`Pasižiūrėkite į Izaijo 58 palaiminimus, kurių, pasak Dievo, sulauks siekiantieji tarnauti tiems, kuriems pasisekė mažiau. Kaip manote, ką Viešpats čia sako? Ar tai yra antgamtinio įsikišimo į mūsų gyvenimą pažadai, jei mes darysime paminėtus dalykus? O gal Jis kalba mums apie natūralų palaiminimą, kurio sulaukiame aukodamiesi vardan kitų, užuot buvę savanaudiški, godūs ir dėmesį sutelkiantys į save? Paaiškinkite savo atsakymą.`