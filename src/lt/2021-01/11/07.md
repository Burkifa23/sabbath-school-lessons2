---
title:  Tolesniam tyrinėjimui
date:   12/03/2021
---

> <p></p>
> „Niekas negali praktikuoti tikro dosnumo be savęs išsižadėjimo. Tik išsižadant savęs, paprastai ir itin taupiai gyvenant, įmanoma užbaigti Kristaus mums patikėtą darbą. Pasididžiavimas ir pasaulietiškos ambicijos privalo būti išmestos iš mūsų širdžių. Visuose mūsų darbuose turi pasireikšti Kristaus gyvenime atskleistas nesavanaudiškumas. Ant mūsų namų sienų, paveikslų, interjero turime perskaityti: ‘Parvesk į šiuos namus vargšus’. Ant mūsų drabužių turime matyti tarsi Dievo pirštu rašytą užrašą: ‘Aprenk nuogą’. Valgomajame kambaryje ant gausiai maistu apkrauto stalo mes turime įžvelgti užrašą: ‘Dalykis su alkstančiu savo duona’ (Iz 58, 7)“ (E. Vait, Gydymo tarnystė, p. 145).

**Klausimai aptarimui:** 

`1. Pažvelkite į Izaijo klausimą savo laikmečio žmonėms: „Kodėl mokate pinigus už tai, kas nėra duona, ir atiduodate uždarbį už tai, kas nepasotina? (Iz 55, 2) Paklauskite savęs, kaip, jei taip yra, darome tą patį, atiduodami uždarbį už tai, kas nepasotina? Kodėl itin lengva patekti į tuos pačius spąstus?`

`2. Jei savęs išsižadėjimas, socialinis gerumas ir sabata buvo svarbūs Permaldavimo dieną Izaijo laikmečiu, ar jie yra tokie pat svarbūs ir paskutiniąją Permaldavimo dieną (Dan 8, 14), kurios metu Dievo Jubiliejaus trimitas per Kristaus antrąjį atėjimą praneš apie aukščiausią laisvę (1 Kor 15, 52; plg. Kun 25, 9–10)? Paaiškinkite savo atsakymą.` 

`3. Klasėje pradėkite su sabatos laikymusi susijusią diskusiją. Jūsų manymu, ką Izaijas norėjo pasakyti, kad sabatą turėtume neužsiimti savais reikalais ir tuo pačiu metu tai vadinti žavesiu (Iz 58, 13)? Kaip mes galime padaryti ir viena, ir kita? Atsižvelkite į visą Izaijo 58 kontekstą.`

**Santrauka:** 

Izaijo 55 ir 58 pranašas ragina savo tautiečius išsižadėti savų minčių ir kelių bei sugrįžti pas Dievą, kurio idealas jų laimei viršija jų pačių idealą. Jis maloningai atleidžia ir tada reikalauja, kad tie, kuriems Jis atleido, taip pat būtų maloningi, neprieštaraujant Permaldavimo dienos ir sabatos dvasiai, nes Dievo atleidimas, jei jis tikrai priimamas, pakeičia širdį.