---
title:  Mylėti
date:   06/03/2021
---

### Šios savaitės tyrinėjimui skaitykite
Iz 55, 1–7; Iz 55, 6–13; Iz 58, 1–12; Iz 58, 13–14.

> <p>Įsimintina eilutė:</p>
> „Kai... duodi alkstančiam duonos ir palengvini varguolio gyvenimą, šviesa tau užtekės tamsoje, tamsa bus tau šviesi kaip dienovidis“ (Iz 58, 10).

Žydų kantorius (pamaldų vedėjas) ir jo žmona, kurie gyveno Linkolne, Nebraskoje, sulaukė grasinančių ir nepadorių telefono skambučių. Jie suprato, kad skambindavo amerikiečių neapykantos grupuotės „Ku Klaks Klano“ (Ku Klux Klan) lyderis. Žinodami jo tapatybę, jie galėjo kreiptis į policiją. Bet jie pasirinko radikalesnį kelią. Sužinoję, kad jis yra luošas, jie atėjo prie jo durų su vakariene! Jis buvo visiškai apstulbęs. Jo neapykantą ištirpdė jų meilė. Pora pradėjo jį lankyti, ir draugystė augo. Jis net galvojo tapti žydu!

„Štai pasninkas, kokio Aš noriu: nuimti neteisėtai uždėtus pančius, atrišti jungo valkčius, duoti laisvę pavergtiesiems, sulaužyti bet kokį jungą, dalytis su alkstančiu savo duona...“ (Iz 58, 6–7). Ironiška, tačiau pora iš Linkolno taip pasninkavo dalydamiesi vaišėmis su alkanu engėju ir taip išlaisvino jį iš savo paties nepagrįsto išankstinio nusistatymo!

Sužinokime daugiau apie šį svarbų dvasinį principą, kurį nusakė pranašas Izaijas.