---
title: Pasninko draugai 
date:   09/03/2021
---

Kas yra pasninkas Iz 58, 3?

Tai turi būti Permaldavimo dienos pasninkas, vienintelis Dievo įsakytas pasninkas (Kun 16, 29–31; Kun 23, 27–32). Tai patvirtina Iz 58, 3 lygiagretus posakis „darome atgailą“, laikantis Kunigų knygos terminologijos. Nuolankumas / kančios sau sukėlimas reiškia įvairias savęs išsižadėjimo formas, įskaitant pasninką (palyginkite Ps 35, 13; Dan 10, 2–3. 12).

Permaldavimo dienos kontekstas paaiškina Dievo įsakymą: „Teskardi tavo balsas kaip trimitas!“ (Iz 58, 1) Toks avino rago trimitas, vadinamas šofaru, turėjo būti pučiamas dešimt dienų iki Permaldavimo dienos (Kun 23, 24). Be to, kas penkiasdešimt metų Permaldavimo dieną rago pūtimu reikėjo skelbti jubiliejinių laisvės metų pradžią (Kun 25, 9–10; plg. Iz 27, 13).

`6. Perskaitykite Iz 58, 3–7. Dėl ko Viešpats jais skundėsi? Kuo buvo blogas jų „pasninkas“?`
														
Atrodo, žmonės tikėjosi, kad Viešpats pasveikins juos už jų „pamaldumą“. Aišku, kad jie viską darė atvirkščiai. Savęs išsižadėjimas Permaldavimo dieną turėjo išreikšti dėkingumą ir ištikimybę Jam tą dieną, kai vyriausiasis kunigas eidavo Dievo akivaizdon apvalyti šventyklos ir taip apvalyti juos nuo nuodėmių, už kurias jau buvo atleista (Kun 16; plg. su 4 skyriumi). Jų elgesys turėjo parodyti dėkingumą Dievui, kuris juos išgelbėjo teismo dieną, ne tam, kad sulauktų Dievo pritarimo dėl jų „pamaldumo“ ir „pasišventimo“. Galų gale Dievo šventyklą suteršė žmonių nuodėmės. Ji turėjo būti apvalyta krauju, kuris buvo pralietas dėl to, ką jie padarė.

`Viena esminių šių eilučių pamokų nurodo skirtumą tarp buvimo tik religingu ir tikro Kristaus sekėjo. Kokį ten matome skirtumą? Kaip mums asmeniškai gresia toks pat pavojus, kuris parodomas čia, neva mūsų religinės apeigos kažkaip parodo, kad mes iš tikrųjų sekame Viešpatį, kaip Jis prašo?`