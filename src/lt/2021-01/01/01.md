---
title:  Tapatybės krizė
date:   26/12/2020
---

### Šios savaitės tyrinėjimui skaitykite
Iz 1, 1–9; Iz 1, 10–17; Iz 1, 18; Iz 1, 19–31; Iz 5, 1–7.

> <p>Įsimintina eilutė:</p>
> „Eikite šen, ir drauge pasvarstykime. Esate paraudę nuo nuodėmių, bet Aš išbalinsiu jus kaip sniegą. Jūsų nuodėmės raudonos it kraujas, bet jos gali tapti baltos it vilna“ (Iz 1, 18). 

Pasiklydę užmaršties krašte. Važiuojant Airijoje palei užmiesčio gyvatvores galima atsitrenkti į kelią pastojusią namo grįžtančių karvių kaimenę. Net jei su jomis nėra piemenų, jos vis tiek eis į jų šeimininko tvartą. Jos žino, kur jų vieta ir kam jos priklauso.

Jei mažas berniukas parduotuvėje atsiskiria nuo mamos ir šaukia: „Aš neberandu savo mamos!“, galbūt jis tiksliai nežino, kur esąs ar kur yra jo mama, bet tarp parduotuvėje esančių mamų jis atpažins vienintelę savo mamą.

Liūdna, tačiau skirtingai nei net tos karvės (nekalbant apie pasiklydusį berniuką) žydai pamiršo, kad priklauso Viešpačiui, savo dangiškajam Viešpačiui, ir taip neteko tikrosios savo kaip Sandoros žmonių tapatybės. „Užauginau, išauklėjau vaikus, o jie sukilo prieš Mane! Jautis pažįsta savo savininką, ir asilas – savo šeimininko ėdžias; tik Izraelis nežino, Mano tauta nesupranta“ (Iz 1, 2–3).

Šią savaitę tyrinėsime Dievo darbą susigrąžinant savo tautą.