---
title: Sugedę ritualai 
date:   28/12/2020
---

`2. Perskaitykite Iz 1, 10. Kaip manote, kodėl jis naudojo Sodomos ir Gomoros simboliką? Kokią mintį Viešpats norėjo perteikti?` 
														
`3. Perskaitykite Iz 1, 11–15. Ką Viešpats sako žmonėms čia? Kodėl Viešpats atmetė Jo tautos teikiamą garbinimą?`
														
Tos pačios rankos, atnašavusios aukas ir keltos maldoje, buvo „kruvinos“; tai yra kaltos dėl smurto ir kitokios priespaudos (Iz 1, 15; Iz 58, 3–4). Netinkamai elgdamiesi su kitais Sandoros bendruomenės nariais, jie demonstravo panieką visų izraelitų Gynėjui. Nuodėmės prieš kitus žmones buvo nuodėmės prieš Viešpatį.

Žinoma, pats Dievas sumanė apeigų ir garbinimo sistemą (Kunigų 1–16) bei tam tinkama vieta paskyrė Jeruzalės šventyklą (1 Kar 8, 10–11). Bet apeigos buvo skirtos veikti Sandoros, kurią Dievas sudarė su šiais žmonėmis, kontekste. Dievo Sandora su Izraeliu leido Jam gyventi tarp jų šventykloje. Taigi ten atliekamos apeigos ir maldos buvo deramos tik tuo atveju, jei tai išreiškė ištikimybę Jam ir Jo Sandorai. Žmonės, kurie aukojo atnašas neatgailaudami dėl neteisaus elgesio kitų Sandoros bendruomenės narų atžvilgiu, vykdė ritualinį melą. Taigi jų aukos buvo ne tik kad negaliojančios – jos buvo nuodėmės! Jų apeiginis elgesys sakė, kad jie buvo ištikimi, tačiau kasdienis jų elgesys įrodė, kad jie sulaužė Sandorą.

`Perskaitykite Iz 1, 16–17. Ką Viešpats įsako savo tautai daryti? Kaip šios eilutės šiame kontekste sutampa su Jėzaus žodžiais Mt 23, 23–28? Kokią žinią šiandien galime rasti šiose eilutėse ir kontekste, kuriame jos pateiktos?`