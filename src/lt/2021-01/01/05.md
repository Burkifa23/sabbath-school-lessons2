---
title: Valgysite arba būsite suvalgyti – sunaikinti 
date:   30/12/2020
---

`6. Perskaitykite Iz 1, 19–31. Kokia čia pasirodo tema, kuri kartojasi visame Rašte?`
														
Atkreipkite dėmesį į Iz 1, 19–20 eilutėje pateiktą loginę struktūrą: jei tauta noriai paklus Dievui, jie valgys krašto gėrybes (Iz 1, 19). Jei ji atsisakys Jo atleidimo ir atkūrimo pasiūlymo ir maištaus prieš Jį, ji bus sudorota kalaviju (Iz 1, 20). Spręsti jai. Taigi šiose eilutėse yra sąlyginis palaiminimas ir prakeikimas.

Izaijo 1 pasikartoja Mozės žodžiai, užrašyti Įst 30, 19–20, kai buvo sudaryta Sandora su Izraelio tauta: „Šiandien šaukiu dangų ir žemę liudyti prieš tave: padėjau prieš tave gyvenimą ir mirtį, palaiminimus ir prakeikimus.“

`7. Perskaitykite šiuos Mozės žodžius. Atkreipkite dėmesį, kad nėra vidurio. Arba gyvenimas, arba mirtis, arba palaiminimai, ar prakeikimai. Jūsų manymu, kodėl mums tenka tik vienas iš dviejų pasirinkimų? Kodėl negali būti kažkokio kompromiso?`
														
Šie Mozės žodžiai apibendrina įspėjimus, palaiminimus ir prakeiksmus, kuriais užbaigiama Sandora Pakartoto Įstatymo 27–30 skyriuose (palyginkite Kunigų 26). Šie Sandoros elementai apima: 1) pasakojimą, ką Dievas padarė dėl jų, (2) sąlygas / nuostatus (įsakymus), kurių būtina laikytis, jog būtų išlaikyta Sandora, (3) nuoroda į liudytojus ir (4) palaiminimus bei prakeikimus, siekiant įspėti žmones, kas nutiks, jei jie sulaužys Sandoros sąlygas.

Mokslininkai nustatė, kad šie elementai išdėstomi ta pačia tvarka politinėse sutartyse, kuriose dalyvauja ne izraelitų tautos, pavyzdžiui, hetitai. Taigi, sudarydamas Sandorą su izraelitais, Dievas panaudojo jiems suprantamą formą, kad kuo stipriau įdiegtų abipusiai įpareigojančių santykių, kuriuos jie pasirinko, pobūdį ir padarinius. Galima Sandoros nauda buvo stulbinanti, tačiau, jei Izraelis nesilaikytų susitarimo, jiems būtų dar blogiau nei kada nors anksčiau.

`Kaip savo krikščioniškame gyvenime patyrėte palaiminimų ir prakeikimų principą, kaip išdėstyta aukščiau?`