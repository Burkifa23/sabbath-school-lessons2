---
title: Išankstinė viltis 
date:   24/02/2021
---

Tai, kad Izaijas tiksliai išpranašavo Kyrą vardu, trikdo netikinčiuosius, kad pranašai sulaukia iš Dievo ateities apreiškimo. Jie priima teoriją, kad kitas pranašas, „antrasis Izaijas“, gyvenęs Kyro laikais, parašė Izaijo 40–66. Taip Izaijo knyga „perpjaunama į dvi dalis“, toks pat likimas, tradiciškai manoma, ištiko patį pranašą (žr. Hbr 11, 37).

Tačiau nėra jokio istorinio liudijimo apie antrą „Izaiją“. Jei jis būtų, keista, kad Raštas jo nepamini, nes šio pranašo žinia yra be galo svarbi, o literatūrinis meniškumas – nuostabus. Net seniausiame Biblijos rankraštyje – Izaijo ritinyje iš Kumrano, nėra jokio perėjimo tarp Izaijo 39 ir 40, kuris atskleistų, kad tai kito autoriaus kūrinys.

Pagrindinė Izaijo žinia yra vienoda visoje jo knygoje – Pasikliovimas gyvuoju Dievu, įskaitant Jo Mesiją išvaduotoją, o ne kitomis jėgomis. Mokslininkai teisingai pabrėžia perėjimą nuo asirų laikotarpio Izaijo 1–39 iki Babilono laikotarpio 40 skyriuje ir vėlesniuose skyriuose. Bet mes pastebėjome, kad Izaijo 13–14 ir 39 jau numato Babilono nelaisvę. Tiesa, Izaijo 1–39 pabrėžiamas teismas, o Izaijo 40–66 pabrėžiama paguoda. Bet ankstesniuose skyriuose taip pat gausu dangaus paguodos ir patikinimo, o vėlesniuose skyriuose, kaip antai Iz 42, 18–25; Iz 43, 22–28 ir Iz 48, 1–11, kalbama apie Dievo teismą Judui dėl to, kad pastarasis Jį apleidimo. Tiesą sakant, Izaijo pranašystės, susijusios su būsima paguoda, kol kas reiškia tik kančią. 

Nors dėl tautos nuodėmių ji susidūrė su skaudžia nelaime, kai kurie nepasidavė nevilčiai. Jie laikėsi Dievo pažadų, užrašytų Kun 26, 40–45. Atidžiai perskaitykite šias eilutes. Įsivaizduokite save tų hebrajų vietoje, kurie liko gyvi po pralaimėjimo Babilonui. Kokią viltį galima rasti šiuose žodžiuose?
																
`Kokį dvasinį principą matote šiose Kunigų knygos eilutėse? Ką Viešpats čia sako Izraeliui? Kaip tas pats principas veikia mūsų pačių gyvenime?`