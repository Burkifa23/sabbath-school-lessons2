---
title: Dievas su mumis! 
date:   14/01/2021
---

Kaip ir Izaijo vaikų vardai (Šear Jašubas – „likutis grįš“ ir Maher Šalal Haš Bazas – „greitai [imk] grobį, skubėk plėšti“), Emanuelio vardas taip pat turi reikšmę. Tiesiogine prasme jis reiškia – „su mumis Dievas“. Tačiau visuotinai priimtame vertime „Dievas su mumis“ trūksta šio to svarbaus. Kaip ir kitų panašių hebrajiškų vardų atveju, kai nėra veiksmažodžio, pastarąjį reikia pateikti, nes hebrajų kalboje jis nėra išreikštas. Taigi Emanuelis turi būti verčiamas – „su mumis yra Dievas“ (palyginkite tuos pačius žodžius Iz 8, 10), kaip ir vardas „Jėzus“ (graikiškai ir sutrumpintai hebrajų kalba – Jehošua arba Jozuė) reiškia „Viešpats yra išganymas“, papildant žodeliu yra (palyginkite su Izaiju, reiškiančiu „Viešpaties išganymas“).

Tačiau Emanuelis nėra tik abstraktus apibūdinimas; tai yra dabar vykdomo pažado užtvirtinimas: „Dievas yra su mumis“!

`8.	Kuo svarbus pažadas, kad Dievas yra su mumis?`

Nėra didesnio užtikrinimo ir paguodos. Dievas nežada, kad Jo tauta nesusidurs su vargu ir skausmu, bet Jis žada su ja būti. Psalmistas sako: „Nors einu per tamsiausią slėnį, nebijau jokio pavojaus, nes Tu su manimi. Tavo Ganytojo lazda ir vėzdas apgins mane.“ (Ps 23, 4)

Dievas sako: „Kai brisi per gilius vandenis, Aš būsiu su tavimi, ir upėse tu nepaskęsi. Kai eisi per ugnį, nesudegsi, ir liepsnos tavęs nepraris“ (Iz 43, 2).

„Kur buvo Viešpats, kai babiloniečiai įmetė į ugnį tris Danieliaus draugus? Su jais (Dan 3, 23–25). O kur buvo Viešpats, kai Jokūbas vargo ir ėmėsi iki aušros? Jokūbo rankose, kuo arčiau jo (Pr 32, 24–30). Net kai Viešpats fiziškai nepasirodo žemėje, Jis kartu išgyvena savo žmonių patyrimus. Kur buvo Viešpats, kai minios pasmerkė Steponą? Stovėjo „Dievo dešinėje“ (Apd 7, 55). Bet kai Jėzus užžengė dangun, Jis „atsisėdo Didybės dešinėje aukštybėse“ (Hbr 1, 3). Kodėl Jis stovėjo, kai Steponas pateko į bėdą ir tuoj bus mirtinai užmėtytas akmenimis? Kaip sakė Morisas Vendenas (Morris Venden): „Jėzus nesiruošė tokią akimirką sėdėti!“ (Roy Gane, God’s Faulty Heroes (Hagerstown, Md.: Review and Herald Pub. Assn., 1996), p. 66).

`Nors mums pažadėta, kad „Dievas yra su mumis“, koks mums dėl to skirtumas, jei mus vis dar ištinka baisūs išbandymai ir kančios? Kuo gi mums naudingas žinojimas, kad Jis su mumis? Paaiškinkite savo atsakymą.`