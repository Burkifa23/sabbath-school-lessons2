---
title:  Tolesniam tyrinėjimui
date:   15/01/2021
---

> <p></p>
> „‘Jis vadinsis Emanuelis, ...Dievas su mumis’; ‘Pats Dievas... sušvito mūsų širdyse, kad pažintume Dievo šlovę, spindinčią Kristaus veide’. Per visą amžinybę Viešpats Jėzus Kristus buvo viena su Tėvu; Jis buvo ‘Dievo atvaizdas’, Jo didybės ir galybės atvaizdas, ‘Dievo šlovės atšvaitas’. Jis atėjo į mūsų pasaulį būtent tam, kad apreikštų šią šlovę. Į šią nuodėmės užtemdytą Žemę Jis atėjo atskleisti Dievo meilės šviesos – būti ‘Dievas su mumis’. Todėl apie Jį pranašauta: ‘Jis vadinsis Emanuelis.’“ (E. Vait, Su meile iš Dangaus, 2011, p. 13)

> <p></p>
> „Judui būtų pasisekę, jei Ahazas būtų priėmęs šią žinią kaip iš dangaus. Bet nusprendęs atsiremti į ranką iš kūno ir kraujo, jis siekė pagonių pagalbos. Apimtas nevilties, jis pasiuntė žodį Asirijos karaliui Tiglat Pileserui: ‘Aš tavo tarnas ir tavo sūnus. Ateik ir išgelbėk mane iš nagų Aramo karaliaus ir Izraelio karaliaus, kurie mane puola’ (2 Kar 16, 7). Prašymą lydėjo gausi dovana iš karaliaus iždo ir šventyklos sandėlio.“ (E. Vait, „Prophets and Kings“, p. 329)

**Klausimai aptarimui:**

`1. Ar dera prašyti Dievo ženklo, kai būtina priimti sprendimą? Kokie pavojai gali kilti darant kažką panašaus?`

`2. Gera sulaukti žmogiškos pagalbos, bet kaip suvokti jos ribas?`

`3. Levas Tolstojus draugui rašė, kad „žmogui supratus, jog mirtis yra visko pabaiga, tuomet nėra nieko blogiau už gyvenimą“. Kaip mūsų žinojimas, kad „Dievas yra su mumis“, yra atsakymas tokiam teiginiui?`

**Santrauka:**

Dievas privedė netikintį karalių Ahazą prie tokių aplinkybių, kai jis privalėjo priimti sunkų sprendimą – tikėti arba netikėti, toks klausimas. Nors Viešpats siūlė jam ženklą, kokį tik jo vaizduotė galėjo sugalvoti, jis atsisakė leisti Dievui parodyti priežastį, kodėl jis turėtų tikėti. Vietoj to, jis savo „draugu“ pasirinko Asirijos karalių.