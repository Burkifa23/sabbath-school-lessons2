---
title: Dar viena galimybė 
date:   12/01/2021
---

Ahazas nepasidavė Izaijo raginimui tikėti. Taigi Dievas gailestingai suteikė karaliui dar vieną galimybę, liepdamas jam paprašyti ženklo, kuris būtų „ar iš Šeolo gelmių, ar iš padangės aukštybių“ (Iz 7, 11). Čia yra vienas didžiausių raginimų žmogui tikėti. Dievas, skirtingai nei loterijos ar lažybos, nieko neapribojo smulkiu šriftu. Dievas net neapsiribojo pasiūlydamas pusę savo karalystės, kaip tai darydavo žmogiški valdovai, parodę savo dosnumo ribą (žr. Est 5, 6; 7, 2; Mk 6, 23). Jis buvo pasirengęs ir norėjo atiduoti visą dangų ir žemę už nedorą karalių, jei tik jis tikės! Kaip ženklo Ahazas galėjo prašyti aukso kalno ar tiek kareivių, kiek yra smilčių prie Viduržemio jūros.

`5.	Kodėl Ahazas sureagavo būtent taip (Iz 7, 12)?`

Iš pirmo žvilgsnio, Ahazo atsakymas atrodo pamaldus ir pagarbus. Jis nemėgins Dievo, kaip dykumoje prieš šimtmečius klajoję izraelitai (Iš 17, 2; Įst 6, 16). Tačiau skirtumas buvo tas, kad Dievas pakvietė karalių jį išbandyti (palyginkite Mal 3,10). Jei Jo nepaprastai dosni dovana būtų priimta, Jis būtų labai pagerbtas, o ne išbandyta Jo kantrybė. Bet Ahazas net nenorėjo leisti Dievui padėti jam tikėti. Jis užkirto kelią, užrakino savo širdies duris ir atsisakė tikėjimo.

`6.	Perskaitykite Iz 7, 13. Ką čia sako Izaijas?`

Izaijas atkreipė dėmesį, kad atsisakydamas išbandyti Dievą ir vengdamas išoriškai Jį varginti, Ahazas iš tikrųjų Jį vargino. Tačiau labiausiai nerimą kelianti šios eilutės pusė yra ta, kad čia Izaijas sako: „mano Dievą“, akivaizdus kontrastas Iz 7, 11, kada pranašas sakė karaliui prašyti Viešpaties ženklo: „savo Dievą“. Kai Ahazas atsisakė dangaus pasiūlymo, jis atmetė Viešpatį ir Jis jau nebebuvo jo Dievas. Viešpats jau buvo Izaijo, bet ne Ahazo Dievas.

`Ko ši dalis moko apie Dievo kantrybę ir norą mus visus išgelbėti? Ką ji taip pat pasako apie žmogaus širdies aklumą ir kietumą, jei ji ne visiškai pašvęsta Viešpačiui? Galų gale, net jei Dievas būtų parodęs Ahazui kokį nors pageidautą ženklą, ar manote, kad Ahazas tada būtų tikėjęs? Paaiškinkite savo atsakymą.`