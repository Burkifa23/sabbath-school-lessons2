---
title:  Kai jūsų pasaulis griūva
date:   09/01/2021
---

### Šios savaitės tyrinėjimui skaitykite
Iz 7, 1–9; Iz 7, 10–13; Iz 7, 14.

> <p>Įsimintina eilutė:</p>
> „Tik tvirtai tikėdami, tvirtai stovėsite!“ (Iz 7, 9)

Vieną sabatą po pamaldų Konė (Connie) ir Rojus (Roy) įsuko į savo kiemą. Priešais juos kieme praskrido bantamos višta. Kažkas buvo ne taip. Naminiai paukščiai turėtų būti saugūs aptvare, bet jie buvo ištrūkę. Netrukus išaiškėjo tragedija. Mažas kaimyno šuo taip pat ištrūko iš savo kiemo ir nulėkė prie tvenkinio su Deize (Daisy) nasruose. Deizė buvo graži dedeklė višta su pūkuotomis baltomis uodegos plunksnomis. Konė ją gelbėjo, bet buvo per vėlu. Jos brangus augintinis, kuriam buvo perkastas kaklas, greitai nugaišo Konės rankose. Ji atsisėdo kieme, laikydama negyvą paukštį, ir verkė.

Kitas augintinis buvo giliai sutrikęs. Atrodė, kad aukštas, baltas antinas, pamatęs Deizę laikančią Konę, nusprendė, jog ji ją papjovė. Taigi ateinančias kelias savaites, kai tik antinas pamatydavo Konę, jis ją užpuldavo ir skausmingai žnaibydavo stipriu snapu. Kartais sunku atskirti draugus nuo priešų.

Šią savaitę tyrinėsime apie Judo karalių, kuris taip pat susidūrė su šia bėda, ir pasistengsime suprasti, kodėl jis priėmė nevykusius sprendimus.