---
title: Visuotinis raginimas 
date:   16/03/2021
---

`4. Apie ką kalba Iz 60, 1–2? Kokį čia įžvelgiate principą, kuris pastebimas visame Rašte? Kokią viltį jis teikia?`
														
Iz 60, 1–2 mums pateikiamas paveikslas, kaip Dievas išgelbėja savo tautą po tremties, išreikštas vaizdais, kaip Dievas sukuria šviesą iš tamsos ir nurodo į galutinį išganymo įvykdymą per Kristų.

`5. Iz 60, 3, prie kieno šviesos ateis tautos ir karaliai?`

Hebrajų kalboje šis asmuo yra vienaskaitos moteriškos giminės (taip pat žr. Iz 60, 1–2). Tai turi būti „Sionas“, prilygintas moteriai, minimai ankstesnio skyriaus pabaigoje (Iz 59, 20). Taigi žemės tautos, gaubiamos tamsos, ateis į Sioną. Jas trauks Dievo šlovės šviesa virš jo (Iz 60, 2). „Sionas raginamas ateiti į jam priklausiančią šviesą, o tada stebėti ir reaguoti į tautas, joms buriantis prie tos pačios šviesos“ (J. Alec Motyer, The Prophecy of Isaiah: An Introduction and Commentary, 494 p.). Atkreipkite dėmesį, kad nors Sionas yra Jeruzalė, tačiau daugiau dėmesio skiriama tautai, o ne fizinei miesto vietai. 

Likusioje Izaijo 60 dalyje plėtojama 1–3 eilučių tema – pasaulio tautas traukia Jeruzalė, kuri yra palaiminta dėl šlovingo Dievo Artumo joje.

`5. Kuo ši pranašystė panaši į Dievo Sandoros pažadą Abraomui? Pr 12, 2–3. Ar jie nesako to paties?`
														
Dievas turėjo visuotinį tikslą, kai pasirinko Abraomą ir jo palikuonis – per Abraomą bus palaimintos visos žemės tautos (Pr 12, 3; Pr 18, 18; Pr 22, 18). Taigi Dievo Sandora su Abraomu buvo galutinai numatyta kaip Sandora su visa žmonija per Abraomą. Per jį ir jo palikuonis Dievas bus apreikštas pasauliui.

Izaijas stengėsi sugrąžinti savo tautą į jos senovinę visuotinę lemtį. Kaip gyvojo Dievo pasiuntiniai, ji buvo atsakinga ne tik už save, bet ir už pasaulį. Ji turėtų priimti svetimtaučius, ieškančius Dievo (taip pat žr. Iz 56, 3–8), nes Jo šventykla bus vadinama „Maldos Namais visoms tautoms“ (Iz 56, 7).

`Kaip šiame kontekste suprantate Septintosios dienos adventistų bažnyčios vaidmenį arba, konkrečiau, savo asmeninį vaidmenį šioje bažnyčioje?`