---
title: Mūsų Dievo atpildo diena 
date:   18/03/2021
---

`7. Atsižvelgiant į visas geras naujienas, kodėl Mesijas, kaip parašyta Izaijo 61, skelbia Dievo atpildą? Kada išsipildo ši pranašystė?`

Būdamas Nazarete, Jėzus, Mesijas, perskaitė Izaijo 61, kad skelbia „Viešpaties malonės“ metus (Iz 61, 2; Lk 4, 19). Tada Jis pasakė: „Šiandien išsipildė ką tik jūsų girdėti Rašto žodžiai“ (Lk 4, 21). Taigi Jis sąmoningai ir konkrečiai vengė skaityti kitus tos pačios eilutės žodžius: „mūsų Dievo atpildo dienos“ (Iz 61, 2). Kol Jo gerosios žinios, laisvės ir paguodos tarnystė pradėjo išlaisvinti belaisvius iš šėtono tironijos, atpildo diena dar nebuvo atėjusi. Mato 24 (plg. Mk 13; Lk 21) Jis savo mokiniams pasakė, kad Dievo teismas vyks ateityje.

Iš tikrųjų Izaijo 61 „Dievo atpildo“ diena yra „didinga ir baisi Viešpaties diena“ (Jl 3, 4; Mal 3, 23), kuri įvyks, kai Kristus sugrįš išlaisvinti planetos Žemės iš neteisybės, nugalėdamas savo priešus ir išlaisvindamas engiamą Jo tautos likutį (Apr 19; plg. Dan 2, 44–45). Taigi, nors Kristus paskelbė „Viešpaties malonės metų“ pradžią, jų kulminacija yra Jo antrasis atėjimas.

`8. Kaip suderinate mylinčio Dievo sampratą su Dievu, kuris taip pat žada atpildą? Ar šios idėjos nesuderinamos? O gal atpildą suprantate kaip Jo meilės apraišką? Jei taip, paaiškinkite?`

Nors Jėzus moko mus atsukti kitą skruostą (Mt 5, 39), kitur Jis aiškiai dėstė, kad teisingumas ir bausmė bus įvykdyti (Mt 8, 12). Nors Paulius moko mus „neatsilyginti blogu už bloga“ (1 Tes 5, 15), jis taip pat sakė, kad kai Viešpats „apsireikš iš dangaus liepsnojančioje ugnyje ir atmokės tiems, kurie nepažįsta Dievo“ (2 Tes 1, 8).

Skirtumas, be abejo, yra tas, kad Viešpats savo begaline išmintimi ir gailestingumu gali visiškai teisingai vykdyti teisingumą ir atpildą. Žmogaus teisingumas, žmogaus atpildas yra neatsiejamas nuo visų žmogiškų ydų, trūkumų ir nesuderinamumų. Dievo teisingumas, be abejo, bus įgyvendintas be visų šių apribojimų.

`Kurio iš šių atvejų labiau norėtumėte, kad atpildo sulauktų darantieji pikta? (1) asmens, kuris pakenkia tokiam žmogui, kurio jūs nemylite, ar (2) asmens, kuris pakenkia jūsų mylimam žmogui? Kaip tai mums padeda geriau suprasti ryšį tarp Dievo meilės mums ir atpildo perspėjimų?`