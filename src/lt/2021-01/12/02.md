---
title: Nuodėmės padariniai 
date:   14/03/2021
---

Iz 58, 3 žmonės klausė Dievo: „Kodėl mes pasninkaujame, o Tu nematai? Kodėl mes darome atgailą, o Tu nepastebi?“

Iz 59, 1, priešingai, išreiškia kitą teiginį, pavyzdžiui: „Viešpaties ranka nėra sutrumpėjusi, kad negalėtų gelbėti, nei Jo ausis apkurtusi, kad neišgirstų.“ Izaijas atsako, kad Dievas gali išgelbėti ir išgirsti (Iz 59, 1). Tačiau tai, kad Jis to nedaro, yra visai kitas klausimas.

`1. Perskaitykite Iz 59, 2. Kokia čia užrašyta žinia yra atsakymas Iz 59, 1?`
														
Dievas „nekreipia“ dėmesio į savo tautą ne todėl, kad to trokšta, bet todėl, kad „jūsų kaltės atskyrė jus nuo jūsų Dievo“ (Iz 59, 2). Čia yra vienas akivaizdžiausių Rašto teiginių, susijusių su nuodėmės poveikiu dangaus ir žmogaus santykiams. Likusioje Izaijo 59 dalyje išsamiai aptariama ši mintis, akivaizdžiai pasireiškianti per visą žmonijos istoriją – nuodėmė gali sugadinti mūsų ryšį su Viešpačiu ir taip nuvesti mus į amžiną pražūtį – ne todėl, kad nuodėmė atitolina Dievą nuo mūsų, bet todėl, kad ji atitolina mus nuo Dievo.

`2. Perskaitykite Pr 3, 8. Kaip šis pavyzdys atskleidžia ankstesnėje pastraipoje išreikštą principą?`
														
Nuodėmė pirmiausia yra Dievo atstūmimas, nusigręžimas nuo Jo. Nusidėjimo aktas iš tikrųjų priklauso tik nuo savęs paties ne tik todėl, kad tokiu poelgiu nusigręžiama nuo Dievo, bet ir dėl to, jog dėl tokio poelgio nusidėjėlis dar labiau nusigręžia nuo Viešpaties. Nuodėmė atskiria mus nuo Dievo ne todėl, kad Dievas neištiesia nusidėjėliui rankos (juk beveik visas Raštas yra ne kas kita, o pasakojimas, kaip Dievas siekia išgelbėti nusidėjėlius), bet todėl, kad nuodėmė verčia mus atmesti Jo dangišką pasiūlymą. Štai kodėl itin svarbu, kad mes netoleruotume jokios nuodėmės savo gyvenime.

`Kaip jūs patyrėte tikrovę, kad nuodėmė lemia atsiribojimą nuo Dievo? Koks, jūsų pačių patyrimu, yra vienintelis sprendimas šiai problemai?`