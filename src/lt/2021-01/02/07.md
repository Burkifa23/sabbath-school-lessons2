---
title:  Tolesniam tyrinėjimui
date:   08/01/2021
---

> <p></p>
> „Siaubingi papročiai taip išplito tarp visų klasių, kad keli likusieji ištikimi Dievui dažnai nusimindavo ir pasiduodavo nevilčiai. Atrodė, jog Dievo tikslas Izraeliui žlugs ir maištaujančią tautą ištiks toks pat likimas kaip Sodomą ir Gomorą. Esant tokioms aplinkybėms nestebina tai, kad paskutiniaisiais Uzijo karaliavimo metais, kai Izaijas buvo pašauktas nešti Judui Dievo įspėjimo ir priekaišto žinią, jis vengė šios atsakomybės. Jis puikiai suvokė, kad susidurs su atkakliu pasipriešinimu. Kai jis suprato, jog aplinkybės viršys jo jėgas ir pagalvojo apie žmonių, dėl kurių jis turės triūsti, užsispyrimą ir netikėjimą, jam užduotis atrodė beviltiška. Ar jis turėtų iš nevilties atsisakyti savo misijos ir netrukdyti Judui laikytis stabmeldystės? Ar Ninevės dievai turėjo valdyti kraštą, nepaisydami dangaus Dievo?“ (E. Vait, „Prophets and Kings“, p. 306).

**Klausimai aptarimui:** 

`1. Jei skeptikas ar ateistas ginčytųsi su jumis ir klaustų: „Kaip jūs galite įrodyti, kad jūsų Dievas viešpatauja?“, ką atsakytumėte?`

`2. Jei Dievas viešpatauja, kodėl kenčia nekalti žmonės? Ar Iz 1, 19–20 reiškia, kad dabartiniame gyvenime ištikimiems Dievui žmonėms turėtų nutikti tik geri dalykai, o maištininkams – tik blogi? Palyginkite su Job 1, 2; Psalme 37; 73. Ar galime suderinti mūsų supratimą, susijusį su Dievo charakteriu, su žmonėms nutinkančiu blogiu? Ar turime tai daryti?`

`3. Kodėl Izaijo 6 yra tiek daug sąsajų su Permaldavimo diena? Apsvarstykite tai, kad šią kasmetinę teismo dieną Dievas padarydavo savo tautą švarią, apvalydamas ištikimuosius nuo nuodėmių (Kun 16, 30) ir pašalindamas neištikimuosius (Kun 23, 29–30).`

**Santrauka:**

Neapibrėžtumo metu, kai akivaizdžiai matėsi skausmingas žmogiškojo vadovavimo silpnumas, Izaijui buvo suteiktas puikus aukščiausiojo visatos Vadovo regėjimas. Apstulbęs dėl netobulumo, bet išgrynintas ir įgalintas gailestingumo, Izaijas buvo pasirengęs eiti kaip Dievo pasiuntinys į priešišką pasaulį.