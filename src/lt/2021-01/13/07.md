---
title:  Tolesniam tyrinėjimui
date:   26/03/2021
---

E. Vait, Didžioji kova, 2017, p. 573–587.

> <p></p>
> „Į amžinybę nueinantys metai sukurs vis turtingesnius ir šlovingesnius santykius su Dievu ir Kristumi. Didėjant pažinimui, didės meilė, nuolankumas, pagarba ir laimė. Juo daugiau žmonės pažins Dievą, tuo labiau žavėsis Jo charakteriu. Kai Jėzus atvers jiems atpirkimo lobius ir nuostabius didžiosios kovos su šėtonu pasiekimus, atpirktųjų širdys virpės iš susijaudinimo. Nudžiugę ir susižavėję jie užgros savo auksinėmis arfomis. Ir tada miriadų miriadai ir tūkstančių tūkstančiai balsų įsilies į galingą šlovinimo chorą. ‘Visi kūriniai, esantys danguje, žemėje, po žeme ir jūroje, ir visa, kas juose, skelbė: Sėdinčiajam soste ir Avinėliui tebūnie gyrius, ir pagarba, ir šlovė, ir valdžia per amžių amžius!’ (Apr 5, 13) Didžioji kova baigėsi. Daugiau nebėra nuodėmės ir nusidėjėlių. Visata yra nesutepta. Visa neaprėpiama kūrinija pulsuoja vieningai ir džiaugsmingai. Nuo To, kuris visa sukūrė, į visas beribės erdvės sritis liejasi gyvybės, šviesos ir džiaugsmo srautas. Nuo mažiausio atomo iki didžiausio pasaulio, visi gyvi ir negyvi kūriniai savo tikruoju grožiu ir tobulu džiaugsmu skelbia, kad Dievas yra meilė“ (E. Vait, Didžioji kova, 2017, p. 586).

**Klausimai aptarimui:** 

`1. Kodėl amžinojo gyvenimo pažadas naujajame danguje ir naujojoje žemėje yra esminis mūsų krikščioniškam tikėjimui? Ko naudingas būtų mūsų tikėjimas be šio pažado?`

`2. Perskaitykite 2 Pt 3, 10–14. Kaip šios eilutės atspindi tą pačią mintį, užrašytą Izaijo 66?`

**Santrauka:** 

Izaijas pateikia stulbinančios apimties viziją. Dievas ne tik apvalys ir atkurs savo tikinčiųjų bendruomenę, bet ir išplės jos ribas, kad ji apimtų visas tautas. Galiausiai Jo bendruomenės atkūrimas lems planetos Žemės atkūrimą, kur Jo Artumas bus didžiausia Jo tautos paguoda.