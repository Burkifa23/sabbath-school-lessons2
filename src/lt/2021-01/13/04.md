---
title: Misionieriai ir garbinimo vadovai 
date:   23/03/2021
---

`6. Ką reiškia, kad išlikusieji pargabena žmones iš tautų, kaip atnašą Viešpačiui? Iz 66, 19–20.`

Dievas siunčia Jo naikinimą išgyvenusiuosius į žemės pakraščius pas žmones, kurie nieko nežino apie Dievą, ir „jie paskelbs tautoms Mano garbę“ (Iz 66, 19). Tai yra vienas aiškiausių Senojo Testamento teiginių, susijusių su misionieriška evangelizacijos tema. Kitaip tariant, žmonės ne tik turi būti patraukiami prie hebrajų tautos, bet ir dalis hebrajų vyks į kitas tautas ir mokys jas apie gyvąjį Dievą – pavyzdys, aiškiai apibrėžtas Naujajame Testamente. Nors nuo grįžimo iš tremties iki Kristaus laikų žydai vykdė misionierišką veiklą (Mt 23, 15), ankstyvieji krikščionys Evangeliją skelbė greitai ir masiškai (Kol 1, 23).

Kaip izraelitai nešdavo aukoti Viešpačiui Jo šventykloje javus, taip ir misionieriai atneš Jam auką. Bet jų auka bus iš visų tautų pargabenti broliai (Iz 66, 20). Kaip javų atnaša Dievui buvo neskerdžiama, Viešpačiui atgabenti atsivertėliai bus Jam aukojami kaip gyva auka (plg. Rom 12, 1). Kalbant apie tai, kad žmonės gali būti atnašaujami Dievui, atkreipkite dėmesį į daug ankstesnį levitų pašventimą kaip „atnašą nuo izraelitų, kad jie atliktų Viešpaties tarnybą“ (Sk 8, 11).

`7. Kuo reikšmingas šis Dievo pažadas: „kai kuriuos iš jų padarysiu kunigais ir levitais“ (Iz 66, 21)?`

„Juos“ 21 eilutėje nusako „jūsų brolius“ „iš visų tautų“ ankstesnėje eilutėje. Tai yra pagonys, iš kurių Dievas išsirinks garbinimo vadovus, kartu su kunigais bei levitais. Tai yra revoliucinis pokytis. Anksčiau Dievas leido kunigais tarnauti tik Aarono palikuonims, o jiems padėti galėjo tik kiti Levio giminės nariai. Pagonys negalėjo tiesiogine prasme tapti Aarono ar Levio palikuonimis, tačiau Dievas leido kai kuriems eiti šias pareigas, kurios anksčiau buvo uždraustos net daugumai žydų.

`Perskaitykite 1 Pt 2, 9–10. Kam Petras rašo? Ką jis sako? Kokią žinią jis turi kiekvienam iš mūsų, šventos tautos nariams šiandien? Ar mums sekasi geriau nei pirminei tautai (Iš 19, 6)?`