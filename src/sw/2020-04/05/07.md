---
title: 'Jifunze zaidi'
date: 30/10/2020
---

*Soma Ellen G. White, “Mwalimu aliyetumwa kutoka kwa Mungu,” katika Elimu ya Kweli, uk. 55—63. (Education, uk. 73—83).*

“Ndani ya mwalimu aliyetumwa na Mungu, kazi yote ya elimu ya kweli hupata chimbuko lake. Kuhusu kazi hii siku hizi, kama ilivyokuwa kwa kazi ile aliyoianzisha miaka elfu moja na mia nane iliyopita, Mwokozi anasema maneno haya —‘Mimi ni wa kwanza na wa mwisho, na aliye hai, nami nalikuwa nimekufa, na tazama, ni hai.”(Ufunuo 1:17, 18). ‘Mimi ni Alfa na Omega, Mwanzo na Mwisho.’ (Ufunuo 21:6). —Elimu ya Kweli, uk. 63 (Ellen G. White, Education, p. 83). 

“Katika uwepo wa Mwalimu huyo, kuwepo kwa fursa ya elimu ya kimbingu, ni upumbavu ulioje kutafuta elimu nje ya Mwalimu huyo —kujitafutia hekima nje ya Yeye aliye Hekima, kuwa wakweli huku mkimkataa Yeye aliye Kweli; kutafuta nuru nje ya Yeye aliye Nuru Halisi, na kutafuta maisha pasipo kumpokea aliye Uzima, na kukataa Chemchemi za maji ya uzima, wakijiandalia matanki yaliyotoboka, yasiyoweza kukusanya maji. “Tazama, bado anatualika: ‘Mtu akiona kiu, na aje kwangu anywe. Aniaminiye mimi, kama vile maandiko yalivyonena, mito ya maji yaliyo hai itatoka ndani yake. ’ ‘Maji yale nitakayompa yatakuwa ndani yake chemchemi ya maji, yakibubujikia uzima wa milele.’ Yohana 7:37, 38; 4:14.” 

“Kama maandalizi ya hali ya juu kabisa ya kazi yako, ninakuelekeza kwa maneno, uzima, na mbinu za Mfalme wa walimu. Nakusihi mchague Yeye. Hapa kuna kielelezo chako kikamilifu. Kitazame, kitafakari, mpaka Roho wa Mwalimu wa mbingu atawale moyo na maisha yako. 

“Tukiurudisha utukufu wa Bwana, kama vile katika kioo, tunabadilishwa, toka utukufu hadi utukufu” (2 Wakorintho 3:18). Hii ndiyo siri ya ushindi kwa wanafunzi wako. Kuakisi tabia ya Kristo.” —Elimu ya Kweli, uk. 227 (Education, p. 282).

**Masawali ya Kujadili**

`1. Ni sifa gani na hatua gani za kimaadili walimu na wanafunzi Wakristo wapaswazo kuzingatia endapo wanajali kujifunza kutokana na kufanyika mwili kwa Mwalimu huyu Kielelezo?`

`2. Wazazi na walimu Wakristo wana kiwango cha juu —kuakisi tabia ya Mungu kama ifunuliwavyo katika kufanyika mwili kwa Yesu? Tufanyeje tunapojikuta tumepungua mno tunapojilinganisha na kiwango hicho kikuu?`

`3. Katika darasa jadili swali lililoko mwishoni mwa somo la Alhamisi. Je kuzaliwa, maisha, na kifo cha Yesu hutufundisha nini kuhusu tabia ya Mungu? Kwa nini ukweli huo hutupatia faraja kuu, hasa nyakati za dhiki?`