---
title: 'Yesu Kama Mwalimu wa Walimu'
date: 24/10/2020
---

### Somo la Juma Hili
Ebr. 1:1—4; 2 Kor. 4:1—6; Yohana1:14, 18; 14:1—14; Wafilipi 2:1—11; 2 Kor. 5:16—21. 

> <p>Fungu la Kukariri</p>
> “Kwa kuwa Mungu, aliyesema, Nuru itang’aa toka gizani, ndiye aliyeng’aa mioyoni mwetu, atupe nuru ya elimu ya utukufu wa Mungu katika uso wa Yesu Kristo.” (2 Kor. 4:6). 

Billy Graham, anatoa kisa kuhusu alivyotembelea askari walioumia vitani katika hospitali ya jeshi akiambatana na Jenerali wao. Askari mmojawapo kijana alikuwa “ameumizwa vibaya mno kiasi kwamba alilala kifudifudi kwenye dude lililotengenezwa kwa turubai na chuma.” Daktari akamnong’oneza Graham, “Sidhani kama ataweza kutembea tena.” Askari huyo alitoa ombi la pekee kwa Jenerali: Bwana mkubwa,... nilipigana kwa ajili yako, ila kamwe sijawahi kuiona sura yako. Je waweza kuniruhusu niione sura yako?” Jenerali yule akashuka chini akaingia katika uvungu wa lile dude na kuongea na askari huyo. Graham alipotazama akaona chozi likidondoka toka kwa yule askari na kutua kwenye shavu la yule Jenerali. 

Wakati wa kuzaliwa kwa Yesu, jamii ya wanadamu ilikuwa imelala chini kutokana na kujeruhiwa vibaya ikibubujikwa na damu, ikihitaji njozi ya uponyaji ya Mungu. Ni kana kwamba jamii ya wanadamu ilikuwa ikilia: "Ee Mungu, je twaweza kuuona uso wako?” Kwa kumtuma Mwana wake katika sayari hii, Baba alimtuma Mwalimu wa walimu kwa utume maalumu: kuionesha jamii ya wanadamu uso wa Mungu. Tangu hapo tumekuwa na fursa ya pekee ya kutazama “nuru ya elimu ya utukufu wa Mungu katika uso wa Yesu Kristo. ” (2 Kor. 4:6). 

Kadiri tunavyomwona Mwalimu wa walimu akifunga safari kuja duniani, ni nini twaweza kujifunza kutoka kwake? 