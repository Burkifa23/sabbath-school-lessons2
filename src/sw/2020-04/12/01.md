---
title: 'Sabato: Kuishi na Kuakisi Tabia ya Mungu.'
date: 12/12/2020
---

### Somo la Juma Hili
Mwanzo 1, 2; Kutoka 16:14—29; Isaya 58:1—14; Mathayo 12:1—13; Luka 13:10—17. 

> <p>Fungu la Kukariri</p>
> “Akawaambia, ‘Sabato ilifanyika kwa ajili ya mwanadamu, si mwanadamu kwa ajili ya sabato. Basi Mwana wa Adamu ndiye Bwana wa sabato pia.” (Marko 2:27, 28). 

Jodie alikuwa Mwadventista pekee katika programu yake ya uzamili, na uamuzi wake wa kutohudhuria matukio ya burudani za kila Sabato zilifanya imani yake ijulikane. 

Siku moja, mmoja wa rafiki zake, Gayle, alimpigia simu. Mume wa Gayle angekuwa safarini kwa majuma sita, hivyo aliona ni busara kumwalika Jodie aje hapo nyumbani kila Ijumaa jioni kwa wiki hizo sita, maana alijua kuwa Ijumaa jioni hafanyi kazi yoyote, hata hivyo. 

Kwa Ijumaa nne mfululizo, walikula pamoja, kusikiliza nyimbo, kushiriki uzoefu wa ukristo, wakamrahia kujumuika kwao pamoja. Ijumaa ya tano, Gayle alimweleza Jodie kuwa alipokuwa mjini sokoni, alitulia na kutazama saa yake. Ghafla akashangilia Sabato iko mbioni kuingia. Alitambua kuwa katika Ijumaa nne zilizopita amepata badiliko maalumu maishani mwake kupitia urafiki wake na Jodie. Amekua kiroho, akajifunza zaidi kuhusu Mungu, imani yake ikaimarika. Sabato imekuwa fursa ya elimu na ukuaji kiroho. 

Inapendeza mno kuichukulia Sabato, siyo tu kama siku ya mapumziko, ila pia kama namna mojawapo ya kupata elimu. 
