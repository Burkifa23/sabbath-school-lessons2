---
title: 'Jifunze zaidi'
date: 02/10/2020
---

“Familia hiyo takatifu, hawakuwa tu watoto wapendwa walio chini ya uangalizi wa malezi ya Baba wa mbinguni bali pia walikuwa wanafunzi wenye kupokea maarifa kutoka kwa Muumba aliye chimbuko la maarifa yote. Walitembelewa na malaika, na wakajumuika pamoja na Muumba wao, pasipo pazia katikati yao. Walijawa afya itokanayo na mti wa uzima na akili zao zilikuwa na ufahamu pungufu kidogo tu ya malaika. Maajabu ya ulimwengu unaoonekana —hizo kazi za ajabu za Huyo mkamilifu wa maarifa(Ayubu 37:16) —ziliwapatia utele wa maarifa na furaha.... 

.... Kanuni na utendaji wa mazingira ya asili, ambazo zimekuwa somo kwa wanadamu kwa kipindi cha miaka elfu sita, zilifunuliwa akilini mwao na Yeye ambaye ni Mbunifu mkuu na Mruzuku wa vyote. Walijadili jani na ua na mti, wakidadisi na kujua siri ya uhai wake. Kwa kila mnyama hai, tangu nyangumi mkubwa aishiye baharini hadi mdudu mdogo aogeleaye kwenye miale ya jua, wote hao Adamu aliwajua vizuri. Alikuwa amempatia kila mmoja jina, na alijua mwenendo na silika ya kila mmoja katika Viumbe hao.....

....Utukufu wa Mungu katika nyota za angani, sayari nyingi katika mizunguko yake, "uwiano wa mawingu”, siri za utendaji wa sauti na nuru, mchana na usiku —hayo yote yaliunda mada walizojifunza wazazi wetu wa kwanza. Katika kila jani la msituni au kila jiwe la mlima, katika kila nyota angavu, katika dunia, hewani, na angani, jina la Mungu lilikuwa limeandikwa. Mpangilio mzuri na utendaji unaowiana wa uumbaji wa Mungu ulitangaza hekima yake kuu na uweza. Daima walikuwa wanavumbua mambo mapya yaliyojaza mioyo yao kwa pendo kuu lenye kuamsha ari yao ya kutoa sifa na shukurani kwa Mungu”.” —Ellen G. White, Patriachs and Prophets, pp 50, 51.

**Masawali ya Kujadili**

`1.Iwapo Mungu alikusudia shule/kazi ziwe fursa kwa wanadamu kujumuika pamoja naye na uumbaji wake, je kazi zetu leo zinaendana na kusudi hilo Ia awali la Mungu? Ni kwa jinsi gani twaweza kumjua Mungu vyema kupitia kazi zetu (za malipo, elimu, kujitolea, huduma, n.k)?`

`2.Tunapotafakari juu ya ulaghai wa Shetani pale Bustanini Edeni, ni rahisi kukatishwa tamaa na udhaifu wetu huu wa kibinadamu. Adamu na Hawa walijua kuwa Mungu alikuwa jirani yao, ila bado wakakubali ukweli nusu wa yule mwovu. Ni kwa jinsi gani sisi ambao tunaonekana kuwa mbali na Mungu, bado tunaweza kupata nguvu za kushinda majaribu kutoka kwake?`

`3. Jadili suala la mamlaka na umuhimu wa kutii mamlaka .Ni kitu gani hutokea pale ngazi za utawala zinapokiukwa? Ni kwa jinsi gani mamlaka yaweza kutumiwa vibaya, na twapaswa kuitikiaje hali hiyo inapojitokeza?`