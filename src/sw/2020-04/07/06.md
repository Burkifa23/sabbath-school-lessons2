---
title: 'Ibada ya Sanamu Katika Elimu'
date: 12/11/2020
---

Israeli ya zamani ilikuwa imezungukwa na watu wa kidini, watu waliojitoa kikamilifu kuabudu na kuiridhisha miungu yao kiasi cha kuweza kutoa kafara za watoto wao. Huko ni kujitoa, au sio? 

Hivyo, ibada, ibada ya kweli, ya Mungu wa kweli, ilikuwa sehemu muhimu ya kuwalinda Waebrania wasije wakanaswa na ibada ya sanamu na ibada potofu iliyoendeshwa na mataifa yaliyowazunguka. Licha ya maonyo hayo, bado walianguka katika utendaji wa ibada ya sanamu waliyokatazwa. Vipi sisi leo? Ni kwa jinsi gani ibada ya Mungu wa kweli, tukimsifu kwa makuu yote aliyotutendea, ni ya muhimu mno, hasa katika kukwepa hatari za ibada ya sanamu za kisasa? 

`Soma Marko 7:1—13. Ni kanuni gani tunayoipata hapa katika aya 7—9 ambayo twapaswa kuizingatia leo katika muktadha wa elimu ya Kikristo na tishio la mafundisho ya uongo, ili kumudu kuepuka kupokea mambo toka duniani ambayo yatakuwa na athari kwa uzoefu wetu wa imani?`

Mawazo mengi ya kisomi leo yamejengwa katika mtazamo wa kidunia kuwa kila kitu kinapimwa kwa kutumia sheria za asili tu. Masomo mbalimbali yafundishwayo shuleni leo yanafundishwa katika mtazamo huo, ikimaanisha kuwa kile kinachofundishwa ni kinzani na Maandiko. Tunaweza kujaribiwa kuabudu mawazo yaliyobuniwa kama dhana, yakatengenezewa nadharia na kuwekwa katika vitendo. 

Pia twaweza kuabudu mawazo mahiri ya wanafalsafa, wanasayansi, na wanahisabati waliobuni mawazo hayo. Tatizo ni kuwa mara nyingi mawazo hayo ni kinzani na Biblia ila kwa vile maoni hayo yanafundishwa na kuaminika kuwa kweli, watu huthubutu kuyaunganisha kwenye elimu ya kikristo. Ingawa, njia pekee inayoweza kufanywa kuhafifisha imani kwa kufanya maridhiano na dunia, tukipindisha na kupotosha maandiko ili kufanya Maandiko yaende kulingana na mawazo yetu ya kisasa. 

`Ni nini baadhi ya mawazo ya kisasa ambayo hupingana na Maandiko, na ni kwa jinsi gani sisi kama kanisa twaweza kujilinda tusipokee na kukumbatia mawazo hayo katika mfumo wetu wa elimu ya kikristo?`