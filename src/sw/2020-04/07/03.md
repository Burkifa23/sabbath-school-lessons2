---
title: 'Na Kuyatangaza kwa Watoto Wao'
date: 09/11/2020
---

Zaburi katika Agano la Kale hatimaye zilikuwa na jukumu muhimu katika maisha ya kidini ya Israeli ya zamani. Walizikariri zaburi, wakaziimba, wakiwa na vyombo vya muziki, wakati wa ibada, hasa ibada za hadhara, ambazo zama hizo za Agano la Kale, zilikuwa ndizo sehemu muhimu ya ibada. Israeli ilikuwa jamii ya watu, nao kama jamii waliabudu pamoja. 

Zaburi kimsingi ni mashairi, tungo zinazoimbika. Neno la Kiebrania liwakilishalo Zaburi, Tehillim, humaanisha “wimbo wa sifa.” Lakini tunapomwimbia Mungu sifa, na kufanya mengine yote tufanyayo, kwa hakika tunamwabudu Mungu. 

`Soma Zaburi 78:1—17. Ni nini ujumbe wa msingi hapa, na ni kwa jinsi gani hufaa kikamilifu katika mada hii ya elimu na ibada?`

Zaburi 78 inalo lengo maalum katika ujumbe wake. Katika aya ya 2, Asafu huelezea jinsi tunavyoweza kushiriki “mafumbo ya kale.” Neno “mafumbo” haimaanishi mambo ya hila ya giza, ila humaanisha yenye kufifia, au kukaribia kusahaulika sababu ya kuwa ya kale mno. Katika tafsiri zingine, neno “mafumbo” limetafsiriwa kama “kweli tamu za kale.” Hii humaanisha kuwa elimu ya Israeli ya kale ilihusisha pia kuwafundisha watoto visa kuhusu matendo makuu ya Mungu kwa taifa lake teule. 

`Tazama Zaburi 78:6—17. Ni mada gani mahsusi walizopaswa kuwafundisha watoto wao? Lengo la elimu hiyo lilikuwa nini?`

`Miongoni mwa malengo ya elimu kama yaonekanavyo katika aya hizo ni kwamba watoto wataweza kujifunza kumtumainia Mungu na kuzitunza Amri zake. Ni kwa jinsi gani aya kama vile Ufunuo 14:12 zinaakisi wazo hilo hilo kwetu leo? `