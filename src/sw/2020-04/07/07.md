---
title: 'JIFUNZE ZAIDl: '
date: 13/11/2020
---

“Moyo huwa mdanganyifu kuliko vitu vyote, una ugonjwa wa kufisha. Wanaodai kushika dini hawako tayari kujikagua endapo wanaishi katika imani, na inasikitisha kuwa wengi wameegemea kwenye tumaini bandia. Wengine hutegemea uzoefu wao wa miaka kadhaa iliyopita; ila wanapoletwa kwenye wasaa huu wa kujitathmini, ambapo wote wapaswa kutoa uzoefu wao wa ukuaji wa kiroho wa siku hiyo, hawana jambo la kusimulia. ....

.... Wanafikiri kwamba kukiri kwao ukweli kutawaokoa. Pale dhambi zile zinazomwudhi Mungu zitakapoachwa, Yesu ataingia kwako, ale pamoja nawe, nawe pamoja naye. Hatimaye utapokea nguvu ya ushindi toka kwa Yesu. nawe utakua kiroho, uweze kushangilia kwa ushindi mtakatifu kusema, ‘Lakini Mungu na ashukuriwe atupaye kushinda kwa Bwana wetu Yesu Kristo.’ (1 Kor 15:57). ....

.... Ingalimpendeza zaidi Mungu endapo hawa wafuasi wa Yesu walio vuguvugu wangekuwa kamwe hawajawahi kulikiri jina lake. Wanakuwa mzigo mzito kwa wale ambao wangekuwa wafuasi waaminifu wa Yesu. Wanakuwa kikwazo kwa wasioamini, na malaika waovu wanashangilia ushindi dhidi yao, na kuwabeza malaika wa Mungu kwa hila zao. Watu wa jinsi hiyo ni laana nyumbani na nje kwa jamii. ‘Watu hawa huniheshimu kwa midomo yao, ila mioyo yao iko mbali nami.’ (Mathayo 15:8).” —Ellen G. White, Spiritual Gifts, vol. 2, uk. 227.

**Masawali ya Kujadili**

`1. Katika Marko 7:1—13 tumejifunza kuwa ibada ya uongo kiini chake kikuu ni tatizo la moyo. Mungu hatakubali kupokea ibada yetu endapo tunamwabudu kwa midomo mitupu pasipo ibada hiyo kuchipuka ikitokea moyoni. Kwa nini injili na kisa cha kifo cha Yesu kwa niaba yetu ndio mvuto mkuu wenye kuifungua mioyo yetu impende Mungu kwa dhati?`

`2. Tafakari wazo la kumwabudu Mungu “katika roho na kweli.” Je yawezekana kutenda moja na kuacha jingine, au ibada inahitaji yote mawili? Iwapo ndivyo, kwa nini?`

`3. Naam, mioyo yetu yapasa kuwa sahihi ili kwa uhalisi ipate kumwabudu Mungu. Je hii humaanisha nini? Je inakupasa kusubiri hadi uwe kikamilifu umeunganishwa na Mungu, maisha yako yawe maadilifu, kabla ya kuanza kuabudu? Kwa upande mwingine, ni kwa jinsi gani ibada, naam, ibada ya kweli, husaidia kuleta moyo wako katika uhusiano sahihi na Mungu?`