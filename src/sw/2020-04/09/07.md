---
title: 'Jifunze zaidi'
date: 27/11/2020
---

“Kristo alikatisha tamaa tarajio la ukuu wa kidunia. Katika Hotuba yake ya mlimani alijaribu kufuta dhana potofu zilizowekwa na elimu bandia, na kuwapatia wasikilizaji wake mtazamo sahihi wa ufalme wake na wa tabia yake. Hata hivyo hakuwashambulia watu makosa yao ana kwa ana. Aliona taabu ya ulimwengu kwa sababu ya dhambi, hata hivyo hakuwafunulia kinagaubaga uovu wao ulivyokuwa wa kutisha. Aliwafundisha kitu bora cha thamani kuu kuliko wajuavyo. Pasipo kushambulia dhana yao potofu kuhusu ufalme wa Mungu, aliwaelezea masharti ya kuingia katika ufalme huo, akiwaacha wenyewe waamue na kutathmini ufalme huo ulivyo. Kweli alizofundisha ni muhimu kwetu leo kama ilivyokuwa kwa makutano waliomfuata zamani hizo. Sisi pia kama wao inatupasa kufundishwa kanuni za msingi za ufalme wa Mungu.” —Ellen G. White, The Desire of Ages, uk. 299.

**Masawali ya Kujadili**

`1. Robert Louis Stevenson alizaliwa huko Edinburgh, Scotland. mwaka 1850. Stevenson anasimulia ambavyo usiku mmoja, wakati yaya wake anamwandaa kulala, alisogea dirishani na kuona tukio lililomvutia sana. Alikuwa ni mwasha taa, akisogea toka taa moja ya gesi hadi nyingine na kuiwasha. Japo ni mtoto, alimwita yaya wake na kumwambia, “Tazama mtu yule. Anatoboa matundu katika giza!” Ni jukumu gani Mungu amekupatia ili kuleta nuru na upendo kwa jumuia yako? Iwapo huna hakika, waalike waumini kadhaa mjadili pamoja ni kwa jinsi gani mtaleta mguso katika jamii inayowazunguka.`

`2. Iwapo kanisa litafanya ubia na Mungu kuufikia ulimwengu, ni sharti tuzingatie maneno ya Yesu na huduma yake. Uhalisi wa muujiza wake wa ufanyikaji mwili —Mungu kuja kati yetu, kufanya maskani kati yetu, kupambana, kufurahi na kulia pamoja nasi —hutukumbusha kuwa tumeitwa ili kujali wale wanaotuzunguka. Je utatekelezaje hilo? Ni kwa jinsi gani utatumia vijana kanisani mwako kuweza kutekeleza jukumu hili?`

`3. Tafakari jukumu tulilo nalo sisi kama Waadventista wa Sabato la kuwafundisha wengine ukweli wa ajabu tuliopewa. Ni kwa jinsi gani kanisa mahalia laweza kushiriki kuzifundisha kweli hizi kwa wengine? Na wakati huo huo, ni kwa jinsi gani kanisa laweza kuwa mahali salama kujadili kweli hizo kwa wale wanaouliza kutaka kuzijua? Ni nini uwezalo kutenda kujenga mazingira ambapo maswali ya msingi kuhusu imani yetu yaweza kujadiliwa?`

`4. Katika darasa lako, jadili ubaguzi au chuki za kiutamaduni zilizoko katika jamii unakoishi. Ni kwa njia gani kanisa lako laweza kuinuka juu kuliko chuki hizo, hivyo kufuata mafundisho ya Maandiko?`