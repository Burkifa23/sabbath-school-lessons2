---
title: Familia
date: 03/10/2020
---

### Somo la Juma Hili
Mwanzo 3:1—15, 2 Kor. 4:6, Luka 1:26—38, Mathayo 1:18—24, Waefeso 4:15, 1 Yohana 3:18, Kumbukumbu la Torati 6.

> <p>Fungu la Kukariri</p>
> “Mwanangu, yasikilize mafundisho ya baba yako, Wala usiiache sheria ya mama yako.” (Mithali 1:8).

Kama wanadamu, daima tupo shuleni, tupo katika kujifunza. Naam, maisha yenyewe ni shule. Tangu zamani watu waaminifu katika Israeli walijali mno elimu ya vijana wao. Bwana alikuwa ameagiza kuwa tangia utoto wafundishwe wema na ukuu Wake, kama ulivyofunuliwa katika sheria yake, na kudhihirishwa katika historia ya Israeli. Nyimbo, sala, na masomo kutoka katika 

Maandiko yalipaswa kupandikizwa katika akili hizo changa....

.... Baba na mama wanapaswa kuelekeza watoto wao kuwa sheria ya Mungu ni ufunuo wa tabia Yake, na kwamba kadiri wanavyopokea kanuni za sheria Yake mioyoni mwao, sura ya Mungu inaumbika akilini na rohoni mwao. Mafundisho yao mengi yalikuwa yakifundishwa kwa kuzungumza; ila vijana walijifunza pia kusoma Maandiko ya Kiebrania; na magombo ya Agano la Kale yalikuwa wazi kwao kujifunza.” —Ellen G. White, The Desire of Ages, uk. 69. 

Kwa sehemu kubwa ya historia ya wanadamu, elimu ilifanyika zaidi nyumbani, hasa katika miaka ya awali. Je Biblia husemaje kuhusu elimu katika familia, na ni kanuni gani twaweza kujifunza hapo, licha ya historia za familia zetu zilivyo? 