---
title: 'Jifunze zaidi'
date: 09/10/2020
---

*Soma mada kuu ya “Mwalimu Msaidizi” toka kitabu cha “Elimu ya Kweli” kilichoandikwa na Ellen G. White. Mada hii ina vipengere vitatu: “Maandalizi,” sura ya 32, 222—227; “Ushirikiano,” sura ya 33, uk. 228—230; “Nidhamu,” sura ya 34, uk. 231—238.*

“Kwa akina baba na akina mama kumekabidhiwa jukumu la elimu ya mtoto kwa siku zake za awali na baadaye, na wazazi hao wanapaswa kufanya maandalizi ya kutosha kutekeleza jukumu hilo. Kabla ya kukubali jukumu la kufanyika baba au mama, wanaume na wanawake lazima wawe wajuzi wa kanuni za ukuaji wa mwili wa binadamu; pia yawapasa kujua kanuni za ukuaji wa kiakili na za malezi adilifu. ” —Ellen G.White, Education uk. 276 

“Jukumu la ushirikiano lapaswa kuanzia kwa baba na mama. katika maisha ya nyumbani. Katika malezi ya watoto wao wanalo jukumu la pamoja, na yapasa kuhakikisha daima wanalijali jukumu hilo kwa pamoja. Hebu wajisalimishe kwa Mungu, wakitafuta msaada wake kuwategemeza kila mmoja wao. Wazazi wanaotoa malezi haya wapaswa wasiwe wale wenye kumkosoa mwalimu. Wapaswa wawe wanajisikia kuwa mafanikio ya watoto wao na nidhamu shuleni, huhitaji kwa kadiri iwezekanavyo, kumheshimu na kumthamini mwalimu anayeshiriki nao jukumu la malezi ya mtoto wao." —Ellen G. White, Education, uk. 283.

**Masawali ya Kujadili**

`1. Iwe tunao watoto au la, wote tunapoishi nyumbani, huwa wapo watu tunaoishi pamoja na kushirikiana nao. Ni nini ulilojifunza katika somo la juma hili ambalo laweza kukusaidia kujumuika pamoja na wengine, au kuwashuhudia wengine, iwe ni mahali uishipo au kwingineko?`

`2. Tunachukulia elimu kwamba ni jambo jema. (Naam, nani kwa ujasiri aweza kusimama na kupinga elimu?) Lakini je hivi ndivyo ilivyo wakati wote? Ni kwa jinsi gani elimu yaweza kupotoshwa na kugeuzwa kuwa jambo baya? Ni nini twaweza kujifunza kutoka vielelezo hivyo hasi ambacho chaweza kutusaidia kuifanya elimu kuwa jambo jema?`

`3. Kama ilivyogusiwa katika somo la Jumatano, sote tumepewa karama takatifu ya uhuru wa uchaguzi. Muda si mrefu, wakati watoto watakapokuwa vijana wakubwa na hatimaye watu wazima, itawapasa kufanya maamuzi yao wenyewe kuhusu Mungu ambaye wamejifunza habari zake tangia wakiwa watoto. Ni kwa nini ni muhimu wazazi, na wote wenye kushuhudia na kufundisha wengine injili yawapasa daima kuzingatia uwepo wa uhuru wa uchaguzi?`