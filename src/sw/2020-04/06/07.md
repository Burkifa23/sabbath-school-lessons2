---
title: 'Jifunze zaidi'
date: 06/11/2020
---

*Soma Ellen G. White, “Kipimo cha Uanafunzi,” Hatua za Ushindi uk.26—30 (Steps to Christ, uk. 57—65).*

Ellen White anatuambia (pamoja na mambo mengine) kwamba tunapoitikia kwa dhati kwa Mwalimu wa walimu, “tunakuwa na shauku ya kuwa na sura yake, kupumua kwa uwezo wa Roho Wake, kuyafanya mapenzi Yake, na kumpendeza kwa mambo yote.” —Hatua za ushindi, uk, 27 (Steps to Christ, p. 58). 

Tunapokuwa washirika wa neema ya Kristo, “wajibu huwa jambo linalopendwa, na kujitolea huwa furaha.” —Hatua za Ushindi, uk. 27 (Steps to Christ, uk.59). 

Sasa katika Biblia, tazama Mathayo 5—7. Hapa ipo Hotuba ya Yesu Mlimani, muhtasari wa kile ambacho Mwalimu Yesu Kristo alitaka wanafunzi wake wajue, na ilani ya ufalme wake aliokuja kuuanzisha hapa duniani.

**Masawali ya Kujadili**

`1. Kama Mungu alivyomhoji Adamu na Hawa, na pia Yakobo, vivyo hivyo Yesu anatuhoji sisi. Hutuunganisha na shauku zetu kuu, na kutuduwaza (kama alivyofanya kwa Bartimayo) tujitathmini sisi ni nani na wapi tunakoenda. Kwa muktadha huo, tafakari jinsi tunavyofundisha Biblia kwa watoto wetu na kwa wengine. Ni nini tofauti baina ya ufundishaji hafifu wa Biblia na namna iletayo ushawishi na ari maishani mwa watu?`

`2. Je swali kuhusu hatua uliyofikia katika safari yako ya maisha ni suala lako binafsi, au yaweza kusaidia kujadili pamoja na watu unaowaamini? Ni kwa jinsi gani wazo la kanisa kama “Mwili wa Kristo” (1 Kor. 12:27) huashiria kuwa maongezi na wengine yaweza kuwa njia ya kupata kile Kristo atakacho ukijue?`

`3. Tulijifunza siku ya Alhamisi kuwa mara Bartimayo alipoweza kuona —mara alipokombolewa kutoka katika tatizo lake upofu wa kimwili (na kiroho) —alimfuata Yesu katika njia kwenda Yerusalemu. Katika njia hiyo, alisikiliza kila siku hekima kutoka kwa Mwalimu wa walimu. Sasa twaweza kufikiri kuwa alitaka “kuakisi sura na mfano wake, kupumua kwa uwezo wa Roho Wake, kuyafanya mapenzi yake.” (Hatua za Ushindi, uk.27) Kwa nini mtu afurahie kuishi kwa viwango vya juu kama Yesu alivyovitaja katika Hotuba ya Mlimani?`

`4. Tafakari swali mwishoni mwa somo la Alhamisi. Tunajifunzaje kupambanua kati ya mema na mabaya? Tunaainishaje kipi ni chema na kipi ni kiovu? Kwa nini ujuzi wa maarifa hayo kwa yenyewe hautoshi bali vile tunavyoenenda kama matokeo ya kuwa na maarifa hayo?`