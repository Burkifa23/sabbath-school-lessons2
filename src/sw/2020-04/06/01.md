---
title: 'Masomo zaidi toka kwa Mwalimu wa Walimu'
date: 31/10/2020
---

### Somo la Juma Hili
Mwanzo 3:1—11, Rum. 5:11—19, Mwanzo 28:10—17, Yohana 1:1—14, Mathayo 15:21—28, Marko 10:46—52.

> <p>Fungu la Kukariri</p>
> “Yesu akamwambia, Enenda zako, imani yako imekuponya. Mara akapata kuona; akamfuata njiani.” (Marko 10:52) 

Ni nani miongoni mwetu ambaye kamwe hajawahi kuaibika mno kwa jambo alilolitenda? Nani hajawahi kufanya mambo ambayo yanatuumiza tunapoyafikiria, na ambayo tunaogopa sana hata kufikiria jinsi itakavyokuwa yatakapojulikana kwa wengine? Upo uwezekano mkubwa, sote tulishawahi kuwa kwenye mazingira hayo, au sio? 

Fikiria jinsi ilivyokuwa kwa Adamu na Hawa baada ya kula tunda walilokatazwa. Au pale Yakobo alipomlaghai baba yake akautwaa uzaliwa wa kwanza na kisha kukimbia hasira kali za ndugu yake. Je usiku huo alilalaje? Tafakari kuhusu mwanamke yule “aliyefumaniwa akizini?” (Yohana 8:4). Daudi alishawahi kukumbwa na tatizo hilo, na Zaburi 32 ni toba yake kwa kile alichotenda. 

Naam, hii ndiyo sababu injili ni ya wote na kifo cha Yesu msalabani ni kwa ajili ya wanadamu wote. Licha ya tofauti zetu, jambo moja hutuunganisha: hali yetu ya dhambi. Hivyo, elimu ya kweli ya Kikristo sharti ituelekeze kwa ufumbuzi pekee wa hali yetu ya dhambi. Juma hili tutaangalia jawabu letu pekee, Mwalimu wetu Kielelezo. 
