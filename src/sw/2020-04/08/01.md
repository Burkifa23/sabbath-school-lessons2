---
title: 'Elimu na Ukombozi'
date: 14/11/2020
---

### Somo la Juma Hili
Mwanzo 1:26, 27; Isaya 11:1—9; 2 Tim. 3:14—17; 1 Falme 4:29—34; Yohana 14:17; I Kor. 2:1—16.

> <p>Fungu la Kukariri</p>
> “Kila andiko, lenye pumzi ya Mungu, lafaa kwa mafundisho, na kwa kuwaonya watu makosa yao, na kwa kuwaongoza, na kwa kuwaadibisha katika haki.” (2 Timotheo 3:16). 

Biblia huelezea kisa kirefu kuhusu Mungu na watu wake. Wakati mwingine huelezewa kama kisa cha upendo ulioenda kombo, yumkini kwa kitambo. Au chaweza kuonekana kama kisa cha baba na watoto wake waasi, ambao, hatimaye hurejea nyumbani. Ila kwa lengo la fundisho la juma hili, tutagundua katika kisa cha Biblia mada nyingine, nayo ni, ile ya mwalimu na wanafunzi wake. Wanadumu kuanguka mitihani yao, ila anafanya jitihada za kuwafundisha tena na tena, hadi mwishowe, baadhi wanaweza kulielewa somo. 

Kisa cha Biblia sio tofauti na visa vingine vya wanadamu tuvijuavyo vyema —ila tu kwa jambo moja. Kisa cha Mungu na watu wake kimehakikishiwa kuwa na mwisho mzuri, kufaulu kufikia lengo lililokusudiwa. Neema ya Mungu kwa watu wake huwathibitishia matokeo ya ushindi. Jukumu la mwanadamu katika uhusiano huo daima limeshindikana kueleweka, na baadhi wamedhani inahitajika kutaabika. Ila ukweli ni kwamba, kisa cha Biblia ni mwaliko kumjua Mungu na kufahamu mapenzi yake. Naam, kujifunza kumjua Mungu ni itikio letu kwa neema yake. Hatuwezi kujistahilisha neema hiyo, ila twaweza kujifunza, na elimu ya Kikristo ni nini kama siyo elimu ambayo kimsingi ni kujifunza juu ya neema hii ya Mungu? 
