---
title: 'Jifunze zaidi'
date: 20/11/2020
---

Agizo kuu la Injili (Mathayo 28:18—20) lilizindua vuguvugu kuu la kidini ulimwenguni mwote. Hapa mitume au wamishenari (maneno haya mawili yote humaanisha “waliotumwa") walitawanyika kwenda duniani mwote wakikusanya wanafunzi, wakawafanya wafuasi, wakawapatia mwito kumwamini Yesu, wakawabatiza, wakawafundisha yote Yesu aliyowaamuru. Picha ijitokezayo hapa ni ile ya waongofu Wakristo kutoka duniani kote, wakitoka tamaduni na lugha mbalimbali, wakitoka kwenye maji ya ubatizo ili kujiunga kwenye shule na kuanza elimu yao. Hili halishangazi, kwani bado wanayo mengi ya kujifunza. 

Sababu inayofanya Wakristo wawe daima wanajifunza siyo udadisi wa kiakili au shauku ya kupata maarifa, ila kwamba maisha ya ukristo na imani hupenya kwenye Nyanja zote za maisha yao ya siku kwa siku. Yapo mengi ya kujifunza. Kwa sababu hiyo, nyaraka za Agano Jipya zinayo mambo mawili: kumtangaza Yesu (kwa kjgiriki kerygma) na elimu kuhusu yote Wakristo watakiwayo kujifunza (kwa kigiriki didache). Mfano mzuri wa utangazaji habari za Yesu unaonekana katika 1 Wakorintho 2:2. ambapo elimu huanzia 1 Wakorintho 4 na kuendelea na kutoweka katika sehemu zilizosalia za waraka huo. 

*Ni mambo gani Wakristo wanapaswa kujifunza?*

Kazi, mapumziko, mambo ya kijamii, mahusiano ya jumuia, kanisa na ibada, uchumi, ufadhili, mahusiano na wenye mamlaka, ushauri, mifumo ya familia, mahusiano ya ndoa, malezi ya watoto, vyakula na mapishi yake, mavazi, uzee na maandalizi ya uzee mwema, katika maisha haya na maisha katika ulimwengu ujao. Kuwa Mkristo humaanisha kujifunza mambo hayo yote na hata zaidi. Kuyaelewa haitokei kwa bahati. Lazima ujifunze.

**Masawali ya Kujadili**

`1. Kazi ya elimu inao umuhimu gani katika utume wa kanisa?`

`2. Mjumbe wa Mungu, Ellen G. White, alimaanisha nini alipoandika “Mbingu ni shule?” —Elimu ya Kweli, uk. 241 (Education, p. 301)?`

`3. Soma 1Wakorintho 2:1—16. Tafakari kile Paulo anachotujulisha kuwa Mungu ametufunulia kupitia uvuvio. Tafakari msisitizo wake kuwa “hekima ya dunia hii na watawala wa dunia hii” watakoma. Iwapo ilisemwa hivyo kuhusiana na “hekima ya dunia“ ya zama hizo, je yaweza kusemwaje pia kuhusiana na “hekima ya dunia” ya zama hizi?`