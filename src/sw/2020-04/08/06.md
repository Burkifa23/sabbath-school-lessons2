---
title: 'Elimu katika Kanisa la Awali'
date: 19/11/2020
---

Moja ya kanuni muhimu ya elimu katika Maandiko hujitokeza pale Yesu, Mwalimu wa walimu, anapojiandaa kuwaacha wanafunzi wake. Wamekuwa pamoja naye kwa miaka mitatu na nusu, karibia muda sawa na ule tuutumiao kupata shahada ya chuo kikuu. Baada ya kuwa shuleni kwa kipindi hicho mtu huhitimu, na kumudu kuendesha maisha yake mwenyewe. 

Ila Yesu alijua vyema zaidi, hivyo aliwapatia wafuasi wake elimu endelevu kwa ufundishaji wa Roho Mtakatifu. Mahali pengine Mwalimu huyo anajulikana kama Mfariji or Advocate (kwa kiyunani, paracletos), ambaye atatolewa kwa wafuasi wa Yesu (Yohana14: 16, 17). Pia anajulikana kama “Roho wa kweli”. Katika juhudi za kutafuta na kuupata ukweli. Ingawa Roho Mtakatifu hajatajwa kama muelimishaji, kazi ya Roho kwa hakika ni uelimishaji hasa kuhusiana na utafutaji na upataji kweli 

`Soma 1 Wakorintho 2:1-16. Ni nini Paulo analolisema hapa ambalo ni muhimu mno katika suala la elimu?` 

Paulo anaanza kulikumbusha kanisa huko Korintho kwamba alipokuja kwa mara ya kwanza kwao hakuongea lolote jingine ila Yesu Kristo na kusulubishwa kwake (1 Kor. 2:2) —hakuongea hekima, ila alitangaza tu injili. Na hiyo haikuwa mwisho wa yote (1 Kor. 2:6), kwani hawa waongofu wapya watakapokua kiroho, mtume atarudi tena kuwafundisha “hekima ya Mungu, siri ya hekima iliyofichwa, ambayo Mungu aliiazimu tangu milele” (1 Kor. 2:7), hata mafumbo ya Mungu (1 Kor. 2:10). Yote hayo yatafundishwa katika uongozi wa Roho wa Mungu kadiri ashirikianavyo na roho ya anayejifunza. 

Somo hilo litakuwa la kina kiasi gani? Na ni elimu pana kiasi gani watakayoipata wale waongozwao na Roho? Sura hiyo huhitimika kwa nukuu kutoka kwa nabii Isaya: “Ni nani aliyemwongoza roho wa BWANA, na kumfundisha kwa kuwa mshauri wake?” (Isa. 40:13). Nabii akiongea kwa watu wa kawaida wa zama zake aweza kusema hakuna awezaye kufanya hivyo. Ila Paulo aliusahihisha mtazamo huo kwa kusema: “Tunaye Roho atokaye kwa Mungu, tupate kuyajua tuliyokirimiwa na Mungu, nasi twanena maneno tuliyofundishwa na Roho, tukiyafasiri mambo ya rohoni kwa maneno ya rohoni” (1 Kor. 2:10—13) ambayo yahitajika tuijue njia ya haki.