---
title: 'Musa na Manabii'
date: 17/11/2020
---

`Soma 2 Timotheo 3:14—17. Aya hizi hutufundisha nini kuhusu jukumu la Maandiko katika elimu ya Kikristo?`

Neno katika sehemu ya kwanza ya Biblia, Torati, wakati mwingine huitwa “Sheria,” kwa sehemu kwa vile zipo sheria nyingi ndani ya vitabu hivyo. Lakini neno “Torati” humaanisha “mafundisho” au “malezi.” Uelewa huu ni tofauti na vile wengi waelewavyo maana ya “sheria” katika Biblia. yaani kanuni na maagizo ambayo twapaswa kuyafuata kudumu katika neema za Mungu. Siyo hivyo; sheria imekusudiwa kuwa mwongozo wa kufundishia uhusuo vile uwezavyo kuishi kwa mafanikio na salama katika mahusiano ya Agano ambayo Mungu alikusudia hapo mwanzo alipotuumba. 

Sehemu mbili zinazofuata za Biblia ya Kiebrania, Manabii, hutoa taarifa vile watu wa Mungu walivyomudu kujifunza mwongozo huo wakaishi kwao (manabii wa awali au vitabu vya historia); na kile walichopaswa kuwa wamejifunza kutoka katika mwongozo huo (manabii wa baadaye). 

Sehemu iliyosalia ya Agano la Kale inahusu Uandishi wa kifasihi na kishairi, nayo imejaa mifano ya mafanikio na changamoto za walimu na wanafunzi katika uzoefu wao wa elimu. Mifano ya waliofanikiwa inapatikana katika vitabu vya Esta, Ruthu, Danieli, na Ayubu. Mifano ya walimu waliopitia changamoto za kushindwa ni marafiki wanne za Ayubu. Kitabu cha Zaburi ni nyimbo, na miongoni mwa hizo zipo tatu za kielimu: Zaburi 1, Zaburi 37, na Zaburi 73. 

Injili zimejaa masomo kwa ajili ya uelimishaji, hasa katika mifano ya Yesu. Nyingi za nyaraka za Paulo huanza kwa utangazaji madhubuti wa injili, ila huishia katika uelimishaji, na kanuni za maadili mema kwa Wakristo. Kitabu cha Ufunuo kimejaa mada za elimu. Kwa mfano, siri za ukombozi zimefunuliwa katika kitabu au gombo, ambalo hakuna awezaye kulifungua ila Mwana kondoo wa Mungu —Yesu, Mwalimu mkuu (Ufunuo 5:1—5). 

`Baadhi waweza kusema siyo mada zote za uelimishaji katika vitabu vya Musa zinahusu kipindi chetu. Hilo laweza kuwa sahihi. Kumbukumbu 17:14—20, hutoa maelekezo kuhusu namna ya kuchagua mtu katika ofisi ya kifalme. Naam, hatuchagui wafalme kanisani mwetu leo. Ni kwa vipi twaweza kutathmini kujua ni mada gani za kufundishia katika Biblia zafaa kwa wakati wetu? `