---
title: 'Katika Sura ya Mungu'
date: 15/11/2020
---

`Soma Mwanzo 1:26, 27 na Mwanzo 5:1, 3. Je aya hizi hutufundisha nini kuhusu vile ambavyo Mungu hapo awali alimuumba mwanadamu na kile ambacho hatimaye kilimkumba binadamu baada ya dhambi?`

Kirai “sura ya Mungu” kimewavuta sana wachambuzi wa Biblia kwa karne nyingi. Ni nini hii “sura” ambayo wanadamu wa kwanza waliumbwa kwayo? Kwa mfano, je ina maana Mungu aliangalia kwenye kioo na hivyo kumuumba mtu kwa sura yake? Au inamaanisha wanadamu wana mfano wa Mungu zaidi ya viumbe wengine wote waliopo duniani? Au huhusu kufanana kiroho na kiakili na upatanifu kati ya Muumba na wanadamu aliowaumba? Maandiko hayaelezei maana ya kina ya kirai hicho japo wanazuoni wametoa tafsiri mbalimbali ya kile wanachodhani ndicho kimaanishwacho hapo. Hata hivyo, twaona kuwa baada ya dhambi, sura hiyo imebadilika, sababu inayomfanya Ellen G. White aandike kuwa lengo la elimu ni kumrejeshea binadamu sura ya Muumba wake. (Education, pp. 14—16). 

`Je elimu humuduje kufikia lengo hilo makini?`

Kwanza tunahitajika kukumbuka kuwa Mungu alituumba tuweze kujenga uhusiano naye, kama vile wazazi wanavyofanya kwa watoto wao. Alituumba kwa sura yake, kama wazazi wa wanadamu watoto wao walivyo katika sura zao (Mwanzo 5:1), ili atukuze tukue kuwa watoto wake, washirika wa familia yake; apate kuwasiliana nasi na kuunda mahusiano ya kudumu nasi. 

Sura ya Mungu ni “sura iliyojengeka akilini” kuwezesha pande hizi mbili, mmoja wa kiungu, na mwingine wa kibinadamu, kuweza kuwa pamoja kukutana pamoja kiakili. Hili ndilo hasa linalotokea katika elimu, kwanza nyumbani kati ya wazazi na watoto, na hatimaye shuleni ambapo walimu huchukua jukumu la elimu. Ni hakika Mungu alikusudia zoezi la elimu tulijualo vyema leo, katika kututofautisha sisi na viumbe wengine, akatuumba sisi katika sura yake —Alifanya hivyo ili atufundishe na sisi tuweze kujifunza kwake, hadi pale sura yake (nia yake) itakapoakisiwa maishani mwetu.

`Kisa cha ukombozi ni kisa cha elimu tangu uumbaji hadi muujiza wa Neno kufanyika mwili, na tangu Neno kufanyika mwili hadi uumbaji upya. ‘Mbingu ni shule; uwanja wake wa utafiti ni ulimwengu, mwalimu wake ni Mungu” —Soma Elimu ya Kweli, uk 241 (au Ellen G. White, Education, uk. 301). Wazo hili hutupatiaje hamasa kuwajibika kikamilifu katika jukumu letu la elimu ya Kikristo nyumbani, kanisani, shuleni, chuoni, na maishani? `