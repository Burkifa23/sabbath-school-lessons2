---
title: 'Kazi na Malezi'
date: 07/12/2020
---

Utaalamu au kazi inahusika na “utendaji” wa maisha. Hata wale walio na kazi za kutamaniwa na wengi, huishia kwa njia fulani kufanya kazi ya mikono ya aina fulani, hata ikiwa inamaanisha kubonyeza/kuchapa tu vibao vya kompyuta. 

**Je! Maandiko yafuatayo yanatufundisha nini kuhusu kufanya kazi kwa “mikono” kama ishara?**

`Kumbukumbu la Torati 16:15` 

`Mhubiri 9:10` 

`Mithali 21:25` 

`Yeremia 1:16` 

Mungu ametupa “kazi za mikono “ ili tuweze kupata mafanikio na furaha (soma Mithali 10:4, 12:14). Katika saikolojia, “Ufanisi Binafsi“ —ni imani kuwa kila mtu akijituma kikamilifu anao uwezo ndani yake wa kutenda jambo fulani lenye tija maishani. “Ufanisi Binafsi” hauongezeki kwa kurudiarudia kauli, “Nadhani ninaweza! Nadhani ninaweza!” Ni kwa kufanya kitu halisi ndipo unaongeza “Ufanisi Binafsi.” 

Wakati ambapo “kazi za mikono “ ni mbaraka wa Mungu kwetu (angalia Zab. 90:17) na kutufanya tuweze kuishi maisha yenye maana, kusudio hasa la Mungu ni kwamba “kazi za mikono” yetu zipate kuwabariki wengine. Paulo anaandika kwamba lazima tufanye kazi, tukitenda shughuli yenye tija kwa mikono yetu, ili tuwe na kitu cha kushiriki na wengine. Kwa kweli Paulo aliishi kwa kanuni hiyo: 

“Ninyi wenyewe mnajua ya kuwa mikono yangu hii imetumika kwa mahitaji yangu na ya wale waliokuwa pamoja nami. Katika mambo yote nimewaonesha ya kuwa kwa kushika kazi hivi imewapasa kuwasaidia wanyonge, na kuyakumbuka maneno ya Bwana Yesu, jinsi alivyosema mwenyewe, Ni heri kutoa kuliko kupokea.” (Mdo. 20:34, 35). Ombi lile sahili la Nehemia linapaswa kuwa ombi letu: “Lakini sasa nitaitia mikono yangu nguvu.” (Neh. 6:9). 

`Mtazamo wako kuhusu kazi yako ni nini? Je, ni kwa njia gani unaweza kutumia kazi yako ili upate kuwa baraka zaidi kwa wengine?`