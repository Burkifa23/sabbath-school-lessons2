---
title: 'Kazi na Hali ya Kiroho'
date: 09/12/2020
---

“Tukiishi kwa Roho, na tuenende kwa Roho.” (Gal. 5:25). Kazi ya mtu na hali yake ya kiroho haviwezi kutenganishwa. Ukristo sio vazi ambalo linaweza kuvaliwa au kuvuliwa kadiri mtu anavyojisikia au kupita katika awamu tofauti za maisha. Badala yake, Ukristo huumba kiumbe kipya ambaye anajidhihirisha katika kila nyanja ya maisha, ikiwemo kazi. 

`Soma Wagalatia 5:22—26. Ni karama gani ambazo Paulo anazifafanua pia zinazokuelezea wewe pamoja na kazi yako?`

Kamusi ya Ufasiri wa Maneno ya Agano Jipya —The Expository Dictionary of New Testament Words inamwelezea mtu “wa kiroho” kama yule “anayeonesha matunda ya Roho kwa namna yake mwenyewe.” Kutokana na hili, tunaweza kuhitimisha kuwa kupitia uhusiano wetu na Kristo, sisi wanadamu tutatenda kama waumini katika nyanja zote za maisha yetu. Mgonjwa amelala katika hali ya kufa kwenye Hospitali ya Florida huku rafiki yake wa karibu anaendelea kukesha kando ya kitanda chake. Wauguzi wanaingia na kutoka katika chumba kile, wakishughulikia mahitaji ya mgonjwa yule. Akijitahidi kuendeleza mazungumzo, rafiki huyo anawauliza wauguzi wapi walipopata mafunzo yao. Wengi wanasema kwamba walielimishwa katika Chuo cha Hospitali ya Florida. 

Hii ilimvutia sana rafiki huyo. Baadaye alifanya ziara kadhaa katika Chuo cha Hospitali ya Florida ili kuona kikoje. Kwa nini? Kwa sababu alikuwa amewaambia watu kwamba wauguzi waliofundishwa kwenye chuo hiki walionekana kwake kila wakati wakimhudumia kwa huruma na upendo rafiki yake aliyekuwa katika hali ya kufa kuliko wale wauguzi ambao walifundishwa mahali pengine. Yaani, aliweza kuona tofauti kubwa kati yao na wengine kuhusu mtazamo wao kwa rafiki yake aliyekuwa hali ya kufa. 

Hivyo, aliuliza maswali mengi juu ya chuo hicho na dhamira yake, na mwishowe akaacha zawadi ya dola 100,000 ili kuelimisha wauguzi zaidi kama wale aliowaona wakiwa kazini. Ndio, hali ya kiroho ni njia ya maisha.

`Je! Unaoneshaje hali yako ya kiroho katika majukumu ya kila siku Ya maisha yako? Je! Unafikiria ni mvuto gani unatengeneza (kwa sababu, mwishoni, utaacha alama)? `