---
title: 'Mkristo na Kazi'
date: 05/12/2020
---

### Somo la Juma Hili
Mwanzo 3:19, Kumbukumbu la Torati 16:15, Kutoka 25:10—30:38, Wagalatia 5:22—26, Mhubiri 9:10, 1 Kor. 10:31. 

> <p>Fungu la Kukariri</p>
> “Basi, ndugu zangu wapendwa, mwimarike, msitikisike, mkazidi sana kutenda kazi ya Bwana sikuzote, kwa kuwa mwajua ya kwamba taabu yenu siyo bure katika Bwana.” (1 Wakorintho 15:58).

Kazi ni wazo la Mungu. Katika ulimwengu mkamilifu kabla ya dhambi, Mungu aliwapa Adamu na Hawa jukumu la kutunza bustani (Mwa. 2). Kama Muumbaji wao, ambaye kwa sura yake waliumbwa, walipaswa kutumika katika kazi ya ubunifu na huduma ya upendo. Yaani, hata katika ulimwengu usioanguka, ulimwengu usio na dhambi, kifo, na mateso, mwanadamu alipaswa kuwa kazini. 

Katika “wakati huu wa katikati” (baada ya ulimwengu mkamilifu na kabla ya ule ulioahidiwa), tunatakiwa kuona kazi kama moja ya baraka za Mungu. Miongoni mwa Wayahudi, kila mtoto alifundishwa stadi fulani ya ufundi. Kwa kweli, ilisemekana kwamba baba ambaye hakumfundisha mwanawe kazi ya ufundi angelea mkosaji. Wakat uo huo,Yesu, Mwana wa Mungu, alitumia miaka mingi akifanya mapenzi ya Baba yake kwa kufanya kazi kwa bidii kama fundi stadi,labda akiwapa watu wa Nazareti samani na zana za kilimo (Marko 6:3). Hii pia, ilikuwa sehemu ya mafunzo ya kumwandaa kwa ajili ya huduma iliyokuwa mbele. 

Mtume Paulo alikuwa akifanya kazi ya Bwana kwa hakika kama vile alivyofanya kazi pamoja na Akila na Prisila kwa mwaka na nusu kama mtengengzaji wa hema sawa na alivyotenda siku ya Sabato akijadili katika sinagogi (Matendo ya Mitume 18:1, 4; 2 Wathesalonike 3:8—12). Wiki hii tutaangalia suala zima la kazi na jukumu lake katika elimu ya Kikristo 