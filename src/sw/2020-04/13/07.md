---
title: 'Jifunze zaidi'
date: 25/12/2020
---

*Soma “Shule ya Baade,” —Elimu ya Kweli, uk. 241—248 (Education, p. 301—309); soma “Mwisho wa Pambano”, —Pambano Kuu. uk.375—385 (The Great Controversy, p.662—678).* 

“Simba, tunayemwogopa na kumhofia sana hapa, atalala na mwanakondoo, na kila kitu katika Dunia Mpya kitakuwa na amani na utulivu. Miti katika Dunia Mpya itanyooka kuelekea juu, pasipo upungufu wowote. Katika Dunia Mpya hakuna pepo za kutisha, wala mabadiliko ya nchi yenye athari. Hali ya hewa ni nzuri na yenye kuleta afya milele.” —Maisha Yangu Leo, Desemba 16 (My Life Today —p.354). “Yale yote ambayo ni mema katika makazi yetu ya duniani, yatukumbushe mto wa kioo na mashamba ya kijani, miti na chemchemi za uzima, jiji linalong’aa na waimbaji waliovaa mavazi meupe, wa nyumbani kwetu mbinguni, sehemu ambayo uzuri wake hakuna mchoraji anayeweza kuchora picha yake wala hakuna Iugha inayoweza kuelezea” 

—Maisha yangu Leo. Juni 20, uk. 173 (My Life Today, p.175; Ellen G. White, Heaven, pp.133). “Hebu ruhusu mawazo yako yajenge taswira ya makao ya waliokombolewa, na kukumbuka kwamba yatakuwa ya utukufu zaidi kuliko vile mawazo yako ya kina kabisa yawezavyo kufikiria.”—Hatua za Ushindi, uk. 41 (Steps to Christ, p. 87; Ellen G. White, Heaven, pp. 133, 134). 

“Hofu ya kuufanya urithi ujao kuwa katika mtazamo wa mali(vitu) zaidi umewafanya wengi kuutazama kwa namna ya kiroho ule ukweli ambao ndio hutufanya kuutazama kama nyumbani kwetu. Kristo aliwahakikishia wanafunzi wake kuwa alikwenda kuwaandalia makao katika nyumba ya Baba yake. Wale ambao wanayakubali mafundisho ya neno la Mungu hawatakosa kujua habari za makao ya mbinguni. Mambo ambayo ‘jicho halikuyaona, wala sikio halikuyasikia, wala hayakuingia katika moyo wa mwanadamu, mambo ambayo Mungu aliwaandalia wampendao.’ Lugha ya kibinadamu haitoshi kuelezea ujira wa wenye haki. Bali itafahamika tu kwa wale watakaoitazama. Hakuna akili ya kibinadamu iliyo na uwezo wa kuelewa utukufu wa Paradiso ya Mungu. —Ellen G. White, The Great Controversy, pp. 674, 675.

**Masawali ya Kujadili**

`1. Tafakari kauli ya Pascal, kuhusu watu wasiojali kuhusu kile umilele ulicho nacho. Kwa nini unafikiri watu wako namna hiyo? Kwa nini huu ni msimamo mbaya usiostahili kuwa nao?`

`2. Tafakari hasa juu ya sababu za tumaini la uzima wa milele kuwa muhimu kwa imani yetu. Pasipo tumaini hilo la uzima wa milele, kwa nini yote ni bure?`

`3. Tafakari vile mambo mengi yalivyo magumu kwetu kuweza kuyaelewa katika ulimwengu huu wa asili. Iwe ni biolojia, jiolojia, unajimu, fizikia, kemia, —katika kila fani mambo huonekana kuwa magumu kuliko watu walivyodhani hapo awali. Wanasayansi, kwa mfano, hawaongelei tena “viumbe hai sahili” kwa vile walikuta kuwa hao waliodhaniwa kuwa sahili, si rahisi kiasi hicho, hata hivyo. Kila utafiti mpya, kila uvumbuzi mpya, huzidi kuzua maswali mengi zaidi yanayohitaji majibu. Je hii hutusaidiaje kujua ni mambo mengi kiasi gani tutakuwa tukijifunza katika “shule ya baada ya maisha haya?”`