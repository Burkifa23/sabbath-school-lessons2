---
title: 'Maisha Mapya'
date: 21/12/2020
---

`“Naye atafuta kila chozi katika macho yao, wala mauti haitakuwapo tena; wala maombolezo, wala kilio, wala maumivu hayatakuwapo tena; kwa kuwa mambo ya kwanza yamekwisha kupita.” (Ufu. 21:4). Je hii hutuambia nini kuhusu maisha yetu mapya yatakavyokuwa tofauti, maisha ambapo hakuna kifo, huzuni wala maumivu?`

Mkristo alikuwa anaongea na rafiki juu ya tumaini la injili, ahadi ya uzima wa milele kupitia Yesu Kristo. Mtu huyo alipinga wazo hilo. “Uzima wa milele?” alisema huku akibeza. “Wazo potofu jinsi gani! Maisha yetu ya miaka 70 hadi 80 ni mabaya mno. Nani atapenda kuendeleza uzoefu huo wa mateso kwa miaka isiyoisha? Hiyo itakuwa sawa na kuzimu.” 

Mtu huyu anayo hoja yenye mantiki, isipokuwa shida ni kuwa hakuelewa kuwa ahadi ya uzima wa milele siyo maendeleo ya maisha haya. Naam, ni nani angependa hilo? Badala yake, kama isemavyo aya hapo juu, mambo ya kale yamekwishapita, na mambo yote yamekuwa mapya. 

**Aya zifuatazo huelezeaje maisha yetu yatakavyokuwa katika nchi mpya?**

`2 Pet.3:10—13` 

`Ufunuo 21:1—6`

`Swali la muhimu kwetu sasa ni hili: Ni kitu gani kinahitajika ili kuwa sehemu ya maisha haya mpya? Tunafikaje hapo? Ni kwa namna gani twaweza kuhakikisha kuwa tunakuwa sehemu ya maisha hayo? Ni mambo gani maishani mwetu, iwapo yapo, ambayo yaweza kuwa kikwazo kufanya tusiwe sehemu ya kile Mungu alichokiahidi kupitia Yesu? `