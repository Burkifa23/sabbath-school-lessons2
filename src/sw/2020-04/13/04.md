---
title: 'Ndipo Tutajua'
date: 22/12/2020
---

`“Mbingu ni shule; uwanja wake wa utafiti ni ulimwengu; mwalimu wake, Asiye na ukomo, Mungu. Tawi la shule hii lilianzishwa katika Edeni; na mpango wa wokovu utakapokamilika, elimu itatolewa tena katika shule ya Edeni.”` —Ellen G. White, Education, uk. 301. 

Iwapo wewe ni kama watu wengi, basi unayo maswali mengi —maswali kuhusu dhambi, mateso, ugonjwa, kifo, kuhusu kwa nini hilo limetokea, kwa nini lile likatokea, kwa nini matukio mengine yakatokea. 

Tunayo maswali kuhusu dunia yetu, na mafumbo yake. Pamoja na maendeleo makuu ya kisayansi yaliyofanyika kutusaidia kuielewa dunia tuishimo na ulimwengu wote kwa ujumla, bado yapo mengi tusiyomudu kuyaelewa. 

Tangu kiumbe mdogo sana hadi anga lililo Juu ya vichwa vyetu, tangu mwendo wa chembe ndogo mno hadi mwendo kasi wa masayari makubwa angani, tunakabiliwa na uhalisi ambao ni mkubwa mno na wa kina sana kuliko uwezo wa akili zetu kuelewa kwa sasa, hasa ukizingatia muda mfupi tulio nao hapa na sasa ili kujifunza maajabu hayo sisi wenyewe. 

Kwa upande mwingine, ukiwa na umilele wa kujifunza, basi upo uwezekano mkubwa wa kufumbuliwa yale yaliyo mafumbo magumu kwetu leo. 

**Aya zifuatazo hutuambia nini kuhusu kile tutakachojifunza mara baada ya kipindi hiki chote cha masumbufu ya dhambi, maumivu, na kifo kukoma?**

`1 Kor. 13:12` 

`1 Kor. 4:5` 

Tumeahidiwa kuwa tutawezeshwa kuelewa mambo ambayo, kwa sasa, ni fumbo kwetu. Ni furaha kuu iliyoje kwamba tutakapoweza kuona na kuelewa mambo ambayo kwa sasa ni magumu kwetu, tutashangilia kwa kumtukuza Mungu! Siri ya mafanikio kwetu ni kudumu katika imani, tukizitumainia ahadi za Mungu, tukiishi kwa nuru tuliyopewa, na kuvumilia hadi mwisho. Na habari njema ni kwamba “Nayaweza mambo yote katika Yeye anitiaye nguvu.” (Filipi. 4:13). 

`Ni maswali gani mazito hukulemea akilini mwako? Ni mambo gani leo huonekana kutoeleweka? Ni kwa jinsi gani kumtumaini kwako Mungu katika mambo unayoyaelewa hukusaidia kuelewa mambo yale ambayo kwa sasa, huyaelewi? `