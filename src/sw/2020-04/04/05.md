---
title: 'Msujudieni Mkombozi'
date: 21/10/2020
---

Kama fundisho la uumbaji lilivyo muhimu tena la msingi mno katika imani yetu, fundisho hilo haliko peke yake, hasa katika Agano Jipya. Huja daima likiwa limeambatana kwa namna isiyotenganika na fundisho la ukombozi. Na hii ni kwa vile katika ulimwengu wa dhambi na kifo, uumbaji kwa peke yake hautoshi. Tunaishi, na kupambana, na kuteseka, na kuugua, na hatimaye wajua nini hutokea? Tunakufa, na mwisho wetu kutotofautiana na ule wa mzoga wa mnyama ulioko kando ya njia. Je lipo lolote la matumaini hapo? 

Naam, ndiyo sababu katika mtazamo wetu wa kibiblia wa ulimwengu, fundisho la ukombozi ni la muhimu sana —na hiyo humaanisha kumruhusu Yesu Kristo na Yeye aliyesulubiwa na kufufuka awe ndiye kiini cha yote tunayoamini. 

`Soma Yohana 1:1—14. Aya hizi hutuambia Yesu ni nani na ni nini alilofanya kwa ajili yetu?`

Angalia kwenye ujumbe wa malaika wa kwanza: “Kisha nikaona malaika mwingine, akiruka katikati ya mbingu, mwenye Injili ya milele, awahubiri hao wakaao juu ya nchi, na kila taifa na kabila na lugha na jamaa, akasema kwa sauti kuu, Mcheni Mungu, na kumtukuza, kwa maana saa ya hukumu yake imekuja. Msujudieni yeye aliyezifanya mbingu na nchi na bahari na chemchemi za maji. ” (Ufunuo 14:6, 7). Zingatia kuwa “injili ya milele” imefungamanishwa kwa Mungu kama Muumba. Na tunapotambua kuwa Mungu aliyetuumba ndiye Mungu huyo huyo ambaye, alitwaa umbo la mwanadamu, na kubeba Mwilini mwake, adhabu ya dhambi yetu— hatuna jinsi ila kumtambua kwamba anastahili kuabudiwa. Kwani ni itikio gani jingine ungalifanya baada ya kutambua hakika vile Mungu wetu alivyo? 

Kwa jinsi hii, Kristo na ambaye Alisulubiwa anapaswa kuwa kiini cha yote tufundishayo, fundisho ambalo pia, kwa hakika, lapaswa kuhusisha Marejeo ya Yesu pia, kwani ujio wa kwanza wa Yesu haukamilishi lo lote jema kwetu usipokuwepo ujio wa pili wa Yesu. Mtu aweza kutoa hoja, kutoka katika Maandiko, kuwa ujio wa kwanza wa Yesu na ujio wake Wa pili ni sehemu mbili za tukio moja, lijulikanalo kama “mpango wa ukombozi.”

`Tafakari, wazo lililogusiwa katika Yohana 1, kwamba Yeye ambaye “vyote Vilivyoumbwa vilifanyika kwa huyo” (Yohana 1:3) ndiye huyo huyo ambaye alikufa msalabani kwa ajili yetu. Kwa nini ibada iwe ndiyo itikio la nguvu kiasilia? `