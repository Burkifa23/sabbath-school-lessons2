---
title: 'Jifunze zaidi'
date: 23/10/2020
---

“Lengo la kweli la elimu ni kurejesha sura ya Mungu ndani ya nafsi.” —Ellen G. White, Patriarchs and Prophets, uk. 595. Tukiwa na wazo hili akilini, twaweza kuona kwa nini mtazamo wa kibiblia wa ulimwengu ni muhimu katika elimu ya Kiadventista. Hata hivyo, kama tulivyoona hapo nyuma, elimu kwa yenyewe yawezekana iwe siyo njema. Watu waweza kuelimishwa, hadi elimu ya juu kabisa, katika mawazo na mitazamo yenye kupingana na kanuni za Biblia. Hii ndiyo sababu, kama Waadventista wa Sabato, mfumo wetu wa elimu sharti ujengwe katika mtazamo wa Kikristo wa ulimwengu. 

Hii inamaanisha kuwa fani zote za elimu, sayansi, historia, maadili, utamaduni, na kadhalika, zifundishwe kwa mwelekeo huo, kinyume na mtazamo kinzani au wenye kupuuzia Biblia. Kama ilivyosemwa hapo awali na sasa yastahili kurudiwa, hakuna mtazamo huria (usio na upande), uhai wote, uhalisi wote, unatazamwa kwa jicho la mhusika kulingana na mtazamo wake wa ulimwengu, bila kujali iwapo mtazamo huo unakubalika kiakili na kiutendaji. Hivyo ni muhimu mtazamo wa kibiblia uwe ndio msingi wa elimu yote ya Kiadventista. 

**Masawali ya Kujadili**

`1. Ni vielelezo gani waweza kufikiria kutoka katika historia ambapo mfumo mzima wa elimu ulikuwa angamivu? Taja baadhi ya sehemu hizi, ni nini wanafunzi walifundishwa, na ni nini twaweza kujifunza kwao? Ni kwa jinsi gani twaweza kulinda mfumo wetu wa elimu dhidi ya mivuto hiyo yenye uangamivu?`

`2. Juma hili somo letu limeangazia mambo ya msingi katika mtazamo wa kibiblia wa ulimwengu: kuwepo kwa Mungu, uumbaji, Biblia, mpango wa ukombozi, na sheria ya Mungu. Ni mambo gani mengine muhimu yapaswa kuhusishwa katika mtazamo huu wa kibiblia wa ulimwengu?`

`3.  Mwanafalsafa wa karne ya kumi na nane aliwahi kuandika: “Ewe dhamiri! Ewe dhamiri! Ewe hisia ya kimbingu, wewe uliye kiongozi wa wajinga na walio kifungoni, japo ni viumbe huru vyenye akili —ewe mwamuzi usiyekosea wa mema na mabaya, ufanyaye mtu afanane na Mungu.” Mtazamo huo uko sahihi kwa mambo yapi na umekosea kwa yapi?`

`4. Tazama kwa mara nyingine kauli hii ya Ellen G. White: “Lengo halisi la elimu ya kweli ni kurejesha sura ya Mungu ndani ya nafsi.” Je hii humaanishi nini? Ni kwa jinsi gani hii huonesha ulazima wa elimu ya Kiadventista kuwa tofauti mno na mtazamo Wa dunia kuhusu elimu?`