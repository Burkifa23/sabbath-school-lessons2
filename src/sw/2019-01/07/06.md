---
title:  Mashahidi Wawili
date:  14/02/2019
---

`Soma Ufunuo 11:3–6. Ni kwa jinsi gani ambapo mashahidi wawili hao wanamwakisi Zerubabeli na Yoshua katika majukumu yao ya kifalme na kikuhani?Angalia Zek. 4:2, 3, 11–14.`

Wazo la mashahidi mawili hutokana na mfumo wa sheria ya Kiyahudi, ambayo hudai angalau mashahidi mawili ili kuthibitisha kitu fulani kuwa sahihi (Yohana 8:17). Mashahidi wawili hawa huwakilisha Biblia; lakini pia wanaweza kuwakilisha watu wa Mungu kadiri wanavyoishuhudia Biblia. Wawili hawa hawawezi kutenganishwa, kwa sababu watu wa Mungu wanaitwa ili kuitangaza Biblia ulimwenguni.

Mashahidi wanaoneshwa wakiwasilisha unabii ilhali wamevikwa magunia katika kipindi cha kinabii cha miaka 1,260 (538–1798 B.K.). Hii huturejesha katika Ufunuo 10:11, ambapo Yohana aliambiwa kwamba anapaswa kutoa unabii. Hii huonesha kwamba wito huu wa kutoa unabii hulenga kanisa, linalopaswa kuendelea kutangaza kweli ya Mungu kwa ulimwengu. Magunia ni vazi la maombolezo (Mwa. 37:34); hudokeza juu ya wakati mgumu ambapo lazima watu wa Mungu waende huku “wakitoa unabii tena.”

`Soma Ufunuo 11:7–13. Kwa maneno yako, eleza kilichowatokea mashahidi mawili mwisho wa siku 1,260 za kinabii.`

Mnyama anayewaua mashahidi wawili huibuka kutoka katika makazi hasa ya Shetani. Uuaji huu wa mashahidi huhusika kihistoria kwenye shambulio la wakana-Mungu dhidi ya Biblia na dini kukomeshwa katika matukio yanayohusiana na Mapinduzi ya Ufaransa. Mfumo huu pinzani kwa dini ulikuwa na upotovu wa kimaadili wa Sodoma, ushupavu wa kikafiri wa Misri, na uasi wa Yerusalemu. Kilichompata Yesu Yerusalemu sasa huikabili Biblia kupitia mfumo huu wa upinga-dini. Kufufuka kwa mashahidi huelekeza katika uamsho mkuu wa shauku juu ya Biblia baada ya Mapinduzi ya Ufaransa, uliosababisha katika uanzishwaji wa vyama vya Biblia na harakati nyingi za kimishenari kwa kusudi la kueneza Biblia.

Mara tu kabla ya wakati wa mwisho, ulimwengu utashuhudia mahubiri ulimwengu mzima juu ya Biblia kuliko ilivyokuwa wakati wowote uliopita katika historia. Mahubiri haya yatakuwa na matokeo ya utamu na uchungu, kwa vile yatachochea upinzani ukihimizwa na shughuli za kishetani zikitenda miujiza ili kuushawishi ulimwengu uingie katika vita vya mwisho dhidi ya mashihidi waaminifu wa Mungu (angalia Ufu. 16:13–16).