---
title:  Tarumbeta Saba
date:  09/02/2019
---

### Soma Kwa Ajili ya Somo la Juma Hili
Ufu. 8:1–13; Hes. 10:8–10; Eze. 10:2; Ufu. 10:1–11; Dan. 12:6, 7; Ufu. 11:1–13; Walawi 16.

> <p>Fungu la Kukariri</p>
> “Isipokuwa katika siku za sauti ya malaika wa saba atakapokuwa tayari kupiga baragumu; hapo ndipo siri ya Mungu itakapotimizwa, kama alivyowahubiri watumishi wake hao manabii”(Ufunuo 10:7).

Katika tukio la muhuri wa tano, tuliona kwamba kilio cha watu wa Mungu waliodhulumiwa huakisi kilio cha waaminifu wa vizazi vyote. Hawa walioneshwa kama roho zilizo juu ya madhabahu wakimlilia Mungu kwa ajili ya haki na kuthibitishwa, wakisema: “Ee Mola, Mtakatifu, Mwenye kweli, hata lini (Ufu. 6:10). Sauti kutoka mbinguni iliwahimiza kungoja, kwa sababu siku ilikuwa ikija ambapo Mungu angewahukumu wale waliowadhuru. Ufunuo 6:15–17 humdhihirisha Yesu akirejea duniani hapa na kuleta hukumu juu ya wale waliowatendea uovu wafuasi Wake waaminifu.

Tukio la muhuri wa tano huwakilisha uzoefu wa watu wa Mungu watesekao katika kipindi chote cha historia, kuanzia wakati wa Habili hadi wakati ambapo hatimaye Mungu atahukumu na kupatiliza “damu ya watumwa wake” (Ufu. 19:2). Lazima watu wa Mungu watesekao waendelee kuwa thabiti na kuamini kwamba Mungu anasikia maombi ya watu Wake.

Njozi ya tarumbeta sana huonesha kwamba, katika kipindi chote cha historia, tayari Mungu ameingilia kati kwa niaba ya watu Wake wanadhulumiwa na amewahukumu wale waliowadhuru. Kusudi la tarumbeta saba ni kuwahakikishia watu wa Mungu kwamba mbingu haipuuzi mateso yao.

_*Jifunze somo la juma hili ukijiandaa na Sabato ya Februari 16._