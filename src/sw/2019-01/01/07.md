---
title:  Tafakari Zaidi
date:  04/01/2019
---

Soma Ellen G. White, “The Study of the Books of Daniel and the Revelation,” uk. 112–119, katika Testimonies to Ministers and Gospel Workers.

“Ufunuo huu uliwasilishwa kwa ajili ya kuongoza na kufariji kanisa katika awamu zote za Ukristo. . . . Ufunuo ni kitu fulani kilichodhihirishwa. Bwana Mwenyewe alimdhihirishia mtumishi Wake mafumbo yaliyomo kwenye kitabu hiki, Naye anakusudia kwamba yatakuwa bayana ili kuchunguzwa na wote. Kweli zake zinawasilishwa kwa wale wanaoishi katika siku za mwisho za Yohana. Baadhi ya matukio yaliyoelezewa katika unabii huu yako katika wakati uliopita, baadhi hutokea sasa; baadhi huweka wazi kufungwa kwa pambano kuu kati ya nguvu za giza na Mfalme wa mbingu, na baadhi hudhihirisha ushindi na furaha za waliokombolewa katika nchi iliyoumbwa upya.

Hebu yeyote asifikiri kwamba, kwa vile hawezi kubainisha maana ya kila ishara katika Ufunuo, kwamba haifai kitu kwao kukichunguza kitabu hiki katika jitihada za kujua maana ya kweli iliyomo. Yule aliyemfunulia Yohana mafumbo haya atampatia mchunguzi mwenye bidii atafutaye neno la kweli mwonjo wa mambo ya mbinguni. Wale ambao mioyo yao iko wazi kupokea neno la kweli watawezeshwa kuelewa mafundisho yake, nao watakirimiwa baraka iliyoahidiwa kwa wale ‘wayasikiao maneno ya unabii huu, na kuyashika yaliyoandikwa humo; kwa maana wakati u karibu.’”—E.G. White, The Acts of the Apostles, uk. 583–585.

**Maswali ya Mjadala**

`1. Endapo Ufunuo ni kumdhihirisha Yesu Kristo, kwa nini neno ufunuo lina maana hasi leo? Hili hutuambia nini kuhusu mtazamo ulioenea wa Ufunuo miongoni mwa Wakristo? Kwa nini neno hofu mara nyingi linahusianishwa na unabii wa Ufunuo?`

`2. Hebu fikiria baadhi ya mambo ambayo baadhi ya watu wameyatabiri na kushindwa kutokea katika kipindi kilichopita cha miaka 20 kuhusiana na matukio ya siku za mwisho na marejeo ya Yesu. Licha ya mioyo au nia ya wale wanaoyaeleza (ambayo, hata hivyo, hatuwezi kujua), nini matokeo hasi ya kushindwa kutokea kwa tabiri hizi? Huwafanya wale wanaoyaamini mambo hayo wanayotabiri wajisikieje? Huwafanya Wakristo kijumla waonekaneje kwa wale walioko nje wanaoona tabiri hizi zilizoshindwa kutokea? Ni kwa jinsi gani sisi, kama watu tunaoamini katika unabii na tunaotazamia matukio ya siku za mwisho kama alama, tunapata uwiano sahihi katika jinsi tunavyoelewa unabii na jinsi tunavyoufundisha kwa wengine?`