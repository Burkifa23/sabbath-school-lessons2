---
title:  Katikati ya Vinara vya Taa
date:  05/01/2019
---

### Soma Kwa Ajili ya Somo la Juma Hili
Ufu. 1:9–18; Mdo 7:54–60; Mat. 12:8; Kut. 20:11; Dan. 10:5, 6; Ufu. 1:20; Ufu. 2:1–7.

> <p>Fungu la Kukariri</p>
> “Yeye ashindaye, nitampa kuketi pamoja nami katika kiti changu cha enzi, kama mimi nilivyoshinda nikaketi pamoja na Baba yangu katika kiti chake cha enzi”(Ufunuo 3:21).

Zaburi 73 huelezea mkanganyiko mkubwa wa mtunzi aliposhuhudia kiburi cha majivuno ya waovu. Waliishi katika ukwasi na starehe, tofauti na mateso ya wenye haki. Udhalimu huu ulimtaabisha sana mtunzi wa Zaburi (Zab. 73:2-16), ambaye, wakati akiwa kwenye mfadhaiko, alienda hekaluni (Zab. 73:16, 17). Humo, katika uwepo wa Mungu, alipata uelewa wa kina zaidi wa suala hilo.

Karne kadhaa baadaye, mtume mzee alijikuta kwenye kisiwa cha gereza la miamba kwa sababu ya ushuhuda wake wa uaminifu. Akiwa katika dhiki yake, alipata habari kwamba makanisa aliyokuwa akilea yalikuwa yakiteseka. Lakini, katika wakati huo mgumu, alipata uzoefu wa njozi ambapo alimwona Kristo aliyefufuka akiwa patakatifu mbinguni. Hapa, kama ilivyokuwa kwa mtunzi wa Zaburi, Bwana alimdhihirishia Yohana baadhi ya mafumbo ya maisha haya na taabu zinazoambatana nayo. Tukio hili la patakatifu lilimpatia uhakikisho wa uwepo na uangalizi wa Kristo—uhakikisho ambao Yohana alipaswa kupitisha kwenda katika makanisa haya na katika vizazi vya Wakristo vinavyofuata katika karne zote hadi mwisho wa historia ya ulimwengu huu.

_*Jifunze somo la juma hili ukijiandaa na Sabato ya Januari 12._