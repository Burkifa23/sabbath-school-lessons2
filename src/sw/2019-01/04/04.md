---
title:  Gombo Lililotiwa Muhuri
date:  22/01/2019
---

`Soma Ufunuo 5:1. Kwa kuzingatia Isaya 29:11, 12.  nini maana ya kitabu k utiwa muhuri?`

Andiko la Kiyunani huonesha kwamba kitabu kilikuwa kwenye chumba cha enzi mkono wa kuume wa Baba. Kilimngojea Yule aliyekuwa anastahili kukichukua na kukalia kiti Chake katika chumba cha enzi.

Katika maneno ya Ellen G. White, kitabu kilichotiwa muhuri kilikuwa na “historia ya kudra za Mungu, historia ya kinabii ya mataifa na kanisa. Humo palikuwa na mausia ya kiungu, mamlaka Yake, amri Zake, sheria Zake, mashauri yote ya kiishara ya Yule Aishiye Milele, na historia ya serikali zote zinazotawala katika mataifa. Katika lugha ya kiishara mlikuwemo katika kitabu hicho ushawishi wa kila taifa, lugha, na jamaa tangu mwanzo mwa historia ya dunia hadi mwisho.” close.”—Ellen G. White, Manuscript Releases, vol. 9, uk. 7.

Kifupi, kitabu kilichotiwa muhuri kina siri ya Mungu kuhusiana na mipango Yake ya kutatua tatizo la dhambi na kuwaokoa wanadamu walioanguka dhambini. Utambuzi kamili wa siri hiyo utafikiwa wakati wa ujio wa pili wa Kristo (angalia Ufu. 10:7).

`Soma Ufunuo 5:2–7. Kwa nini Kristo ndiye pekee ulimwenguni kote astahiliye kuchukua kitabu kilichotiwa muhuri na kukifungua?`

Zahama kwenye chumba cha enzi inahusiana na uasi wa Shetani. Sayari hii, ingawa iliumbwa na Mungu, imekuwa chini ya utawala wa mnyang’anyi, Shetani. Kilio cha Yohana kiliashiria machozi ya watu wa Mungu tangu Adamu kwa ajili ya wokovu kutoka kwenye utumwa wa dhambi. Kitabu kilichotiwa muhuri kilibeba mpango wa Mungu kwa ajili ya ufumbuzi wa tatizo la dhambi. Bila shaka kwa uwezo Wake mkuu usiokuwa na mipaka Mungu Mwenyewe angeweza kutekeleza mpango huo. Hata hivyo, ukombozi wa jamii ya wanadamu walioanguka dhambini ulihitaji kitu fulani maalum, na huyo alikuwa Yesu, “aliyeshinda” na hivyo alikuwa anastahili kufungua kitabu, ili kuutwaa ubwana juu ya dunia hii, na kuwa Mpatanishi wetu katika patakatifu pa mbinguni.

`Tunajifunzaje kumfanya Yesu aendelee kuwa wa kwanza na bora kabisa katika uzoefu wetu wa Kikristo?`