---
title:  Kufunguliwa kwa Muhuri wa Tano
date:  30/01/2019
---

`Soma Ufunuo 6:9, 10. Nini kinatokea hapa?`

Neno roho katika Biblia huwakilisha nafsi nzima (Mwa. 2:7). Mauti ya watu wa Mungu waaminifu na walioteswa huoneshwa hapa kwa kutumia maneno ya damu ya kafara iliyomiminwa chini ya madhabahu ya patakatifu pa duniani (Kut. 29:12, Law. 4:7). Watu wa Mungu wamekabiliana na udhalimu na mauti kwa ajili ya uaminifu wao kwa injili. Wanamlilia Mungu, wakimwomba aingilie kati na kuwathibitisha. Maandiko haya yanahusiana na udhalimu uliofanywa hapa duniani; hayasemi lolote kuhusu hali ya wafu.

`Soma Ufunuo 6:11 pamoja na Kum. 32:43 na Zaburi 79:10. Nini mwitikio wa mbingu kwa maombi ya watu wa Mungu waliouawa?`

Watakatifu waliochinjwa walipewa mavazi meupe yakiwakilisha haki ya Yesu, iliyosababisha kuthibitishwa kwao—karama Yake kwa wale wanaokubali fadhila Yake ya neema (Ufu. 3:5, 19:8). Kisha, kisha waliambiwa kwamba wangekuwa na pumziko hadi ndugu zao, ambao wangepitia uzoefu kama huo, wanapokuwa wamekamilishwa. Ni muhimu kuzingatia kwambaa andiko la Kiyunani la Ufunuo 6:11 haina neno hesabu. Ufunuo haizungumzii idadi ya watakatifu wafia-dini inayopaswa kufikiwa kabla Kristo hajarejea, bali juu ya ukamilifu kuhusiana na tabia yao. Watu wa Mungu hukamilishwa kwa vazi la haki ya Kristo, si wema wao wenyewe (Ufu. 7:9, 10). Watakatifu waliouawa hawatafufuliwa na kuthibitishwa hadi marejeo ya Kristo na mwanzo wa milenia (Ufu. 20:4).

Ingawa mandhari ya muhuri wa tano yanahusika kihistoria na kipindi cha Zama za Kati, wakati ambapo mamilioni waliuawa kwa sababu ya uaminifu wao, pia hutukumbusha uzoefu wa watu wa Mungu watesekao katika kipindi chote cha historia, tangu wakati wa Habili (Mwa. 4:10) hadi wakati wa patilizo la Mungu la mwisho juu ya “damu ya watumwa wake” (Ufu. 19:2).

`“Hata lini, Ee Bwana?” kimekuwa kilio cha watu wa Mungu watesekao katika kipindi chote cha historia. Nani ambaye hajakabiliana na hali ya kukosekana haki katika maisha haya? Ni faraja gani unayoipata katika tukio la muhuri wa tano, ukijua kwamba siku moja haki itatendeka hakika?`