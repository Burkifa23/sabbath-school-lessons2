---
title:  Tafakari Zaidi
date:  01/02/2019
---

Soma Ellen G. White, “The World’s Need,” uk. 457–460, katika Testimonies to Ministers and Gospel Workers.

Njozi ya kufunguliwa muhuri wa saba huelekeza kiishara katika uangalizi wa Mungu kwa ajili ya watu Wake duniani. Kama ambavyo Kenneth A. Strand ameonesha:

“Katika Maandiko kuna uhakikisho kwamba daima amewakimu watu Wake: kwamba katika historia yenyewe yupo wakati wote ili kuwategemeza, na kwamba katika kilele kikuu cha eskatolojia atawapatia udhihirisho kamili na thawabu ya pekee isiyokadirika katika uzima wa milele. Kitabu cha Ufunuo hutwaa na kukuza vizuri wazo hili, na hivyo Ufunuo kwa namna yoyote si aina fulani ya unabii mgeni usiopatana na maandiko ya Biblia kijumla; huwasilisha kiini na maudhui hasa ya ujumbe wa Biblia.

Hakika, kama ambavyo Ufunuo huonesha kwa msisitizo, ‘aliye hai’—Yule aliyeshinda mauti na kaburi (Ufu.1:18)—kamwe hatawaacha wafuasi Wake waaminifu na kwamba hata kama wakikabiliana na mauaji wao ni washindi (12:11), wakati ‘taji ya uzima’ ikiwangojea (angalia Ufu.2:10; 21:1–4; na Ufu.22:4).”—Kenneth A. Strand, “The Seven Heads: Do They Represent Roman Emperors?” katika Symposium on Revelation—Book 2, Daniel and Revelation Committee Series (Silver Spring, Md.: Biblical Research Institute, 1992), vol. 7, uk. 206.

**Maswali ya Mjadala**

`1. Ni masomo gani yenye thamani ambayo umejifunza kutoka kwenye tukio la kufunguliwa mihuri saba? Kwa nini, endapo si kingine chochote, linapaswa kukuonesha kwamba, licha ya jinsi mambo yalivyo duniani, bado Mungu ni mtawala mkuu, na hatimaye ahadi zote tulizo nazo katika Kristo zitatimizwa?`

`2. Tafakari kauli ifuatayo: “Kanisa ni chombo kilichoteuliwa na Mungu kwa ajili ya wokovu wa wanadamu. Liliundwa kwa ajili ya huduma, na utume wake ni kupeleka injili ulimwenguni.”—Ellen G. White, The Acts of the Apostles, uk. 9. Lifikirie kanisa lako mahalia. Linawezaje kuwa aminifu ili liweze kuwafikia watu kwa ujumbe wa injili?`

`3. Leta jibu lako darasani kwa swali la mwisho la Alhamisi. Nani awezaye kustahimili siku ya ujio Wake, na kwa nini wastahimili? Jadili midokezo ya jibu lako kwa kuzingatia jinsi ambavyo tunapaswa kuishi leo ili kuandaliwa kwa ajili ya siku ya ujio Wake.`