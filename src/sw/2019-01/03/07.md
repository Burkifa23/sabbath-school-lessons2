---
title:  Tafakari Zaidi
date:  18/01/2019
---

Soma Ellen G. White, “The Revelation,” uk. 578–592, katika The Acts of the Apostles.

Jumbe saba kwa makanisa huonesha udhoofu wa kiroho katika makanisa haya saba. Kanisa huko Efeso bado lilikuwa aminifu, ingawa lilikuwa limepoteza upendo wake wa kwanza. Makanisa huko Smirna, Pergamo, na Filadelfia yalikuwa na uaminifu; isipokuwa idadi ndogo ya washiriki wakaidi hawakuwa waaminifu. Thiatira lilikuwa kanisa lililogawanyika likiwa na awamu mbili za uaminifu kwa Kristo. Kanisa huko Sardi lilikuwa kwenye hali mbaya sana. Wengi katika kanisa hili walikuwa wametanga mbali na injili, wakati ambapo masalia waliwakilisha waaminifu wachache. Kanisa huko Laodikia lilikuwa katika hali ambayo hakukuwepo lolote jema la kusema juu yake.

Katika kuhitimisha kila ujumbe, Yesu anatoa ahadi mbalimbali kwa wale wanaokubali ushauri Wake. Hata hivyo, mtu angeweza kugundua kwamba pamoja na hali bayana ya kushuka kiroho katika makanisa, kuna kiwango wiani cha ongezeko la ahadi zilizotolewa. Kuanzia Efeso, ambayo hupokea ahadi moja tu, kadiri kila kanisa linapofuata mwelekeo wa kushuka kiroho, kila moja hupokea baraka zaidi kuliko lile lilotangulia. Hatimaye, kanisa huko Laodikia, wakati ambapo limepewa ahadi moja tu, hupokea ahadi kuu zaidi: kushiriki kiti cha enzi cha Yesu (Ufu. 3:21).

**Maswali ya Mjadala**

`1. Ni kwa jinsi gani kuongezeka huku kwa ahadi, pamoja na kushuka kiroho katika makanisa, huakisi kauli kwamba dhambi inapoongezeka, neema huzidi hata zaidi (Rum. 5:20)? Fikiria hilo kwa mujibu wa kauli kwamba, “kanisa, japo laweza kuwa dhaifu na lenye dosari, ndicho chombo pekee duniani ambamo Kristo huweka fadhila Zake kuu. Daima huliangalia kwa ukaribu wa kina, Naye huliimarisha kwa Roho Wake Mtakatifu.”—Ellen G. White, Selected Messages, book 2, uk. 396.`

`2. Mara nyingi Wakristo husema kwamba ni vigumu kuwa Mkristo katika miji mikubwa ya viwanda na biashara. Nini kinaweza kubainika kutokana na ukweli kwamba katika miji iliyostawi huko Asia walikuwepo Wakristo waliodumu kuwa waaminifu kwa injili na kutoyumba katikati ya mashinikizo yote ya mazingira ya kipagani? Hebu wafikirie Wakristo hao huko Asia kulingana na sala ya Yesu katika Yohana 17:15–19. Ni kwa jinsi gani dhana ya kuwa ulimwenguni ila kutokuwa wa ulimwengu inahusika kwa Wakristo leo, hasa wale waishio kwenye miji mikubwa?`

`3. Ni kwa jinsi gani, sisi Waadventista, tunaweza kutii vyema zaidi maneno tuliyopewa katika ujumbe wa Laodikia?`