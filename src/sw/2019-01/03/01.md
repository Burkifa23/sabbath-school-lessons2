---
title:  Watu wa Mungu Mijini
date:  12/01/2019
---

### Soma Kwa Ajili ya Somo la Juma Hili
Ufu. 2:8–11, 3:7–11, 2:12–17, 14:12,2:18–29, 3:1–6, 3:14–22, Isa. 61:10.

> <p>Fungu la Kukariri</p>
> “Yeye aliye na sikio, na alisikie neno hili ambalo Roho ayaambia makanisa”(Ufunuo 3:22).

Kutoka Patmo, Yesu alituma kupitia Yohana waraka wenye jumbe saba kwa watu Wake. Wakati ambapo jumbe hizo awali zilihusu makanisa ya Asia katika wakati wa Yohana, pia ziliandikwa kwa ajili ya Wakristo wote katika historia yote.

Ulinganishi wa kina kati ya jumbe hizi huonesha kwamba hufuata mtindo uleule wa vipengele sita. Kila kimoja huanza kwa Yesu kutaja kanisa mahususi kwa jina. Sehemu ya pili huanza kwa kirai: “Haya ndiyo anenayo yeye aliye…” ambapo Yesu anajitambulisha kwa kila kanisa kwa kutaja sifa bainishi juu Yake Mwenyewe zinazopatikana katika sura ya 1. Maelezo hayo ya Yesu yalikidhi mahitaji maalum ya kila kanisa. Hivyo, Yesu alidokeza juu ya uwezo Wake wa kukabili changamoto na matatizo yao tofauti. Baada ya hapo, Yesu anaeleza tathmini kwa kanisa husika na kisha analishauri kanisa hilo namna ya kujinasua kwenye hatari zake. Hatimaye, kila ujumbe huhitimisha kwa wito wa kumsikiliza Roho na ahadi kwa washindi.

Kadiri tunavyoainisha jumbe hizi, tutaona kwamba Yesu alikuwa na uwezo wa kukidhi mahitaji ya kila kanisa, licha ya hali husika. Vivyo hivyo, hakika anaweza kutimiza mahitaji yetu leo, vilevile.

_*Jifunze somo la juma hili ukijiandaa na Sabato ya Januari 19._