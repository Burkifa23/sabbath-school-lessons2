---
title:  Shauku ya Mataifa
date:  13/03/2021
---

### Somo la Juma Hili
Isaya 59; Isaya 59:15—21; Isaya 60:1, 2; Isaya 61; Isaya. 61:2. 

> <p>Fungu la Kukariri</p>
> "Na mataifa wataijilia nuru yako, Na wafalme kuujia mwanga wa kuzuka kwako" (Isaya 60:3).

Yatupasa kujifunza kutoka shule ya Kristo. Ni haki ya Kristo pekee ambayo itatustahilisha kwa moja ya Baraka za agano la neema. Tumejawa shauku na kujitahidi kupata baraka hizo ila hatukupokea kwani tumejenga dhana kuwa twaweza kufanya jambo fulani ili kuweza kustahili kupokea baraka hizo. Kumbe tunapaswa kutazama nje yetu, tuamini kuwa Yesu ni Mwokozi aliye hai. 

Kamwe tusije kudhani kuwa neema na wema wetu binafsi waweza kutuokoa; neema ya Kristo ndilo tumaini letu pekee la wokovu. Kupitia kwa nabii BWANA anatuahidi: ‘ Mtu mbaya na aache njia yake, Na mtu asiye haki aache mawazo yake; Na amrudie Bwana, Naye atamrehemu; Na arejee kwa Mungu wetu, Naye atamsamehe kabisa.’ (Isaya 55:7). Sharti tuipokee kwa imani ahadi hiyo kama ilivyo, tusiruhusu hisia zitawale badala ya imani. Tunapomtumainia Mungu kikamilifu, tukitegemea wema wa Kristo kama Mwokozi mwenye kusamehe dhambi, tutapokea kila aina ya msaada tunaouhitaji *—Ellen G. White, Faith and Works, uk. 36.*

Juma hili tutaona zaidi kuhusu ukweli huu mkuu kama ufunuliwavyo katika maandishi ya nabii Isaya. 

*Jifunze somo la juma hili kwa maandalizi ya Sabato ya Machi 20.*

