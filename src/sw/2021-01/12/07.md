---
title:  Jifunze zaidi
date:  19/03/2021
---

*Soma Ellen G. White, Wazee na manabii (Patriarchs and Prophets, uk. 376—378) Pia soma Tumaini la Vizazi Vyote (The Desire of Ages, uk. 236—243)*

“Yesu alisimama mbele za watu kama mfafanuzi wa unabii juu Yake Mwenyewe. Akielezea maneno aliyosoma, alimwelezea Masihi kama mwenye kuwaganga waliovunjika moyo, mwenye kuwatangazia mateka uhuru wao, mwenye kuweka huru waliosetwa, mwenye kuwafumbua macho vipofu, na kuwajulisha Mataifa nuru ya kweli. Ufasaha wake katika kujielezea na uzito wa kauli zake vilileta mguso mkuu kwa wasikilizaji wake kwa uwezo ambao hawajawahi hapo kabla kuuona. Wimbi la mvuto wa kimbingu lilivunja kila kizuizi; kama Musa, wakapata fursa ya kumwona Asiyeonekana. Kadri mioyo yao ilivyokuwa ikisukumwa na Roho Mtakatifu, waliitikia kwa shukurani kuu na sifa kwa BWANA.” *—Ellen G. White, The Desire of Ages, p. 237.*

“Siku ya kisasi cha Mungu inakuja—siku ya ghadhabu yake kali. Nani atastahimili siku ya kuja kwake? Wanadamu wamefanya migumu mioyo yao dhidi ya Roho wa Mungu, ila mishale ya ghadhabu yake itapenya mahali ambapo mishale ya usadikisho ilishindwa kutoboa. Mungu atainuka na kutekeleza hukumu dhidi ya mwenye dhambi. Je mchungaji mwovu atamkingia kifua mwenye dhambi siku hiyo ya kisasi? Je aweza kuachwa huru yeye ambaye alijifungamanisha na watu kushiriki ukaidi dhidi ya Mungu? Je wingi wa idadi au umashuhuri waweza kumwondolea mtu hatia? Haya ni maswali wazembe na wakaidi wanapaswa kutafakari na kujipatia majibu" *—Ellen G. White, Faith and Works, uk. 33.*

**Masawali ya Kujadili**

`1. Mchungaji Mwadventista alieleza kuwa tatizo lake kuu katika huduma ya injili ni ubaguzi wa waumini kanisani mwake kutotaka wengine waweze kujiunga na Kanisa hili. Ni kwa jinsi gani “Wakristo” wanaweza kupeleka ujumbe wa upendo, tumaini, na habari njema za ufalme wa Kristo kwa ulimwengu wote ili kwamba wengine wawe na fursa ya kuokolewa kabla ya ule mwisho kufika (Mathayo 24:14) wakati ambapo hawapo tayari kumkubali mtu anayetanga mbali kuonekana katika kanisa lao?`

**Muhtasari**: Mungu husafisha jamii yenye dhuluma kwa kuondolea mbali wakaidi na kuwarejesha upya masalio ambao hugeuka na kuziacha dhambi zao ambazo ziliwatenga mbali naye. Kutokana na mibaraka ya uwepo wa Mungu, watu kutoka mataifa mengine wanavutwa kwa Mungu na kwa watu wake ili wao pia wapate fadhila za Mungu zilizotangazwa na kutolewa na Masihi.