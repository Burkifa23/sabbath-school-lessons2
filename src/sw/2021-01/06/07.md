---
title:  Jifunze zaidi
date:  05/02/2021
---

“Swali linaulizwa, jambo hili likoje? Je, tunapata wokovu kwa masharti? —Hatuji kwa Kristo kwa masharti. Na ikiwa tunakuja kwa Kristo kwa masharti, ni masharti gani hayo? Sharti ni moja tu nalo ni kung’ang’ania kwa nguvu zote neema ya damu ya Mwokozi aliyesulubiwa na aliyefufuka. Tunapofanya hivyo, tunatenda matendo ya haki. Lakini anapomwita mwenye dhambi katika ulimwengu wetu, na anapomwalika, hapo hakuna masharti; anamvuta kwa mwaliko wa Kristo, na siyo kwa kumwambia, ‘Sasa ni lazima uitike ili uje kwa Mungu.’ Mwenye dhambi anakuja, na anapokuja na kumwona Kristo aliyeinuliwa juu ya msalaba wa Kalwari, jambo ambalo Mungu analiingiza katika akili yake, kuna upendo unaozidi jambo jingine lo lote linaloweza kufikiriwa.” *—Ellen G. White, Manuscript Releases, vol. 6, uk. 32.*

**Masawali ya Kujadili**

`1. Tazama dondoo ya Ellen G. White hapo juu; isome katika muktadha wa fundisho la siku ya Jumatano. Anatuambia nini hapo? Zingatia katika kauli yake mambo mawili yanayohusu safari ya Ukristo: imani na matendo Anayatofautishaje?`

`2. Kwa nini kiburi na kujiinua ni dhambi za hatari sana? Kwa nini ni vigumu kuziacha? Je, inawezekana kwa sababu ya jinsi zilivyo zenyewe zinawapofusha watu wasione hitaji la kuziacha? Hata hivyo, unapokuwa na kiburi, unafikiri uko sawa, na ikiwa unafikiri uko sawa, kwa nini ubadilike? Kuutafakari Msalaba na kile unachowakilisha (njia pekee ya kumwokoa mwanadamu ye yote) kunawezaje kuwa tiba yenye nguvu ya kiburi na kujiinua kwa mtu ye yote?`

`3. Je, Isaya anaona tumaini kwa ajili ya watu wa mataifa mengine? Angalia, kwa mfano, Isa. 25:3, 6; Isa. 26:9 (linganisha na Ufu. 19:9).`

**Muhtasari**: Isaya aliona kuwa baada ya Ashuru, Babeli ingeishinda Yuda. Lakini aliona pia kuwa licha ya watawala wa giza wenye nguvu kubwa zaidi kuliko uwezo wa kibidamu wa ulimwengu huu (Efe. 6:12) wakitenda kazi kupitia maadui wa Mungu wa kibinadamu na wanaojifanya Mungu, Bwana atashinda kwa kishindo na ataleta amani ya milele kwa sayari yetu yenye shida.