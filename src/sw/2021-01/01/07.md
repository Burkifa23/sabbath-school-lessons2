---
title:  Jifunze zaidi
date:  01/01/2021
---

Katika muktadha wa Isaya 1:4, Ellen White aliandika: “Wanaojiita watu wa Mungu walikuwa wamemwacha Mungu, na walikuwa wamepoteza hekima yao na walikuwa wamepotoka katika ufahamu wao. Walikuwa hawawezi kuona mbali; kwa kuwa walikuwa wamesahau kuwa walikuwa wamesafishwa dhambi zao za zamani. Walitembea bila utulivu na bila uhakika wakiwa gizani, wakitafuta kufuta katika kumbukumbu zao uhuru, uhakika, na furaha ya hali yao ya zamani. Walijiingiza katika kila aina ya ukichaa na kiburi hatarishi, walijiweka kinyume na uongozi wa Mungu, na walizidisha hatia ambayo walikuwa nayo tayari. Waliyasikiliza madai ya Shetani dhidi ya tabia ya Mungu, na walimwakilisha Mungu kama asiyekuwa na rehema na msamaha.” *—The SDA Bible Commentary, vol. 4, p. 1137.*

**Masawali ya Kujadili**

`1. Mnawezaje “kujiosha wenyewe”? Maneno hayo yanamaanisha nini? (Tazama Fil. 2:12, 13.)`

`2. Ni kwa jinsi Yesu aliboresha, alipanua, na alitumia wimbo wa mapenzi wa shamba la mizabibu? Mathayo 21:33—45, Marko 12:1—12, Luka 20:9—19. Ni masomo gani yapo katika kisa kilichosimuliwa hapo juu kwa ajili yetu Waadventista wa Sabato?`

`3. Kuna uhusiano gani kati ya msamaha anaoutoa Mungu na mabadiliko anayoyafanya katika maisha yetu? Ni lipi linatangulia, mabadiliko na halafu msamaha, au msamaha na halafu mabadiliko? Na ni kwa nini ni muhimu kujua kinachotangulia kwanza?`

`4. Katika dondoo hapo juu, Ellen G. White anasema walipinga “uongozi wa Mungu.” Hilo linamaanisha nini?`

**Muhtasari**: Watu wa Mungu wanapomsahau na kuchukulia kirahisi mibaraka Yake, anawakumbusha kuwa wanawajibika kwa agano lao Kwake. Kwa rehema, anawajulisha hali yao, anawaonya kuhusu matokeo mabaya ya kukosa ulinzi Wake, na anawasihi wamruhusu awaponye na awatakase.