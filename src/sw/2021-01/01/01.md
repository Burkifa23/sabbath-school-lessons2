---
title:  Upeo wa Tatizo la Utambulisho
date:  26/12/2020
---

### Somo la Juma Hili
Isa. 1:1—9, Isa. 1:10—17, Isa. 1:18, Isa, 1:19—31, Isa. 5:1—7.

> <p>Fungu la Kukariri</p>
> "Haya, njoni, tusemezane, asema Bwana. Dhambi zenu zijapokuwa nyekundu sana, zitakuwa nyeupe kama theluji; zijapokuwa nyekundu kama bendera, zitakuwa kama sufu" (Isaya 1:18). 

Kupotea katika nchi ya usahaulifu. Ukiendesha gari Ireland kwenye barabara finyu iliyopandwa miti pande zake zote mbili, nje ya mji, unaweza kukuta barabara imefungwa kwa msafara wa ng’ombe wanaorudi nyumbani wakitoka malishoni. Hata kama hawana mchungaji wana uwezo wa kujiongoza hadi katika zizi lao. Wanajua ni wapi, na kwa nani pa kwenda. 

Ikiwa mvulana mdogo atatengana na mama yake katika duka kubwa la kununua vitu na kulia “nimempoteza mama yangu!” inawezekana asijue vizuri mahali alipo, au mahali mama yake alipo, lakini miongoni mwa akina mama wengi wanaozunguka dukani, atamtambua mama mmoja ambaye, peke yake, ndiye mama yake mzazi

Ni jambo la kuhuzunisha kusema, tofauti na ng’ombe wa Ireland (karibia sawa na mvulana mdogo aliyepotea), Wayahudi walisahau kuwa wao ni wa Bwana, Bwana wao wa mbinguni, na kwa njia hiyo walipoteza utambulisho wao kama watu wa agano. “Nimewalisha watoto na kuwalea, nao wameniasi. Ng’ombe amjua bwana wake, Na punda ajua kibanda cha bwana wake; Bali Israeli hajui” (Isa. 1:2, 3). 

Juma hili tutaangalia kazi ya Mungu ya kuwarudisha watu Wake Kwake Yeye Mwenyewe. 

*Jifunze somo la juma hili ukijiandaa kwa ajili ya Sabato ya Januari 2.*

