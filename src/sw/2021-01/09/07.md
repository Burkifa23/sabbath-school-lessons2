---
title:  Jifunze zaidi
date:  26/02/2021
---

*Soma maelezo ya Ellen G. White kuhusu huduma ya Yesu ya uponyaji na ufundishaji akiwa “Katika Kapernaumu,” The Desire of Ages, uk. 252—261.*

“Katika kazi ya uongoaji wa roho, busara kubwa na hekima vinahitajika. Mwokozi kamwe hakukandamiza ukweli, bali aliutamka mara zote kwa upendo. Katika [kushughulika] kwake na wengine, alitumia busara ya juu kabisa, na mara zote alikuwa mwema na mwenye hadhari. Kamwe hakuwa jeuri, kamwe hakusema neno kali pasipo sababu, kamwe hakusababisha uchungu usio wa lazima kwa nafsi yenye wepesi kuhisi. Hakulaumu udhaifu wa kibinadamu. Pasipo woga alishutumu unafiki, kutoamini, na uovu, lakini machozi yalikuwa katika sauti yake alipotoa kemeo kali. Kamwe hakuifanya kweli kuwa kali, lakini mara zote alidhihirisha upole wa kina kwa wanadamu. Kila nafsi ilikuwa ya thamani machoni pake. Alijichukulia kwa heshima ya Kiungu; bali alinyenyekea kwa huruma ya upole na kumthamini kila mwanafamilia ya Mungu. Aliona ndani ya wote, nafsi ambazo ilikuwa utume wake kuziokoa.” *—Ellen G. 2 White, Gospel Workers, uk. 117.*

**Masawali ya Kujadili**

`1. Kama darasa, pitia kile alichoandika Ellen G. White hapo juu kuhusu namna Kristo alivyowahudumia wengine. Jadili kanuni zilizomo humo, na kisha kama darasa jadili kwa namna gani kanisa lako binafsi linaakisi vizuri kanuni hizo kwa pamoja.`

`2. Je, unaujua “mwanzi uliopondeka” au “utambi utokao moshi” (Isa. 42:3)? Unawezaje kumsaidia mtu huyu pasipo “kumvunja” au “kumzima”? Unawezaje kumwelekeza mtu kama huyo kwa Bwana? Kwa uelewa wa kivitendo, utawaambia wafanye nini ili waweze kupata uponyaji na msaada?`

`3. Hoja kuhusu waandishi tofauti wa Isaya ilitokana na hoja kwamba watu hawawezi kutabiri habari ya wakati ujao namna Isaya alivyofanya. Kuna tatizo gani la msingi katika kauli hii, na kwa nini sisi, kama Wakristo, ni lazima tuikatae kabisa hoja hiyo?`

**Muhtasari**: Ukombozi huhitaji mkombozi. Taifa tumishi la Mungu lingeokolewa na wakombozi wawili: Koreshi, ambaye angewaachia mateka huru kutoka uhamisho wa Babeli, na Mtumishi ambaye hakutajwa jina, ambaye utambulisho wake kama Masihi umefunuliwa kwa uendelevu. Huyu mtumishi angerejesha haki na kuirudisha kwa Mungu jamii ya waliosalimika/waliosalia.