---
title:  Mtumishi Binafsi Asiyetajwa Jina
date:  22/02/2021
---

Ana kazi gani na sifa zipi Mtumishi wa Mungu asiyetajwa jina, ambaye Mungu anamchagua na ambaye anaweka Roho Wake juu yake? Isa. 42:1—7. 

Chagua jibu zuri zaidi au muunganiko wa majibu: 

`1.` Anatoa haki kwa mataifa. 
`2.` Anatimiza lengo lake kwa utulivu na upole, lakini kwa mafanikio. 
`3.` Yeye ni mwalimu. 
`4.` Hutumika kama agano kati ya Mungu na watu 
`5.` Anatoa nuru/tumaini kwa kuponya upofu na kuwaweka huru wafungwa. 
`6.` Majibu yote ni sawa. 

Kazi na sifa za huyu mtumishi hufananaje na zile za “chipukizi katika shina la Yese,” ambaye pia Roho wa Bwana anakaa juu yake (Isaya 11)? 

Kama ilivyo katika Isaya 42, mtawala atokaye katika uzao wa Daudi wa Isaya 11 anatenda kazi katika mapatano na Mungu, akitoa haki na ukombozi kwa wanaokandamizwa, pamoja na hekima na maarifa ya Mungu. Tumegundua kwamba huyu “chipukizi” na “shina” la Yese ni Masihi, mtoto wa Kiungu wa Isaya 9:6, 7, ambaye pia analeta “amani kwa ajili ya kiti cha enzi cha Daudi na ufalme wake” pamoja na “usawa na haki” (Isa. 9;7). Mtumishi katika Isaya 42, pasipo shaka, ni Masihi. Agano Jipya linamtambuaje mtumishi wa Isaya 42:1—7, anayetoa haki? Mt. 12:15—21. 

Mathayo 12 hunukuu kutoka Isaya 42 na huitumia katika huduma makini ya uponyaji wa Yesu, mwana mpendwa wa Mungu, anayependezwa naye (Isa. 42:1; Mt. 3:16, 17; Mt. 17:5). Ni yeye ndiye huduma yake ilianzisha upya muunganiko wa agano la Mungu na watu wake (Isa. 42:6, Dan. 9:27). 

Yesu na wanafunzi wake waliwawezesha watu kupata haki kwa kuwaokoa kutoka katika mateso, kutokumwelewa Mungu, na kifungo kwa pepo waovu, vilivyosababishwa na mateso ya Shetani (Luka 10:19). Kisha Yesu alikufa kuthibitisha “agano jipya” (Mt 26:28) na kuupatia haki ulimwengu kwa kumtupa nje Shetani, mgeni aliyejitwalia nafasi ya “ ‘mtawala wa ulimwengu huu’ ” (Yoh 12:31—33)

`Tazama Isaya 42:1—4, ufafanuzi wa Kristo. Tumia muda kidogo kutafakari maisha ya Yesu. Ni sifa zipi hasa za huduma yake zilitimiza kwa haraka sana unabii huu? Masomo gani tunaweza kujifunza kuhusu namna tunavyopaswa kuwahudumia wengine, vile vile?`