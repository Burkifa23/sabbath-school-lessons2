---
title:  'Ishara ya Mtoto Mwanamume (Isa. 7:14) '
date:  13/01/2021
---

Kutolewa kwa fursa ya kuomba kupewa ishara iliyo “chini sana au iliyo juu sana” (Isa. 7:11) hakukumbadilisha Ahazi. Kwa hiyo, Mungu anaposema Yeye Mwenyewe atawapa ishara (Isa. 7:14), tunatarajia kuwa ishara hiyo ingekuwa ya viwango vya juu kiasi ambacho ni nguvu za Kimungu pekee ndizo zingeweza kuitoa (linganisha na Isa. 55:9, 1 Kor. 2:9). 

Jambo la kushangaza! Ishara ni mtoto wa mwanamume. Lakini inawezekanaje bikira kuzaa mtoto na kumwita jina “Imanueli” iwe ishara ya viwango vya Biblia? 

`Mwanamke ni nani, na Mtoto wake ni nani?` 

Hakuna mahali po pote katika Agano Jipya panapoonesha kutimia kwa ishara hii muhimu, kama ilivyokuwa kwa ishara zingine zilizotolewa kwa watu wengine, kama vile Gideoni (Amu. 6:36—40). Hivyo basi, hapa kuna baadhi ya matukio ambayo yana mwonekano wa kutimia kwa unabii huu katika Agano la Kale pekee: 

1. Kwa kuwa neno lililotafsiriwa “bikira” humaniisha binti mwenye umri unaomruhusu kuolewa, wengi huchukulia kuwa neno hilo ni mwanamke aliyeolewa aliyeishi Yerusalemu, labda pengine alikuwa mke wa Isaya. Isaya 8:3 inataja kuzaliwa kwa mtoto wa kiume wa Isaya kwa “nabii mke” (akizungumzia mke wake, ambaye unabii wake ulihusisha, angalau, watoto wake; linganisha na Isa. 7:3, Isa. 8:18). Hata hivyo, huyu mtoto mwanamume aliitwa `Maher-shalal-hash-bazi` (Isa. 8:1—4) siyo Imanueli. Hata hivyo, ishara za hao wavulana zinafanana kwani kabla hawajafikia hatua ya kuweza kuchagua jambo jema au baya, Shamu na Israeli ya kaskazini zingetekwa na kuharibiwa (Isa. 7:16, Isa. 8:4). 

2. Baadhi hupendekeza kuwa Imanueli ni Hezekia, mwana wa Ahazi, ambaye alikuwa mfalme awamu iliyofuata. Lakini hakuna mahali ambapo jina Imanueli limetumika kumaanisha yeye. 

3. Kwa kuwa Imanueli hafahamiki vizuri na kwa kuwa jina lake, ambalo kwa kawaida hutafsiriwa “Mungu pamoja nasi” humaanisha uwepo wa Mungu, anaweza kuwani yule yule ambaye ni Mwana wa pekee wa kiume aliyetabiriwa katika Isaya 9 na 11. Kama ni hivyo, maelezo kuwa yeye ni Mungu (Isa. 9:6) na “shina la Yese” (Isa. 11:10) huzidi kitu chohote kinachoweza  Kuzaliwa na mwanamke ambaye hajaolewa mwenye umri unaomruhusu kuolewa kungemfanya mtoto kuwa haramu kwa kuwa angepatikana kwa njia ya uzinzi (tazama Kum. 22:20, 21). Kwa nini Mungu anasema kuwa mtoto huyo angekuwa ishara inayochochea imani? 

Kinyume chake, Agano Jipya linamtambulisha Yesu kuwa ndiye Imanueli (Mathayo 1:21—23), aliyezaliwa kimuujiza na akiwa na usafi kutokana na bikra ambaye hajaolewa lakini ambaye ameposwa. Yesu ni Mwana aliye na uungu (Isa. 9:6, Mathayo 3:17) na ni “chipukizi” na “shina” la Yese (Isa. 11:1, 10; Ufu. 22:16). Labda “Imanueli” wa awali ambaye maendeleo yake yalimthibitishia Ahazi utimilifu wa unabii kwa wakati, alikuwa mtangulizi wa Kristo. Hatujui. Lakini tunajua tunachopaswa kujua kwa sasa: “hata ulipowadia utimilifu wa wakati, Mungu alimtuma Mwanawe ambaye amezaliwa na mwanamke” (Gal. 4:4), ili kuwezesha uwepo wa Mungu kuwa pamoja nasi.

`Hebu tafakari uhalisia wa kuja kwa Kristo katika umbo la mwanadamu. Uhalisia huu unatupatia faraja gani katikati ya kile kinachoonekana kama ulimwengu baridi, unaotisha, na usiojali? `