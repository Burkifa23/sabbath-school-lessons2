---
title:  Ulimwengu Wako Unaposambaratika
date:  09/01/2021
---

### Somo la Juma Hili
Isa. 7:1—9, Isa. 7:10—13, Isa. 7:14. 

> <p>Fungu la Kukariri</p>
> "Kwamba hamtaki kusadiki, bila shaka hamtathibitika" (Isaya 7:9)."

Sabato moja Connie na Roy walikuwa wakiendesha gari baada ya ibada kanisani. Kuku mdogo aliruka kwa hofu akikatisha uwanja mbele yao. Kulikuwa na tatizo. Kuku wale walipaswa kuwa salama katika banda lao lakini walikuwa wametoka nje. Uchunguzi wa haraka ulibainisha kuwa kulikuwa na tatizo. Beethoven, mbwa mdogo wa jirani alikuwa ametoroka kutoka katika banda lake na alikuwa upande wa chini wa bwawa akiwa na Daisy mdomoni mwake. Daisy alikuwa kuku mzuri aliyekuwa akitaga mayai na alikuwa na manyoya laini meupe mkiani. Connie alikusudia kumwokoa Daisy, lakini Connie alikuwa amekwisha chelewa. Kuku wake kipenzi ambaye alikuwa tayari ameshaumizwa shingoni, alifia mikononi mwake. Connie alikaa chini barazani, akishikilia kuku wake aliyekufa, na alikuwa akitokwa machozi. 

Ndege mwingine kipenzi alikuwa ameumizwa sana. Bata mrefu, mweusi aliyeitwa Waddlesworth alimwona Connie akiwa amemshikilia Daisy na alionekana kuchukulia kuwa Connie ndiye aliyemwua Daisy. Hivyo, kwa wiki kadhaa zilizofuata, kila wakati Waddlesworth alipomwona Connie, alimshambulia vikali, kwa kumdonoa na kumsababishia maumivu makali kwa mdomo wake wenye nguvu. Wakati mwingine ni vigumu kutambua walio maadui na walio marafiki zako. 

Juma hili tutamwangalia mfalme wa Yuda ambaye naye alikuwa na tatizo hili, na tutatafuta kuelewa kwa nini alifanya chaguzi zisizokuwa sahihi. 

*Jifunze somo la juma hili ukijiandaa kwa ajili ya Sabato ya Januari 16.*

