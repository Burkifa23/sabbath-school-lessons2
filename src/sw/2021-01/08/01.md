---
title:  "Watulizeni Mioyo Watu Wangu"
date:  13/02/2021
---

### Somo la Juma Hili
Isa. 40:1, 2; Isa. 40:3—8; Isa. 40:9—11; Isa. 40:12—31. 

> <p>Fungu la Kukariri</p>
> “Wewe uuhubiriye Sayuni habari njema, Panda juu ya mlima mrefu; Wewe uuhubiriye Yerusalemu habari njema, Paza sauti kwa nguvu; Paza sauti yako, usiogope; lambie miji ya Yuda, ‘Tazameni, Mungu wenu.’” (Isaya 40:9). 

Vita ya pili ya dunia ilimalizika mwaka 1945 wakati askari wa Kijapani aliyeitwa Shoichi Yokoi akiwa amejificha mwituni katika kisiwa cha Guam. Karatasi zenye ujumbe zilidondoka kutoka katika ndege za Marekani zikitangaza amani, lakini Yokoi alidhani ni njama. Askari wa mfalme mkuu, mtiifu, mzalendo, alikula kiapo cha kutojisalimisha. Kwa kuwa hakuweza kufikia hali bora ya kuishi, alitegemea kile ambacho alikipata katika mwitu, kidogo, maisha magumu hakika. 

Mwaka 1972, miaka 27 baada ya kumalizika kwa vita ya pili ya dunia, wawindani walikutana na Yokoi akiwa anavua samaki, na ndipo tu akagundua kuwa ujumbe wa amani ulikuwa wa kweli. Wakati wengine walipokuwa wakifurahia amani kwa miongo kadhaa, Yokoi alikuwa astahimili miongo ya dhiki na msongo. *—Roy Gane, Altar Call (Berrien Springs, Mich.: Diadem, 15 1999), uk. 304.*

Karne nyingi awali, kupitia kwa nabii Isaya, Mungu alitangaza kwamba muda wa msongo na mateso ya watu wake ulikuwa umeisha kwa hakika: “Watulizeni mioyo, watulizeni mioyo, watu wangu, asema Mungu wenu. Semeni na moyo wa Yerusalemu, kauambieni kwa sauti kuu ya kwamba vita vyake vimekwisha, uovu wake umeachiliwa; kwa kuwa amepokea kwa mkono wa Bwana adhabu maradufu kwa dhambi zake zote” (Isa. 40:1, 2). Hebu tutazame maana ya hili. 

*Jifunze somo la juma hili kwa maandalizi ya Sabato ya Februari 20.*

