---
title:  'Tatizo la Ibada ya Sanamu (Isa. 40:19, 20)'
date:  18/02/2021
---

Ibada ya sanamu inaharibu mahusiano ya kipekee, ya karibu sana na Mungu kwa kuweka kitu kingine katika nafasi yake (tazama Kutoka 20:4, 5; Isa. 42:8). Hivyo, manabii huzungumzia ibada ya sanamu kama “uzinzi” wa kiroho (Yer. 3:3—9, Ezek. 16:15—19). 

`Soma Isaya 41:29. Ni kwa namna gani Isaya anaainisha sifa za sanamu? Unaelewaje kile anachokisema hapo kuhusiana nazo? Kwa nini huo ni ufafanuzi sahihi wa sanamu yoyote, haidhuru ni kitu gani?`

Waabudu sanamu wa kale waliamini kuwa waliabudu nafsi takatifu hodari kupitia kwa sanamu au mifano yake. Ibada ya sanamu kuwakilisha mungu mwingine huivunja amri ya kwanza: “Usiwe na miungu mingine ila mimi” (Kutoka 20:3). Lakini ikiwa sanamu inakusudiwa kumwakilisha Mungu wa kweli, kama ilivyokuwa ndama wa dhahabu (Kutoka 32:4, 5), Bwana huikataa kama mfano Wake mwenyewe, kwa kuwa hakuna ajuaye namna ya kumwelezea (Kum 4:15—19), na hakuna kinachoweza kuwakilisha utukufu na ukuu Wake usiokifani. Hivyo, sanamu huwa kama mungu mwingine, na kuiabudu huvunja amri ya kwanza na ya pili. 

Watu wa Mungu hawahitaji sanamu, kwa kuwa wanao udhihirisho wa uwepo wake kamili pamoja nao katika hekalu. Kuabudu sanamu ni kuweka mbadala na, kwa hiyo, kuukataa uwepo wake halisi. 

`Ni aina gani ya ibada ya sanamu tunaikabili kama kanisa leo? Je, ibada ya sanamu hutokea kwa namna ya hila zaidi ndani ya kanisa leo? Ikiwa ni hivyo, ni kwa vipi?`

“Wengi wanaoitwa Wakristo huitumikia miungu mingine kando ya Mungu. Muumbaji wetu anadai ibada yetu kamili, utii wetu wa kwanza. Kitu chochote kinachoelekea kupunguza upendo wetu kwa Mungu, au kuvuruga utumishi ambao ni stahili yake, kwa sababu hii kinakuwa sanamu.” `—Elien G. White Comments, The SDA Bible Commentary, vol. 2, pp. 1011—1012`

Tunajua kutoka katika maandiko ya kale kwamba ibada ya sanamu ilikuwa na mvuto, kwa sababu ilikuwa inahusu imani inayosadiki ya kuwa hakuna roho, wala ulimwengu usioonekana na akili zetu, ila huu tu tunaouona. Kwa kutumia njia za ibada watu walihusiana na, nguvu zilizoadhimishwa na waabudu sanamu wakiamini kuwa zingewapatia baraka na mafanikio. Ilikuwa ni dini ya mtu kujipatia msaada ... 

`Kabla tu ya Bwana kuja tena, na njia yake ikiwa imetengenezwa kwa kazi ya kutengeneza barabara ya ujumbe wa mwisho wa Eliya wa upatanisho (Malaki 4), uchaguzi utakuwa kama vile ilivyokuwa katika siku za Isaya: Utamwabudu Muumbaji au utaabudu kitu kingine tofauti (Ufunuo 13, 14), kwa kuwa hata hivyo, mara zote tunaabudu kitu fulani. `