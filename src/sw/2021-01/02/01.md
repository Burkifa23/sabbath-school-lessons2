---
title:  Upeo wa Tatizo la Uongozi
date:  02/01/2021
---

### Somo la Juma Hili
Isa. 6:1—4, Isa. 6:5—7, Isa. 6:8, Isa. 6:9—13 

> <p>Fungu la Kukariri</p>
> "Katika mwaka ule aliokufa mfalme Uzia nalimwona Bwana ameketi katika kiti cha enzi, kilicho juu sana na kuinuliwa sana, na pindo za vazi lake zikalijaza hekalu.” (Isaya 6:1). 

Alipoulizwa na mmoja wa wanafunzi wake kuhusu vipengele muhimu kwa ajili ya serikali nzuri, Confucius alijibu: "Chakula cha kutosha, silaha za kutosha, na kuaminiwa na watu wa kawaida." "Lakini" aliuliza mwanafunzi, "chukulia kuwa huna uchaguzi isipokuwa lazima ukose mojawapo ya hayo matatu, ungeachana na lipi?"  "Silaha," Confucius alisema. Mwanafunzi wake aliuliza tena: "Chukulia kuwa umelazimishwa kuacha mojawapo ya hayo mawili, lipi ungeachana nalo?" Confucius alijibu, “Chakula. Kwani tangu zamani, njaa imekuwa ni sehemu ya maisha ya wanadamu wote, lakini watu ambao hawana imani na viongozi wao ni hasara kweli kweli." *— Edited by Michael P. Green, 1500 Illustrations for Biblical Preaching (Grand Rapids, Mich.: Baker Books, 1989), uk. 215.* 

Watu wanataka, kwa kweli, uongozi imara unaoaminika. Wakati askari alipokuwa anatia sahihi kwa ajili ya muhula wa pili wa kazi, mpokeaji wa maaskari wapya alimwuliza kwa nini amerudi jeshini tena. “Nimejaribu maisha ya uraiani,” alisema, “lakini hakuna uongozi kule.” 

Juma hili, tutaangalia upeo wa tatizo la uongozi wa Yuda na matokeo ya kuhuzunisha yaliyofuata. 

*Jifunze somo la juma hili ukijiandaa kwa ajili ya Sabato ya Januari 9.*

