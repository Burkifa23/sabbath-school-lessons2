---
title:  Uumbwaji Upya wa Sayari Dunia
date:  20/03/2021
---

### Somo la Juma Hili
Isaya 65:17—25, Isaya 66:1—19, Isaya 66:19—21, Isaya 66:21, Isaya 66:22—24. 

> <p>Fungu la Kukariri</p>
> "Maana, tazama, mimi naumba mbingu mpya na nchi mpya, na mambo ya kwanza hayatakumbukwa, wala hayataingia moyoni" (Isaya 65:17). 

Siku moja mvulana wa miaka 12, baada ya kusoma kitabu kuhusu falaki (elimu ya anga), aligoma kwenda shule. Mama alimpeleka mtoto kwa daktari wa familia. Daktari alimwuliza, “Billy, una tatizo gani? Kwa nini hutaki kwenda shule tena?” Kijana akajibu, Nilisoma kitabu kuhusu falaki nikagundua kuwa kuna siku jua litateketea kabisa, na hivyo viumbe hai watakoma duniani. Sioni haja ya kufanya jambo kubwa la maana, wakati mwisho wa yote hatimaye kila kitu kitaishia kufa na kutoweka.” 

Mama kwa ukali alipaza sauti, “Hilo siyo juu yako! Hilo siyo juu yako!” 

Daktari alitabasamu na kusema, “Kijana Billy, hupaswi kuogopa jambo hilo, kwani hadi jambo hilo litokee sisi sote tutakuwa tumekwisha kufa..” 

Kwa hakika, hilo ni sehemu ya tatizo, mwisho wa yote sisi sote tutakufa, hata hivyo. Habari njema ni kuwa maisha yetu siyo lazima yaishie kwenye kifo. Kinyume chake, tumeahidiwa uzima, naam, uzima wa milele, katika ulimwengu uliofanywa upya 

*Jifunze somo la juma hili kwa maandalizi ya Sabato ya Machi 27*
