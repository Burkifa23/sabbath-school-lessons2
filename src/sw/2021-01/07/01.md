---
title:  Kushindwa kwa Waashuru
date:  06/02/2021
---

### Somo la Juma Hili
Isa. 36:1; Isa. 36:2—20, 14 Isa. 36:21—37:20; Isa. 37:21—38; Isa. 38, 39. 

> <p>Fungu la Kukariri</p>
> " 'Ee Bwana wa majeshi, Mungu wa Israeli, ukaaye juu ya makerubi, wewe, naam, wewe peke yako, ndiwe Mungu wa falme zote za dunia. Wewe ndiwe uliyeziumba mbingu na nchi.' " (Isaya 37:16). 

Mtu aliyekonda kwa sababu ya shida anatembea bila viatu akiwa na wanawe wawili. Familia nyingine wamepakia vitu vyao kwenye mkokoteni unaokokotwa na ng’ombe waliokonda. Mwanamume anawaongoza ng’ombe huku wanawake wawili wakiwa wamekaa katika mkokoteni. Watu wasio na uwezo sana hawana mkokoteni, kwa hiyo wanabeba mali zao mabegani mwao. 

Wanajeshi wapo kila mahali. Gongo la kuvunjia kuta/milango (fatuma) linavunja geti la mji. Isitoshe, wapiga mishale wanawapiga mishale walinzi katika kuta. Mauaji ya kutisha yanatapakaa. 

Tunasogeza mbele kwa haraka. Mfalme anakaa kwa fahari katika kiti chake cha enzi, akipokea nyara na mateka. Baadhi ya mateka wanamwendea wakiwa wameinua mikono yao juu, wakisihi wahurumiwe. Wengine wanapiga magoti au kuchutama. Maelezo ya matukio haya na mfalme yanaanza na maneno haya: "Senakeribu, mfalme wa dunia, mfalme wa Ashuru" na kuendelea na usemi kama vile “ameketi katika némedu—kiti cha enzi na mateka wa mji wa Lakishi wakapita mbele yake ili akague.” *—John Malcolm Russell, The Writing on 17 the Wall (Winona Lake, Indiana: Eisenbrauns, 1999), uk. 18 137, 138. *

Mfuatano huu wa picha, ambazo hapo nyuma zilipamba kuta za “Kasri Isiyo na Mshindani” ya Senakeribu sasa zipo katika Jumba la Makumbusho la Uingereza, na zinasimulia kisa cha ajabu kiasi gani kuhusu taabu ya watu wanaodai kuwa watu wa Mungu! 

*Jifunze somo la juma hili ukijiandaa kwa ajili ya Sabato ya Februari 13.*

