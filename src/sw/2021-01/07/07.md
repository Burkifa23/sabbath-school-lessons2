---
title:  Jifunze zaidi
date:  12/02/2021
---

“Ni kwa uingiliaji kati wa Mungu wa moja kwa moja iliwezekana kivuli katika saa kurudi nyuma madaraja kumi; na hii ilikuwa ishara kwa Hezekia kwamba Bwana ameyasikia maombi yake. Kwa sababu hiyo, ‘nabii akamlilia Bwana: Naye akakirudisha kivuli nyuma madaraja kumi, ambako kilikuwa kimeshuka katika saa ya Ahazi' fungu la 8—11.” *—Ellen G. White, Prophets and Kings, uk. 342.*

“Ujio wa wajumbe hawa kutoka kwa mtawala wa nchi ya mbali ulimpa Hezekia nafasi ya kumhimidi Mungu aliye hai. Ingelikuwa rahisi kwake kiasi gani kuwaambia habari za Mungu, mtegemezaji wa vitu vyote vilivyoumbwa, ambaye kupitia kwa majaliwa yake maisha yake mwenyewe yalisalimishwa wakati matumaini yote yalipotoweka! 

“Lakini kiburi na ubatili vilichukua nafasi katika moyo wa Hezekia, na katika kujikweza nafsi alifungua kwa macho yenye tamaa hazina ambazo Mungu alineemesha watu wake. Mfalme ‘aliwaonesha jumba la vitu vyake vya thamani, fedha, na dhahabu, na manukato, na marhamu ya thamani, na nyumba yote yenye silaha za vita, na vitu vyote vilivyoonekana katika hazina zake; hapakuwa na kitu nyumbani mwake wala katika ufalme wake asichowaonesha.’ Isaya 39:2. Si kumtukuza Mungu kwamba alifanya hivi, bali kujiinua nafsi machoni pa wakuu wa kigeni" *—Ukurasa wa 344, 345.*

**Masawali ya Kujadili**

`1. Ni kwa jinsi gani Shetani ni kama amiri wa Ashuru? Je, Shetani husema kweli anaposema kuwa umetenda dhambi (Zek. 3:1)? Mungu hujibuje? Tazama Zak. 3:2—5. Ni lipi tumaini letu dhidi ya mashitaka haya? Rum 8:1.`

`2. Je,Shetani anaacha mashtaka yake wakati unaposamehewa? Tazama Uf. 12:10. Baada ya kusamehewa, wakati Shetani anaendelea kusema kwamba wewe ni wake kwa sababu ya dhambi yako, nini asili ya mashitaka yake? Tazama Kum. 19:16—21 (sheria ya kudanganya, ushahidi wa hila).`

`Muhtasari : Katika kujibu kilio cha mfalme mwaminifu, Mungu aliwaokoa watu wake na kujidhihirisha alivyo: Mfalme wa Israeli mwenye enzi yote anayetawala hatima ya dunia; si tu kwamba anawaangamiza wale wanaojaribu kuwaangamiza watu wake, pia anatoa fursa kwa ajili ya wengine, haidhuru wawe ni “Wababeli,” ili kuwa watu wake.`