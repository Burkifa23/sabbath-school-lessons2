---
title:  Jifunze zaidi
date:  22/01/2021
---

*Soma katika The Great Controversy, “Can Our Dead Speak to Us?” uk. 551—562.*

“Wakati wa Waebrania kulikuwa na tabaka la watu waliodai, kama waabuduo wafu wa leo wanavyodai, kuwa wao walikuwa na uwezo wa kuongea na wafu. Lakini hizi ‘roho za utambuzi,’ kama hawa wageni kutoka ulimwengu mwingine walivyoitwa, zinabainishwa na Biblia kuwa ni ‘roho za mashetani.’ (Linganisha na 25:1—3; Zaburi 106:28; 1 Wakorintho 10:20; Ufunuo 16:14.) Kazi ya kujishughulisha na roho za utambuzi ilitangazwa kuwa ni machukizo kwa Bwana, na ilipigwa marufuku kwa tishio la adhabu ya kifo kwa ye yote ambaye angekiuka. Walawi 19:31; [Walawi] 20:27. 

Leo jina uchawi linadharauliwa sana. Madai kuwa wanadamu wanaweza kuongea na roho za mashetani huchukuliwa kama simulizi za Zama za Giza. Lakini imani ya kuongea na wafu, ambayo wafuasi wake ni mamia kwa maelfu, ndiyo, kwa mamilioni, ambayo imepenya hadi katika nyanja za kisayansi, ambayo imevamia makanisa, na ambayo imekubalika katika vyombo vya kutunga sheria, na hata katika ikulu za wafalme —uongo huu mkubwa ni uamsho, katika vazi jipya la uongo, wa uchawi unaolaumiwa na unaopigwa marufuku katika Maandiko Matakatifu" *—Ellen G. White, The great controversy, uk. 556.*

**Masawali ya Kujadili**

`1. Jadili suala la imani ya kuongea na wafu kama inavyoonekana katika senema, vitabu, runinga, na utamaduni uliopo. Ikiwa hakuna kinachofanyika kuizuia, tunawezaje kuwatahadharisha wengine dhidi ya hatari za kile ambacho, kwa walio wengi, huonekana kuwa maburudisho yasiyokuwa na madhara? Kwa nini uelewa sahihi wa hali ya wafu ni muhimu ili kulindwa dhidi ya uongo huu?`

`2. Soma Isaya 8:20. Iandike upya aya hii katika maneno yako mwenyewe. Hebu kila mtu darasani asome tafsiri yake kwa sauti kubwa. Bwana anatuambia nini hapa?`

`3. Tafakari zaidi juu ya wazo hili la kumpenda na kumcha Mungu kwa wakati mmoja. Ni kwa njia zipi upendo wetu hutokana na kicho? Au kicho chetu kinatokana na upendo wetu? Jadili.`

**Muhtasari**: Kupitia matedo ya Isaya na familia yake, pamoja na maneno yake, Mungu alisisitiza ujumbe wa onyo na tumaini: Njia salama pekee ni kutumaini kuwa Mungu anajua kile anachokifanya. Ana upendo na uwezo wa kuongoza, kulinda, na kuruzuku wale wanaomruhusu. Kwa wale wanaogeukia nguvu zingine, kuna giza peke yake.