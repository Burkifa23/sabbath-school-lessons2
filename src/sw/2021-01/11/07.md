---
title:  'Kujifunza Zaidi:'
date:  12/03/2021
---

“Hakuna mtu anayeweza kufanya ukarimu wa kweli bila kujikana nafsi. Ni kwa maisha pekee ya unyenyekevu, kujinyima, na uwekevu makini, ndipo inawezekana kwetu kuimaliza kazi iliyokabidhiwa kwetu kama wawakilishi wa Kristo. Kiburi na tamaa ya makuu ya kidunia lazima ziwekwe nje ya mioyo yetu. Katika kazi yetu yote, kanuni ya ukarimu iliyodhihirishwa katika maisha ya Kristo inapaswa kutekelezwa. Katika kuta za nyumba zetu, picha, samani na vyombo, tunapaswa kusoma, ‘na kuwaleta maskini waliotupwa nje nyumbani kwako.’ Juu ya kabati zetu za nguo tunapaswa kuona kumeandikwa, kama kwa kidole cha Mungu, Mtu aliye uchi, umvike nguo.; Katika chumba cha kulia chakula, juu ya meza iliyojaa vyakula vingi, tunapaswa kuona kumenakiliwa. ‘Je! Siyo kuwagawia wenye njaa chakula chako? ( Isaya 58:7)’ ”*—Ellen G. White, The Ministry of Healing, uk. 206.*

**Masawali ya Kujadili**

`1. Angalia swali lile ambalo Isaya aliwauliza watu wa wakati wake: “Kwani kutoa fedha kwa ajili ya kitu ambacho si chakula? Na mapato yenu kwa kitu kisichoshibisha (Isa. 55:2). Jiulize, ni kwa njia zipi, kama ipo yoyote, tunafanya kitu kile kile, tukifanya kazi kwa ajili ya kile kisichotosheleza? Kwa nini ni rahisi sana kuanguka katika mtego uo huo?`

`2. Ikiwa kujikana nafsi, wema wa kijamii, na Sabato zilikuwa muhimu katika Siku ya Upatanisho katika siku za Isaya, je, zina umuhimu uo huo katika Siku ya Upatanisho ya nyakati za mwisho (Dan. 8:14), wakati ambapo baragumu ya Mungu ya Yubile itaashiria uhuru wa mwisho wakati wa kuja kwa Kristo mara ya pili (1 Wakorintho 15:52; linganisha Mambo ya Walawi 25: 9, 10)? Elezea jibu lako.`

`3. Katika kikosi, fungua mjadala kuhusu hoja ya utunzaji wa Sabato. Unadhani Isaya anamaanisha nini anaposema tunapaswa kugeuka na kutokufanya yatupendezayo sisi wenyewe katika siku ya Sabato, na wakati uo huo kuiita kuwa ni “siku ya furaha”; (Isaya 58:13)? Je! Tunawezaje kuyafanya yote mawili? Weka akilini muktadha wa maandishi yote ya Isaya 58.`

**Muhtasari**: Katika Isaya 55 na 58, nabii huyo anawasihi watu wake waache mawazo na njia zao na wamrudie Mungu, ambaye wazo lake kwa ajili ya furaha yao liko juu sana kuliko mawazo yao. Anawasamehe kwa rehema na kisha anasisitiza kwamba wale waliosamehewa wawe wenye rehema, sawasawa na roho ile ya Siku ya Upatanisho na Sabato, kwa sababu karama ya msamaha wa Mungu, ikiwa imepokelewa.