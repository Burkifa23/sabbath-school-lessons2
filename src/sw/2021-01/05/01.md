---
title:  Mfalme Mwema wa Amani
date:  23/01/2021
---

### Somo la Juma Hili
Isa. 9:1—5; Isa. 9:6, 7; Isa. 9:8—10:34; Isa. 11; Isa. 12:1—6.

> <p>Fungu la Kukariri</p>
> “Maana kwa ajili yetu mtoto amezaliwa, Tumepewa mtoto mwanamume, Na uweza wa kifalme utakuwa begani mwake; Naye ataitwa jina lake, Mshauri wa ajabu, Mungu mwenye nguvu, Baba wa milele, Mfalme wa amani” (Isaya 9:6).

Dkt. Robert Oppenheimer, aliyesimamia uundaji wa bomu la kwanza la atomiki, alitokea mbele ya Kamati ya Kongresi [nchini Marekani]. Walimwuliza ikiwa kulikuwa na ulinzi wowote dhidi ya Silaha hiyo. ‘Hakika,’ mwanafizikia alijibu. "Na ulinzi huo ni—’ 

“Dkt. Oppenheimer aliitazama hadhira iliyokaa kimya, ikisubiri kusikia jibu na akasema pole pole: 'Amani' " *—Compiled by Paul Lee Tan, Encyclopedia of 7,700 Illustrations: Signs of the Times (Rockville, Md.: Assurance Publishers, 1985), uk. 989.* 

Amani ni ndoto isiyotimia ya wanadamu. Inakadiriwa kuwa tangu mwanzo wa historia iliyoandikwa ulimwengu wote umekuwa na amani kwa takribani asilimia 8 ya wakati. Katika miaka hii, angalau mikataba elfu nane imevunjika *(Paul Lee Tan, p. 987, adapted).* Katika nusu ya karne iliyofuata baada ya Vita ya Kwanza ya Dunia, iliyodhaniwa kuwa vita ya mwisho ya vita zote, kulikuwa na dakika mbili za amani katika kila mwaka wa vita. 

Mwaka 1895 Alfred Nobel, mgunduzi wa baruti, alianzisha mfuko maalumu wa kutoa zawadi kwa watu binafsi wanaotoa mchango mkubwa wa kulinda amani *(Paul Lee Tan, p. 988, adapted).* Katika miaka ya hivi karibuni, hata hivyo, hata baadhi ya washindi wa zawadi ya amani ya Nobel wamehusika katika migogoro ya kikatili.

Juma hili, tutasoma kuhusu, yule ambaye peke yake anaweza kuleta amani ya kweli na ya kudumu. 

*Jifunze somo la juma hili ukijiandaa kwa ajili ya Sabato ya Januari 30.*

