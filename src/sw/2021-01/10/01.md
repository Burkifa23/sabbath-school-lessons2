---
title:  Kufanya Jambo Lisilowazika
date:  27/02/2021
---

### Somo la Juma Hili
Isa. 50:4—10, Isa. 52:13—15 53:12, Isa. 53:3—9, Isa. 53:10—12. 

> <p>Fungu la Kukariri</p>
> "Bali alijeruhiwa kwa makosa yetu, Alichubuliwa kwa maovu yetu; Adhabu ya amani yetu ilikuwa juu yake, Na kwa kupigwa kwake sisi tumepona" (Isaya 53:5).

Lough Fook, Mkristo mwenye asili ya Kichina, aliwaonea huruma watu wa nchi yake ambao walikuwa watumwa katika migodi ya Afrika. Alitaka kuwapa tumaini la injili, lakini angewezaje kuwafikia, ufumbuzi wake ulikuwa ni kujiuza binafsi kama mtumwa kwa mkataba wa miaka mitano. Alisafirishwa kwenda Demerara, ambapo alifanya kazi kwa taabu katika migodi na kuwaambia wafanyakazi wenzake habari za Yesu. 

Lough Fook alikufa, lakini ilikuwa baada ya watu 200 kuwekwa huru kutoka katika kukosa tumaini kwa kumpokea Yesu kama Mwokozi wao. Ni kujitoa kafara binafsi kunakoshangaza kwa ajili ya mema ya wengine! Ni mfano ulioje! 

Kwa kufanya jambo lisilowazika, yaani, kwa unyenyekevu “kutwaa namna ya utumwa” (Fil 2:7), Yesu pia, alitufikia mimi na wewe tusioweza kufikiwa na ulimwengu wote uliozama na kupotea katika shimo la dhambi. Juma hili tutaliona tukio hili la kushangaza lililotabiriwa mamia ya miaka kabla halijatokea.

*Jifunze somo la juma hili ukijiandaa kwa ajili ya Sabato ya Machi 6.*

