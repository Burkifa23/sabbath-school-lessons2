---
title: Panagdayaw Kadagiti Ladladawan iti Edukasyon
date:  12/11/2020
---

Ti kadaanan nga Israel ket napalikmutan kadagiti narelihiyosoan unay a tattao, tattao a napudno unay ti panagdaydayaw ken pennekenda dagiti didiosda nga uray pay idatonda kadakuada dagiti bukod nga annakda. Dayta iti kinapasnek, saan kadi?

Gapuna, ti panagdaydayaw, ti pudno a panagdaydayaw iti pudno a Dios, ket maysa a napateg a paset iti panangsalaknib kadagiti Hebreo manipud iti pannakaisinggalot iti panagdayaw kadagiti ladladawan ken saan a pudno a panagdaydayaw a nanglikmut kadakuada. Ngem nupay kasta, iti laksid dagiti amin a patigmaan, kaskasdi a natnagda iti ar-aramid a panagrukbab kadagiti ladladawan nga isu a masinunuo a nakaballaaganda.

Kadatayo ngay ita nga aldaw? Apay koma a ti panagdaydayaw iti pudno a Dios, iti pananglagip kadagiti amin a naaramidanna kadatayo, ket nakapatpateg met-nangnangruna iti sangoanan dagiti peggad ti kabaroanan moderno) a wagas ti panagdayaw kadagiti ladladawan?

`Basaen ti Marcos 7:1-13. Ania a principio ti masarakantayo idiay bersikulo 7-9 a mabalin a maipakat ita nga aldaw iti lawag tina- Cristianoan nga edukasyon ken ti peggad ti saan a pudno a sursuro, a naala manipud iti lubong, a mabalin a saan a nasayaat ti panangbaliwna iti panangalagadtayo iti pammati?`

Adu kadagiti naindaklan a nainsiriban a kapkapanunotan iti lubong ita nga aldaw ket naibatayda iti kadawyan a panangkita iti kinapaypayso. Adu kadagiti disiplina a naadal idiay eskuelaan ita nga aldaw ket naadalda manipud iti dayta a pannakaawat, nga isu a masansan a kayatna a saven a ti naisuro ket maisupadi iti Sursurat. Mabalin a masulisogtayo a daydayawen dagiti kapanunotan a naisingasing, naipagarup, ken isu ti makita iti aramidtayo. Mabalintayo met a pagbalinen a dios dagiti nalalaing nga is- isip dagiti pilosoper, scientists, ken dagiti nalaing iti matematika nga isu a nangipasdek kadagitoy a kapkapanunotan. Ti parikut ket masansan a dagitoy a kapanunotan ket makinupakda iti Sursurat, ngem gapu ta itan ket agdama a naisuro ken pinati a pudno, dagiti tattao ket padpadasenda nga inayon ida iti na-Cristianoan nga edukasyon. Nupay kasta, ti laeng mabalin a maaramid ket ti panangikompromiso iti pammati, nga isu a masansan a kaipapananna ti panangtiritir ken panangballikog kadagiti Sursurat tapno padpadasen nga iyataday ti Sursurat kadagiti agdama a kapanunotan.

`Ania dagiti sumagmamano kadagiti agdama a pagaammo unay a patpatien a mangrupak iti Sursurat, ken kasano a datayo kas iglesia ket masalaknibantayo dagiti bagbagitayo manipud iti pananginayon kadakuada iti bukodtayo a sistema ti edukasyon?`