---
title: Iti Nasantoan nga Ornos
date:  11/11/2020
---

`Basaen ti 1 Cronicas 16:1-36. Padasen nga iladawan ti buya. Iladawam kadi dayta a kas nasolemne ken nakabutbuteng, wenno panagrambak ken naragsak? Ania a wagas a nalabit nga aggiddan dagiti dua? Ania ti maadaltayo manipud iti daytoy a buya maipapan iti panagdaydayaw ken no kasano koma iti panangisuro ken pannakapadas iti panagdaydayaw?`

Ti lugar a pagdaydayawan idi ket ti tabernakulo, nga idiay ti nagtaengan ti Dios a kadua ti kadaanan nga Israel ken idiay a ti plano ti pannakaisalakan ket naiparangarang kadakuada. Ti ngarud kangrunaan iti panagdaydayaw ken iti edukasyon ti panagdaydayaw ket masapul koma a ni Jesus ken ti plano ti pannakaisalakan, nga isu a naiyanniniwan idiay servicio ti tabernakulo. Aniaman ti naaramidan ti Dios kadatayo a maikari iti pannakaitan-ok ken panagdaydayaw, ket awan kais-iskannan no awan ti namnama ti agnanayon a biag a naipaay kadatayo babaen iti nainsakripicioan ken naisunoan nga ipapatay idiay kruz.

Kasta met ti "naivangelioan" a kaipapanan ti teksto: amin iti lubong ket makasursuro maipapan iti Dios ti Israel.

`Kitaen idiay 1 Cronicas 16:29: "Ipaayyo ken Jehova ti dayag a rumbeng iti naganna; mangyegeayo iti maysa a daton, ket umaycayo iti saclangna: iti nasantoan nga ornos agrucbabcayo ken Jehova!" Iti nasantoun nga ernos? Ania nalabit ti kayat a saoen dayta?`

Kadagiti mangrugrugi, utoben no kasano a kadakes, kasano a makadadael unay, ken kasano a makaipababa unay ti basol. Kasta met, narigat kadatayo itan a panunoten no kasano ti kinadakes, kinaam-amak, ken no kasano a makaipababa unay dagiti ar-aramid a panagdaydayaw dagiti nasnacion iti likmut ti Israel idi, ar-aramid a nakairamanan ti panagidaton iti ubing. Ken, awan duadua, dagitoy a banbanag ket impaduyakyakna no ania ti kinasiasino dagiti tattao a nangar-aramid kadagitoy.

Iti kasunganina, ti kadaanan nga Israel ket agbalin koma a maysa a nasantoan a nacion, naisina manipud kadagiti dakes a kustombre dagiti adda iti aglikmutda. Nasantoanda koma kadagiti puspuso ken is-isipda; daytoy iti nangted iti kaipapanan ken pintas iti panagdaydayawda iti saklang ti Dios. Maulit-ulit a dagiti mammadto ti Daan a Testamento ket binusorda dagiti tattao nga isu a nagdaydayaw iti Dios kabayatan nga agar-aramidda iti kinadakes ken kabayatan a dagiti puspusoda ket adayo Kenkuana.