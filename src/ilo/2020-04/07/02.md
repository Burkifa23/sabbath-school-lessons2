---
title: Datayo Amin ket Adda Daydayawenna
date:  08/11/2020
---

Adda iti maysa a banag iti unegtayo nga agtarigagay iti panagdaydayaw - maysa a banag nga awan duadua a sigud a nailabag iti unegtayo babaen iti Dios ngem, kas iti isuamin a dadduma a banbanag, ket naballikog gapu iti basol. Nalawag unay, idi punganay agdaydayawtayo idi iti Maysa laeng a maikari a maidaydayaw, ti Apo ken Namarsuatayo. Ngem manipud idi Pannakatnag, amin daytoy ket kasta unay a nagbaliw.

Ngem, wen, amintayo adda daydayawenna, maysa a banag, tao, wenno animan. Daytoy ket tumulong a mangilawlawag no apay nga amin iti nataoan a pakasaritaan, ken uray pay ita nga aldaw, ket dagiti tattao agaramidda iti panagdaydayaw. Idiay kadaanan nga Egipto, dadduma a tattao ket nagdaydayawda iti faraon; kadagiti dadduma a panpanawen, kadagiti dadduma a luglugar, dagiti tattao nagdaydayawda kadagiti estatua ti ikan, aduti ol-olona a didios, ken dadduma pay a maipagarup a dios. Dadduma a tattao nagdaydayawda iti init, iti bulan, ken dagiti bitbituen.

Ita nga aldaw, kaaduanna a tattao ket modernoda unayen isu a dida agruknoy iti sangoanan ti maysa nga estatua ti tokak (ngem agruknoyda met iti estatua ni Maria), nupay daytoy ket saanna kayat a saoen a dagiti tattao, umay pay dagiti nailubongan a tattao, ket saanda nga agdaydayaw iti maysa a banag: kuarta, pannakabalin, seks, dagiti bagbagida, dagiti mabigbigbig nga artista, aktor, wenno dagiti politiko. Aniaman a pagay-ayattayo unay, anlaman a pakaisentroan unay ti imatangtayo, aniaman a pagbibiagantayo, dayta ti pagdaydayawantayo. Ken, imballaag ti maysa a nailubongan a mannurat a ni David Foster Wallace, no adaydayawka iti biddut a banag, "kanennaka a sibibiag."

`Ania ti isuro kadatayo ti istorya idiay Daniel 3 kadatayo maipapan iti kinapateg ti pudno a panagdaydayaw?`

Dagiti tallo a Judio a lallaki ket nalawag unay a sineryosoda ti maikadua a bilin (Exo. 20:4-6) kas iti kayat ti Dios a pannakaseryosona. Gapu ta dayta ket paset ti Sangapulo a Bilbilin, nga idiay a mismo adda dagiti pannakaiparitti pammapatay ken panagtakaw ken dadduma pay. Panagdaydayaw, ti apagisu a panagdaydayaw, ket nakapatpateg unay, kinaagpaysoanna, agbalin daytoy a kangrunaan kadagiti pagsasaritaan [isyu) idiay kamaudianan nga al-aldaw, sakbay iti maikadua a yaay ni Cristo. Gapuna, tÃ­ na-Cristianoan nga edukasyon ket masapul nga iramanna ti sibubukel a saludsod ti panagdaydayaw: ania dayta, kasano ti panangaramidtayo dayta, apay a napateg, ken asino iti pagdaydayawantayo?

`Basaen ti Apocalipsis 14:6-12. Ania ti isuro dagitoy a teksto kadatayo no kasano ti pannakaipangpangrunanto ti saludsod ti panagdaydayaw idiay maudi a krisis sakbay iti panagsubli ni Cristo?`