---
title: Panagdaydayaw iti Edukasyon
date:  07/11/2020
---

### Basaen Agpaay Adal ita a Lawas
Daniel 3; Apo. 14:6-12; Sal. 78:1–17; Juan 4:7-26; 1 Cron. 16:1-36; Marcos 7:1-13.

> <p>Paset a Mayulo</p>
> "Ipaayyo ken Jehova ti dayag a rumbeng iti naganna; mangyegcayo iti maysa a daton, ketumayeayo iti saclangna: itinasantoan nga ornos agrucbabcayo ken Jehova" (1 Cronicas 16:29).

Ti panagdaydayaw ket paset ti sangkataoan, paset ti kababalin ti tao, uray pay iti natnag a kababalin ti tao. Awan duadua, naparsuatayo a kas tattao a, manipud iti wayawaya nga inted ti Dios kadatayo, ket daydayawen ti Dios agsipud ta agayattayo Kenkuana ken ammotayo nga Isu ket maikari a madaydayaw. Nalaklaka ket ngata iti kasta a panagdaydayaw idi sakbay ti pannakatnag ti lubong, a sadiay dagiti tattao ket naaddaanda iti rupan-rupa nga iyaasideg iti Dios idiay maysa a lubong a saan a minulitanti basol, patay, ken pannakadadael – maysa a lubong a ditayo mautob, datayo a ti ammona laeng ket ti maysa a natnag a lubong.

Ita nga aldaw, numanpay ti akin-uneg a tarigagaytayo nga agdaydayaw ket adda pay laeng kadatayo, dayta, kas iti isuamin a dadduma pay a banbanag iti daytoy a lubong, ket natiritir ken naballikog gapu iti basol, a kayatna a saoen a pakairamanan dagiti dadduma a banbanag, datayo, kas agdaydayaw a tattao, ket mabalin a dumtengtayo iti panagdaydayaw kadagiti dakes a banbanag, wenno uray pay agtungpal iti saan a panagdaydayaw iti Apo iti wagas a rumbeng a pannakaidaydayawna koma (kitaen, kas pangarigan, ti Marcos 7:1-13; Jer. 7:4).

Gapuna, agsipud ta ti panagdaydayaw ket kangrunaan unay iti na- Cristianoan a kapadasan, ti na-Cristianoan nga edukasyon ket masapul a tratarenna ti saludsod ti panagdaydayaw, nga isu ti adalen iti adal ita a lawas.

_*Adalen ti adal ita a lawas tapno maisagana agpaay ti Sabado, Noviembre 14._