---
title: Ket Ibagadanto Ida Cadagiti Putputotda
date:  09/11/2020
---

Dagiti Salmo idiay Daan a Testamento ket dimteng a nangaramid iti maysa a paset iti narelihiyosoan a biag ti kadaanan nga Israel. Naisaoda, naikanta a masansan a kadua dagiti instrumento ti musika iti tiempo ti panagdaydayaw, nangnangruna iti panagdaydayaw iti publiko, nga idiay Daan a Testamento ket isu ti kangrunaan no kasano ti panagdaydayaw dagiti tattao. Ti Israel ket nagbalin a maysa a komonidad, ket kas maysa a komonidad, nagtutunosda iti panagdaydayaw.

Dagiti Salmo ket kangrunaan a dandaniw, dagiti balbalikasna ket naikankanta. Ti Hebreo a sao a Tehillim nga agpaay iti Salmo ket ti kaipapananna "kankanta a pagdaydayaw." Ket no kantaentayo dagiti pagdaydayaw iti Dios, aniaman ti ar-aramidentayo, daydayawentayo ti Apo.

`Basaen ti Salmo 78:1-17. Ania ti kababagas ti mensahe ditoy, ken kasano iti pannakaiyatadayna iti sibubukel a saludsod ti edukasyon ken panagdaydayaw?`

Adda iti maysa a matudtudo a naikeddeng a damag maipapan iti Salmo 78. Idiay bersikulo 2, ni Asaf ket imbagana no kasano nga ibingaytayo ti “nasipnget a sasao idi ugma." Ti sao a "nasipnget" ket saanna kayat a saoen a "partaan" no di ket, nalidem, wenno agkupkupas, kabayatan a kasta iti pagbalinan ti pakasarilaan no dagiti napateg a paspasamakna ketumadayo nga umadayo gapu iti kabayagenti panawen. Iti dadduma a patarus, ti nasipnget naipatarus a "palimed” wenno "dagiti nasam-it a daan a kinapudno." Ti ponto ditoy ket aniaman nga inraman ti edukasyon iti Israel, inramanna ti panangisuro kadagiti annak kadagiti is-istorya maipapan iti pannakilangen ti Apo iti napili a nacion.

`Kitaen ti Salmo 78:6-17. Ania dagidi matudtudo nga ad-adal nga isuroda koma kadagiti annakda? Ania idi iti namimpinsan a kalat daytoy nga edukasyon?`

`Maysa kadagiti kalkalat ti edukasyon a kas nakita kadagiti teksto ket dagiti annak ket masursuroda koma ti agtalek iti Dios ken mangsalimetmet kadagiti Bilbilinna. Kasano nalabit a ti maysa a teksto a kas iti Apocalipsis 14:12 ket ipaduyakyakna ti isu met laeng a kapanunotan nga agpaay kadatayo ita nga aldaw?`