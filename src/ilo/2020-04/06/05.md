---
title: Maysa A Babai Simmungbat
date:  04/11/2020
---

Ni Jesus ket Isu ti Apo Mannursuro. Ti pudno a kababalin ti Dios ket agraniag iti sursurona, ken kasta met iti Biagna. Gapuna, maysa nga istorya ti Evangelio ket ad-adda a nakaskasdaaw a mangipakita a no ti maysa a tao ket sumungbat ken Jesus, Isu ket kaskasdi a dumngeg.

`Basaen ti istorya ti pannakasarak ni Jesus iti maysa a Gentil (wenno "taga Canaan") a babai manipud iti rehiyon ti Tiro ken Sidon (Mat. 15:27-28; Marcos 7.24-30). Paliiwen a dagiti lallaki iti gunglo ni Jesus ket mariribokanda iti babai, ket uray pay ni Jesus ket agparparang a mangpapanaw kenkuana. Ania ti makunam iti kinaregget ti babai? Ania ti isuro daytoy nga istorya kadatayo no kasano nga insuro ni Jesus dagiti sabsabali?`

Ni Jesus ket asideg idi iti Tiro ken Sidon. Isu ket napan iti maysa a lugar nga ayan dagiti adu a gan-gannaet ken adda riribok iti nagbabaetan dagiti tribu. Dagiti agtaeng iti ciudad nga agsasao iti Griego ket bassit ti panangkitkitada kadagiti Judio nga agtaltalon kadagiti barbaryo, ket dagiti Judio nga agtaltalon ket bassit met iti panangkitkitada kadakuada.

Iti saan a nagbayag, ni Herodes, ti aso-aso a gobernador ti Galilea, iti teritoryo a pagtaengan ni Jesus, ket pinapatayna ni Juan Bautista. Ngem ni Juan ket maysa a tao a ti sirmatana ket dakkel unay ti pannakibingay ni Jesus ditoy, ket ti pannakapapatayna ket kas la nakabutbuteng. Ni Jesus ket nangrugin a sumango a rupan-rupa iti peggad ti trabahona

Iti pannakariknana iti riribok, ni Jesus simrek iti maysa a balay, a namnamaenna, kuna ni Marcos iti istoryana, nga awan koma iti makaammo nga adda sadiay (Marcos 7:24). Ngem ti babai ket nasarakanna Isuna.

Ti kultura iti dayta a tiempo ken lugar ket ti maysa a babai awan iti kalinteganna a mangipapilit iti bagbagina. Ad-adda pay, daytoy a babai ket kamkameng iti maysa a kultura ken tribu a dagiti Judio ket bassit laeng ti tiempoda kadakuada, ket daytoy iti nangikabil kenkuana nga ad-adda pay nga awan gundawayna.

Ngem ti anak a babaiti babai ket masakit. Kayatna ti tulong, ket impapatina dinawat dayta.

Ni Jesus kinunana." Saan a maiparbeng nga alaen ti tinapay dagiti annac, ketibacal cadagiti uken,'" (Mal. 15:26). Ti naisao ket mabalin koma a sinairna ti rikrikna ti babai.

Kalpasanna, adda maysa a banag a nakaskasdaaw a napasamak. Ti babai simmungbat. Pagaammona dagiti as-asosaan a kas kadagiti Judio, a saanda a kayat ida a taraknenket kinunana: “ Wen Apo, ngem dagiti uken manganda met cadagiti murcat a maregreg iti panganan dagiti appoda' (Mar. 15:27).

Dagiti kinunana ket nangaramid iti maysa a pakaidumaan. Kas la makagutugot. Ket ni Jesus inagasanna ti anakna.

`"'Maaramid coma kenca a cas tarigagayam'” (Mat. 15:28). Kasano il pannakaawattayo kadagitoy a sasao? Nupay kasta, kasano ti isusungbattayo no dagiti banbanag ket saanda a mapasamak a kas iti tarigagaytayo?`