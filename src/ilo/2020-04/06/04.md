---
title: Mannursuro a Jesus
date:  03/11/2020
---

Iti amin a pangruggian dagiti kapitulo idiay Baro a Testamento, awan ti ad-adda a pagaammo unay ngem daytoy: "Idi punganay adda ti Verbo, ket ti Verbo adda iti Dios, ket ti Verbo isu, Dios" (Juan 1:1). Ket ti Juan 1 ket iyegnaka a dagus iti di-malipatan a bersikulo: "Ket daydi a Verbo nagbalin a lasag, ket nakipaggian cadatayo: (ket nakitami ti dayagna, a cas la iti dayag ti Bugbugtong nga Anac ti Ama), napno ti parabur ken pudno" (Juan 1:14).

`Basaen ti Juan 1:1-14. Ania ti ibagbaga dagitoy a teksto maipapan iti kinasiasino ni Jesus idi ken ania ti ar-aramidenna ditoy? Ania koma ti ibaga daytoy kadatayo maipapan ken Jesus a kas naindaklan nga ulidan ti maysa a mannursuro?`

Isu met laeng a Dios a nagsao kada Adan ken Eva idiay minuyongan, ken ni Jacob iti tengnga ti langalang, kel itan nagparang a kas maysa a persona. Ti Dios, kuna ti Baro a Testamento, daytoy a personu ket nakita ken Jesus. Babaen ken Jesus, maadaltayo maipapan iti pagayatan ti Dios ken ti wagas iti Dios, agsipud ta ni Jesus ket Dios.

Ti kapitulo ket agtultuloy a mangibaga no kasano a ni Juan Bautista ket maysa a makaawis a mangaskasaba nga uray pay dagiti narelihiyosoan a pangpangulo manipud Jerusalem ket sinuspetsada a nalabit ket maysa a tao anasangsangayan. Ngem isu ket isagsaganana ti dalan nga agpaay iti maysa a tao a dakdakkel ngem ti mismo a bagina. Maysa a tao a nakaskasdaaw ken na sangsangayan ti ngannganin agparang, ketisu, ni Juan Bautista, ket saan a maikari a "mangwarwar ti galut ti zapatosna" (Juan 1:27).

Ti sumaruno nga aldaw nakitana ni Jesus ket impakdaarna nga Isu idi il "Anne ti Dios." Dayta nga aldaw, kasta met iti sumaruno nga aldaw, ninagananna ni Jesus a "cordero ti Dios."

Kasta met, dua kadagiti pasurot ni Juan Bautista ket inkeddengda a sumurotda ken Jesus. Ket idi damagen ni Jesus no ania ti sapsapulenda, kinunada Kenkuana â€œRabi, (a no maipatarus, cayatna a saoen, Mannursuro)" (Juan 1:38)

Ni Jesus, ngarud, ket maysa a rabi, maysa a mannursuro, ngem awan a pulos ti maysa a nataoan a mannursuro a kas kenkuana gapu ta Isu ket Dios. Iti sabali a pannao, ti Dios bimmaba ditoy sangkataoan iti galad ti maysa a tao, ken iti dayta a galad Isu ket nagtrabaho a kas maysa a rabi, maysa a mannursuro. Isu a saan a pagsiddaawan no apay a naganen ni Ellen White ni Jesus a "kadadakkelan a mannursuro a nakita ti lubong."-SIGNS OF THE TIMES, June 10, 1886. Ta kalpasan ti amin, daytoy a Mannursuro ket Dios.

`Iti panangusig no siasino ni Jesus idi, apay nga adda kais-iskanna a sursuroen manipud Kenkuana dagiti kalimbagan a wagas a panangisuro iti naespirituan a kinapudno? Ania ti masursurotayo manipud ken Jesus no apay a saan laeng nga ti ibagatayo ti napateg iti panangisuro, no di pay ket no ania ti aramidentayo?`