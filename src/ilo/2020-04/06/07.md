---
title: Adalen Pay
date:  06/11/2020
---

Basaen ti surat ni Ellen G. White, "The Test of Discipleship, pp. 57–65, iti STEPS TO CHRIST.

Ni Ellen White ibagana kadatayo (kadagiti dadduma pay a banbanag) nga inton pudno unay a sumungbattayo iti Apo Mannursuro, "mailiwtayo a mangikuyog iti ladawanna, a mangibisik iti Espirituna, a mangaramid iti pagayatanna, ken mangay-ayo Kenkuana iti amin a banag" (STEPS TO CHRIST, p. 58). Nu kadwa ni Jesu-Cristo, ti pagrebbengan, kunana, ket "agbalin a pagragsakan" (STEPS TO CHRIST, p. 59). Itan, manipud iti Biblia, iyuman iti Mateo 5-7. Adtoy ti Kasaba idiay Bantay, maysa kadagiti kadadakkelan a pakasalaysayan iti pagayatan ti Apo Mannursuro a maammoan dagiti estudyantena, ken ti kangrunaan iti pagarian nga immayanna nga ipasdek.

**Salsaludsod a Pagiinnadalan**

`1. Kas iti pannakisao ti Dios da Adan ken Eva kenni Jacob kasta met a kasaonatayo ni Jesus. Komonektar Isuna kadagiti nauneg a tartarigagaytayo, ken kellaatennatayo (kas iti inaramidna ken Bartemeo) iti pananganag no siasinotayo ken no sadino iti papanantayo. Iti daytoy a lawag, utoben no kasano ti panangisurotayo iti Biblia kadagiti annaktayo ken iti maysa ken maysa. Ania ti nagdumaan ti parparawpaw a panangisuro iti Biblia ken ti makaawis a wagas a mangaramid iti napaypayso a pakaidumaan kadagiti biag dagiti tattao?`

`2. Ti kadi saludsed a no sadino iti ayanmo iti panpannagna iti biag ket personal laeng a saludsod, wenno mabalin kadi a matulunganka no ibaga daytoy kadagiti tattao a talkem? Kasano a ti kapanunotan a ti iglesia ket "bagi ni Cristo” (1 Cor. 12:27) ket isingasingna a ti pannakipatpatang kadagiti sabsabali ket mabalin a maysa a wagas a maammoan ti kayat ni Cristo a maammoam?`

`3. Naadaltayo idi Hueves nga iti kanito a makakitan ni Bartemeoiti kanito nga isu ket naalaw manipud iti napisikalan (ken naespirituan) a kinabulsek-sinurotna ni Jesus iti dalan nga agturong idiay Jerusalem. Iti daytoy a dalan inaldaw a nangngegna ti sirib ti Apo Mannursuro. Itan, mabalin a pagarupentayo, a kayatna nga ikuyog iti ladawan ni Jesus, mangibisik iti Espirituna, ken mangaramid iti pagayatanna. Apay a ti maysa a tao ket "pagragsakanna," kas kuna ti STEPS TO CHRIST, iti panangsurot iti maysa a pagrukodan a kas kangato iti intandudo ni Jesus idiay Kasaba idiay Bantay?`

`4. Ad-adda nga utuben ti saludsod iti maudi nga adal idi Hueves. Kasano ti pannakasursurotayo a mangilasin iti nagbaetan ti naimbag ken ti dakes? Kasano ti panangilawlawagtayo no ania ti naimbag ken dakes? Ken apay a no ania ti pangaramatantayo iti dayta a pannakaammo ket nalabit nga ad-adda pay a napatpateg ngem iti maaddaan ti dayta a pannakaammo?`