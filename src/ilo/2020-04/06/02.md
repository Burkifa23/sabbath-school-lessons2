---
title: Imbes nga Aglemmeng
date:  01/11/2020
---

`Basaen ti Genesis 3:1-11. Apay a dinamag ti Dios ni Adan, â€œSadino ti yanmo, sica?"`

Dagiti kaaduan nga is-istorya ti Pannakatnag ket ipakitana ti bunga a kas maysa a mansanas. Ngem saan a dayta iti kuna ti teksto. Kunana laeng a "bunga ti cayo" (Gen. 3:3). No ania a bunga daytoy ket saan nga isu ti napateg. Ti pannangan manipud iti daytoy a kayo ket naiparit agsipud ta ti kayo ket nagtakder nga agpaay ili maysa a banag. Dayta ket itakderanna ti sulisog a mangiwalin iti Dios ken tapno ipakdaar, "Agbalinak a rukod ti bukodko a biag. Agbalinak a Dios iti mismo a bagik. Addaanak iti panangituray iti Sao ti Dios."

Ket, pudno unay, idi ti karasaen, wenno "uleg," ket naalana da Adan ken Eva a mangan iti bunga ti kayo, ti biagda ket naisina iti dalan. Ket kalpasanna, idi a nariknada ti Dios nga adda iti asideg, pinadasda ti aglemmeng "cadagiti cacaycayoan iti minuyongan" (Gen. 3:8)

Anian a karkarna a ti Dios ket damagenna ni Adan, "Sadino ti yanmo, sica?" Sigurado nga ammo ti Dios no sadino ti yanna. Nalabit a ti Dios ket dinamagna ti saludsod tapno makatulong kada Adan ken Eva a makabigbig no ania ti ar-aramidendaaglemlemmeng-kas bunga iti naaramidanda. Dayta ket, tultulonganna ida a makakita iti naladingit a bungbunga dagiti ar-aramidda.

`Basaen ti Roma 5:11-19, nga idiay a ni Pablo, iti adu a daras, ket diretso nga insilpuna ti inaramid ni Adan idiay Eden iti inaramid ni Jesus idiay kruz Ania koma ti ibaga daytoy kadatayo no kasano nga inmay ni Jesus a mangisubli iti inaramid ni Adan?`

Ti maysa ket mabalin nga irikkiarna a ti plano ti pannakaisalakan ket sungbat ti Dios iti sungbatda Adan ken Eva. Aglemlemmengda manipud iti Dios iti bain ken iti basolda, ket ti Dios immay a mangarayat kadakuada. Kadagiti bukodtayo a wagas, datayo met, ket nakaaramid iti isu met laeng banag, ket ni Jesus immay a mangarayat kadatayo. Gapuna ti saludsod a "Sadino ti yanmo, sica?" ket mabalin met a maisaludsod kadatayo. Dayta ket, sadino ti yanmo, sica, iti biddut ken basolmo, iti pannakaikayamet ken Jesus ken ti naaramidanna a mangarayat kenka iti dayta?

`Aninman ti saklawen ti na-Cristianoan nga edukasyon, apay a masapul a saklawenna, ken uray pay ipaganetgetna, ti kinaagpaysoanna a ti kadawyan a kasasaadtayo ket aglemmeng manipud iti Dios, ket kalpasnna ket itudenatayo ken Jesus a kas rimedyo?`