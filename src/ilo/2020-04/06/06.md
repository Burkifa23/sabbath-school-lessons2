---
title: Maysa nga Estudyante a Naawatanna Daytoy
date:  05/11/2020
---

Ni Jesus ken dagiti pasurotna ket nagturongda idiay Jerusalem. Kabayatan ani Herod ket maseknan maipapan ken Juan Bautista, dagiti agturturay, agraman ni Herodes, ket maseknanda maipapan ken Jesus. Dagiti pasurotna ket iramanna ti marigrigat ken dadduma pay a mairaman a tattao a mangnamnama iti panagbaliw.

Kayat ni Jesus nga itingatoen ti amin a banbanag ket maiyegna ti namnama ditoy lubong. Ngem Isu ket sigurado, nga itan, dagidiay addaan iti pannakabalin ken gundaway ket aramidenda ti adda a kabaelanda a mangdadael iti dayta a trabaho. Saanda a kayat nga Isu ket agballigi.

Ti akin-uneg a gunglo dagiti estudyante ni Jesus, ti sangapulo ket dua a disipolos, ket kasla magagaranda a maadda iti sikigan ni Jesus. Kasta met, kasla mariribokanda wenno bulsekda. Kas pangarigan, idiay Marcos 8:31- 33, ti Apo Mannursuro ket karkaritenna dagiti estudyantena tapno makitada dagiti banbanag a narigatda a makita. Dayta ket, iti adu a wagas kaskasdi a naespirituan a bulsekda kadagiti napateg a banag (kitaen ti Marcos 8:37).

Amin daytoy ket pakasaritaan iti pannakisinnarak ni Jesus iti maysa a tao a _makakita_.

`Basaen ti istorya ni Jesus ken ti pannakaagas ni Bartimeo, maysa a bulsek nga agpalpalama. (Kitaen ti Marcos 10:46 52.) Paliiwen ti dakkel nga asi nga impakita ni Jesus. Itan kitaen no kasano a ti tarigagay ti bulsek a tao a makakita ket nangiturong iti pangngeddengna a sumurot ken Jesus iti dalan nga agturong idiay Jerusalem. Mabalin kadi a ni Marcos ket mangar-aramid iti maysa a panamagdilig ken Bartemeo ken kadagiti dadduma a disipolos? Kasano a daytoy nga istorya ket mangted lawag no ania ti kasapulam tapno agbalinka a natulnog iti Apo Mannursuro?`

Ni Bartimeo ket kayatna idi a makita ti kulot a buok ti maladaga ken ti maris ti trigo idiay pagapitan. Ngem ti panagkita ket saan laeng a ti napisikalan tiiramanna. Daytoy nga istorya, iti sabali a pannao, ket maipapan iti naespirituan a panagkita. Dayta ket maipapan iti pannakaawat dayta- maipapan iti pannakaawat iti napudno a kinasiasino ti Apo Mannursuro. Ti napisikalan a panagkita ket maysa a banag, Dayta ket maysa a napateg a banag, ket ammo ni Jesus dayta. Ngem ammo pay ni Jesus a ti kaunggan a tarigagay iti tunggal maysa a tao ket ti maysa a baro ken nasaysayaat a biag.

`Basaen ti Hebreo 5:12-14. Ania ti isuro daytoy kadatayo maipapan iti pudno nga edukasyon?`