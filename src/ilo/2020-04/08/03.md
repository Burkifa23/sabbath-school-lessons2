---
title: Ni Jesus kas Mannursuro
date:  16/11/2020
---

Ti Biblia ket aramatenna dagiti adu a balbalikas a mangiladawan ken Jesus Isu ket Anak ti Dios, ti Napulotan, ti Anak ti tao, ti Mangisalakan, ti Mannubbot, ti Apo, ti Cordero ti Dios, ket sumagmamano laeng dagitoy. Ngem kadagidiay tattao a makaam-ammo Kenkuana idi tiempo ti nasurok a tallo a tawtawen a panagministrona iti publiko idiay Judea ken Galilea, Isu ket maysa a mannursuro Ninaganda iti "Apo," wenno "Rabi." Dagitoy a dua ket agpadpada ti kayatda a saoen, "Mannursuro."

Gapuna, ti propesion a panangisuro kenti trabaho a mangisuro ket mabalin nga isu ti matudtudo a maiyataday a wagas ni Jesus a mangaramid iti panagministrona iti publiko. Iti kasta a pamay-an, ti trabahona a panangsubbot ket umasping iti trabaho a panangisuro. Ken dayta ket impacto ti mammadto iti evangelio.

`Basaen ti Isaias 11:1-9. Ania ti iparangarangna maipapan iti panangisuro a paset ni Jesus?`

Maysa kadagiti makapasiddaaw unay a padpadto maipapan iti Misias iti Sursurat ket masarakan idiay Isaias 11. Dagiti bersikulo 1-3 ket ipakitana ti yuumay ti Misias kadagiti balbalikas ti edukasyon, maysa a mangiyeg iti pannakaammo, balakad, sirib, ken pannakaawat. Ti sibubukel a teksto ket dagdagupenna iti daytoy nakaskasdaaw a kari: "Ta ti daga mapnonto iti pannacaammo ken ni Jehova, a cas la dagiti dandanum sacnapanda ti baybay" (Isa. 11:9). Nalabit a dagiti kasta a sursuro ti Sursurat ti nangguyogoy kenni Ellen G. White iti librona iti edukasyon a mangibaga a ti trabaho ti edukasyon ken ti trabaho ti panangsubbot ket maymaysada (kitaen ti EDUCATION, P. 30).

Basaen ti Juan 3:1-3. Ni Nicodemo ket inawaganna ni Jesus a kas maysa a rabi, ken innayonna pay nga impakita a dagiti sagsagut a panangisuro ni Jesus ket naggapuda manipud iti Dios gapu kadagiti pagilasinan nga inaramid ni Jesus, kas kadagiti datdatlag ken dagiti kapanunotanna maipapan iti kaipapanan ti biag. Ni Jesus inawatna, no saan a ti titolo a naited Kenkuana, sigurado a ti naggapuan dagiti sagsagut ti panangisurona idi a sinungbatanna ni Nicodemo nga isu ket masapul a mayanak a mabalbaliwan tapno makitana (maawatanna, kasta met a makastrek) iti pagarian ti Dios. Kayat a saoen daytoy a ti pannakabalin a mangisuro kadagiti sabsabali, uray pay iti kasasaad ni Jesus, ket aggapu iti Dios.

Ti panangisuro ket sigurado ngarud a maysa a sagut ti Dios. Dayta ket dinutukan ti Dios, inaramal ni Jesus, ken binigbig dagidiay naisuro nga addaan iti nadiosan nga otoridad.

`Ania ti pasettayo iti pannakakita iti pannakatungpal daytoy a padto a ti pannakaammo iti Apo ket maipan iti amin a lubong?`