---
title: Masirib a Lallaki ken Babbai
date:  18/11/2020
---

Ti sasao nga agpaay iti eskuela, panagadal, ken edukasyon ket nalawag unay a maawatan ida iti tiempotayo, ngem saanda a gagangay a maus-usar idiay Biblia. Adda iti maymaysa a balikas, sirib/masirib, nga isu nga ad-adda a gagangay a maus-usar. Kas pangarigan, ti Daan a Testamento ibagana dagiti masirib alallaki ken babbai (2 Sam. 14:2; Prov. 16:23).

`Basaen ti 1 Ar-ari 4:29-34. Ania ti isuro daytoy kadatayo maipapan iti kinapateg ti sirib?`

Ni ari Solomon ket maysa a nakasirsirib a tao a nagsao maipapan iti biag ti animal ken mula ken nangibaga kadagiti proverbio nga addaan iti dakkel a kinasirib, a kayalna a saoen nga isu ket maysa a tao ti edukasyon (1 Ar-ari 4:29 34). Dagiti libro ti Proverbio ken Eclesiastes ket launenda dagiti adu a masirib a sursuro kadagiti adu a banbanag, naggapu ken Solomon kasta met kadagiti dadduma a mamasirib a mannursuro iti kadaanan a panpanawen (Prov. 1:1; Prov. 25.1. Prov. 30:1; Prov. 31:1). Edoties

Segun iti Biblia, ti sirib ket kas met latta iti edukasyontayo ita nga aldaw. Maysa a banag a masursuro manipud kadagiti nagannak ken mannursuro, unangnangruna no ubing pay (Ecles. 12:1), ngem kinaagpaysoanna ti maysa a tao ket urnongenna ti sirib iti amin a panagbiagna. Maikadua, ti sirib ket addaan iti maysa a napraktikalan a paset; kas pangarigan, agsursuro manipud kadagiti kuton nga agurnong iti kalgaw tapno adda umdas nga agpaay iti lam- ek (Prov. 6:6-8).

Ngem ti sirib ket saan laeng a napraktikalan; dayta ket addaan met iti maysa a nateoryaan a paset, ta dayta ket mangrugi iti pammatiiti Dios ken surotenna dagiti masinunuo a pamuon a principio (Prov. 1:7). Ti sirib ket tulongannatayo nga agbiag a mapagtalkan ken agpaay iti pagimbagan dagiti sabsabali, ken tulongannatayo pay a masalakniban iti kinadaksanggasat. Kamaudiananna, kas latta iti edukasyon ita nga aldaw, ti sirib ket saanna a sungbatan amin a salsaludsod a mabalin nga iruartayo, ngem pagbalinennatayo a mapnek iti adda nga ammotayo kabayatan nga agtultuloy nga agsukimat iti saan pay nga ammo, ket dayta ket maysa a naimbag a kasasaad nga isu a masursurotayo a mangammo iti Dios ken tapno agtalek iti Paraburna. Segun iti Jeremias 18:18, ti paset ti masirib a mannursuro ket naibilang a maipada kadagiti trabaho dagiti padi ken mammadto. Aminda a tallo ket idanonda dagiti damag nga aggapu iti Dios kadagiti tattaona, iti langa ti panangisuro iti linteg, balakad a naibatay iti edukasyon, ken dagiti naisangsangayan a damag nga aggapu iti Dios.

`Kasano ti pannakasursurotayo iti sirib ken kalpasanna ket iyallatiwtayo kadagidiay sumarsaruno kadatayo? Apay a daytoy ket nakapatpateg unay kadatayo nga aramiden kas tattao?`