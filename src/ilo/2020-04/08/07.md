---
title: Adalen Pay
date:  20/11/2020
---

Ti dakkel a trabaho ti evangelio (Mat. 28:18-20) ket pinaggunay ti maysa a nakaskasdaaw a narelihiyosoan a tignay iti isuamin a sibubukel a lubong. Adtoy ti sumagmamano nga apostoles wenno misioneros (dagiti dua a balikas ket agpadpada ti kaipapananda"dagidiay a naibaun") a napan iti amin a lubong ket inumnongda dagiti estudyante, pinagbalinda ida a disipolos, inayabanda ida a mamati ken Jesus, binautisaranda ida, ken nagtuloyda a mangisuro kadakuada kadagiti amin a banbanag nga imbilin ni Jesus kadakuada. Ti ladawan ket dagiti nakonvertir a Cristiano manipud iti amin a suli ti lubong, a mangibagi kadagiti nadumaduma a kultura ken agduduma a pagsasao, a sumang-at manipud iti danum a nagbautisaran tapno laeng sumrek iti maysa nga eskuelaan ken irugi ti edukasyonda. Daytoy ket saan a makapaklaat, ta adu pay laeng ti masapul nga adalenda.

Ti gapu a dagiti Cristiano ket kankanayonda nga agad-adal ket saan laeng a gapu iti nainsiriban nga interes wenno kinaregget a mangipapati a mangammo, no di ket ti na-Cristianon a biag ken pammati ket agwaras iti isuamin a suli tiinaldaw a biag. Adda adu a maadal. Gapu iti dayta, dagiti sursurat ti Baro a Testamento ket agpadpada a launenda ti pannakaiwaragawag ti maipapan ken Jesus (no dadduma nagnaganen ti sao ti Baro a Testamento a kerygma Ä®keh-RIG-ma]) ken edukasyon kadagiti amin a banbanag a masapol nga adalen dagiti Cristiano (no dadduma nagnaganen ti sao ti Baro a Testamento a didache (did-ah-KAY]). Ti maysa a naimbag nga ulidan ti panangiwaragawag ket makita idiay 1 Corinto 2:2, nga idiay ti edukasyon ket mangrugi idiay 1 Corinto 4 ken maawan-maadda iti dadduma a paset ti surat. Ania kadi ti masapul nga adalen dagiti Cristiano?

Trabaho, inana, nainlangenan a pagsasaritaan, panagnanaig ti komonidad, ti iglesia ken panagdaydayaw, ti ekonomiya, kinamanagited, pannakinaig kadagiti agturturay, panamalbalakad, dagiti sistema ti pamilya, panagnanaig ti agassawa ken panangpadakkel iti ubing, taraon ken ti pannakaisaganana, kawes, uray pay ti panaglakay ken ti panagsagsagana iti panagpatingga ti biag, iti napersonalan a biag ken ti biag iti daytoy a lubong. Iti agbalin a maysa a Cristiano ket kayatna a saven a tapno adalen ti maipapan amin dagitoy a banbanag ken ad-adu pay. Ti pannakaawat kadakuada kel saanda a kadawyan a dumteng. Dayta ket masapul nga adalen.

**Salsaludsod a Paglinnadalan**

`1. Kasano ti kinapateg ti trabaho ti edukasyon iti trabaho ti iglesia?`

`2. Ania ti kayat a saoen ni Ellen G. White idi insuratna a "Ti langit ket maysa nga eskuelaan" (EDUCATION, p. 301)?`

`3. Basaen manen ti 1 Corinto 2:1-16. Kitaen no ania ti ibagbaga ni Pablo kadatayo maipapan iti iparparangarang ti Dios kadatayo babaen iti paltiing. Utobem ti imbagana a dagiti turay ken sirib ti panawen ket dumtengda nga awan kais-iskanna. No mabalinna nga ibaga dayta idi, kasano ngay met dagiti sumagmamano a "sirib" iti panawentayo?`