---
title: Tapno Agbanagcanto a Sisasayaat
date:  13/10/2020
---

Iti intero a Biblia, mangngegtayo dagiti dadduma abunga ti pannakaammo ken panangtungpaliti linteg ti Dios.

`Basaen ti Josue 1:7, 8. Ania idi ti ibagbaga ti Dios ken Josue, ken kasano a dagiti principio a masarakan ditoy ket maipakatda kadatayo ita nga aldaw?`

Ti Apo imbagana ken Josue kabayatan a sumrek idiay Canaan: "Isuna laeng a bumilegca ken umingelca unay, tapno tungpalem nga aramiden iti cas mayalubog iti isu-amirra linteg, a ni Moises nga adipenco imbilinna kenca: saanmo a pagpanawan uray iti macanawan uray iti macatigid, tapno agbanagcanto a sisasayaal iti sadinoman a papanam" (Jos. 1:7).

Daytoy a kapanunotan ti balligi kas bunga ti panangtungpal ket mabalin a maisupadi iti wagas a pannakarukod ti balligi iti lubongtayo ita nga aldaw, Adu dagiti mamati ita nga aldaw a dagiti tanda ti balligi ket dagiti baro nga ideya, kinamanagpartuat, ken panagtalek iti bukod a bagi. Tapno agballigi iti matudtudo a trabaho ket masansan a sapulenna ti naisalsalumina a talugading ken panangsarakusok iti peggad.

Nupay kasta, iti mata ti Dios ti balligi ket sapulenna ti maysa a naiduma a paggapuan.

`Basaen ti Apocalipsis 12:17; Apocalipsis 14:12; Roma 1:5; Roma 16:26; Santiago 2:10-12. Ania ti ibagbaga dagitoy a bersikulo kadatayo, ita nga aldaw, maipapan iti panangtungpal iti linteg ti Dios? Dayta ket, uray pay no saantayo a maisalakan babaen iti panangtungpal iti linteg ti Dios, apay a napateg unay a kaskasdi a salimetmetantayo latta dayta?`

Daan a Testamento, Baro a Testamento, Daan a Tulag, Baro a Tulag-uray ania kadagita: kas Cristiano a mamati iti Biblia naayabantayo nga agtungpal iti linteg ti Dios. Ti panagsalungasing iti linteg, kas maaw-awagan a basol, ket mangiturong laeng iti ladingit, panagsagrap, ken agnanayon a patay. Asino iti saan a nakasursuro a mismo, wenno nakakita kadagiti mismo a bagbagida, kadagiti bunga ti basol, dagiti bunga ti panagsalungasing iti linteg ti Dios? Kas iti panagrang-ay ti kadaanan nga Israel babaen iti panangtungpalda iti linteg ti Dios (uray pay no kasapulanda met ti parabur), awan iti pannakaidumatayo ita nga aldaw. Gapuna, kas paset ti na-Cristianoan nga edukasyon masapul a salimetmetantayo ti linteg ti Dios a kas kangrunaan a paset ti kayat a saoen ti agbiag babaen iti pammati ken panagtalek iti parabur ti Dios.

`Ania ti bukodmo a kapadasan kadagiti supapak ti basol? Ania ti nasursurom a mabalinme nga ibingay kadagiti sabsabali tapno, nalabit, ket saanda met nga aramiden ti isu met laeng a biddut?`