---
title: Adalen Pay
date:  16/10/2020
---

"Ayat, ti nakaibatayan ti panamarsua ken ti pannakasubbot, ket isu ti nakaibatayan ti pudno nga edukasyon. Naaramid daytoy a nalawag idiay linteg nga inted ti Dios a kas bagnos ti biag. Ti umuna ken kadakkelan a bilin ket, 'Ayatem ti Apo a Diosmo iti isuamin a pusom, ken iti isuamin a cararuam, ken cadagiti amin a pigsam, ken iti amin nga isipmo.' Lucas 10:27. Ti agayat Kenkuana, ti awan patinggana, ti Maysa a makaammo-amin, iti amin a pigsa, ken isip, ken puso, ket kaipapananna ti kangangatoan a pannakapasayaat ti amin a pannakabalin. Kaipapanan dayta a maisubli koma iti sibubukel a kinataoiti bagi, iti isip, kasta met iti kararruaâ€”ti ladawan ti Dios.

"Ti maicadua a bilin ket umas-asping iti umuna Ayatem ti padam a tao a cas iti bagim.' Mateo 22:39. Ti linteg ti ayat ket ayabanna ti pannakaitalaga ti bagi, isip, ken kararrua iti servicio ti Dios ken dagiti padatayo a tattao. Ket daytoy a panagservi, kabayatan a pagbalinennatayo a maysa a bendicion kadagiti sabsabali, ketiyegna ti kadadakkelan a bendicion kadagiti bagbagitayo a mismo. Ti saan a kinaimbubokodan ket isu ti pagdas-alan dagiti amin a pudno a pagsayaatan. Babaen iti saan a naimbubokodan a panagservi, maawattayo ti kangangatoan a kultura ti isuamin a kamkameng. Umad-adu nga umad-adu ti pannakaan-anaytayo a makipaset iti nadiosan a kababalin. Maikaritayo nga agpaay iti langit, agsipud ta awatentayo ti langit kadagiti puspusotayo." Ellen G. White, EDUCATION, p. 16.

**Salsaludsod a Pagiinnadalan**

`1. Kas iti Israel idi un-unana, agpadpada koma nga ayaten ken agbutengtayo iti Dios (Mat. 22:37; Apo. 14:7). Iti klase, ad-adu a saritaen no kasano ti panangaramidtayo nga agpadpada kadagitoy a dua. Kasta met, sungbatan ti saludod: Apay a dagitoy dua a bilbilin ket saunda nga agsupadi iti maysa ken maysa?`

`2. Ania ti nagdumaan ti panangikabil iti maysa a pagrukodan ken panangaramid iti maysa a paglintegan? Iti kapadasam, ti kadi kina-Adventista ket ad-adda a maseknan iti panangikabil kadagiti nangato a pagrukodan iti uneg ti komonidad dagiti mamati wenno iti panangaramid kadagiti paglintegana mamagkaykaysa iti komonidadna? Ania ti kuna ti Sursurat maipapan iti panangikabil kadagiti nangato a pagrukodan nga agpaay iti bagi? Iti pamilya? Iti iglesia?`

`3. Kasano a maaddaan iti umiso a balanse iti panangipakita iti kinapateg ti linteg ti Dios ken, kasta met, iti panangipakita no apay a daytoy a panagtulnog iti linteg ket saan nga isu ti paggapuan ti pannakaisalakantayo?`

`4. Basaen ti Salmo 119 ken paliiwen no namin-ano a darasa naibaga dagiti kapanunotan ti panangtungpal, wayawaya, linlinteg, alagaden, ken bilbilin. Ania ti kayat nga idanon ti nagsurat iti Salmo 119 maipapan kadagitoy a tema?`