---
title: Dagiti Panagbannog ken Pannakibalubal Dagiti Managsalimetmet iti Linteg
date:  14/10/2020
---

Adda dagiti dadakkel a pagimbagan iti panangtungpal iti linteg ti Dios, kas napaneknekan dagiti tattao a pinarang-ay ti Dios. Ni Josue ket nasinged a sinurotna dagiti linlinteg ti Dios ken indalanna dagiti tattao ti Israel a nasayaat. Maulit-ulit, ti Dios imbagana iti Israel a no tungpalenda ti linteg, rumang-ayda.

`Basaen ti 2 Cronicas 31:20, 21. Ania dagiti kangrunaan a makagapu iti daytoy a teksto no apay a ni Ezekias ket rimmang-ay?`

Aniaman a lugar ti edukasyon ti ayantayo, masapul nga ipaganetgettayo ti kinapateg ti panagtungpal. Ngem dagiti ad-adalantayo ket saanda nga agmauyong. Madlawda, iti saan nga agbayag, ti nagurdo a kinapudno a sumagmamano a tattao ket matalekda, naayat, ken natulnog. Ngem nupay kasta-ania? Ti didigra ket dumteng met laeng kadakuada. Kasano ti panangilawlawagtayo daytoy?

Ti kinaagpaysoanna ket saantayo a mailawlawag. Agbibiagtayo iti lubong ti basol, ti dakes, ti maysa a lubong a pakaar-aramidan tidakkel a panagbinnusor, ket awan ti asinoman kadatayo a mailaksid iti dayta.

`Ania ti isuro dagitoy a teksto kadatayo maipapan iti daytoy narikut a saludsod? Marcos 6:25-27; Job 1, 2; 2 Cor 11:23-29.`

Awan duadua, dagiti naimbag, matalek, ken managtungpal iti linteg a tattao ket saanda a kankanayon a rimmang-ay, kas iti pannakaawat ti lubong iti kinarang-ay. Ket adtoy ti nalabit nga apagbassit a sungbat iti daytoy narikut a saludsod a kabayatan nga intay isuro ti kinapateg ti linteg ket awan duadua a tumaud. Ania ti apagisu a kayattayo a saoen iti "kinarang-ay"? Ania ti kinuna ti salmista? â€œCaycayatco laengen ti agbantay iti ruangan ti balay ti Diosco, ngem ti panagnaed cadagiti calapaw ti kinadangkes" (Sal. 84:10). Awan duadua a babaen iti pagrukodan ti lubong, uray pay dagiti matalek iti Dios ken natulnog iti Lintegna ket saan a kankanayon a "rumang-ayda," no ita. Mangaramidtayo iti makadangran kadagiti estudyantetayo no saan a dayta ti ibagatayo.

`Basaen ti Hebreo 11:13-16. Kasano a dagitoy a bersikulo ket tumulong kadatayo a makaawat no apay a dagidiay matalek ket kaskasdi nga agrigatda iti daytoy a biag?`