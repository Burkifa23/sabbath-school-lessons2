---
title: Tapno Ayaten ken Tapno Agbuteng ken Apo Dios
date:  11/10/2020
---

Ti libro ti Deuteronomio ket launenna dagiti maudi a sasao ni Moises iti Israel sakbay a ti maysa a baro a kaputotan ket sumrek iti Naikari a Daga. Ngem sakbay a sumrekda, isu ket addaan kadagiti sumagmamano a nalawag a sasao ken bilbilin kadakuada.

`Basaen ti Deuteronomio 31:9-13. Ania ti kayat a saoen ti panagbuteng iti Apo?`

Ti Dios ket nainggandatan idi dagiti wagasna a nangipaay iti Lintegna iti Israel. Inaramidna amin a wagas tapno dagiti linlintegna ket saan koma a malipatan. Iti kastoy a wagas, ti Dios ket maysa a naanus a mannursuro, Isu ket mangisuro, ulitenna dagiti insurona, mangibaun kadagiti mammadto, ken aramatenna dagiti babaunenna a mangipaay iti mensahena. Ken inaramidna dayta a naulit-ulit. Pudno unay, saan aya nga adu kadagiti sursurat iti Daan a Testamento ket awan sabali a tutuduenda no di ti panangsapulti Dios nga isuro dagiti tattaona a sumurot iti wagas ti biag?

Paliiwen kadagitoy a bersikulo no kasano ti panangipaganetget ni Moises iti kinapateg ti panangadal iti masakbayan a kaputotan iti linteg. Ni Moises ketiladawanna dayta a kas dua nga addang a proseso. Umuna, dagiti annak ket mangngegunda ti linteg, kalpasanna ket masursuroda ti agbuteng ken Jehova a Dios" (Deut. 37:13).

Umuna, mangngegda, kalpasanna, masursuroda ti agbuteng iti Dios, Ti panangadal iti linteg ketisingasingna a ti panagbuteng ket saan nga agbalin a maysa a kadawyan a bunga iti pannakaammo iti linteg. Ti aramid a panagbuteng iti Dios ket masapul a masursuro. Ipakpakita ni Moises a ti panagbuteng ket saan a giddato a bunga ti pannakaammo no di ketti pannakaammo ken panagbuteng ket maysa a proseso.

Kasta met, ania ti kayat a saoen ti "panagbuteng iti Dios" idinto a naibaga met kadagiti tattao nga "ayatemto ni Jehova a Diosmo iti isuamin a pusom, ken iti suamin a cabaelam" (Deut. 6:5)? Nalabit a mabalintayo nga idilig dayta iti wagas a panangayat ken panagbuteng ti ubing iti maysa a naimbag nga ama, ti ama a mangiparangarang iti ayat ken asina babaen iti panangipakitana nga ibagana ti kayatna a maaramid ken aramidenna ti ibagana. No makaaramidka iti biddut iti kasta nga ama, pudno unay a sagrapem dagiti supapakna. Wen, mabalin, ken masapul nga ayaten ken agbutengtayo met iti Dios. Saanda nga agsupadi a kapanunotan. Iti ad-adu a maammoantayo maipapan iti Dios, ad- adda met nga agayattayo Kenkuana agsipud iti kinaimbagna; nupay kasta, no ad-adu ti maammoantayo maipapan iti Dios, ad-adda met nga ayatentayo Isuna, agsipud ta makitatayo no kasano ti kinasanto ken kinalintegna ken no kasano ti kinamanagbasol ken kinakillotayo, ken no kasano a babaen laeng iti parabur-dimaiparbeng a kaikarian-a saantayo a madadael.

`Kasano ti panagawatyo no ania ti kaipapanan ti agpadpada a panagayat ken panagbuteng iti Dios?`