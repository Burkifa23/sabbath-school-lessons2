---
title: Ni Jesus, ti Pagwadantayo
date:  15/10/2020
---

Ni Jesu-Cristo, ti Anak ti Dios, ket isu laeng ti nagbiag iti nataoan a biag a naan-anay ti panagtulnogna iti Ama ken naan-anay ti panangtungpalna iti linteg ti Dios. Inaramidna daytoy tapno saan laeng nga agbalin a sunotayo, nga Isu ti sunotayo, no di pay ket tapno agbalin a pagwadantayo, nga Isu ti pagwadantayo.

`Basaen dagiti sumaganad a teksto: Lucas 2:51, 52, Fil. 2:8Heb. 5:8; Juan 8:28, 29. Kasano ti panangpalagipda kadatayo iti kinatulnog ni Cristo iti amin a biagna?`

Nalabit a kaimbagan ti pannakaibaga ni Juan idi insuratna daytoy: "Ti ngeuna nga agtalinaed kencuana, rebbengna metti magna a casiti pannagnana idi" ( Juan 2:6). Inton ipamaysatayo dagiti panagkitatayo iti biag ni Cristo kenti panagministrona ditoy daga, nalaka a makita no kasano ti panangay- ayona iti Ama babaen iti panagtulnogna. Ni Cristo ket tinungpalna ti padto, ken intandudona dagiti linlinteg ti Dios iti amin a panagbiagna.

Kas iti panangibaga ti Dios ken Moises nga isuratna ti Lintegna tapno agbalin a maysa a saksi iti Israel, ni Cristo idi ti sibibiag a mangiparangarang iti saksi kadagiti apostolesna, disipolos, kadagiti managbasol ken kadagiti sasanto. Itan, imbes nga addaan laeng kadagiti paglintegan a suroten, addaantayo iti suroten a pagwadan ni Jesus, maysa a tao iti lasag ken dara. Kas mannursuro, ania ti nasaysayaat pay a pagtuladan a pagwadan a mabalintayo nga iparang kadagiti estudyante no di ti pagwadan ni Jesus ken no kasano ti panangtungpalna iti Ama?

"Daydiay makunkuna a pammati ken Cristo a mangisuro kadagiti tattao a dida rebbengen ti agtulnog iti Dios, kel saan a pammati no di ket panangipapan. "Gapu iti parabur naisalacancayo gapu iti pammati." Efeso 2:8. Ngem ti pammati, no awan dagiti ar-aramidna, isu ti pammati a natay." Santiago 2:17. Ni Jesus kinunana maipapan Kenkuana sakbay ti yaayna ditoy daga, "Pagragsacac nga aramiden ti pagayatam, O Diosco; wen, ti lintegmo adda iti uneg ti pusoc. Salmo 40:8. Ket sakbay unay ti iyuulina manen sadi langit imbunannagna ti panangtungpalna â€œkadagiti bilbilin" ni Amana, "ket agtaengac iti ayatna." Juan 15:10. Ti Surat kunana: "Gapu itoy, maammoantayo nga Isu am-ammotayo, no salimetmetantayo dagiti bilbilinna. ... Tiagcuna nga agtalinaed Kencuana, rebbengna met ti magna a cas iti pannagnana idi." 1 Juan 2:3-6.-Ellen G. White, STEPS TO CHRIST, p. 61.

Ania ti aramidem tapno nasaysayaat ti panangsurotmo iti ulidan ni Cristo iti amin a paset ti biagmo ken iti kasta ket agbalinka met a maysa a nasaysayaat a mannursuro kadagiti sabsabali? Nupay dayta ket kasla maysa a kadaanan a kapanunotan, apay a dagiti ar- aramidtayo ket agsaoda a napigpigsa nga amang ngem ti ibagatayo?