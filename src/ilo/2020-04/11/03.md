---
title: Trabaho ken Panangaywan
date:  07/12/2020
---

Ti propesyon wenno trabaho ket tamingenna dagiti "ar-aramid" iti biag. Uray pay dagidiay kaaduanna a trabahoda ket mausarti utek ket agtungpalda iti sumagmamano a panangaramid iti napisikalan a trabaho, uray pay no daytoy ket panangtalmeg laeng iti keyboard ti kompyuter.

**Ania ti isuro kadatayo dagiti sumaganad a teksto maipapan iti trabahoa naaramat ti "im-ima" a kas simbolo?**

`Deut. 16:15`

`Ecles. 9:10`

`Prov. 21:25`

`Jer 1:16`

Ti Dios intedna kadatayo "ti aramid dagiti ima[tayoj" tapno masarakantayo ti pannakapnek ken rag-o (kitaen ti Prov. 10:4; 12:14). Iti psychology, ti "kompiansa iti bagi (self-efficacy)" ket iladawanna ti pammati a ti tunggal tao ket addaan iti kabaelan a manggun-od iti maysa a banag nga adda kaipapananna iti biag. Ti kompiansa iti bagi ket saan a mapadakkel babaen iti panangulit-ulit iti, "Pagarupek a kabalak! Pagarupek a kabaelak!" Ti laeng panangaramid iti maysa a banag ti mangpadakkel iti kompiansa iti bagi.

Kabayatan a "ti aramid dagiti ima[tayo" ket bendicion ti Dios kadatayo (kitaen ti Sal. 90:17) ken palubosannatayo nga agbiag iti maysa nga adda kaipapananna a biag, ti namimpinsan a plano ti Dios ket "ti aramid dagiti ima[tayo" ket bendicionanna koma dagiti sabsabali. Ni Pablo insuratna a masapul nga agtrabahotayo, nga agar-aramid iti maysa a banag nga adda usarna kadagiti im-imalayo, tapno maaddaantayo iti maysa a banag a maibingay kadagiti sabsabali. Ni Pablo ket pudno a pinagbiaganna dayta a principio:

"Dacayo met laeng ammoyo a dagitoyimimac nagservida cadagiti nasapulco ken dagiti nasapul dagiti adda caniac. Iti isu-amin insuroc cadacayo, nga iti castoy a panagtrabajo, masapul a tulongan dagiti masacsakit, ket laglagipenyo dagiti sao ni Apo Jesus, nga isu met laeng kinunana: 'Nagasgasat a banag ti mangted ngem ti umawat'" (Aramid 20:34, 35).

Ti ababa a kararag ni Nehemias ket isu met koma ti kararagtayo: "Ngem ita, O Dios, papigsaem dagiti im-imac" (Neh. 6:9)

`Ania ti kababalinmo iti trabahom? Ania dagiti wagas a mabalinmo nga aramaten ti trabahom nga ad-adda nga agbalin a maysa a bendicion kadagiti sabsabali?`