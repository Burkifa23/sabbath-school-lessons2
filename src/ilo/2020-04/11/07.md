---
title: Adalen Pay
date:  11/12/2020
---

Genesis 3; Eclesiastes 2:18-23, Efeso 6:5-8; Basaen ti sursurat ni Ellen G. White, "The Temptation and Fall." pp. 52-62, iti PATRIARCHS AND PROPHETS.

Trabaho â€“ maysa a lunod wenno bendicion? Dayta ket kasla dumteng a kas paset ti lunod ti basol (Gen. 3:17). Iti nasingsinged a panangbasa iparangarangna a ti daga ti nailunod saan a ti trabaho. Ni Ellen G. White kinunana a ti Dios ket insangratna daytoy pannakaibaun nga agtrabaho a kas maysa a bendicion: "Ti biag a panagbannog ken panagaywan nga isu a biang ti tao ket naituding iti ayat. Dayta ket maysa a disiplina a masapul a naipaay gapu iti basolna, tapno mabantayan ti pannakapanoynoy ti panagraman ken tarigagay, tapno mapasayaat dagiti ug-ugali a panagteppel. Dayta ket pasetti dakkel a plano ti Dios nga agpaay iti pannakaalaw ti tao manipud pannakarba ken panangipababa ti basol." - PATRIARCHS AND PROPHETS, p. 60. Nalabit nga aramidentayo dayta a maysa a lunod babaen iti panangulit-ulit, nalabes a panagtrabaho, wenno nalabes a panangipateg iti pasetna kadagiti biagtayo? Aniaman ti kasasaadtayo, masapul a masursurotayo nga ikabil ti trabaho iti umiso a panangkita. Ket ti na-Cristianoan nga edukasyon ket masapul a tumulong a mangisuro kadagiti tattao tapno masursuroda ti pateg ti trabaho, kabayatan a saanda nga aramiden a maysa a didiosen.

**Salsaludsod a Paglinnadalan**

`1. Basaen ti Eclesiastes 2:18-24. Kasano ti panangibilang ni Solomon a ti trabaho ket agpadpada a maysa a bendicion ken maysa a lunod iti isu met laeng a segkay ti Biblia? Ania dagiti pamalatpatan iti teksto no ania ti mangaramid iti pakaidumaan no kasano ti panagtrabahotayo?`

`2. Babaen iti trabaho nga aywanantayo taripatoentayol dagiti pamilyatayo. Kasano ti panangiyallatiwtayo iti maysa a nasayaat a kababalin maipapan iti trabaho kadagiti pamilyatayo?`

`3. Ti uged a nagbaetan iti panangaramid iti maysa a natan-ok a trabaho ken iti maysa a sobra a panagtrabaho ket no dadduma bassit unay. Kasano a ditayo ballasiwen dayta nga uged? Kitaen ti Ecles. 2:23.`

`4. Nalawag unay a kinuna ni Pablo: "Ta uray pay idi addacami cadacayo, imbilbilinmi cadacayo daytoy: No adda madi nga agtrabajo, di met coma mangan" (2 Tes. 3:10). Agpayso, daytoy a principio, ket dakkel ti kais-iskanna. Ania nalabit dagiti sumagmamano a pangarigan a dayta ket saan a maipakat? Dayta ket, apay a masapul a masiguradotayo a saantayo a pagbalinen daytoy a maysa paglintegan a masapul a saan a pulos a masalungasing?`