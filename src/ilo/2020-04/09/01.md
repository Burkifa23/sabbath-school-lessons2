---
title: Ti Iglesia ken Edukasyon
date:  21/11/2020
---

### Basaen Agpaay Adal ita a Lawas
Lucas 10:30-37; Mat. 5:14-16; Lucas 4:18-23, Jer. 29:13: Mat. 7:7I Tes. 2:6-8.

> <p>Paset a Mayulo</p>
> "Ket dicami met sapulen cadagiti tao ti pacaidayawan, uray iti biangyo, uray cadagiti sabsabali, idinto a calinteganmi coma ti panagturay, a cas apostol ni Cristo. No di ket naemmacami iti tengngayo, a cas iti ina nga agtagibi dongdongoenna dagiti annacna met laeng: Casta met, ti panagdongngomi cadacayo, ket siayatcami a mangipaay cadacayo, saan laeng a ti evangelio ti Dios, no di ket dagiti pay cararuami, ta nagbalincayo a patgenmi unay" (1 Tesalonica 2:6 8).

Manipud iti kauunaan a panpanawen a dagiti matalek ket naurnong tapno agdaydayaw iti Dios kadagiti sinagoga, kadagiti pagtaengan, ken kadagiti ig-iglesia-ti Biblia iparangarangna dagiti tattao a babaen iti panagadalda iti Sursurat ken babaen ili panagdaydayawda ket tarigagayanda a maammoan ti Dios ken tapno maawatanda ti pagayatanna kadagiti biagda. Ti Biblia ket ulit-ulitenna pay nga iparangarang a ti iglesia ket maysa a lugar a pakaaramidan koma dagiti napateg ken maiyannatup ita a panagiinnadal, ken ayan dagiti tattao a mabalin a dumakkelti pannakaammoda iti Dios ken iti pagayatanna kadagiti biagda.

No dadduma mabutengtayo nga agsaludsod. Nupay kasta, idiay Biblia masansan a masarakantayo a naaramat dagiti salsaludsod a mangiyeg kadagiti tattao iti maysa a nalawlawag a pannakaawat iti Dios. Iti maysa nga umas-asping a wagas, dagiti is-istorya ket naaramat iti amin a linaun ti Biblia tapno mangaramid kadagiti gundaway a dagiti tattao ket amirisenda manen ti pannakaitalagada. Ni Jesus ket nagpokus iti daytoy a wagas ti edukasyon kadagiti disipolos ken pasurotna.

No ti iglesia ket agbalin koma a lugar ti edukasyon, masapul nga ipaayna ti lugar nga agpaay iti napudno a pakapasamakan ti panagtungtong. Kas iti naulit-ulit a pannakaibaga kadatayo kas estudyante idiay eskuelaan nga, "Awan ti dagmel a saludsod," masapul a mangipaaytayo idiay iglesia iti maysa a natalged nga aglawlaw nga agpaay iti tunggal tao a dumakkel iti parabur ken iti pannakaawatna iti Dios ken ti planona kadagiti biagda

_* Adalen ti adal ita a lawas tapno maisagana agpaay ti Sabado, Noviembre 28._