---
title: Adalen Pay
date:  27/11/2020
---

"Ni Cristo ket inuppapayna ti namnama ti nailubongan a kinatan- ok. Iti Kaskasaba idiay Bantay sinapulna nga isubli ti trabaho nga inyeg ti saan a pudno nga edukasyon, ken tapno itedna kadagiti agdengdengngeg Kenkuana ti maysa a husto a panangkita iti Pagarianna ken iti bukodna a kababalin. Nupay kasta saan a diretso a dinuprakna dagiti biddut dagiti tattao. Nakitana ti kinaay-ay-ay ti lubong gapu iti basol, nupay kasta saanna nga imparang iti imatangda ti maysa a nalawag a pannakailadawan ti kinaay- ay-ayda. Insurona ida iti maysa a banag nga awan patinggana a nasaysayaat ngem iti dati nga ammoda. Saanna a sinumra dagiti kapkapanunotanda iti pagarian ti Dios idi imbagana kadakuada dagiti kasapulanda tapno sumrek iti dayta, a binaybay-anna ida a mangbukel iti bukodda a panangdagdagup iti kababalinna. Dagiti kinapudno nga insurona ket saanda a basbassit a napatpateg kadatayo ngem kadagiti umariwekwek a simmurot Kenkuana. Saan a basbassit iti panagkasapulantayo ngem iti pannakasapulda a maadal dagiti pamuon a principio ti pagarian ti Dios."-Ellen G. White, THE DESIRE OF AGES, p. 299.

**Salsaludsod a Pagiinnadalan**

`1. Ni Robert Louis Stevenson ket naiyanak idiay Edinburgh, Scotland, idi 1850. Malagip ni Stevenson no kasano nga iti maysa a rabii, kabayatan a ti paraaw-awir ket isagsaganana ti pagiddaanna, limsutiti tawa ket nakitana ti makaawis unay a pasamak. Maysa a para sindi ti silaw ti agalis-alis a mangsinsindi kada silaw. Iti inuubing a ragsakna, inayabanna ti agaw-awir kenkuana ket kinunana, "Kitaem dayta a lalaki! Agar-aramid kadagiti abut idiay kasipngetan!" Ania a paset ti inted ti Dios kenka a mangiyeg iti lawag ken ayat iti komonidadmo? No saanka a sigurado, agawis ka kadagiti kamkameng ti iglesia a makitugaw kenka ket pagiinnadalan ti mabalin a matrabahoyo nga agtutunos.`

`2. No ti iglesia ket makikadua iti Dios iti panangdanon iti lubong, masapul nga arakupentayo dagiti sasao ken panagministro ni Jesus. Ti mismo a kinapudno ti Panaglasag-ti yuumay ti Dios kadatayo, tapno agbiag ditoy lubongtayo, tapne makibalubal ken tapno makipagkatawa ken tapno makipagsangit kadatayoâ€”ket ipalagipna kadatayo a naayabantayo a mangayat kadagidiay adda iti likmuttayo. Kasano iti panangaramidmo daytoy? Kasano ti panangiramanmo kadagiti agtutubo iti kongregasyon a tumulong iti daytoy a trabaho?`

`3. Utoben ti pagrebbengan nga adda kadatayo kas Adventista Del Septimo Dia a mangisuro kadagiti sabsabali kadagiti nakaskasdaaw a kinapudno a naited kadatayo. Kasano koma ken apay a masapul a ti lokal nga iglesia ket aramidenna ti maysa a kangrunaan a paset a panangisuro kadagitoy a kinapudno kadagiti sabsabali? Kasta met, kasano ti panagbalin ti iglesia a natalged a lugar a pagiinnadalan dagitoy a kinapudno kadagidiay agsalsaludsod kadagiti naririgat a salsaludsod maipapan kadagitoy? Ania ti maaramidam tapno makaaramidka iti maysa a lugar a mabalin a tamingen dagiti napateg a salsaludsod?`

`4. Idiay klase, saritaen dagiti maipapan iti dakes a panagem ti kultura iti sociodad a pagigiyanam. Ania dagiti wagas a ti iglesia ket mabalinna nga isure dagiti sabsabali a ngumato iti ngatoen dagitoy a dakes a panpanagem ken suroten ket di dagiti sursuro ti Sursurat?`