---
title: Sapulen ti Pudno
date:  25/11/2020
---

Ni Albert Einstein, masansan a mabigbigbig a kas ama ti kabaroanan a pisiks (physics), insuratna: "Ti napateg a banag ket saan a tapno isardeng ti agsaludsod. Ti kinamanagusisa ket addaan iti bukodna a panggep iti kaaddana. Ti maysa awan maaramidanna no di agaripapa inton utobenna dagiti palpalimed ti kinaagnanayon, ti biag ken ti nakaskasdaaw a balabala ti kinapudno. Makaanayen no ti maysa ket padasenna laeng a tukoden bassit daytoy a palimed iti inaldaw. Dika pulos pukpukawen ti maysa a nasantoan a kinamanagusisa."

Agbibiagtayo iti maysa a lubong ti palimed, saan kadi? Ti kabaroanan [moderno) a siensya ket impakitana kadatayo ti maysa a nakaskasdaaw a kinakomplikado nga adda iti amin a tukad iti naadda a banbanag. Ket no kasta ti kinakaskasdaaw ti napisikalan a banbanag, di ad-adda pay ngarud iti naespirituan a banbanag?

`Ania ti isuro dagiti sumaganas a teksto maipapan iti panangsukimat iti pudno, ken panangsukimat kadagiti sungbat? Jer. 29:13; Mat. 7:7; Aramid 17:26, 27; Sal. 25:5Juan 16:13; Juan 17:17`

Ti Biblia ket napno kadagiti is-istorya dagiti managusisa a tattao a kasda latta met kadatayolallaki ken babbai nga addaan kadagiti salsaludsod, butbuteng, namnama, ken rag-o, tattao nga iti bukodda a wagas, ketagsapsapul iti kinapudno, agsapsapul kadagiti sungbat kadagiti karirigatan a salsaludsod iti biag.

"Isu inaramidna ti tunggal banag a naimnas iti pannawenna: casta met nga isu insaadna ti kinaagnanayon idiay pusoda, nupay casta ti tao, dina matontonan ti aramid nga inaramid ti Dios nanipud idi punganay agingga iti panungpalan (Ecles. 3:11). Ania ti kayat a sacen ni Solomon ditoy? Dadduma ipatarusda ti sao ti Hebreo nga 'olam a kas "agnanayon" ket dagiti dadduma a kas maysa a "panangkita iti napalabas ken iti masakbayan." Iti kasta ngarud, segun iti daytoy a bersikulo, ti Dios ket inkabilna iti puso ken isip ti tao ti maysa a panangkita iti napalabas ken iti masakbayan, ti mismo a kinaagnanayon. Dayta ket, kas tattao, mabalintayo a panunoten ti maipapan iti makunkuna a "dagiti dadakkel a salsaludsod" maipapan iti biag ken iti kaaddatayo.

Ken pudno unay a ditoy ti pangaramidan ti Sursurat iti kangrunaan a pasetna. Siasinotayo? Apay nga addatayo ditoy? Kasano koma ti panagbiagtayo? Ania ti mapasamak no mataytayo? Apay nga adda ti kinadakes ken panagrigrigat? Dagitoy dagiti salsaludsod a damdamagen dagiti agsapsapul iti kinapudno manipud pay idi nangrugi a mailanad ti pakasaritaan. Anian a gundaway ken anian a pagrebbengan ti agbalin a makatulong a mangitudo kadagitoy nga agsapsapul kadagiti sumagmamano a sungbat ita. Ania ngay ti na-Cristianoan nga edukasyon no saan a panangiturong kadagiti tattao kadagitoy a sungbat, a kas masarakan idiay Sao ti Dios?

`Apay a masapul nga aramiden ti Sursurat ti kangrunaan a paset iti panangsungbat kadagiti dadakkel a salsaludsod iti biag?`