---
title: Panangibingay Kadagiti Biagtayo
date:  26/11/2020
---

`Basaen ti 1 Tesalonica 2:6-8. Ania ti ibagbaga ni Pablo ditoy a mabalin nga aramidentayo ken masapul nga ipaduyakyaktayo kadagiti eskuelaan ken ig-iglesiatayo?`

Gapu iti pannakabingaybingay ti komonidad iti sociodad, agbibiagtayo iti maysa a panawen a ti pannakaawat iti iglesia a naibatay iti Biblia ket addaan iti ad-adda pay a kaipapananna. Kas iti palagip ti Mateo 18:20 kadatayo: "Ta no adino ti naguurnongan ti dua wenno tallo gapu iti naganco, addaac idiay iti nagtengngaanda." Ti sirmata ti Baro a Testamento no ania ti iglesia ken komonidad ket naipasdek kadagiti pagtaengan dagiti mamati. Ditoy a ti komonidad ket nagsasarakda kadagiti babassit a bunggoy, nagkarkararag, nagkankanta, ken nagramrambak iti Pangrabii ti Apo, ken nagad-adal ken nangibingbingay kadagiti sasao ni Jesus iti maysa ken maysa.

Dagitoy a bunggoy dagiti agdaydayaw ket nagbalinda pay nga immuna nga eskuelaan ti iglesia, kabayatan a daytoy ket isu idi ti lugar a dagiti kabarbaro a kamkameng ket naiyamammo kadakuada ti Biblia ken ti baro a biag a masarakan ken Jesus. Dagiti sursurat ni Pablo a kas iti Roma 12:2,"Ket dicay umabuloy itoy lubong, no di ket agbalbaliwcayo, gapu iti pannacapabaro ti isipyo,"ket isingasingna a ti iglesia ket siinget nga innalana daytoy a trabaho ti edukasyon.

Dagitoy nga immuna a mamati ket natakuatanda iti saan a nagbayag nga iti lugar a kasayaatan a ti evangelio ket mapagbiagan ketidiay komonidad, Ta ditoy ket adda rasontayo nga agkanta iti napigsa, tapno ad-adda nga agkararag a sipapasnek, ken tapno agbalin nga ad-adda a mangilala ken manangngaasi. No mangngegtayo dagiti sabsabali a mangsarita iti kinaimbag ti Dios, mariknatayo no kasano ti kinaimbagna kadatayo; no mangngegtayo dagiti balubal ken saem iti maysa ken maysa, mariknatayo ti panangagas ti Dios kadagiti bukod a biagtayo, ken mapadasantayo ti maysa a napabaro a tarigagay tapno agbalin nga instrumento iti parabur ken panangagasna.

Iti teksto ita nga aldaw, imbaga ni Pablo a ti evangelio ti Dios ket isu ti amin: ti pannakabalin ti kruz, ti panagungar ti Apo, kenti kari ti panagsublina. Awanen ti nasaysayaat pay a damag iti amin a lubong, ket ni Pablo inusarna ti biagna a nabusloniti karit ti immuna ken kapapatgan a panangibingay iti istorya ni Jesus nga addaan iti kadadakkelan a kinapudno ken pannakaitalaga.

Ngem ditoy ni Pablo insingasingna a ti damag ti evangelio ket kaimbagan a maawatan ken kaimbagan a mapadasan babaen iti aramid a panangibingay iti biag. Ditay koma pulos liplipatan a dagiti tattao ket nasinged a sipsiputanda no makitada a dagiti biagtayo ketiladawanna ti damag ti parabur a masarakan idiay Biblia.

`Utobem a naimbag no kasano ti panagbiagmo, ket damagem ta bagim: Ania ak a kita ti saksi kadagidiay adda iti aglikmutko?`