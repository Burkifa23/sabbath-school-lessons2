---
title: Adalen Pay
date:  25/12/2020
---

Basaen ti surat ni Ellen G. White, "The School of the Hereafter," pp. 301-309 iti EDUCATION; "The Controversy Ended," pp. 662 678, iti THE GREAT CONTROVERSY.

"Ti leon, a pagbutbutngan ken kabutbutengtayo ditoy, ket makiabayto nga agidda iti kordero, ken isuamin a banbanag idiay Baro a Daga ket talnanto ken panagtutunos. Dagiti kaykayo iti Baro a Daga ket nalintegto ken nangato, nga awanto ti rukerda.... "Bay-am amin a napintas iti naidagaan a pagtaengantayo a mangipalagip kadatayo iti karayan a kristal ken dagiti nalangto a taltalon, dagiti agwagwagayway a kaykayo ken dagiti nabiag a burayok, ti naraniag a ciudad ken dagiti nagkawes iti puraw a kumakanta, ti nailangitan a pagtaengantayo-- dayta lubong ti pintas nga isu nga awan ti nalaing a pumipinta ti makailadawan ken awan ti dila ti tao a makailadawan. Bay-am ti arapaapmo a mangiladawan iti pagtaengan ti maisalakan, ket laglagipem nga ad-adda a nadaydayag nga amang ngem iti kararaniagan a mabalin a panangiladawan ti arapaapmo."–Ellen G. White, HEAVEN, pp. 133, 134.

"Maysa a panagbuteng nga agbalin a kasla namaterialan unayti masakbayan a tawid ti nangiturong kadagiti adu a mamagbalin a naespirituan kadagiti kinapudno a mangiturong kadatayo a kumita iti daytoy a kas pagtaengantayo. Impatalged ni Cristo kadagidi adalanna a napan Isuna nangisagana kadagiti pagtaengan nga agpaay kadakuada idiay balay ti Ama. Dagidiay umawat kadagiti isursuro ti sao ti Dios saandanto a nanengneng a maminpinsan maipapan iti nailangitan a pagtaengan. ... Ti sao ti tao saan nga umdas a mangsalaysay iti gun-guna dagiti nalinteg. Maipakaammonto laeng kadagidiay makakita. Awan isip ti tao a makatukod iti dayag ti Paraiso ti Dios."–Ellen G. White, THE GREAT CONTROVERSY, pp. 674,675.

**Salsaludsod a Pagiinnadalan**

`1. Utoben nga ad-adda ti ponto nga imbaga ni Pascal, maipapan kadagiti tattao a kas la di maseknan maipapan iti iyeg ti kinaagnanayon. Apay ngata a kasta dagiti tattao? Apay a dayta ket saan a nainsiriban a kababalin?`

`2. Ad-adda pay nga utuben no apay a ti namnama ti agnanayon a biag ket napateg unay iti pammatitayo. No awan dayta, apay a napudpudno nga awan a pulos ti ikutantayo?`

`3. Utoben amin a nakaskasdaaw a palpalimed nga adda iti lubong tinatoralesa. Mabalin a biology, geology, astronomy, physics, chemistry iti amin a benneg ti panagadal ti isuamin a banbanag ket agparparang nga ad-adda nga amang a narikrikot ngem ti sigud a panangipagarup dagiti tattao. Dagiti sientista, kas pangarigan, ket saandan a saritaen maipapan kadagiti "simple a langa ti biag" gapu ta uray dagiti kasisimplean a langa ti biag ket saanda a simple laeng. Tunggal maysa a kabarbaro a kellaat a takuat ket kas la manglukat laeng kadagiti ad-adu a salsaludsod kadatayo a masapul a masungbatan. Kasano nga amin daytoy ket makatulong kadatayo a makaawat no kasano ti kaadunto ti ad-adalentayo idiay "eskuelaan iti kalpasan daytoy a biag"?`