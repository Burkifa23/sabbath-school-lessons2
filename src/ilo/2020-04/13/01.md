---
title: Langit, Edukasyon, ken Agnanayon a Panagad-adal
date:  19/12/2020
---

### Basaen Agpaay Adalita a Lawas
Juan 3:16; 1 Juan 5:13; 1 Tim. 1:16; 1 Cor 13:12; Zac. 13.6.

> <p>Paset a Mayulo</p>
> “'Ngem, cas iti naisurat: A saan a nakita ti mata, ket saan a nangngeg ti lapayag; Ket saan a simrec iti puso ti tao, Dagiti banbanag nga insagana ti Dios eadagiti agayat kencuana'" (1 Corinto 2:9).

Maysa a mannaniw a mabuteng unay iti patay ti nagdamag no kasano a ti maysa a tao ket makapagbiag a dina "sigurado no ania a Lparbangon, ania a patay, wenno ania a pannakadadael, ti agur-uray iti puotidiay baksay ti tanem?" Inaramidna iti daniwna ti nagnaganenna nga IPH, Institute of Preparation for the Hereafter Ngem kasano ngay a ti maysa a tao ket makapagsagana nga agpaay iti kalpasan daytoy a biag no dina pay ammo no ania iti mapasamak iti maysa a tao nga adda iti dayta?

Ngem nagasattayo a ti Biblia ket mangted iti dakkel a kapanunutan maipapan iti langit, ti baro a daga, ken ti panagad-dal ken panagbiag nga aramidentayo iti amin a kinaagnanayon. Kas iti nakitatayo iti amin a tremestre, ti IPH ket adda ditoy ken itan, iti daytoy a biag, ken iti amin nga edukasyontayo uray pay no ania a paset ti adal—ket isagananatayo koma iti dayta "kalpasan daytoy a biag."

Ta kalpasan ti amin, ti aniaman nga eskuelaan ket mabalinna nga iyallatiw ti adu a naimbag a pakaammo, adu a naimbag a napraktikalan ken makatulong a pannakaammo. Ngem ania ngay nga imbag ti aramiden dayta iti maysa a tao no magun-odna koma amin a pannakaammo ngem mapukawna met ti agnanayon a biag? Ita a lawas intayo kitaen no ania ti ibaga ti palting maipapan iti kangrunaan nga eskuelaan dagiti nagradwaren, maysa nga eskuelaan nga agtultuloy iti agnanayon nga idiay ket agad-adaltayto ken dumakdakkeltayo iti amin a kinaagnanayon. Iti daytoy nga eskuelaan ti kalpasan daytoy a biag, adalentayo dagiti banbanag nga, iti daytoy agdama a lubong, ket ditay pay mairugi a panunoten.

_* Adalen ti adal ita a lawas tapno maisagana agpaay ti Sabado, Diciembre 26._