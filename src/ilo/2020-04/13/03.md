---
title: Maysa a Baro a Biag
date:  21/12/2020
---

`"Ket punasennanto ti amin a lulua cadagiti matada; ket awanton ni patay; ket awanto met-ten ti sasaibbec, wenno sangsangit, wenno rigrigat; ta dagidi immuna a banbanag napalabasdan" (Apo. 21.4). Ania ti ibaga daytoy kadatayo na kasano ti pannakaiduma daytoy a lubong iti dayta addanto iti baro a biagtayo, maysa a biag nga isu a ti patay, ladingit, ken ut-ot ket awanen?`

Maysa a Cristiano ti makisarsarita idi iti maysa a gayyem maipapan iti namnama ti evangelio, ti kari ti agnanayon a biag babaen ken Jesu-Cristo. Ti tao ket simmungbat iti saan a nasayaat iti sibubukel a kapanunotan. "Agnanayon a biag?" kinunana a nabuyogan iti panagwagteng. "Anian a maysa a nakaam-amak a kapanunotan! Ti 70-80 a tawtawentayo ditoy ket dakesda unay. Asino ngay iti mayat a mangiyat-atiddog daytoy iti agnanayon? Dayta ket agbalinen nga impierno."

Daytoy a tao ket mabalin nga addaan iti maysa a ponto, malaksid laeng ta dina naawatan a ti kari ti agnanayon a biag ket saan laeng a basta panagtultuloy daytoy a biag ditoy. Pangngaasiyo-asino ngay iti mayat iti dayta? No di ket, kas kuna ti teksto iti ngato, dagiti immuna a banbanag ket napalabasdan, ket isuamin a banbanag ket agbalin a baro.

**Ania ti ibaga dagiti sumaganas a teksto kadatayo maipapan iti baro a biag nga umay?**

`2 Ped. 3:10-13`

`Apo, 21:1-6`

Ti napateg a saludsod kadatayo iti amin dagitoy ket: Ania ti aramiden tapno agbalin a paset daytoy a baro a biag? Kasano ti ipapantayo idiay? Kasano a masiguradotayo nga agbalintayo a paset dayta? Ania dagiti banbanag iti biagtayo, no addaman, ti mabalin a lapped iti panagbalintayo a paset iti dayta inkari ti Dios kadatayo babaen ken Jesus?`