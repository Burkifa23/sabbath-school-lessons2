---
title: Ti Gasat ti Natay
date:  20/12/2020
---

Idi panawen ti 1600 maysa a mannurat a taga Francia nga agnagan iti Blaise Pascal ket agpanpanunot idi ti nauneg maipapan iti kasasaad ti sangkataoan. Kenkuana, maysa a banag iti nalawag unay: uray pay no kasano ti kapautti panagbiag iti maysa a tao (idi ket saanda nga agbiag iti kasta a kaatiddog), ken uray pay no kasano ti kinaimbag ti biag dayta a tao (ket uray met ti biagda idi ket saan a kasti kaimbagna ita), iti saan nga agbayag dayta a tao ket matay.

Mainayon pay, aniaman a dimteng kalpasan ti patay ket at-atiddog nga amang, awan patinggana nga at-atiddog, ngem ti ababa a biag ditoy sakbay ti patay. Gapuna, ken Pascal, ti kaimbagan unay a banag a mabalin nga aramiden ti maysa a tao wenno masapul a sapulenna koma ket no ania ti agur- uray a gasat ti natay, ket naklaat a nakakita kadagiti tattao a maburburiburan iti pannakapukaw ti posisyon, wenno iti sumagmamano a panpanunutenda a pannakainsulto iti dayawda," no pay kasta ket dida inkankano ti saludsod no ania ti mapasamak kalpasan a matayda.

Adda ti ponto ni Pascal. Ket awan duadua no apay a ti Biblia ket inusarna ti dakkel a tiempo a panangsarita maipapan iti kari nga agur-uray kadagidiay nakasarak iti pannakaisalakan ken Jesus, ti kari nga agur-uray kadakuada iti masakbayan.

`Basaen dagiti sumaganad a teksto. Ania a namnama ti naitanggaya kadatayo kadagitoy? Juan 6:54Juan 3.16, 1 Juan 5.13. / Tim. 1:16; Juan 4:14: Juan 6:40: Judas 1:21: Tito 3:7.`

Ti agnanayon a biag ket mangaramid iti dakkel unay a kaipapanan iti lawag ti kruz, iti lawag ti kruz, awan a pulos ti sabali nga adda kaipapananna no di ti biag nga agnanayon. A ti Namarsua ti universo, ti maysa nga Isu nga "inaramidna ti amin a lubong" (Heb. 1:2), ti maysa nga Isu a "kencuana, agbiagtayo, ken aggunaytayo, ket mataginayon ti kinataotayo" (Aramid 17:28), nga Isu a, Dios, ket masapul nga aglasag iti lasag ti tao ken iti lasag ket matay..nga agpaay iti ania? Tapno mamimpinsan a malungsottayo, a kas la animal a madalapos ti lugan idiay kalsada?

Dayta ti gapuna no apay a ti Baro a Testamento ket addaan kadagiti adu a karkari iti agnanayon a biag, ta ti laeng agnanayon ti mangpatalged iti pannakaisubli. Ti riniwriwriw a tawtawen, uray pay kadagiti binilbilyon a tawtawen, ket nalabit a saanna nga ikutan dagiti makaanay a naimbag a kankanito tapno mangsulnit kadagiti dakes. Ti laeng kinaagnanayon ti makabalanse kadagiti amin a banbanag, ken ad-adu pay, agsipud ta ti awan patinggana ket ad-adu ngem ti agpatingga, ken kankanayon latta a kasta.

Husto ni Pascal: ti tiempotayo ditoy ket nakedngan unay a maisupadi iti adda nga umay. Anian a minamaag iti saan a panagsagana nga agpaay iti kinaagnanayon nga agur-uray kadatayo.

`Ania ti makunam iti maysa a tao nga isu a mangipakpakita iti namimpinsan a di panangikankano no ania ti mapasamak kalpasan ti patay? Kasano ti panangtulongmo iti dayta a tao a makakita iti kasta a saan a nainsiriban a takder?`