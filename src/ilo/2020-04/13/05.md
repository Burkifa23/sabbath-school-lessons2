---
title: Ti Eskuelaan iti Kalpasan Daytoy a Biag
date:  23/12/2020
---

**"Ta ti nalag-an a sagabami, nga apagcanito laeng, agaramid cadacami ti saan a marucud a cangate ken agnanayon a cadackel ti dayag: Idinto a dicam kitaen dagiti banbanag a makita, no di ket dagiti saan a makita; ta dagiti banbanag a makita saanda a mataginayon ngem dagiti saan a makita, mataginayonda" (2 Cor 4:17-18).**

`Ania a namnama ti ipaay dagitoy a teksto kadatayo? Ania nalabit dagiti sumagmamano kadagitoy saan a makita nga agnanayon a banbanag ti adda nga ur-urayentayo a naikari kadatayo babaen ken Jesus? Kitaen pay ti Apo. 21:1, 2; Apo 2:7; Apo. 7:14-17.`

Uray pay no kasano ti kinapudno dagiti karkari a naipaay kadatayo ken Jesus, nupay kasano kaadu dagiti naimbag a rason tapno patientayo dagitoy, agtalinaed ti kinapudnoati Biblia ket mangted kadatayo kadagiti pamalatpatan laeng, talgiap, kadagiti agur-uray kadatayo. Nupay kasta, maysa a banag ti siguradotayo, ket naindaklanto daytoy, agsipud ta utobemman no kasano ti kinaimbag unay ti biag iti panagbiag nga awanton ti panangdadael ti basol!

Amin dagiti sakittayo, amin dagiti panagrigrigattayo, amin dagiti banbanag a nakibalubalantayo ditoy ket naggapu iti basol ken supapak ti basol. Ni Cristo immay tapno pukawenna amin dagita, ken isublina ti daga iti sigud a nangisangratan ti Dios a gandatna a pagbalinanna sakbay a simrek ti basol. Kinapudnona, nasaysayaatto pay, agsipud ta iti tengnga dagitoy amin a dayag kankanayonton a makitatayo dagiti piglat kadagiti im-ima ken saksaka ni Jesus, ti bayad ti pannakasubbottayo.

"Idiay, inton maikkat ti bengbeng a nangpasipnget kadagiti panagkitatayo, ket dagiti matatayo ket makitananto dayta lubong ti pintas nga isu nga ita ket matalgiapantayo babaen iti microscope; inton kumitatayo kadagiti dayag dagiti langlangit, nga ita ket makita iti adayo babaen iti larga bista; inton, ti mulit ti basol ket maikkat, ti sibubukel a daga ket agparangto iti "pintas ti Apo a Diostayo,' anian a maysa a lugar ti mailukatto iti panagadaltayo! Idiay dagiti estudyante ti siensya ket mabalindanto a basaen dagiti nakailanadan ti panamarsua ket mailasinda nga awan dagiti pakalagipan ti linteg ti dakes. Mabalinnanto ti dumngeg iti musika dagiti timtimek ti natoralesa ket madlawna nga awan ti panagsangit wenno panagasog ti ladingit. Iti amin a naparsua a banbanag ket masurotanna ti maysa a surat ti ima-iti nalawa a universo makitana ti nagan ti Dios a naisurat iti dadakkel,' ket awan iti daga wenno baybay wenno tangatang ti maysa a tanda ti nabatbati a sakit."-Ellen G. White, EDUCATION, p. 303.

`Padasen nga iladawan no kasanonte ti agbiag nga agnanayon idiay maysa a namimpinsan a kabarbaro a lubong, lugar nga awanen amin a mamagbalin a narigat unay ti biag ditoy. Ania ti kitkitaem a langananto? Ania dagiti banbanag a matudtudo a segseggaam a makitamto?`