---
title: Ti Naindaklan a Mannursuro
date:  24/12/2020
---

Kas nakitatayo iti daytoy a tremestre, maysa a kangrunaan a paset iti panagministro ni Cristo ditoy daga ket ti maysa a mannursuro. Manipud iti panangrugi iti trabahona, mabalin a babaen kadagiti sasao wenno ar- aramid, ni Jesus ket nagtultuloy nga insursurona dagiti pasurotna maipapan Kenkuana, maipapan iti Ama, maipapan iti pannakaisalakan, ken maipapan iti namnama nga agur-uray kadatayo (kitaenti Mat. 5:2; Marcos 4:2; Lucas 19:47; Juan 6:59).

Pudno unay, ti aramidem laeng ket napardas a kitaen ti maysa nga evangelio, uray ania kadagiti evangelio, ket iti amin dayta ket masarakam ni Jesus a mangisursuro. Ket uray pay ita, babaen iti Saona, ti Apo ket agtultuloy a mangisuro kadatayo, idiay baro a lubong daytoy a panangisursuro ket agtultuloyto met. Ngem utoberman no kasano a naiduma iti maysa a biag a di-masingsinga ti basol ken amin a limitasyon nga impaayna kadatayo.

**â€œKet adda ageunante kencuana, Ania dagitoy sugsugat iti nagbaetan dagiti takiagmo? Isu sumungbatton, Dagitoy a sugat naalac ida idiay balay dagiti gagayyemco" (Zac. 13:6).**

`Ania ngata ti sarsaritaen daytoy a teksto?`

"Dagiti panawen ti agnanayon, iti panagtuloyda, ket iyegdanto dagiti nawadwad ken ad-adda pay a nadayag a pannakaiparangarang ti Dios ken ni Cristo. No kasano a ti pannakaammo umad-adu, kasta met a ti ayat, panagraem, ken ragsak ket dumegdeg. Tunggal umad-adu a maammoan dagiti tattao maipapan iti Dios, dumakdakkelto ti panagraemda iti kababalinna Inton ni Jesus luktanna iti sangoananda dagiti kinabaknang ti pannakasubbot; ken dagiti nakaskasdaaw a naaramidan iti naindaklan a pannakibakal ken Satanas, dagiti puspuso dagiti nasbot rumubrobiti nasnasged a panagtulnog, ket tokarenda dagiti arpada a balitok a buyogen ti dakdakkel a rag-o; ket dagiti linaklaksa a rinibribu a ribu a timek agmaymaysa a mangpadayag iti kanta a pagdaydayaw...

"Ti dakkel a panagbinnusor natungpalen. Ti basol ken dagiti managbasol awandan. Ti amin a law-ang nadalusen. Maysa a pulso ti panagtutunos ken ragsak isut'agpitik iti amin a sangaparsuaan. Manipud iti Namarsua kadagiti isuamin, agayus ti biag ken silaw ken ragsak, nga agturong iti pagarian dagiti awan inggada a law-ang. Manipud iti kabassitan a kita agingga iti kadakkelan a lubong, amin a banag, addaman biagda ken awan, iti naan-anay a pintasda ken nagdanunan a rag-oda, ibunannagda a ti Dios isut' ayat." Ellen G. White, Ti Dakkel a Panagbinnusor (THE GREAT CONTROVERSY), p. 678

`Kadagiti amin a nakaskasdaaw a kinapudno nga adalentayto iti amin a kinaagnanayon, awan a pulos ti ad-adda a mangguyogoy kadatayo no di ti sakripicio ni Cristo iti biangtayo. Utoben no kasano ti kinauneg ken kinabaknang dayta nga urayla intayto adalen iti amin a kinaagnanayon. Uray pay ita, kasano ti pannakasursurom iti nasaysayaat a panangapresyarmo iti naaramidan ni Jesus nga agpaay kadatayo babaen iti Kruz?`