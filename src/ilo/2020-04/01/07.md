---
title: Adalen Pay
date:  02/10/2020
---

"Ti nasantoan a paris ket saanda laeng nga annak nga adda iti naamaan a panangaywan ti Dios no di ket estudyante a makaaw- awat kadagiti sursuro manipud iti masirib iti amin a Namarsua. Isuda ket sinarungkaran dagiti angeles, ken napalubusan a makisao iti Namarsuada nga awan iti manglaplapped a bengbeng itinagbaetanda. Napnoda idi iti kinaregta nga impaay ti kayo ti biag, kenti nainsiniban a pannakabalinda ket nababbaba lat' bassit ngem kadagiti angeles. Dagiti palpalimed ti makita a universo dagiti nacascasdaaw nga ar-aramid daydiay a naananay iti pannacaammo (Job 37:16)-impaayanna ida iti maysa a di-maibos a paggapuan ti sursuro ken pagragsakan. Dagiti linlinteg ken dagiti panagkurri ti natoralesa, nga isu nga inad-adal dagiti tattao iti uneg ti innem a ribun a tawtawen ket nailukat kadagiti isipda babaen iti awan patinggana a Mangbalabala ken Manarawidwid iti amin. Nakisaritada iti bulong ken sabong ken kayo, nga urnongenda manipud iti tunggal maysa kadagitoy dagiti palimed iti biagda. Iti isuamin a nabiag a parsua, manipud iti dakkel unay a buaya nga agay- ayam kadagiti dandanum agingga iti maysa a simutsimot nga agtapaw iti arinaar ti init, ni Adan ket pagaammona dagitoy idin. Inikkanna ti nagan iti tumunggal maysa kadakuada, ken am-ammonan idi ti galad ken ug. ugali ti amin. Ti dayag ti Dios kadagiti langlangit, dagiti di-mabilang a lublubong kadagiti nauros a panagrikosda, dagiti panagtitimbeng dagiti ul-ulep, dagiti palpalimed ti lawag ken uni, ti aldaw ken rabii-amin ket silulukatda idi nga adalen dagiti immuna a nagannaktayo. Iti tunggal bulong ti kabakiran wenno bato dagiti banbantay, iti tunggal sumilsilap a bituen, iti daga ken angin ken tangatang, ti nagan ti Dios ket naisurat. Ti omos ken panagtutunos ti sangaparsuaan ket nagsao kadakuada iti awan patinggana a sirib ken pannakabalin. Awan patinggana a taktakuatenda ti sumagmamano a makaawis a nangpunno kadagiti puspusoda iti naun-uneg nga ayat ken naayaban iti sadiwa a panangiyebkas iti panagyaman." Ellen G. White, PATRIARCHS AND PROPHETS, pp. 50, 51.

**Salsaludsod a Paglinnadalan**

`1. No ti Dios ket naikasigudan a ginandatna a ti eskuelaan/trabaho ket agbalin koma a maysa a gundaway nga agpaay kadagiti tattao a mangsabat Kenkuana ken ti parsuana, maar-aramidtayo kadi ti gandat ti Dios iti trabahotayo ita nga aldaw? Kasano a nasaysayaat a maam-ammo ti Dios babaen iti trabahotayo (nabayadan, edukasyon, voluntaryo, trabaho, ken dadduma pay)?`

`2. No kitaentayo ti kinasikap ni Satanas idiay Minuyongan ti Eden, nalakatayo a mauppapay iti bukodtayo a nataoan a kinakapuy. Da Adan ken Eva, ammoda idi a ti Dios ket naasideg, ngem nupay kasta inawatda ti kagudua a kinapudno ti uleg. Kasano a datayo a naikkat manipud iti kasta a napisikalan a kinaasideg iti Dios ket kaskasdi a masarakantayo ti pannakabalin manipud Kenkuana a tumulong kadatayo a mangparmek iti sulisog?`

`3. Pagiinnadalan ti saludsod ti agturay ken apay a napateg unay a tulnogen dayta nga agturay. Ania ti mapasamak ne dagiti beddeng ti turay ket saan a klaro? Kasano a ti turay ket maabuso, ken ania ti aramidentayo no kasta?`