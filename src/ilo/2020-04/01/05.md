---
title: Panangpasubli Iti Napukaw
date:  30/09/2020
---

Idi pinili da Adan ken Eva a suroten ti mensahe ti uleg, sinangoda ti pannakapapanaw manipud iti pagadalan a silid ti Dios ken dagiti dadduma pay nga adu a supapak. Utoben iti napukaw da Adan ken Eva gapu iti basol. No maawatantayo ti pannakatnagda, nasaysayaat ti pannakaawattayo iti panggep ti edukasyon nga agpaay kadatayo iti agdama a panawen. Iti laksid ti pannakapapanawda, ti biag iti maysa a saan a naan-anay a lubong ket inserrekna ti maysa a kabarbaro a panggep nga agpaay iti edukasyon.

No ti edukasyon idi sakbay ti Pannakatnag ket wagas ti Dios a panangyam- ammo kada Adan ken Eva Kenkuana, ti Kababalinna, ti Kinaimbagna, ken ti Ayatna, iti kasta ngarud kalpasan iti pannakapapanawda, ti trabaho ti edukasyon ket tapno tumulong a mangiyam-ammo manen iti sangkataoan kadagidiay a banbanag, kasta met iti pannakaparsá»¥a manen iti ladawan ti Dios kadatayo. Iti laksid ti napisikalan a pannakaikkatda iti imatang ti Dios, dagiti annak ti Dios ket kaskasdi a mabalinda iti mangammo Kenkuana, ti Kinaimbagna, ken ti Ayatna. Babaen iti kararag, servicio, ken panagadal iti Saona, mabalintayo ti umasideg iti Diostayo a kas iti inaramid idi da Adan ken Eva idiay Eden.

Ti naimbag a damag ket gapu ken Jesus, ken ti plano ti pannakasubbot, saan nga amin ket napukaw. Addaantayo iti namnama ti pannakaisalakan ken pannakaisubli manen. Ken ti na-Cristianoan nga edukasyon ket ad-ado koma a mangitudo kadagiti estudyante nga agturong ken Jesus ken no ania ti naaramidanna kadatayo ken ti pannakaisubli nga ipapaayna.

`Basaen ti 2 Pedro 1:3-11. Iti lawag ti amin a napukaw idi a ti tao ket pinanawanna ti minuyongan, dagitoy a bersikulo ket umay a kas mangpabileg nga adu iti mabalin a mapasubli. Ania ti insurat ni Pedro a masapul nga aramidentayo tapno sapulentayo ti pannakaisubli manen iti ladawan ti Dios kadagiti biagtayo?`

Babaen ken Jesus, naiteden kadatayo "dagiti isuamin a banbanag a maipaay iti biag ken kinasingpet." Anian a kari! Ania nalabit dagiti sumagmamano kadagidiay a banbanag? Ni Pedro ket it'dannatayo iti maysa a listaan: pammati, kinasingpet, kinasirib, panagparbeng, anus, panagbuteng iti Dios ken dadduma pay. Paliiwen pay a ti kinasirib ket maysa kadagiti banbanag nga imbaga ni Pedro. Pudno unay, daytoy a kapanunotan ket mangiturong iti kapanunotan ti edukasyon. Ti pudno nga edukasyon ket mangiturong iti pudno a pannakaammo, ti pannakaammo ken Cristo, iti kasta ket saan laeng nga ad-adda nga agbalintayo a kas Kenkuana, mabalin pay nga agtakdertayo a mangibingay iti ammotayo Kenkuana kadagiti sabsabali

`Utoben iti maysa a kanito maipapan iti kinapudno a ti maiparparit a kayo ket ti kayo "ti pannacaammo iti naimbag ken dakes." Ania koma ti ibaga dayta kadatayo no apay a saan nga amin a pannakaamme ket naimbag? Kasano ti pannakaammotayo iti nagdumaan ti naimbag ken dakes a pannakaammo?`