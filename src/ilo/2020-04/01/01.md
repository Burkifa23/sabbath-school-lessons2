---
title: Edukasyon idiay Minuyongan ti Eden
date:  26/09/2020
---

### Basaen Agpaay Adal ita a Lawas
Gen. 2:7-23; Gen 3:1-6; 2 Ped. 1:3â€“11: 2 Ped. 2:1-17; Heb. 13:7, 17, 24.

> <p>Paset a Mayulo</p>
> "Adtoy, ti Dios agaramid a sitatan-oc iti pannacabalinna; asino ti manursuro nga umasping kencuana?" (Job 36:22).

Kaaduan nga estudyante iti Biblia ket ammoda ti istorya ti Genesis 1-3 ken dagiti adda idiay: ti Dios, ni Adan, ni Eva, dagiti angeles, ken ti uleg. Ti lugar a nakaaramidanna ket maysa a napintas a minuyongan idiay maysa a paraiso a nanaganan "Eden." Ti kangrunaan a buya ket kas la surotenna ti maysa a nainsiriban a panagsasaruno dagiti paspasamak. Ti Dios namarsua. Ti Dios insurona da Adan ken Eva. Da Adan ken Eva nagbasol. Da Adan ken Eva ket napapanaw manipud Eden. Nupay kasta, iti ad-adda a naan-anay a panangusig iti immuna a sumagmamano a kapitulo ti Genesis, nangnangruna kadagiti lente ti edukasyon, ket lukaisanna dagiti kapanunotan maipapan kadagiti adda idiay, ti lugar, ken ti istorya.

"Ti sistema ti edukasyon a naipasdek idi punganay ti lubong ket agbalin koma a maysa a pagwadan nga agpaay iti tao iti amin a panawen. Kas maysa a mangiladawan kadagiti principiona ti maysa a pagwadan nga eskuelaan ket naipasdek idi idiay Eden, iti pagtaengan dagiti immuna a nagannaktayo. Ti Minuyongan ti Eden ket isu idi ti silid a pagadalan, ti natoralesa ket isu ti pagadalan a libro, ti Namarsua a Mismo ti mangisuro, ket dagiti nagannak iti pamilya ti tao ket isuda idi dagiti estudyante."-Ellen G. White, EDUCATION, p. 20.

Ti Apo idi ti nangbangun, principal, ken mannursuro iti daytoy immuna nga eskuelaan. Ngem kas pagaammotayo, da Adan ken Eva, iti kamaudiananna, ket pinilida ti sabali a mannursuro ket nasursuroda dagiti biddut nga ad-adal. Ania ti napasamak, apay, ken ania ti maadaltayo manipud iti daytoy immuna nga istorya ti edukasyon a makatulong kadalayo ita nga aldaw?

_* Adalen ti adal ita a lawas tapno maisagana agpaay ti Sabado, Oktobre 3._