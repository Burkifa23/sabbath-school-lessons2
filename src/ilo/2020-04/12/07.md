---
title: Adalen Pay
date:  18/12/2020
---

Basaen ti surat ni Ellen G. White, "The Sabbath,” pp. 281–289, iti THE DESIRE OF AGES.

"Awanen ti sabali nga institusyon a naited idi kadagiti Judio a naisangrat a naan-anay a mangilasin kadakuada manipud kadagiti aglikmut a nasnacion a kas iti inaramid ti Sabado. Ti Dios ket inaramidna a ti pannakangilinna ket ilasinna ida a kas agdaydayaw Kenkuana. Dayta ket agbalin koma a tanda ti pannakaisinada manipud iti panagdaydayaw ti ladladawan, ken ti pannakaisilpuda iti pudno a Dios. Ngem tapno masalimetmetan ti Sabado a nasantoan, dagiti tattao a mismo ket masapul a nasantoan. Babaen iti pammati masapul a makipasetda iti kinalinteg ni Cristo. Idi naited ti bilin iti Israel, 'Laglagipem ti aldaw a panaginanana tapno santificarem,' ti Dios kinunana met kadakuada, 'Ket dacayo sasantocayto caniac.' Ex. 20:8; 22:31. Babaen laeng iti dayta a mabalinan ti Sabado a mangilasin iti Israel a kas agdaydayaw iti Dios." Ellen G. White, THE DESIRE OF AGES, p. 283.

"Kalpasanna ti Sabado ket maysa a tanda iti pannakabalin ni Cristo a mamagbalin kadatayo a nasantoan. ... Kas maysa a tanda ti pannakabalinna a mamagsanto, ti Sabado ket naited iti amin a babaen ken Cristo ket agbalin a maysa a paset ti Israel ti Dios."-THE DESIRE OF AGES, pp. 288, 289.

**Salsaludsod a Paglinnadalan**

`1. Masansan a dagiti Adventista Del Septimo Dia ket gastarenda ti tiempo a mangpanpanunot no ania ti saan a mabalin nga aramiden iti Sabado. Mangaramidka kadagiti salsaludsod a mamagtalinaed kadagiti agsalsalimetmet iti Sabado a maisentro kadagiti pagwadan a napag-iinnadalan iti daytoy nga adal ken mangipaganetget iti Sabado a kas maysa a pakasursuroan a kapadasan. Kas pangarigan, "Ania ti aramidek iti Sabado a mamagbalin kaniak a makaadal iti ad-adu maipapan iti kababalin ti Dios?"`

`2. Utoben dagiti ad-adaw manipud ken Ellen G. White a naited iti ngato. Isingasingda a saan laeng a ti kinapormal a panangsalimetmet iti Sabado ti mangilasin kadagiti agsalsalimetmet iti Sabado iti komonidad. Ania koma iti langa dagiti agbalin a "makipaset iti kinalinteg ni Cristo” ken napagbalin a "nasantoan"? Ania ti pakainaigan daytoy iti Sabado?`

`3. Ania dagiti wagas a maparang-aymo ti kapadasam iti Sabado? Mangipakita kadagiti tallo a kalat a nakasentro kadagiti kayatmo a maadal babaen iti panagngilin ti Sabado iti sumaruno a 12 a bulan?`