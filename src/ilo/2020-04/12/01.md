---
title: 'Sabado: Mapadpadasan ken Pagbibiagan ti Kababalin ti Dios'
date:  12/12/2020
---

### Basaen Agpaay Adal ita a Lawas
Genesis 1, 2: Exo. 16:14-29; Isa. 58:1-14; Mat. 12:1-13; Lucas 13:10-17

> <p>Paset a Mayulo</p>
> "Ket kinunana cadacuada, "Ti aldaw a panaginana naaramid a maipaay iti tao, ket saan a ti tao maipaay iti aldaw a panaginana. Iti casta, toy Anac ti tao isu ti Apo ti aldaw a panaginana" (Marcos 2:27, 28).

Ni Jodie ket maymaysana laeng nga Adventista Del Septimo Dia iti panangituloyna iti panagadalna, ken ti panagpilina a saan a makitabuno kadagiti sumagmamano a paspasamak a panaglalangen iti Sabado ket namagbalin kadagiti patpatienna a makita unay.

Iti maysa nga aldaw maysa kadagiti gagayyemna, ni Gayle, ti nangayab kenkuana. Ti asawa ni Gayle ket pumanaw iti ili iti innem a lawas, ket dinamagna ken Jodie no kayatna a makipagyan kenkuana iti innem a rabii ti Viernes, agsipud ta ammona nga awan met laeng ti ar-aramidenna kadagidiay a rabrabii.

Kadagiti simmaruno nga uppat a rabrabii ti Viernes nanganda a dua, nagdengngegda iti musika, imbingayda dagiti na-Cristianoana kapkapadasanda, ket ninanamda ti panagkadua iti maysa ken maysa. Iti maikalima a ngudo ti lawas, ni Gayle ket imbagana ken Jodie a napan isuna idiay ili a naggatang ket kinitana ti relona. _0, nasayaat, pinanunotna. Ti Sabado ket asidegen._ Kellaat a nabigbigna nga iti napalabas nga uppat a rabrabii ti Viernes napadasanna iti maysa a banag a kabarbaro iti na- Cristianoan a kapadasanna. Isu ket dimmakkel, immadu ti naadalna iti Diosna, ken immun-uneg ti pammatina. Ti Sabado ket nagbalin a maysa a gundaway nga agpaay iti edukasyon ken napersonalan a pannakapasayaat.

Dayta ket maysa a makapangayangay nga istorya no kasano ti panangpanunottayo iti Sabado a, saan laeng a maysa nga aldaw wenno panaginana, no di ket kas maysa a wagas met ti edukasyon.

_*Adalen ti adal ita a lawas tapno maisagana agpaay ti Sabado, Diciembre 19._