---
title: Maysa a Tiempo nga agpaay iti Komonidad
date:  17/12/2020
---

Ni Jesus nangibati iti ulidan kadagiti disipolosna iti aramid ti linawas nga ipapan idiay sinagoga. Kalpasan ti panagungarna intultuloyda daytoy a pagwadan, kas met iti inaramid dagiti dadduma a pasurot ni Jesus. Ti sinagoga ket nagbalin a maysa kadagiti kangrunaan a lugar nga inusar dagiti apostoles a nangiruar kadagiti salsaludsod a mainaig iti Panagungar, ket ti Sabado impaayna ti gundaway nga agpaay iti komonidad nga aguornong ken agadal. Ta kalpasan ti amin, ni Jesus ket isu idi ti Napulotan a Hebreo, ti Misias a naipadto idiay Daan a Testamento, nga Isu a naibasa idiay sinagoga iti il tunggal Sabado. Ania pay ngarud ti nasaysayaat a lugar a nangiwaragawagan dagiti mamati kenni Jesus no saan nga idiay sinagoga, nangnangruna idi a nagsaksaksida kadagiti Judio ken dadduma pay nga "adda butengda iti Dios" (Aramid 13:16, 26)?

`Kitaen dagiti sumaganas a teksto. Ania ti ibagada kadatayo no kasano ti panagsaksi dagiti pasurot ni Jesus iti publiko? Kabayatan a basaem dagitoy a teksto, panunotem no sadino ti pagsasaoanda, asino ti pangibagbagaanda, ania ti naibagada, ken ania dagiti bungada: Aramid 13:14-45; Aramid 16:13, 14; Aramid 17:1-5; Aramid 18:4.`

Ti testimonio dagiti apostoles ket agpadpada a napersonalan ken naibatay iti sursurat. Ni Pablo ket inlawlawagna ti pakasaritaan [historya) ti Israel, inrugina kadagiti "ammatayo" (Aramid 13:17) idiay Egipto, ken insarunona ti pakasaritaanda manipud iti panagindeg aginggana kadagiti ok-okom, dagiti ar-ari, ken David, nga isu a naan-anay a kapuonan ni Jesus.

Ni Pablo ken dagiti dadduma ket impakitada pay no kasano a ti napersonalan a kapadasan ken panagawatda ket adda kais-iskanna iti lawag [konteksto] dagiti Sursurat. Nangiparangda kadagiti impormasyon ket nagsusuppiatanda ken nagiinadalanda. Ti panagtipon ti napersonalan a testimonio ken Sursurat a maibingay babaen iti panangasaba, panangisuro, ken panagiinadal ket nakapigpigsa unay. Kas naipakita kadagiti teksto ti Biblia, dadduma kadagiti narelihiyosoan a pangpangulo ket inapalanda ti pannakabalin dagiti apostoles ken ti bunga ti adda a pannakabalinda kadagiti tattao, kadagiti Judio ken Gentil nga agpadpada.

Ti Iglesia Adventista Del Septimo Dia ket addaan met iti maysa a napigsa a pakasaritaan [historya), iti makapabileg a testimonio ken naibatay iti sursurat a panangilawlawag babaen iti panangasaba ken panangisuro/panangibingay, Ti panagtipon ti Eskuela Sabatina iti maikadua a servicio (panangasaba) ken dadduma pay a gimgimong ti Sabado (gimgimong ti agtutubo, kas pangarigan) ket mangled iti maysa a napigsa a pamuon iti pormal nga edukasyon iti panagdaydayaw ti Adventista Del Septimo Dia. Kabayatan a daytoy ket masapul a makaduaan kadagiti dadduma a kapkapadasan ti panagadal, dayta ket nasken iti kapadasan ti panagadal iti Sabado.