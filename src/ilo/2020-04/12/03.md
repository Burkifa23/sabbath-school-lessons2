---
title: Tiempo ti Panangtakuat-manen
date:  14/12/2020
---

Idi nakiddaw ken Moises nga idalanna dagiti Israelitas a rummuar manipud Egipto, nalawag a dagiti tattao ket napukawda ti panggepda kas annak ti Dios. Masapul a takuatenda manen ti kinasiasino ti Dios nga Isu a nangdawat iti panagdaydayawda ken nangted kadakuada kadagiti nakaad-adu a karkari iti maysa a nakaskasdaaw a masakbayan. Ti Sabado ket maysa a nakapatpateg a kapadasan ti panagsursuro iti pannagnada a mangtakuat manen. Dayta ket nagbalin pay a maysa a nalawag a pagilasinan kadagiti dadduma a nasnacion iti naisangsangayan a panagkayamet ti Dios ken daytoy a nacion. Ti kapadasan ti mana ket itakderanna ti wagas ti Dios a panangisuro kadagiti Israelitas.

`Idiay Exodo 16:14-29, ania dagiti adal nga adda idiay a sursuroen dagiti Israelitas?`

Ti Dios impaayna ti datdalag ti mana nga agpaay kadagiti Israelitas, inikkanna ida iti makaanay laeng a taraon iti tunggal aldaw. No inikkanna ida iti ad-adu ngem dayta, mabalin a malipatanda no asino ti mangmangted kadakuada. Isu nga inaldaw ket nangaramid iti datdatlag nga agpaay kadakuada, ket nakitada ti panangay-aywan ti Dios. Nupay kasta, iti Sabado, ti kasasaad ket naidumduma, kas iti kinaisangsangayan koma iti dayta nga aldaw. Dua a datdatlag ti naaramid: apagkadua a taraon iti Viernes, ketti taraon Ä·et saan a nabangles iti agpatnag. Dayta ket namagbalin kadagiti Israelitas nga iti Sabado ket agsiddaawda iti Dios nga Isu a mangisalakanda ken tapno takuatenda manen no ania ti kaipapanan iti agbalin a tattao ti Dios.

Dagiti Israelitas ket nanganda iti daytoy a mana iti 40 a tawtawen (Exo. 16.35). Ti Dios ket binilinna pay ni Moises a mangidulin iti maysa nga omer ti mana a mangipalagip kadagiti Israelitas no kasano ti panangtaraon ti Dios kadakuada idiay let-ang (Exo. 16.32, 33). Mabalin pay a daytoy ket maysa a palagip iti matudtudo a kapadasanda iti aldaw ti Sabado.

Adda pay dagiti dadduma a paspasamak a pinagbalin ti Dios a nalawag kadagiti Israelitas a ti Sabado ket naisangsangayan.

Ti Sabado ket maysa idi a wagas ti Dios a nangtulong kadagiti Israelitas a makatakuat manen iti kinaisasinoda ken ti Diosda. Nakiddaw kadakuada a tungpalen ken salimetmetanda ti Sabado a nasantoan, ngem daytoy ket iti hlawag [konteksto] ti panangpasayaat iti maysa a naun-uneg a parinakaawat iti kababalin ti Namarsuada ken maipapan iti panangbangon iti maysa nga agpaut a pannakaikayamet iti kari.

`Makisarsaritaka iti maysa nga agtutubo a kenkuana ti Sabado ket "makauma." Salsalimetmetanna laeng daytoy agsipud ta dayta ti ibagbaga ti Biblia ken dagiti nagannakna a masapul nga aramidenna. on Ania dagiti singasing nga itedmo a makatulong kenkuana a mangtakuat (manen) a ti Sabado ket maysa a nasayaat a kapadasan ti panagsursuro?`