---
title: Ni Jesus kas Apo Mannursuro
date:  24/10/2020
---

### Basaen Agpaay Adal ita a Lawas
Heb. 1:1-4; 2 Cor. 4:1 6: Juan 1:14, 18; 14:1-14, Fil. 2:1-11; 2 Cor. 5:16-21.

> <p>Paset a Mayulo</p>
> "Ta ti Dios kinunana: Tumpuarto ti silaw iti casipngetan, isu a naglawag cadagiti puspusotayo, a maipaay iti pannacalawag ti pannacaammo iti dayag ti Dios, iti langa ni Jesu-Cristo” (2 Corinto 4:6).

Ni Billy Graham ketimbaganati maysa nga istorya idi a sinarungkaranna dagiti soldado iti maysa a hospital a kadwana ti heneralda. Maysa a naubing a soldado ket nakaro unay iti pannakasugatna a nakapakleb iti maysa a kama a naaramid iti lupot ken landok." Maysa a doktor iti nangiyarasaas ken Graham, "Agduduak no makapagnanto pay." Ti soldado ket nagkiddaw iti heneral: "Sir, ... nakilabanak gapu kenka, ngem dika pulos a nakitkita. Mabalin kadi a makitak ta rupam?" Ti heneral bimmaba, simmirok iti baba ti kama ket nakisao iti soldado. Kabayatan a buybuyaen ni Graham, nagtedted ti lua ti soldado iti pingping ti heneral

Iti tiempo a pannakayanak ni Jesus, ti sangkataoan ket naipaidda a nasugatan ken agdardara, agkasapulan iti maysa a makaagas a sirmata ti Dios. Kas la ti sangkataoan ket nagpakaasi, "O, Dios, mabalin kadi a makitami ta Rupam?" Iti panangibaunna iti Anakna ditoy planeta, ti Ama ket imbaunna ti Apo Mannursuro iti maysa a trabaho: tapno ipakitana ti Rupana iti sangkataoan. Nanipud idi, naaddaantayo iti nakaskasdaaw a gundaway a makakita "ti pannacaammo iti dayag ti Dios, iti langa ni Jesu-Cristo” (2 Cor. 4:6).

Kabayatan a buyaentayo ti Apo Mannursuro a bumaba ditoy Daga, ania ti maadaltayo Kenkuana?

_*Adalen ti adal ita a lawas tapno maisagana agpaay ti Sabado, Oktobre 31._