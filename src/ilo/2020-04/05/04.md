---
title: Panangbasa iti Nakem ti Apo Mannursuro
date:  27/10/2020
---

`Ania a pakaseknan iti adda iti puso ni Pablo maipapan iti na-Cristianoan a komonidad idiay Filipos kabayatan nga insuratna ti suratna kadakuada? Fil 2:1-4; Fil 4:2, 3.`

Ti Filipos 2:1-11 ket maysa kadagiti nauneg ti kayatna a saoen a teksto iti amin a linaun ti Biblia. Saritaenna ti kaaddan ni Cristo sakbay pay ti amin, ti Kinadiosna, ti Panaglasagna ti Kinataona, ken ti panangawatna iti ipapatay idiay kruz. Saritaenna ti atiddog, narigat, ken agpababa a dalan a pinagna ni Jesus manipud langit agingga iti Kalbaryo (Fil. 2:5-8). Ken iladawanna no kasano ti panangitan-ok ti Ama ken Jesus iti maysa a saad iti sangalubongan a pannakaidayaw (Fil. 2:9-11). Nagadu dagiti nakaskasdaaw a kinapudno a nairaman kadagitoy a bersikulo.

`Kasano ti panangiparang ni Pablo iti Filipos 2:5-11? Kadagiti paspasamak iti biag ni Jesus a rambakenna, ania ngata ti maysa kadakuada a namnamaenna nga ipaduyakyak dagiti mamati kadagiti bukodda a blag? Fil. 2:6-11.`

Namnamaen ni Pablo a dagiti mamati idiay Filipos, nga isu a mabalin a mannakirikkiar, ket makasursuroda manipud ken Jesus ken ti panaglasagna No ni Jesus ket innala ti nataoan a langa "innalana ti galad nga adipen, a naaramid a capadpada dagiti tao" (Fil. 2:7)---ken nagpasakop pay iti pannakailansa iti kruz, di ad-adda koma iti panangisukoda iti bagbagida iti maysa ken maysa gapu iti ayat?

Mapalagipantayo nga adda adu a masursuro manipud iti Apo Mannursuro, ni Jesus. Makasursurotayo manipud kadagiti damdamag nga imbingayna idi tiempo ti naidagaan a panagministrona. Makasursurotayo manipud kadagiti datdatlag nga inaramidna ken dagiti wagas a pannakilangenna kadagiti sabsabali. Mabalin nga ituladtayo dagiti bukodtayo a pannakikayamet kadagiti sabsabali a maitulad iti dakkel a panagpababana ken iti panang- utob iti siaannamong a panangisukatna kadagiti dayag ti langit iti maysa a kulloong (anian a maysa nga adal kadatayo!).

Iti kasunganina, ti lubong ket masansan unay nga awisennatayo a mangitag- ay iti bukodtayo a bagbagi, tapno ipasindayag dagiti nagun-odtayo. Idiay kulloong idiay Betlehem ken manipud iti Apo Mannursuro masursurotayo iti maysa a naiduma nga adal_a ti naindaklan a trabaho ti Dios nga edukasyon ken pannakaisalakan ket magun-od saan a babaen iti panangitan-ok kadagiti bagbagitayo no di ket babaen iti panangipakumbaba kadagiti bagbagitayo iti sangoanan ti Dios ken agbalin nga adipen kadagiti sabsabali

`Ania a kasasaad ti sangsangoem, uray pay ita, a ti panagpakumbaba ket mangted kenka iti maysa a napigsa unay a gundaway a mangipaduyakyak ken Cristo kadagiti sabsabali?`