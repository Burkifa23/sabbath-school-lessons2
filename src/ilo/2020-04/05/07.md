---
title: Adalen Pay
date:  30/10/2020
---

Basaen ti surat ni Ellen G. White, "The Teacher Sent From God," pp. 73-83, iti EDUCATION.

"Amin a pudno a trabaho a naibatay iti edukasyon ket masarakan ti sentrona iti Mannursuro nga imbaun ti Dios. Iti daytoy a trabaho ita nga aldaw a kas iti kinapudno ti trabaho nga impasdekna sangapulo ket walo a gasut a tawtawenen ti napalabas, ti Mangisalakan agsao kadagiti sasao a –

"'Siac ti Umuna ken ti Camaudianan, ken ti Sibibiag.'

"'Siac ti Alfa ken Omega, ti pangrugian ken panungpalan.' Apocalipsis 1:17, 18, 21:6.

"Iti kaadda iti kasta a maysa a Mannursuro, iti kasta a gundaway nga agpaay iti nadiosan nga edukasyon, ania ngay iti dakdakes ngem ti kinamaag a mangsapul iti maysa nga edukasyon nga adayo manipud Kenkuanaa sapulen iti agbalin a masirib a naisina iti Sirib; nga agbalin a napudno kabayatan a tuktukiaden ti Pudno; a sapulen ti pannakalawag nga adayo iti Silaw, ken kaadda nga awan ti Biag; umadayo manipud iti Burayok ti sibibiag a dandanum, ken mangtikap kadagiti naburak a tangke, a saan a makatengngel iti danum.

"Adtoy, Isu ket agaw-awis pay laeng: 'No adda mawaw, umay caniac ket uminum. Ti mamati caniac, cas cunaen ti Surat, carcarayan ti danum a nabiag ti agayusto manipud iti unegna.' "Ti danum nga itdecto kencuana agbalinto kencuana nga ubbog ti danum nga agburayoc a maipaay iti biag nga agnanayon.' Juan 7:37, 38, 4:14."-Ellen G. White, EDUCATION, p. 83.

"Ay-ayaten a mannursuro,...

"Kas kangatoan a pannakaisagana ti trabahom, iturongka kadagiti sasao, ti biag, dagiti wagas, ti Principe dagiti mannursuro. Awisenka a kumita Kenkuana. Adtoy ti pudno a pagwadam. Kumitaka iti dayta, agtaengka iti dayta, agingga a ti Espiritu ti nadiosan a Mannursuro ket tagikuaenna ta puso ken biagmo.

"'Cas la sarming ipacpakitatayo ti dayag ti Apo,' agbalintayo nga 'umasping met la kencuana.' 2 Corinto 3:18

"Daytoy ti palimed ti pannakabalinmo pannakabalinmo kadagiti ad-adalam. Mangipaduyakyak Kenkuana."-EDUCATION, p. 282.

**Salsaludsod a Pagiinnadalan**

`1. Ania dagiti nasayaat a pagalagadan ken ar-aramid ti napateg koma kadagiti na-Cristianoan a mannursuro ken estudyante a mangipapati iti kapanunotan a makasursuro manipud iti panaglasag ti Apo Mannursuro?`

`2. Dagiti na-Critianoan a nagannak ken mannursuro ket addaanda iti maysa a nangato a pagrukodan-a mangipaduyakyak iti kababalin ti Dios kas naiparangarang iti panaglasag ni Jesus. Ania koma iti aramidentayo no agkurangtayo iti daytoy nangato a pagrukodan?`

`3. Idiny klase, pagüinnadalan ti saludsod idiay maudi nga adal ti Hueves. Ania ti isuro kadatayo ti pannakayanak, panagbiag, ken Ipapatay ni Jesus maipapan iti kababalin ti Dios? Apay koma a daytoy ket makaliwliwa unay kadatayo, nangnangruna iti panawen ti dakkel a suot?`