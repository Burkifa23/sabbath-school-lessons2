---
title: Ti Pamilya
date:  03/10/2020
---

### Basaen Agpaay Adalita a Lawas
Gen. 3:1-15; 2 Cor. 4:6; Lucas 1:26â€“38: Mat. 1:18-24; Efe. 4:15, Juan 3:18; Deuteronomio 6.

> <p>Paset a Mayulo</p>
> "Anacco, denggem ti pannursuro toy amam, ket dica bay-an ti linteg ni inam" (Proverbio 1:8).

Kas tattao, kankanayontayo latta (kas pagwadan) nga agad-adal. Kinaagpaysoanna, ti biag a mismo ket maysa nga eskuelaan. "Manipud iti kauunaan a panpanawen, dagiti matalek idiay Israel ket nangipaayda iti naan-anay a panangaywan iti edukasyon dagiti ubing. Ti Apo ket insurona nga uray pay manipud iti kinamaladaga dagiti ubbing ket maisuroda koma iti Kinaimbagna ken iti Kinaindaklanna, nangnangruna kas naiparangarang idiay Lintegna, ken naipakita iti pakasaritaan ti Israel. Kanta, kararag, ken ad-adal manipud kadagiti Sursurat ket mairuam koma iti panaglukat ti isip. Dagiti amma ken inna ket isuroda koma dagiti annakda a ti linteg ti Dios ket maysa a pakakitaan iti Kababalinna, ket kabayatan a maawatda dagiti principio ti linteg iti pusoda, ti ladawan ti Dios ket makita iti isip ken kararrua. Kaadduan iti sursuro ket babaen iti panangisao; ngem dagiti ubbing ket nakasursuroda met nga agbasa kadagiti sursurat ti Hebreo; ken dagiti nalukot a pagbasaan ti Daan a Testamento ti Sursurat ket nailukat iti panagadalda."--Ellen G. White, THE DESIRE OF AGES, p. 69.

Kaaduan iti pakasaritaan ti tao, ti edukasyon ket kaaduanna a napasamak iti pagtaengan, nangnangruna kadagiti immuna a tawtawen. Ania ti kunaen ti Biblia maipapan iti edukasyon ti pamilya, ken ania a principio ti maalatayo manipud dayta nga agpaay kadagiti bagbagitayo, aniaman ti kasasad iti pamilyatayo?

_*Adalen ti adal ita a lawas tapno maisagana agpaay if Sabado, Oktobre 10._