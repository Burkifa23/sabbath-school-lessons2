---
title: Ti Immuna a Pamilya
date:  04/10/2020
---

Saantayo a naikkan kadagiti adu a pannakaibinsabinsa pudno nga awan- kadagiti pangrugian a pinanid ti Sursurat maipapan iti kita ti edukasyon ti pamilya a naaramid kadagiti kauunaan nga al-aldaw ti pakasaritaan iti tao, nupay siguradotayo nga iti uneg ti pamilya a mismo a napasamak idi ti edukasyon,

"Ti sistema ti edukasyon a naipasdek idiay Eden ket naisentro iti pamilya. Ni Adan ket 'anac ti Dios' (Lucas 3:38), ketiti Amada a naggapu ti Kangatoan a naawatda a sursuro. Ti edukasyonda, nu anagen a naimbag, ket maysa nga eskuelaan ti pamilya."-Ellen G. White, EDUCATION, p. 33.

Ket nupay saantayo nga ammo iti apagisu no ania ti naisuro, mabalin a masiguradotayo a dayta ket maipapan kadagiti pagsidsiddaawan ti sangaparsuaan ken, kalpasan ti basol, ti plano ti pannakasubbot.

`Ania ti isure dagiti sumaganad a teksto, ken apay a dagitoy ket sigurado a paset ti edukasyon nga imbingay da Adan ken Eva kadagiti annakda? Genesis 1-2; Gen. 3:1-15; 2 Cor. 4:6, Lucas 10:27; Gal. 3.11; Apo. 22:12.`

"Ti sistema ti edukasyon a naipasdek idi punganay ti lubong ket agbalin koma a maysa a pagwadan ti tao iti amin a panpanawen. Kas mangiladawan kadagiti principiona ti maysa a pagwadan nga eskuelaan ket naipasdek idiay Eden, ti pagtaengan dagiti immuna a nagannaktayo."-Ellen G. White, EDUCATION, p. 20.

Ti na-Cristianoan nga edukasyon ket maysa a pannakaitalaga a panangisuro kadagiti pamilya ken kamkameng iti doktrina, panagdayaw, sursuro, panagkakadua (fellowship), panagivangelio, ken panagservi. Ti pagtaengan ket isu iti pagministroan kadagiti kamkameng ti pamilya maipapan iti ayat ken karkari ti Dios. Dita a ni Jesus ket maiyam-ammo kadagiti ubbing a kas Apo ken Mangisalakanda ken gayyem, dita a ti Biblia ket maitandudo a kas Sao ti Dios. Ti pamilya ket isu iti lugar a pangaramidam iti maysa a kita ti pagwadan (modelo) iti maysa a nasalun-at a pannakaikayamet iti nailangitan nga amatayo.

Idiay Genesis 4:1-4, agpadpada a da Cain ken Abel ket nangiyeg kadagiti datdatonda iti Apo. Sigurado a mabalin a naadalda ti kaipapanan ken kinapateg dagiti datdaton kas paset ti edukasyon ti pamilyada maipapan iti plano ti pannakaisalakan. Pudno unay, kas iti ipakita ti istorya, ti maysa a naimbag nga edukasyon ket saan a kankanayon a mangiturong iti kita ti pagbanagan a namnamaen ti maysa a paghanaganna koma.

`Aniamanti kasasaad iti pagtaenganyo, ania dagiti panagpili a mabalinyo nga aramiden tapno agbalin dayta a maysa a lugar a pakaisuroan iti pudno ken pagbiagan dayta a kinapudno?`