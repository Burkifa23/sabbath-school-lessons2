---
title: Di la ket Malipatanyo
date:  08/10/2020
---

Sakbay a sumrek idi dagiti annak ti Israel iti Naikari a Daga, ni Moises ket nakisao manen kadakuada, inpalagipna dagiti nakaskasdaaw a wagas a panangidalan ti Apo kadakuada ken binilinna ida nga ulit ulit a dida liplipatan dagiti naaramidan ti Dios kadakuada. Kadagiti adu a wagas, ti Deuteronomio ket isu ti maudi a pagayatan ken testamento (last will and testament) ni Moises. Ket uray pay no naisuratda iti rinibribun a tawtawen ti napalabas, iti maysa a kultura ken kasasaad ti biag anakaro a naiduma kadagiti sangsangoentayo ita nga aldaw, dagiti principio idiay ket maipakatda met kadatayo.

`Basaen ti Deuteronomio 6. Ania ti maadaltayo manipud iti daytoy a kapitulo maipapan kadagiti principio ti na-Cristianoan nga edukasyon? Ania koma ti kangrunaan iti amin nga isurotayo, saan laeng a kadagiti annaktayo no di ket iti asinoman a saan a makaammo maipapan iti Dios ken dagiti ar-aramidna a mangisalakan? Ania met dagiti patigmaan a masarakan kadagitoy a bersikulo?`

Kangrunaan unay a maisuroda kadagiti annakda dagiti nakaskasdaaw a panagtatrabaho ti Dios kadakuada. Kasta met, nalawag unay a naited ti patigmaan a saanda a liplipatan dagiti amin a naaramidan ti Dios kadakuada.

Pudno unay, no dagiti nagannak ket aramidenda ti umuna unay a kangrunaan a paset iti panangikabil kadagiti sursuro ti Biblia kadagiti biag dagiti annakda ket addaanda ngarud iti pagrebbengan a mangorganisar ken mangisagana kadagiti bukodda a biag iti wagas a maaddaanda iti nawadwad a pannakaammo ken tiempo a gastarenda kadagiti annakda.

"Ti umuna a mannursuro ti ubing ket ti ina. Iti panawen ti kadakkelan la pannakapasagepsep ken kapapardasan a pannakabukelti sursurona ketiti dakkel a tukad kadagiti im-ima tiina." Ellen G. White, EDUCATION, p. 275.

Daytoy ti kanaskenan a tiempo a dagiti nagannak ket agministroda kadagiti annakda maipapan iti ayat ken karkari ti Dios. Iti panangikeddeng iti agtultuloy a napersonalan a tiempo a panangisuro iti sirib ken karkari ti Dios kadagiti annak ket nasayaat ti maitedna iti pamilya ti sumarsaruno a kapkaputotan.

`Basaen daytoy a teksto: “Ket isuromto a siаagawa dagitoy cadagiti annacmo, ket dagitoy ti sasaoem cadacuada no situtugawea iti balaymo, ken no magmagnaca iti dalan, ken no agiddaca, ken no bumangonca" (Deut. 6:7). Ania ti punto ditoy, ken ania ti ibagana kadatayo no kasano ti kinapategna a kankanayon a salimetmetan ti kinapudno ti Apo saan laeng nga iti sangoanan dagiti annaktayo no di pay ket kadagiti mismo a bagbagitayo?`