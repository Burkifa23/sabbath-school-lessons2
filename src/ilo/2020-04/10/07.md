---
title: Adalen Pay
date:  04/12/2020
---

Adda dua nga agraraira a gapu no apay a ti siensya, nga adu met dagiti maduktalanna nga husto, ngem ti maipapan iti naggapuan ket biddut: umuna, ti siensya, nga isu nga adalenna ti lubong tinatoralesa, ket masapul a kitaenna laeng ti lubong tinatoralesa nga agpaay kadagiti sungbat; maikadua, ti siensya akuenna a dagiti linlinteg ti natoralesa ket masapul nga agtalinaed a di agbaliw. Ngem dagitoy a dua ket biddut no maipapan kadagiti naggapuan

Kas koma iti umuna nga isu a sapulenna dagiti natoral a gapu agpaay kadagiti natoral a paspasamak. Husto laeng dayta no sursuroten ti bagyo, ngem dakdakes pay ngem awan pategna no maipapan iti naggapuan dagiti nangrugi iti "Idi punganay ti Dios pinarsuana dagiti langlangit ken ti daga" (Gen. 1:1). Ania ngay ti isuro ti siensya kadatayo maipapan kadagiti naggapuan a namimpinsan a nadiosan, ket libakenda met dagiti nadiosan a naggapuan?

Ken ti kinapermanente ti natoralesa? Daytoy ket kasla adda kais-iskanna, malaksid a ti Roma 5:12â€”"Gapuna, no casano ti iseserrec ti basol ditoy lubong gapu iti maymaysa a tao, ken ti ipapatay gapu iti basol, ket iti casta ti ipapatay immay cadagiti isu-amin a tattao, agsipud ta isuda nagbasolda amin" - isingasingna ti maysa a panagsardeng ti natoralesa, ken naiduma ti kalidadna, manipud iti aniaman a banag a sangsangoen itan ti siensya. Ti maysa a lubong nga awan ti patay ket nakaro a naiduma manipud iti aniaman a banag a mabalintayo nga adalen ita nga aldaw, kenti panangipagarup nga agpada unay dagitoy idinto a saan ket mangiturong met laeng iti biddut.

Gapuna, ti siensya ket biddut ti ibagbagana maipapapan iti naggapuan agsipud ta libakenna dagiti dua a napateg a paset ti panamarsua: ti nadiosan a pwersa iti likudan dayta, ken ti nakaro a panagbaliw ken napisikalan a panagsardeng ti sigud a panamarsua kenti adda iti sangoanantayo ita.

**Salsaludsod a Paglinnadalan**

`1. Idiay klase, saritaen ti saludsod maipapan iti pintas. Ania ti pintas? Kasano ti panangilawlawagtayo dayta? Kasano nalabit a ti panangilawlawag ken pannakaawat ti maysa a Cristiano iti pintas ket naiduma iti maysa a saan a Cristiano?`

`2. Ni Cristo ket mabalinna koma ti immay ditoy daga a kas maysa a nalaing a sientista tapno mabayadan iti kinabaknang kadagiti kabarbaro a matakuatanna. Mabalin pay koma nga inurnongna amin a dayaw a kas maysa a nalaing a musikero. Ngem saan, no di ket, Isu immay ken nagsanay a kas maysa a napakumbaba ken nalaing nga artisan. Isu ket adda idi idiay Panamarsua, ngem Isu ket nagsanay a kas maysa a layko ken inaramidna dagiti pagrebbenganna a situtulnog. Ania a pammabileg ti ipaay daytoy kadatayo, iti sadinoman a mabalin nga ayantayo iti panpannagnatayo iti edukasyon ken iti propesyontayo?`

`3. Nupay saan nga amin a Cristiano ket naayaban a mangisuro kadagiti eskuelaan, dagiti Cristiano ket mabalin a kankanayon a mangisursuro kadagiti sabsabali iti sao ken aramid, a nainggandatan wenno saan nga am-ammo. Iti daytoy a gapu, ania koma dagiti ug-ugali a masapol a rukiten ti maysa a Cristiano, a kas maysa nga estudyante ken kas maysa a mannursuro iti lubong?`