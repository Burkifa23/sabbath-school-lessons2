---
title: Edukasyon iti Arts ken Sciences
date:  28/11/2020
---

### Basaen Agpaay Adal ita a Lawas
Rom. 1:18-21; Sal. 19:1-6, 96:9; Gen. 3:6; 1 Timoteo 6; Proverbio 1; Job 38.

> <p>Paset a Mayulo</p>
> "Dagiti langlangit ipalawagda ti dayag ti Dios; ket ti law-ang ipakitana ti aramid ti imana" (Salmo 19:1).

Ti edukasyon iramanna ti nagnaganen nga "arts and sciences." Ngem no adalentayo wenno isuro ti arts ken sciences manipud iti panangkita a naibatay iti Biblia, ania ti ipasimudaag daytoy? Ipapaaytayo laeng kadi dagiti napipili a bersikulo ti Biblia a mainaig iti maysa a matudtudo a paset ti kabaraoanan (moderno) a medicina wenno pakasaritaan ti art, kas pangarigan? Iti panangaramid a kasta, mabalintayo nga inaig dagiti napraktikalan nga ad-adaltayo iti nakaskasdaaw a pannakabalin ti Dios iti panamarsua ili komplikado a lubongtayo. Ngem iti maysa a simple laeng a panangiraman iti Sursurat iti maysa a pagadalan a libro ket bassit laeng a paset ti pudno nga edukasyon ti edukasyon a mangiturong iti pannakaisalakan ken pannakasubbot.

Tapno iti kasta nga edukasyon ket napaypayso nga agkurri, masapultayo ti Sao ti Dios a mangiyammo iti sursuro ti isuamin a disiplina, manipud iti panagadal ti tao (humanities) agingga iti siensya a mangadal kadagiti babassit a banbanag (molecular biology). No awan dayta, mabalin a mapukawtayo ti panangkita iti kinaindaklan ti Dios, ti turayna kas Namarsua ken Manarawidwid iti lubongtayo. Iti panangadal tapno makita no kasano ti panangkita ti Dios iti parsuana a kas nabiag a banag ken napno iti panggep, umas-asidegtayo iti pannakaawat no kasano a dagiti masinunuo nga ad-adal ket mabalin ken masapul a maisuro.

Ita a lawas intayo kitaen dagiti sumagmamano a principio a nairaman no kasano a mabalin nga isurotayo ti arts ken sciences manipud iti na- Cristianoan a panangkita ken panangkita iti lubong.

_*Adalen ti adal ita a lawas tapno maisagana agpaay ti Sabado, Diciembre 5._