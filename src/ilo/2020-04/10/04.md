---
title: Dagiti Batido iti Biddut
date:  01/12/2020
---

Ammotayo a ti lubongtayo ket addaan iti adu nga art ken pilosopia a saan a mangidayaw iti Dios. Adu dagiti mangirikiar a dagiti Cristiano ket saanda koma a sumrek kadagitoy. Dagiti Cristiano nga Adventista Del Septimo Dia ket masapul a naannadda a mangkita iti negosyoda iti panagservi kadagiti matudtudo nga industriya, panangsuporta kadagiti matudtudo a pasdek, ken panangaramat iti matudtudo a medya [pagiwarnak].

`Idiay 1 Timoteo 6, naited kadatayo ti nalawag a bilin no ania dagiti ar- aramid a masapul koma a liklikantayo, ngem naikkantayo met iti makaanay a pannakailawlawag. Kadagiti bersikulo 9 ken 10, ania dagiti ar-aramid a maibusor nga imballaag ni Pablo?`

`Palpasen a basaaen ti 1 Timoteo 6. Ania dagiti ar-aramid nga impalubos ni Pablo?`

Paliiwen idiay 1 Timoteo 6:20 no kasano ti panangballaag ni Pablo a maibusor "ti naganenda kinasirib ngem saan a pudno." Nupay isu ket agtartrabaho iti maysa a naiduma a lawag [konteksto), ti principio ket kaskasdi a mabalin a maipakat. Dayta ket, utoben dagiti amin nga impormasyon, amin a sursuro, amin a patpatien, saan laeng nga ita no di pay ket iti isuamin a pakasaritaan (historya), a namimpinsan a biddut. Pudno unay a dagiti tattao ket mabalinda nga agbalin a batido iti biddut.

Iti nganngani 2,000 a tawtawen, dagiti kalalaingan a tattao iti lubong, dagiti batido, ket pinatida a ti daga ket naikabil a saan nga agkutkuti idiay sentro ti universo kabayatan a dagiti amin a bitbituen ken planplaneta ket I agrikrikosda a mangliklikmut kenkuana iti perpekto a timbukel. Dadduma a komplikado a matematika ken siensya ti naaramat a sarikedked iti daytoy a patpatien, uray pay no nagbanag a biddut iti nganngani amin a suli. Gapuna, mabalintayo a kunaen a dagitoy a tattao ket batidoda iti biddut, ket daytoy a sursuro ket sigurado a "naganenda kinasirib ngem saan a pudno."

`Ti siensya a naibatay iti biology ita nga aldaw, kas pangarigan, ket naibatay iti pagarup a ti biag ket nangrugi iti riniwriwriw a tawtawen ti napalabas, a timmaud lattan nga awan ti Dios ken awan iti panggepna. Kasta met, nagad-adu unay a komplikado ken detalyado a sientipiko a literatura ti timmaud a naibatay iti daytoy a sursuro. Ania nga adal ti maadawtayo manipud daytoy no kasano a dagiti tattao ket makapagbalinda a batido kadagiti biddut? Kasano koma a daytoy a kinapudno ket balbaliwanna ti na-Cristianoan nga edukasyon ken nangnangruna ti sursuro ti sciencia?`