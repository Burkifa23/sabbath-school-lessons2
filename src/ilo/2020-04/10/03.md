---
title: Iti Imnas ti Kinasanto
date:  30/11/2020
---

Ti Salmo 96:9 mabasa, "O agdaydayawcayo ken Jehova iti imnas ti kinasante: agkintayegeayo iti sangona, amin a daga." Kasano ti pannakaawattayo daytoy a kapanunotan, "iti imnas ti kinasanto"?

`Ania koma ti kaipapanan daytoy iti maysa a Cristiano, ken kasano koma iti panangbaliwna no ania ti isurotayo maipapan iti art ken ti pintas a masansan a maibuyog iti dayta?`

Nupay naibaga a "ti pintas ket adda iti mata ti mangkitkita," ditay koma liplipatan no asino ti nangparsua iti mata (kitaen ti Prov. 20:12). Nupay naannadtayo koma a saan a pagdaydayawan ti parsua a mismo (kitaen ti adal idi kalman), manipud iti pintas ti parsua maadaltayo maipapan iti Dios ken, pudno unay, ti Ayatna iti kinapintas. No ti natnag a lubongtayo ket kaskasdi a nakapinpintas latta, asino ngay iti makapanunot no ania ti mabalin a langana idi sakbay ti Pannakatnag? Ket daytoy isuronatayo a ti Dios ket pudno unay nga Isu ti Namarsua iti napintas

Ti panangadal iti arts ken sciences ket mabalin ken masapul ngarud nga iyasidegnatayo a nadekdekket iti kababalin ken puso ti Dios. Gapu ta datayo ket paset ti artwork ti Dios ken ti paspasamak a naibatay iti siencia, ad-adu pay ti maadaltayo maipapan iti bukodtayo a kinasiasino ken Cristo.

"Ti Dios cayatna a dagiti annacna tagipatgenda coma dagiti aramidna ken agrag-oda coma iti nabatad ken naalinaay a ngayed a pinangarcosna iti naidagaan a pagtaengantayo. Isut' managayat cadagiti napintas, ket nangnangruna ngem cadagiti amin a macaawis iti ruar, adadda nga ayatenna ti napintas a cababalin; cayatna a parang ayentayo ti kinadalus ken kinanacman, dagiti natalna a taltalugading a nangramen cadagiti sabsabong."-Ellen G. White, STEPS TO CHRIST, p. 85.

`Basaen ti Genesis 3:6, Ania ti isurona kadatayo no kasano a ti pintas laeng ket saan a nasken a naimbag wenno nasantoan? Kilaen pay ti Pron: 6:25. 31:30`

Kas kadagiti isuamin a banbanag nga inaramid ti Dios, addaantayo iti maysa a kabusor a mangballikog ken manggundaway iti dayta. Saan koma a pagsiddaawan ngarud, a ti pintas ken dagiti kapanunotan iti kinapintas ket mabalin a maaramat a maibusor met kadatayo. Gapuna, nangnangruna iti arts, ti na-Cristianoan nga edukasyon, nga imbagnos ti Sursurat, ket masapul a tulongannatayo a makasursuro nga agbalin a naannad iti pannakaawat a saan nga amin a napintas ket nasken a naimbag ken nasantoan.

`Ania dagiti sumagmamano a "napintas" a banbanag a saan a nasken a nasantoan wenne naimbag? Wenno, ania dagiti napintas a banbanag a mabalin a maaramid a saan a nasantoan ken dakes, depende kadagiti paspasamak? Ania a pagrukodan ti aramatentayo tapno mailasin dagitoy?`