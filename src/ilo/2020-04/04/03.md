---
title: Ti Saludsod ni Leibniz
date:  19/10/2020
---

Napalabas dagiti adu a tawtawen, maysa a managpanunot ken mannurat nga Aleman nga agnagan iti Gottfried Wilhelm Leibniz ti nagdamag iti nalabit ket isu ti kangrunaan ken pamuon a mabalin a saludsod: "Apay nga adda iti maysa a banag imbes koma nga awan a pulos?"

`Kasano iti panangsungbat dagiti sumaganad a teksto iti saludsod ni Leibniz? Gen. 1:1, Juan 1:1-4; Exo. 20:8-11, Apo. 14:6, 7; Job 12:7-10.`

Makapangayangay no kasano a ti Biblia ket inakona lattan ti kaadda ti Dios. Ti Genesis 1:1 ket saanna nga inrugi iti adu a nainsiriban nga ar-argumento (nupay aduda) nga agpaay iti kaadda ti Dios. Dayta ket akuenna lattan ti kaaddana (kitaen met li Exo. 3:13, 14), ket manipud iti dayta a pangrugyan, ti Dios kas Namarsua, ti Biblia, ken amin dagiti kinapudno a naiparangarang kadagiti pinanidna ket naibuksilanda.

Ti pay doktrina ti panamarsua ket pamuon iti aniaman a na-Cristianoan nga lukasyon. Isuamin a banbanag a patientayo kas Cristiano ket agdas-alda iti doktrina ti innem nga aldaw ti panamarsua. Ti Biblia ket saan a nairugi iti maysa a sasao maipapan iti pannakaabbong (atonement), wenno maipapan iti linteg, wenno maipapan iti kruz, wenno maipapan iti panagungar, wenno maipapan iti Maikadua a Yaay.

Saan, nairugi daytoy iti maysa a sasao maipapan iti Dios kas Namarsua, agsipud ta awan kadagitoy dadduma a sursuro iti adda kais-iskanna no maisina iti kinapaypayso ti Dios a kas Namarsuatayo.

Gapuna, maulit manen a ti maysa a naibatay iti Biblia a panangkita iti lubong ket masapal nga ipaganetgetna ti kinapateg ti doktrina ti panamarsua. Daytoy pay a paganetget, ket agbalin a nakapatpateg unay, agsipud ta daytoy a sursuro ket sinangona ti maysa a nabileg ken sangosango nga idadarup iti siensya. Tiebolosyon-kadagiti riniwriwriw a tawtawen ti biag ket nagin-inut a naadda babaen iti agsardesardeng a wagas, nga amin ket naadda lattan-ket dinadaelna ti pammati iti Biblia dagiti di-maibaga a riniwriwriw. Narigat nga utoben iti maysa a sursuro nga ad-adda pay a maisupadi iti Biblia ken iti na- Cristianoan a pammati ngem ti ebolosyon, Dayta iti gapuna a ti kapanunotan a ti ebolosyon ket mabalin a maitunos iti doktrina a naibatay iti Biblia ket dakdakes pay ngem ti inaateista nga ebolosyon. Saan a mabalin a maaramid dayta, saan no di maaramid a panangumsi iti Biblia ken ti sibubukel a na- Cristianoan a pammati.

`Ti Dios ket dawatenna kadatayo a gastaren ti apagkapito ti biagtayo, tunggal lawas, tapno laglagipen ti innem nga aldaw ti panamarsua, maysa a banag a saanna a dawaten kadagiti dadduma a sursuro. Ania koma tiibaga dayta kadatayo no kasano a napateg ken pamuon daytoy a doktrina iti maysa a na-Cristianoan a panangkita iti lubong?`