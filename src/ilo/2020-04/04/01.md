---
title: 'Kadagiti Mata ni Jehova: Ti Naibatay iti Biblia a Panangkita iti Lubong'
date:  17/10/2020
---

### Basaen Agpaay Adal ita a Lawas
Prov. 15:3; Job 12:7-10; Efe. 6:12; Apo. 20:5, 6; Juan 1:1-14; Marcas 12:29-31.

> <p>Paset a Mayulo</p>
> "Dagiti mata ni Jehova addada iti amin a yan, a sisisiput cadagiti dakes ken naimbag" (Proverbio 15:3).

Ti taga Poland a mannaniw a ni Czeslaw Milosz ket nangisurat iti maysa a daniw, a nangrugi iti panagsuratna maipapan kadagiti ar-arapaap nga an-animal: dagiti agsao a koneho, dagiti agsao a squirrel, ken dadduma pay. Insuratna nga addaanda â€œkadagiti adu a pagpapadaan kadagiti pudno nga animal, kas kadagiti panpanunottayo maipapan iti lubong nga adda iti pudno a lubong." Kalpasanna, iti panaggibus ti daniw, insuratna: "Utoben daytoy, ken agpigergerka.

Ti "agpigerger" ket nalabit a nagurdo unay a sao, ngem dayta ket pudno unay nga adu kadagiti kapanunotan dagiti tattao maipapan iti lubong ket mabalin a namimpinsan a biddut. Kas pangarigan, iti nganngani 2,000 a tawtawen, adu kadagiti kalalaingan ken kaiimbagan ti adalda a tattao ket impagarupda a ti daga ket nakatugaw a saan nga umal-alis idiay tengnga ti universo. Ita nga aldaw, adu kadagiti kalalaingan ken kangangatoan ti adalna a tattao ket pagarupenda a ti tao ket naggapu iti maysa a simple a langa ti biag.

Kas tattao, saantayo pulos a kitaen ti lubong manipud iti maysa a neutral a kasasaad. Kitkitaentayo dayta a kankanayon ken babaen kadagiti "sagatan (filters) a mangbalbaliw no kasano ti panangipatarus ken pannakaawattayo iti lubong iti aglikmuttayo. Dayta a sagatan (filter) a mangbalbaliw iti panangipatarus ken pannakaawattayo iti lubong ket nagnaganen a panangkita iti lubong (worldview), ket nakapatpateg unay nga isurotayo dagiti agtutubotayo, ken uray pay dagiti nataengan a kamkameng ti iglesia iti panangkita iti lubong a naibatay iti Biblia.

_*Adalen ti adal ita a lawas tapno maisagana agpaay ti Sabado, Oktobre 24._