---
title:  எக்காளங்களின் அர்த்தம்
date:   11/02/2019
---

தேவன் தம் மக்களுக்காகச் செயல்பட்டதற்கு, எக்காளம் ஓர் அடையாளம். இஸ்ரவேலரின் அனுதின வாழ்வில் எக்காளத்திற்கு முக்கியப் பங்கு இருந்தது. எண் 10:8-10; 2நாளா 13:14,15.ஆராதனை, யுத்தம், அறுவடை, பண்டிகை, ஜெபம் ஆகிய சமயங்களில் எக்காளம் ஊதினார்கள்.  ஆராதனையிலும் பண்டிகையிலும் எக்காளம் ஊதின போது, மக்களோடு செய்திருந்த உடன்படிக்கையை தேவன் ‘நினைவு கூர்ந்தார்.’  ‘கர்த்தருடைய நாளுக்கு’ ஆயத்தமாகும்படி மக்களை அவை தூண்டின. யோவேல் 2:1.  எச்சரிக்கவும் தேவன் தம் மக்களைக் காப்பாற்ற வரும்படியும் யுத்த சமயங்களில் எக்காளம் ஊதினார்கள்.  இந்தப் பின்னணியில்தான் வெளிப்படுத்தலில் எக்காளம் வருகிறது.

`கேள்வி: ஏழு எக்காளத் தீர்ப்புக்கு ஆளானவர்கள் யார்? வெளி 8:13; வெளி 9:4,20,21.`

வெளிப்படுத்தலில் எக்காளம் ஊதினபோது, சில சம்பவங்கள் நடக்கின்றன.  தம் மக்களுடைய ஜெபங்களைக் கேட்டு தேவன் தலையிடு கிறார்.  தேவமக்கள் சம்பந்தப்பட்ட நிகழ்ச்சிகளை முத்திரைகள் வெளிப் படுத்தின; ஆனால், எக்காளங்கள் பூமியின் குடிமக்களுக்கு எதிரான தீர்ப்புகளை அறிவிக்கின்றன. வெளி 8:13.  அதே நேரம், காலம் பிந்து வதற்குமுன் அவர்களை மனமாற்றத்திற்குள் கொண்டுவரத் தவறுகிற மக்களுக்குக் கொடுக்கப்படும் எச்சரிப்புகளாகவும் இருக்கின்றன.

யோவான் காலம்முதல் உலக முடிவுவரையிலான நிகழ்ச்சிகளை ஏழு எக்காளங்கள் காட்டுகின்றன. வெளி 11:15-18.  பரலோகில் பரிந்து பேசுதல் நடைபெறுகிறது. வெளி 8:3-6. பூமியில் சுவிசேஷம் அறிவிக் கிறார்கள். வெளி 10:8-11:14. இச்சமயத்தில்தான் எக்காளம் ஊதுகிறார் கள்.  எக்காளத் தண்டனைகள் முழுமையாக நிகழவில்லை; சிருஷ்டிப் பின் மூன்றில் ஒரு பகுதிக்குத்தான் பாதிப்பு வருகின்றது.  ஏழாம் எக்காளத்தின்போது உலக ராஜ்யங்கள் கர்த்தருடைய அரசாட்சிக்குள் வருகின்றன.  ஏழு சபைகள், ஏழு முத்திரைகளோடு சம்பந்தமுள்ள காலக்கட்டங்கள்தாம் ஏழு எக்காளங்களோடும் சம்பந்தமுள்ளவை.

- அ)	முதல் இரண்டு எக்காளங்கள், கிறிஸ்துவை சிலுவையில் அறைந்து, ஆதிகாலச் சபையை உபத்திரவப்படுத்தின தேசத்தார்மேல் நியாயத்தீர்ப்புகளைக் கூறுகின்றன: இந்தக் காலக் கட்டம் கலகக்கார எருசலேமையும் ரோம சாம்ராஜ்யத்தையும் குறிக்கும்.
- ஆ)	மூன்றாம், நான்காம் எக்காளங்கள், மத்தியக் காலத்தில் கிறிஸ்தவ சபையின் தேவதுரோகத் திற்கு எதிராகக் கொடுக்கப்பட்ட தீர்ப்புகளைச் சித்தரிக்கின்றன.
- இ)	ஐந்தாம், ஆறாம் எக்காளங்கள், மத்தியக் காலத்தின் முடிவிலும், சீர்திருத்தத்திற்கு பிந்தைய காலத்திலும் காணப்பட்ட மதப் போராட்டப் பிரிவுகளை விவரிக்கின்றன.  இந்தக் காலக் கட்டங்களில் சாத்தானின் செயல்பாடுகள் அதிகமாக இருக்கும். அது இறுதியாக உலகத்தார் அனைவரையும் அர்மெகெதோன் யுத்தத்தில் பங்குபெற வழிநடத்தும்.

`வரலாறுமுழுவதுமே வேதனையும் துக்கமும் இரத்தக்களறியாகவுமே இருந்திருக்கிறது.  இந்த மோசகரமான நிஜத்தை நினைக்கும்போது, இயேசு நமக்கு வாக்களித்துள்ள அற்புதமான எதிர்காலம் நமக்கு எவ்வளவு சந்தோஷம் தரவேண்டும்?`