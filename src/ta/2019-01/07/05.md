---
title:  புத்தகத்தைப் புசித்தல்
date:   13/02/2019
---

வெளி 10:8-11ஐ வாசியுங்கள்.  புசித்தல் என்பது வேதாமத்தில் தேவனிடமிருந்து செய்திபெற்று, அதை மக்களுக்கு அறிவிப்பதாகும். எசே 2:8-3:11; எரே 15:16.  தானியேல் புத்தகத்தின் கசப்பு-இனிப்பு அனுபவமானது, அதிலிருந்த முடிவுகாலத் தீர்க்கதரிசனம்பற்றி விளங்கும்போது உண்டான அனுபவமாகும்.  தானியேல் சொல்கிற கால சம்பந்த தீர்க்கதரிசனத்தின் முடிவில் நித்திய சுவிசேஷம் அறிவிக்க வேண்டிய கட்டளையை மீதமான சபை பெற்றது. தானி 7:25; வெளி 14:6,7.  அந்த 2300 வருட தீர்க்கதரிசன காலத்தின் முடிவில் இனிப்பு-கசப்பு அனுபவம் ஏற்பட்டது.  

தானியேல் தரிசனத்தின்படி, கிறிஸ்து 1844இல் வரவிருந்ததாக மில்லர் இயக்கத்தினர் நம்பினார்கள்.  அந்தச் செய்தி அவர்களுக்கு இனிப்பாக இருந்தது.  ஆனாலும், அவர்கள் எதிர்பார்த்தபடி கிறிஸ்து வரவில்லை; அதனால் அவர்களுக்கு கசப்பாக ஆனது.  அதுபற்றி அதிகமாக அறிந்துகொள்ள வேதாகமத்தை ஆராய்ந்தார்கள்.

உலகத்திற்கு ‘மறுபடியும் தீர்க்கதரிசனம்சொல்’ என்று யோவானுக் குக் கட்டளை கொடுக்கப்பட்டது.  அது அட்வென்ட்டிஸ்டுகளைக் குறிக்கிறது.  தானியேல் - வெளிப்படுத்தல் தீர்க்கதரிசனங்களின் அடிப் படையில் இரண்டாம் வருகையை அறிவிக்க தேவன் அனுப்பினார்.


`கேள்வி: வெளி 11:1,2இல் யோவானுக்கு என்ன கட்டளை வந்தது?`

வெளி 10இன் காட்சி இங்கே தொடர்கிறது.  ஆலயத்தையும், பலி பீடத்தையும், அங்கே தொழுகிறவர்களையும் அளக்கும்படி சொன்னார்.  அளத்தல் என்றால் வேதாகமத்தில் நியாயத்தீர்ப்பு ஆகும். மத் 7:2.  அளக்கப்படவேண்டிய ஆலயம் பரலோகத்தில் இருக்கிறது. அங்குதான் இயேசு நமக்காக ஊழியம் செய்கிறார்.  ஆலயம், பலிபீடம், தொழுகிற வர்கள்பற்றி இங்கே சொல்வது பாவ நிவாரண நாளைச் சுட்டிக்காட்டு கிறது.  லேவி 16:16-19.  அந்நாளில் தேவன் தம் மக்களை நியாயந்தீர்த்தார்; எனவே அது ‘அளவிடுகிற’ ஒரு நாளாக இருந்தது.

இரண்டாம் வருகைக்குமுன்பு நடைபெறுகிற விசாரணையை வெளி 11:1 குறிப்பிடுகிறது.  ஆலயத்தில் தொழுகிறவர்களுக்கு அந்த விசாரணை நடக்கிறது.  இறுதியாக அறிவிக்கப்படுகிற நற்செய்தியில் பரலோக-ஆசரிப்புக்கூடாரச் செய்திதான் மையமாக இருக்கிறது. வெளி 11:1.  தேவன் நல்லவர் என்று தீர்ப்புவழங்குவதும் அதில் சம்பந் தப்பட்டிருக்கிறது.  நற்செய்தியின் அனைத்துப் பரிமாணமும் அந்தச் செய்தியில் உள்ளது.  கிறிஸ்து நமக்காகச் செய்த பாவநிவாரண பலியும், அவரு டைய நீதியும்மட்டுமே நம் இரட்சிப்பிற்கான ஓரே வழி.

`பாவ நிவாரண நாள் சடங்கில் இரத்தம்தான் மையமாக இருந்தது. லேவி 16.  அப்படியானால், நம்மைப் பொறுத்தவரையில் நியாயத்தீர்ப்பு எப்போதுமே ஏன் ஒரு நற்செய்தியாக இருக்கிறது?  இந்தச் சத்தியம் ஏன் மிகமுக்கியமானது?`