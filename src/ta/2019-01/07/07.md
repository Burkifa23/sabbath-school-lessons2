---
title:  மேலும் படிக்க
date:   15/02/2019
---

ஏழாம் எக்காளம் ஊதும்போது, பூமியின் வரலாறு முடிகிறது. வெளி 11:15-18.  தேவன் தம் ஆளுகையை ஆரம்பிப்பிக்கிற காலம் அது.  ஆயிரக்கணக்கான வருடங்கள் சாத்தானுடைய ஆளுகையின்கீழ் இருந்த இந்தக் கலகபூமியானது, மீண்டும் தேவ ஆளுகையின்கீழ் வரும்.  கிறிஸ்து சிலுøவில் மரித்து, பரலோகம் சென்றபிறகு, அவர் இந்தப் பூமியின் அரசர் என்று அறிவிக்கப்பட்டார். வெளி 12:10,11.  சாத்தான் தனக்குக் கொஞ்சக்காலம் மாத்திரம் உண்டென அறிந்து, தன்னால் முடிந்த அளவிற்கு குழப்பங் களை உண்டாக்கிவருகிறான். வெளி 12:12.  நயவஞ்சகமாக ஆளுகையைப் பறித்தவன் தோற்றுப்போனதையும், கிறிஸ்துவின் ஆளுகைக்கு இந்த உலகம் மீண்டும் திரும்பி யதையும் ஏழாம் எக்காளம் அறிவிக்கிறது.

அந்தப் புத்தகத்தின் மீதமானதை ஏழாம் எக்காளம் சுருக்கமாகச் சொல்கிறது.   

1)	ஜாதிகள் கோபித்தார்கள்: சாத்தான் கோபத்தால் நிறைந்து, தன் கூட்டாளிகளான கடல்மிருகத்தோடும், பூமிமிருகத்தோடும் சேர்ந்து, தேவமக்களுக்கு எதிராக யுத்தம்பண்ண, உலகத்தாரை ஆயத்தப்படுத்துகிறான். வெளி 12-14  
2) 	உம்முடைய கோபம் மூண்டது: தேசங்களின்மேல் தேவனுக்கு உண்டான கோபம்தான் ஏழு வாதைகளில் வெளிப்படுகின்றன.  வெளி 15:1.  
3) 	மரித்தோர் நியாயத்தீர்ப்படைவார்கள். வெளி 20:11-15.  
4) 	தேவனுடைய ஊழியக்காரருக்குப் பலனளிக்கிறார். வெளி 21; 22.  
5) 	பூமியைக் கெடுத்தவர்களைக் கெடுக்கிறதற்கு: கடைசிக்கால பாபிலோன் பூமியைக் கெடுத்ததின்நிமித்தம், தேவன் அதற்கு நியாயத்தீர்ப்பு வழங்குவார். வெளி 19:2.  சாத் தானும், அவனுடைய தூதர்களும், அவனுடைய இரண்டு கூட்டாளிகளும் அழிக்கப் படுவதுதான் மாபெரும் போராட்டத்தின் இறுதி நிகழ்வு. வெளி 19:11-20:15.

**கலந்துரையாடக் கேள்விகள்**

`1	சில சமயங்களில் நற்செய்தியைப் பிரசங்கிப்பது நமக்குக் கசப்பான அனுபவ மாக அமைந்திருக்கும். வெளி 10:10.  நம் வார்த்தைகளைப் புறக்கணித்து, கேலிசெய்வார்கள்.  சிலசமயங்களில், நம் பிரசங்கத்தால் எதிர்ப்பு கிளம்பலாம்.  இதுபோன்ற பாடுகளை அனுபவித்த வேதாகமப் பாத்திரங்கள் யார்?  அவர்களுடைய அனுபவங்களிலிருந்து நாம் என்ன கற்றுக்கொள்ளலாம்?`

`2	“காலம் குறிக்கவேண்டாம் என்று மீண்டும்மீண்டும் எனக்கு எச்சரிக்கப்பட் டுள்ளது.  காலம் சம்பந்தப்பட்ட இன்னொரு செய்தி இனி தேவ பிள்ளை களுக்கு ஒருபோதும் கொடுக்கப்படாது.  மிகச்சரியாக இந்தக் காலத்தில்தான் பரிசுத்த ஆவியானவர் ஊற்றப்படுவார். மிகச்சரியாக இந்தக் காலத்தில்தான் கிறிஸ்து வருவார் என்று நமக்குச் சொல்லப்போவதில்லை.” - எலன் ஒய்ட்.  1844க்கு பிறகு என்ன நடக்கும் என்று விலாவாரியாக தீர்க்கதரிசன அட்ட வணைகளைத் தயாரிப்பதிலுள்ள பிரச்சனைகள் என்ன?   அட்டவணைபோடு வதால் உருவாகும் படுகுழியிலிருந்து தப்புவதற்கு, நாம் என்ன செய்யலாம்?`