---
title:  திறக்கப்பட்ட சிறு புஸ்தகம்
date:   12/02/2019
---

ஆறாம் எக்காளமானது பூமியின் முடிவுநாட்களில் ஊதப்படுகிறது.  அந்தச் சமயத்தில் தேவ பிள்ளைகள் என்ன செய்யவேண்டும்?  ஏழாம் எக்காளத்திற்குமுன் உள்ள இடைப்பகுதியில் அது சொல்லப்படுகிறது.

`கேள்வி: வெளி 10:1-4 என்ன சொல்கிறது?`

“யோவானுடன் பேசின அந்தப் பெலமுள்ள தூதன் இயேசு கிறிஸ்துவைத்தவிர வேறு யாராக இருக்கமுடியும்!” - எலன் ஒய்ட்.  அவர் ஒரு காலைச் சமுத்திரத்தின்மேலும், இன்னொரு காலைப் பூமி யின்மேலும் வைத்திருந்தார். அவர் சர்வ லோகத்தையும் அரசாளுகிற வர் என்பதை அது காட்டுகிறது.  சிங்கம் கெர்ச்சிக்கிறதுபோல அவர் கெர்சித்தார்.  சிங்கத்தின் கெர்ச்சனையானது கர்த்தருடைய சத்தத்திற்கு அடையாளம். ஓசியா 11:10; வெளி 5:5. இடிமுழுக்கங்கள் சொன்ன வற்றை எழுதவேண்டாம் என்று சொல்லப்பட்டது.  எதிர்காலம்குறித்து யோவான்மூலம் தேவன் வெளிப்படுத்தாத விஷயங்களும் உள்ளன.

`கேள்வி: வெளி 10:5-7உம் தானியேல் 12:6,7 உம் பொதுவாகச் சொல்கிற விஷயம் என்ன?`

வெளி 10:6இல் ‘இனிக் காலம் செல்லாது” என்று தூதன் சொல் கிறான்; ஆனால் அதற்கான கிரேக்க வார்த்தையான குரோனாஸ் அவன் குறிப்பிட்ட ஒரு காலத்தைக் குறிப்பிடுவதைத் தெரிவிக்கிறது.  இது தானியேல் 12:6,7ஐச் சுட்டிக்காட்டுகிறது; பரிசுத்தவான்கள் ஒரு கால மும் காலங்களும் அரைக் காலமும், அதாவது 1260 வருடங்கள் உபத்திரவப்படுவார்கள். கி.பி 538-1798.  அந்தக் காலத்தில் சபையா னது போப்புமார்க்கத்தால் உபத்திரவம் அடைந்தது. தானி 7:25.  தானி யேல்-வெளிப்படுத்தலில் ஒரு ‘நாள்’ என்பது ஒரு வருடம். எண் 14:34; எசே 4:6.  எனவே, மூன்றரைக் காலங்கள் என்றால், 42 மாதங்கள்; 1260  வருடங்கள்.  இந்தத் தீர்க்கதரிசனக் காலத்திற்குப்பிறகு முடிவு வரும். இவற்றைச் சொல்கிற தானியேல் புத்தகம்தான் அந்தச் சிறு புத்தகம்.

‘இனி காலம் செல்லாது’ என்கிற அறிவிப்பானது தானியேலின் காலத் தீர்க்கதரிசனங்களை, குறிப்பாக தானி 8:14இல் உள்ள 2300 இராப்பகல்பற்றிய தீர்க்கதரிசன நாட்களைக் குறிக்கும். 457 கி.மு.- கி.பி. 1844.  இந்தக் காலத்திற்குப்பிறகு, தீர்க்கதரிசன காலங்கள் எது வும் இல்லை.  எலன் ஒய்ட் பின்வருமாறு எழுதுகிறார்: “தூதன் அறிவிக் கிற இந்தக் காலம் ஒரு தீர்க்கதரிசனக் காலம். இது நம் ஆண்டவருடைய வருகைக்கு முன்னான காலம்.  காலம் குறிப்பிட்டு வேறு எந்தச் செய்தி யும் இனி இல்லை.  1844 இல் முடிகிற இந்தக் காலத்திற்குப்பிறகு, தீர்க்க தரிசன ரீதியில் கணக்கிடுவதற்கு எந்தக் காலமும் இல்லை.  நீண்ட காலத் தரிசனக் காலம் 1844 இன் இலையுதிர் காலத்தோடு முடிந்துவிட்டது.” - எலன் ஒய்ட்.

`கிறிஸ்துவின் வருகைக்கு நாள் குறிக்கிற வேலையே இருக்கக்கூடாது என்பதை எலன் ஒய்ட்டின் வார்த்தைகள் எவ்வாறு உறுதிப்படுத்துகின்றன?`