---
title:  பரிசுத்தவான்களுடைய ஜெபம்
date:   10/02/2019
---

தேவனுக்குமுன்பாக நிற்கும் ஏழு தூதர்கள், தங்களிடமுள்ள எக் காளங்களை ஊதுவதற்குத் தயாராகிறார்கள். வெளி 8.  எக் காளங்கள் ஊதப்படுவதற்குமுன் இடையே ஒரு காட்சி வருகிறது.  அந்த எக்காளங் களின் இறையியல் அர்த்தம்பற்றி விளங்க இக்காட்சி உதவுகிறது.

வெளி 8:3,4 வசனங்களை வாசித்துவிட்டு, எருசலேம் தேவாலயத் தில் நடைபெற்ற அனுதினஆராதனை  விளக்கத்தையும் வாசியுங்கள். யூத வேத விளக்கவுரை ஒன்று பின்வருமாறு கூறுகிறது: மாலை ஆராத னையில் ஆட்டுக்குட்டி தகனபீடத்தின்மேல் பலியிடப்பட்டு, அதன் இரத்தம் தகனபலிபீடத்தின் கீழே ஊற்றப்படும்.  ஆசாரியன் ஒருவன் பொற்தூப கலசத்தோடு தேவாலயத்திற்குள் சென்று, பரிசுத்த ஸ்தலத் தில் உள்ள பொற்பீடத்தின்மேல் தூபவர்க்கமிடுவான்.  அவன் வெளியே வரும்போது, நடைபாதையில் அந்தத் தூபகலசத்தை கீழே எறிவான். அது பயங்கர சத்தத்துடன் விழும்.  உடனே, ஏழு ஆசாரியர்கள் ஏழு எக்காளங்களை ஊதுவார்கள். அன்றைய ஆலய ஆராதனை முடிந்து விட்டது என்பதற்கு அது அடையாளம்.

அந்த மாலை ஆராதனையின் சம்பவங்களைவைத்து வெளி 8:3-5 பேசுகிறது.   ‘சிங்காசனத்திற்குமுன்பாக இருந்த பொற்பீடத்தில்’ அந்தத் தூதன் தூபவர்க்கத்தைப் பெற்றுக்கொள்கிறான். வெளி 8:3.  தூபவர்க்கமானது தேவனுடைய பரிசுத்தவான்களின் ஜெபங்கள். வெளி 5:8.  அவர்களுடைய ஜெபங்களுக்கு தேவன் இப்போது பதி லளிக்க ஆரம்பித்திருந்தார்.

எக்காளங்கள் குறித்த முக்கியத் தகவலை வெளி 8:3-5 தருகிறது:

- அ. 	கலகம்செய்த மனிதர்களுக்கு தேவன் கொடுக்கிற தண்டனைத் தீர்ப்புகள்தாம் அந்த ஏழு எக் காளங்கள்.  உபத்திரவப்பட்ட மக்களின் ஜெபங்களுக்கு அந்தத் தீர்ப்புகள் பதிலாக உள்ளன.
- ஆ. 	ஆட்டுக்குட்டியானவராகிய இயேசு மரித்தபோது, அந்த எக்காளங்களின் காலம் ஆரம்பமாயின, இயேசுவின் இரண்டாம் வருகைமட்டும் அவை தொடர்கின்றன. வெளி 11:15-18.

`கேள்வி: தேவனுக்குத் துரோகம்செய்த எருசலேமின்மேல் அக்கினித் தழலை இறைக்கு மாறு எசேக்கியேல் தரிசனம் காண்கிறார்; வெளிப்படுத்தலிலுள்ள எக்காளங்களின் அர்த்தத்தை விளங்கிக்கொள்ள இது எவ்வாறு உதவுகிறது? எசே 10:2; வெளி 8:5.`

ேவ தூதன் தூபகலசத்தை பலிபீடத்து நெருப்பினால் நிரப்பி, அதை பூமியிலே கொட்டினான்.  பரிசுத்தவான்களின் ஜெபங்கள் செலுத்தப்பட்ட அதே பலிபீடத்திலிருந்துதான் நெருப்பு எடுக்கப்பட்டது.  எனவே, தேவ னுடைய பரிசுத்தவான்கள் கேட்டுக்கொண்டபடி பூமியின் குடிமக் களுக்கு அந்த ஏழு எக்காளத் தீர்ப்புகள் வழங்கப்படுகின்றன. ஏற்ற காலத்தில் தம் மக்களுக்காக தேவன் செயல்படுவார் என்பது தெளிவாகிறது.

`தூபகலசம் கீழே எறியப்படுகிறது; இது, கிறிஸ்துவும் என்றென்றுமாகப் பரிந்துபேசப் போவதில்லை என்பதை எச்சரிக்கிறது.  ஒரு கட்டத்தில் தவணைக் காலம் முடிந்துவிடும். வெளி 22:11,12.`