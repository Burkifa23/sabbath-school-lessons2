---
title:  இரண்டு சாட்சிகள்
date:   14/02/2019
---

`கேள்வி: வெளி 11:3-6இன் இரண்டு சாட்சிகளின் ஊழியமானது இஸ்ரவேலின் ராஜா வாகச் செயலாற்றிய செருபாபேலும், பிரதான ஆசாரியனாக  ஊழியம்செய்த யோசுவா வும் செய்த வேலையைப் பிரதிபலிக்கிறது. எவ்வாறு? சகரியா 4:2,3; 11-14.`

இரண்டு சாட்சிகள் என்கிற கருத்து யூத சட்டமுறையோடு சம்பந் தப்பட்டது.  ஒரு வழக்கை உண்மையென்று நிரூபிக்க குறைந்த பட்சம் இரண்டு சாட்சிகளாவது வேண்டும். யோவான் 8:17.  இரண்டு சாட்சிகள் என்பது பழைய ஏற்பாடும் புதிய ஏற்பாடும் ஆகும்.  இரண்டையும் பிரிக்கமுடியாது.  ‘தேவ ஆலோசனையில் ஒன்றையும் மறைக்காமல்’ வேதாகமத்தின் முழுச்செய்தியையும் அறிவிக்கவேண்டியது தேவ மக்களுடைய கடமை. அப் 20:27.

1260 வருட தீர்க்கதரிசன காலத்தில் (கி.பி. 539-1798), இரண்டு சாட்சிகளும் இரட்டுடுத்தி தீர்க்கதரிசனம் சொன்னார்கள்.   இரட்டுடை என்பது துக்கவஸ்திரம். ஆதி 37:34.  மனிதபாரம்பரியங்களால் சத்தியம்  மறைந்திருந்த காலத்தை அது சுட்டிக்காட்டுகிறது.

`கேள்வி: 1260 வருடங்களின் முடிவில் அந்த இரண்டு சாட்சிகளுக்கும் என்ன நடந்த தென உங்கள் சொந்த வார்த்தைகளில் விவரியுங்கள். வெளி 11:7-13.`

சாத்தானுடைய குடியிருப்பிலிருந்து எழும்பிய மிருகமானது அந்த இரண்டு சாட்சிகளையும் கொன்றுபோடுகிறது.  இந்தச் சாட்சிகளைக் கொன்ற செயலானது, வரலாற்றில் வேதாகமத்தின்மேல் நாத்திகவாதிகள் தொடுத்த தாக்குதலையும், ஃபிரெஞ்சு புரட்சியில் மதநம்பிக்கைகளை ஒழித்ததையும் சுட்டிக்காட்டுகிறது.  சோதோமின் ஒழுக்கச் சீர்கேடும், எகிப்தின் நாத்திகவாதமும், எருசலேமின் கலகக்குணமும் பிரான்சில் நிறுவப்பட்டிருந்த மதவிரோத அமைப்பிடம் காணப்பட்டன.  எரு சேலம் நகரத்தார் இயேசுவுக்குச் செய்ததுபோல, இந்த மதவிரோத அமைப்பினர் வேதாகமத்திற்குச் செய்தார்கள்.

அந்த இரு சாட்சிகளும் உயிரோடு எழுந்ததாகச் சொல்லப்படு கிறது.  இது, பிரெஞ்சுப் புரட்சிக்கு பிறகு வேதாகாமத்தின்மேல் ஆர்வம் உண்டாகி, அதனால் பிறந்த மாபெரும் எழுப்புதலைச் சுட்டிக்காட்டு கிறது.   அது இரண்டாம் வருகை இயக்கம் பிறக்க வழிசெய்தது. வேத சத்தியங்கள் மீண்டும் உறுதியாயின.   வேதாகமச் சங்கங்கள் தோன் றின. உலகம்முழுவதிலும் வேதாகமம் பிரசுரமானது.

`உலகமுடிவுக்குமுன்பாக, உலகம்முழுவதிலும் இறுதியாகச் சத்தியம் அறிவிக்கப்படும். வெளி 18:1-4.  இந்த இறுதிச் செய்தியை சாத்தானுடைய øக்கூலிகளான நிறுவனங்கள் எதிர்க்கும். உலகத்தாரை வஞ்சிக்கும்படி அவை அற்புதங்களைச் செய்யும். தேவனுடைய உண்மையுள்ள சாட்சிகளுக்கு எதிராக இறுதியாக ஒரு யுத்தத்தில் ஈடுபடும்படி மிருகத்தைத் தொழுதுகொள்கிறவர்களை ஒன்றுகூட்டும். வெளி 16:13-16; வெளி 14:12.`