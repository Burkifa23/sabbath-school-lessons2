---
title:  திரளான கூட்டமாகிய ஜனங்கள்
date:   05/02/2019
---

`கேள்வி: வெளி 7:9,10இல் யோவான் கண்டவர்கள் யார்?  அவர்கள் எங்கிருந்து வந்தார்கள்?  தேவனுடைய சிங்காசனத்திற்குமுன்பாக அவர்கள் என்ன சொல்லி ஆர்ப்பரித்தார்கள்?`

‘ஒருவனும் எண்ணக்கூடாததுமான திரளான கூட்டமாகிய ஜனங் களை’ யோவான் பார்க்கிறார்.  அவர்கள், ‘மிகுந்த உபத்திரவத்திலிருந்து வந்தவர்கள். தங்கள் அங்கிகளை ஆட்டுக்குட்டியானவருடைய இரத் தத்திலே தோய்த்து வெளுத்தவர்கள்.’ வெளி 7:14.  அவர்கள் விசேஷித்த கூட்டத்தார்; சகல உபத்திரவங்களிலும் தேவனுக்கு உண்மையாக இருந்தவர்கள்.  தேவனுடைய பூரண நீதியாகிய அங்கிகளை அவர்கள் தரித்திருந்தார்கள்; அது அவர்கள் உண்மைத் தன்மைக்குச் சாட்சி.  விசு வாசிகள் தங்கள் விசுவாசத்தினிமித்தம் படுகிற பாடுகளை ‘உபத்திர வம்’ என்று யாத் 4:31; சங் 9:9; மத்தேயு 24:9; யோவான் 16:33; ரோமர் 5:3 அழைக்கிறது.   இந்தக் கூட்டமும் 1,44,000 பேரும் ஒரே கூட்டம் தான் என்று சிலர் கூறுகிறார்கள்.  ஆனால், ‘திரளான கூட்டமாகிய ஜனங்கள்’ என்பது யுகம்நெடுகிலும் தங்கள் விசுவாசத்தின்நிமித்தம் உபத்திரவத்தைச் சகித்து, மீட்கப்பட்ட அனைவரையும் காட்டுகிறது.

‘ஒருவனும் எண்ணக்கூடாததுமான திரளான கூட்டமாகிய ஜனங் களைப்’பற்றி யோவான் சொல்கிற விளக்கத்திலும்கூட கிருபையால்தான் இரட்சிப்பு என்கிற மாபெரும் கருத்து மிளிர்கிறது.  மீட்கப்பட்ட அந்தக் கூட்டத்தார் இரட்சிப்பிற்கும், நித்திய வாழ்விற்கும், புதிய வானத் திற்கும், புதிய பூமிக்கும் எவ்வாறு உரிமைபாராட்ட முடிந்தது? கிறிஸ்துவின் நீதி யால்தான்.  அது கிருபையாக அவர்களுக்குக் கொடுக்கப்பட்டது.

“முன்பு சாத்தானின் தீவிர ஆதரவாளர்களாக இருந்து, அக்கினி யிலிருந்து தப்புவிக்கப்பட்ட கொள்ளிபோல் தங்கள் இரட்சகரைப் பின் பற்றினவர்கள் சிங்காசனத்திற்கு அருகில் இருப்பார்கள்.  பொய்யும் அவநம்பிக்கையும் நிலவிவந்த நிலையில் கிறிஸ்தவ குணங்களில் பூர ணப்பட்டவர்களும்,  தேவகட்டளையை உலகம் புறக்கணித்தபோது அதைக் கடைபிடித்தவர்களும், தங்கள் விசுவாசத்திற்காக உயிர்த்துறந்த எண்ணிலடங்கா ஜனங்களும் அவர்களுக்கு அடுத்து இருப்பார்கள்.  அவர்களை அடுத்து, ‘சகல ஜாதிகளிலும் கோத்திரங்களிலும் ஜனங்களி லும் பாஷைக்காரரிலுமிருந்து வந்ததும், ஒருவனும் எண்ணக்கூடாத துமான திரளான கூட்டமாகிய ஜனங்கள், வெள்ளை அங்கிகளைத் தரித்து, தங்கள் கைகளில் குருத்தோலைகளைப் பிடித்து நிற்பார்கள்.’ வெளி 7:9.  அவர்கள் தங்கள் கரங்களில் வைத்திருக்கும் குருத்தோலையானது வெற்றிச்சின்னமாக இருக்கிறது; வெள்ளை அங்கி அவர்களுக்கு கிறிஸ்து தந்த மாசற்ற நீதியைக் காட்டுகிறது.” - GC, p 655.

`ஆம், கிறிஸ்துவின் நீதியால் நாம் மூடப்பட்டிருக்கிறோம். அது விசுவாசத்தின் ஈவு.  உபத்திர வங்களுக்குமத்தியில் நம் விசுவாசத்தைக் காத்துக்கொண்டு, எவ்வாறு உண்மையுள்ள வர்களாக இருக்கலாம்?  செல்வச்செழிப்பு நிலவும் நாட்களில் விசுவாசத்தை எவ்வாறு காத்துக்கொள்ளலாம்? உபா 8:11-17.`