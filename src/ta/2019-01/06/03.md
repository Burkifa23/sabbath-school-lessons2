---
title:  தேவனுடைய முத்திரையைப் பெற்றவர்கள்
date:   04/02/2019
---

`கேள்வி: தேவனுடைய முத்திரையைப் பெற்றவர்களின் தொகை என்ன? வெளி 7:4-8.  அந்தக் குறிப்பிட்ட எண்ணிக்கையின் அர்த்தம் என்ன?`

முத்திரைபோடப்பட்டு முடிந்ததும், அவர்களின் தொகை சொல் லப்படுகிறது.  இஸ்ரவேலின் 12 கோத்திரத்தாரிலிருந்து 1,44,000 பேர் முத்திரை போடப்பட்டார்கள்.  எத்தனைபேர் என்கிற எண்ணிக்கை அல்ல, அதன் அர்த்தம்தான் முக்கியமானது.  12#12#1000 = 144000.  12 என்பது தேவனுடைய மக்களைச் சுட்டிக்காட்டுகிற ஓர் அடையாளம்.  இஸ்ரவேலரின் கோத்திரங்கள் 12.  சபையின் அஸ்திபாரங்களாகிய அப்போஸ்தலர்கள் 12. எபே 2:20.  எனவே, 144,000 என்கிற தொகை கடைசிக்கால மெய்விசுவாசிகளை சுட்டிக்காட்டுகிறது.  அதாவது, கிறிஸ்துவின் வருகைக்காக ஆயத்தப்பட்டு, மரணத்தைக் காணாமல் மறுரூபமாக்கப்படுகிற ‘இஸ்ரவேலரெல்லாரையும்’ (யூதர்களையும் புறஜாதியாரையும்) சுட்டிக்காட்டுகிறது. ரோமர் 11:26; 1கொரி 15:51-53.

வெளி 7இல், 12 கோத்திரத்தார் என்று சொல்வதை நாம் சொற் படியே அர்த்தங்காணக் கூடாது.  ஏனெனில், வடராஜ்யத்தையும் தென் ராஜ்யத்தையும் சேர்ந்த அந்த 12 கோத்திரத்தார் இன்று தனிக்கோத்திரங் களாக வாழவில்லை.  வட ராஜ்யத்தின் 10 கோத்திரத்தார் அசீரிய படை யெடுப்பின்போது சிறைப்பட்டுப் போனவர்கள் பிறதேசத்தாரோடு கலந்துபோனார்கள். 2இராஜா 17:6-23.  இன்றைய யூதமார்க்கமும் இந்த 12 கோத்திரத்தாரால் ஆனது அல்ல.

மேலும், வெளி 7இல் சொல்லப்படும் 12 கோத்திரத்தாரின் பட்டி யலை வேதாகமத்தில் வேறு எங்கும் காணவும் முடியாது. (எண் 1:5-15; எசே 48:1-29).  முதல் கோத்திரமாக, ரூபன் கோத்திரத்திற்கு பதிலாக யூதா கோத்திரம்  வருகிறது. வெளி 7:5; எண் 1:15.  எண் 1இலும் எசே 48இலும் தாண் மற்றும் எப்பீராயீம் கோத்திரங்கள் உள்ளன; ஆனால் வெளி 7இல் அவை இல்லை; அவற்றுக்குப் பதிலாக லேவி மற்றும் யோசேப்பின் கோத்திரங்கள் உள்ளன. வெளி 7:7,8.  பழைய ஏற்பாட் டில் எப்பிராயீம்-தாண் கோத்திரத்தாரின் இடங்களில் விக்கிரகத் தொழுகை மையம் உருவானது. 1இராஜா 12:29,30; ஓசியா 4:17.  அதனால்தான் வெளி 7இன் பட்டியலில் அவர்கள் இல்லை.

வெளி 7 பட்டியலின் கோத்திரத்தார் வரலாற்றுக் கோத்திரத்தார் அல்ல; ஆவிக்குரிய கோத்திரத்தார்.  பட்டியலிலிருந்து தாண் மற்றும் எப்பிராயீமின் பெயர்கள் விடுபட்டிருப்பதால், முத்திரைபோடப்பட்ட தேவனுடைய மக்களில் தேவபற்று இல்லாதவர்கள் இடம்பெற மாட் டார்கள் என்பது தெரிகிறது.  மேலும், புதிய ஏற்பாட்டுக் காலச் சபை இஸ்ரவேலின் 12 கோத்திரமென அழைக்கப்பட்டது. யாக் 1:1.  வெளி 7இல் சொல்லப்படும் 12 கோத்திரங்கள், கடைசி மட்டும் நிலைத்து நிற்கிற, யூதர்களும் புறஜாதியாரும் அடங்கிய ஒட்டுமொத்த தேவமக்களே.

`இக்கட்டுக் காலத்தில் வாழ்கிற தேவபிள்ளைகளுக்கு தேவன் தருகிற நிச்சயம் என்ன?`