---
title:  மேலும் படிக்க
date:   08/02/2019
---

உலகத்தின் முடிவுநாட்களில் வாழும் கடைசி சந்ததியாரான தேவமக்கள்தாம் 144,000 பேர் என்பது வெளிப்படுத்தலில் தெளிவாகத் தெரிகிறது.  அவர்கள் கடும் இக்கட்டுக் காலத்தைக் கடந்துசெல்வார்கள். ஏழு வாதைகளில் பாதுகாக்கப்படுவார் கள். சங் 91:7-16. முன் எப்போதும் இல்லாத அளவிற்கு அவர்கள் விசுவாசம் சோதிக் கப்படும்.  இந்தக் கூட்டத்தில் யாரெல்லாம் இருப்பார்கள் என்பது வெளிப்படவில்லை.  அவர்கள் யாரென்பது தேவனுக்குமட்டுமே தெரிந்திருக்கிற இரகசியங்களில் ஒன்று. உபா 29:29.  இரட்சிக்கப்பட்ட பரிசுத்தவான்களாகிய இந்தக் கூட்டத்தில் யாரெல்லாம் இருப்பார்கள் என்பதைக் காலம்தான் வெளிப்படுத்தவேண்டும்.  இந்த மறைபொருள் குறித்து நமக்கு ஓர் எச்சரிப்பு கொடுக்கப்பட்டிருக்கிறது: 

“கட்டுக்கதைகளையும் ஊகங்களையும் கற்பிக்கிறவர்கள் சபையில் எழும்பு வார்கள் என்று கிறிஸ்து சொல்கிறார்.  மனிதர்கள் அறிந்துகொள்ளத் தேவையற்ற ஒன்றை அறிவதில் அதிக ஆர்வங்காட்டி, ஆளுக்கொரு கருத்தைச் சொல்லிவந்தால், தேவன் அவர்களை வழிநடத்தவில்லை என்று அர்த்தம்.  வேதாகமம் சொல்லாத ஒன்றை தம் மக்கள் தாங்களே ஊகித்துச் சொல்லவேண்டும் என்பது தேவ திட்ட மல்ல.  1,44,000 பேரில் யாரெல்லாம் இருப்பார்கள் போன்றதான தங்கள் ஆவிக்குரிய வாழ்விற்கு பிரயோஜனமற்ற கேள்விகளை விவாதிப்பது தேவசித்தமல்ல.  தேவனால் தெரிந்துகொள்ளப்பட்ட இவர்களைப்பற்றிய உண்மையை இன்னும் சிறிது காலத்தில் சந்தேகத்திற்கு இடமின்றி அறிவோம்” - EGW, 1SM, p 174.

**கலந்துரையாடக் கேள்விகள்**

`1	“1,44,000 பேரில் நாமும் ஒருவராக இருப்பதற்கு தேவன் நமக்குத் தந்திருக்கிற முழுப்பெலத்தோடும் முயலுவோம்” என்று எலன் ஒய்ட் அறிவுறுத்துகிறார்.  நடைமுறை வாழ்க்கையில் இந்த வார்த்தைகள் எவ்வளவு பயன்படக்கூடும்?  இதற்கான முயற்சியில் இறங்கும்போது நம்முடைய அனுதின தீர்மானங்களில் அது எப்படிப்பட்ட தாக்கத்தை உண்டாக்கும்?`

`2	144,000 பேரின் முக்கிய தன்மை என்னவென்றால், அவர்கள் புதுப் பாடலை வேறு எவரும் பாடமுடியாது; ஏனெனில், இது அனுபவப்பாடல்; வரலாற்றில் வாழ்ந்த வேறு எந்தக் கூட்டத்தாரும் பெற்றிராத அனுபவத்தின் பாடல். வெளி 14:3,4; வெளி 15:2,3.  தற்போதைய உங்களுடைய ஆவிக்குரிய வாழ்க்கை தேவனோடு உங்களுக்குள்ள ஒரு புதிய அனுபத்தின்மூலம் பிறக்கிற பாடலாக உள்ளதா?  தற்போது எந்தவித அர்ப்பணிப்பான வாழ்க்கையும் இல்லாமல் முன்பு உங்கள் வாழ்க்கையில் செய்த கிரியைகளைமட்டுமே பிரதிபலிக்கிற பழங்கதையாக உள்ளதா?  உங்களை நீங்கள் மறுபடியும் தேவனிடம் அர்ப் பணிக்க என்னென்ன மாற்றங்களை இப்போதே நீங்கள் செய்யலாம்?`

`3	கிறிஸ்துவை வெறுமனே அறிந்திருப்பதற்கும், கிறிஸ்துவை உண்மையிலேயே அறிந்திருப்பதற்கும் உள்ள வித்தியாசம் என்ன? யாராவது உங்களிடம், ‘கிறிஸ்து எப்படிப்பட்டவர்?’ என்று கேட்டால், அவருக்கு என்ன பதில் சொல்லுவீர் கள்?  அதற்குக் காரணம் என்ன?`