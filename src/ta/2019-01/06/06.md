---
title:  தேவனுக்கும் ஆட்டுக்குட்டியானவருக்கும் இரட்சிப்பின் மகிமை
date:   07/02/2019
---

`கேள்வி: முடிவு நாட்களின் மக்களை ‘மாசில்லாதவர்கள்’ என்று வெளிப்படுத்தல் சொல்கிறது; இந்த நிலையை எவ்வாறு எட்டமுடியும்? 2பேதுரு 3:14; யூதா 24,25; வெளி 14:5.`

இந்த 1,44,000 பேருடைய ‘வாயிலே கபடம் காணப்படவில்லை; இவர்கள் தேவனுடைய சிங்காசனத்திற்குமுன்பாக மாசில்லாதவர்களா யிருக்கிறார்கள்’ . வெளி 14:5.  சாத்தானுடைய பொய்களை நம்புவதற்கு உலகத்தார் தீர்மானிக்கும்போது, தேவனுடைய கடைசிக்கால மக்கள் தங்கள் பேச்சிலும் நடத்தையிலும் கபடமில்லாதவர்களாக இருப்பார் கள்; இரட்சிக்கப்படத்தக்கதாய் சத்தியத்தின் மேலுள்ள அன்பைப் பெற் றுக்கொள்வார்கள். 2தெச 2:10,11.

1,44,000 பேர் கிறிஸ்துவுக்கு உண்மையுள்ளவர்களாக இருப் பதைத்தான் ‘மாசில்லாதவர்கள்’ என்கிற வார்த்தை காட்டுகிறது.  இதற் கான கிரேக்கவார்த்தை அம்-ஓமோஸ். (உத்தமம்).  தேவனுடைய மக் கள் பரிசுத்தராக இருக்கவேண்டுமென்று வேதாகமம் சொல்கிறது. லேவி 19:2; 1பேதுரு 2:9.  ஆபிரகாமும் யோபும் தேவனுக்குமுன் உத்த மர்களாக இருந்தார்கள். ஆதி 17:1; யோபு 1:1.  தேவனுக்குமுன் பரிசுத் தர்களும் பிழையற்றவர்களுமாக இருக்கவே கிறிஸ்தவர்களை தேவன் அழைத்திருக்கிறார். எபே 5:27; பிலி 2:15.

`கேள்வி: ரோமர் 3:19-24 சொல்கிற முக்கியச் சத்தியத்தை எப்போதும் நினைவில் வைத் திருப்பது ஏன் முக்கியம்?`

முடிவு நாட்களில் 1,44,000 பேர் கிறிஸ்துவின் குணத்தைப் பிரதி பலிப்பார்கள்.  கிறிஸ்து தங்களுக்காகவும், தங்களுக்குள்ளும் செய் திருப்பதை அவர்களுடைய இரட்சிப்பு பிரதிபலிக்கும்; அவர்கள் தங்களுடைய சொந்தப் பரிசுத்தத்தையும் கிரியைகளையும் நம்பாதவர் கள். எபே 2:8-10.  1,44,000 பேர் தங்கள் அங்கிகளை ஆட்டுக்குட்டி யானவருடைய இரத்தத்தில் தோய்த்து வெளுத்தவர்கள். வெளி 7:14.  அதனால் தேவனுக்குமுன்பாக ‘கறையற்றவர்களும், பிழையில்லாத வர்களுமாக’ இருக்கிறார்கள். 2பேதுரு 3:14.

`நாம் நம் இரட்சகரின் சாயலைப் பிரதிபலித்து, திவ்ய சுபாவத்தில் பங்குபெறும்மட்டும், உலகப்பிரகாரமான அனைத்திலிருந்தும் சுத்திகரிக்கப்படவேண்டியது அவசியம். “வாழ்க்கையின் போராட்டம் முடிந்து, ஆயுதங்களை இயேசுவின் திருவடியில் சமர்ப்பித்து, தேவனுடைய பரிசுத்தவான்கள் மகிமைப்படும் போதுதான் நாம் பாவமற்றவர்கள் என்று சொல்வது பாதுகாப்பானதாக இருக்கும்.” - EGW, 3SM, p 355,356.  பாவமே இல்லாத பரிபூரணர்கள் என்கிற செம்மைவாதச் சிந்தனைகளில் சிக்கிக்கொள்ளாமல், நித்தியத் திற்கு நம்மை ஆயத்தம்செய்கிற வகையில், பரிசுத்த வாழ்க்கை வாழ என்ன செய்யலாம்?`