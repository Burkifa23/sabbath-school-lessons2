---
title:  காற்றுகளைத் தடுத்துநிறுத்துதல்
date:   03/02/2019
---

`கேள்வி: யோவான் கண்டது என்ன?  எதுவரைக்கும் காற்றுகளைப் பிடித்திருப்பார்கள்? 2பேதுரு 3:9-14; வெளி 7:1-3. முத்திரையிடுதல் முடிந்ததும் என்ன நடக்கும்?`

பழைய ஏற்பாட்டில் அழிவின் ஆற்றல்களாக காற்றுகள் சித்தரிக் கப்படுகின்றன.  அவற்றை வைத்து துன்மார்க்கருக்கு தண்டனைத் தீர்ப்பு களை தேவன் வழங்குகிறார். எரே 23:19,20; தானி 7:2.  “மனித உணர் வுகள் எனும் கொடிய காற்றுகளைத் தடுத்தி நிறுத்திவந்த தூதர்கள் அவற்றை விடும்போது, பகையின் ஒவ்வொரு பகுதியும் கட்டவிழ்த்து விடப்படும்” - எஇ, 614.  தம் மக்களுக்கு முத்திரைபோட்டு முடியும்வரை தேவன் தலையிட்டு அந்த அழிவுகளைக் கட்டுப்படுத்துகிறார்.  

முற்காலங்களில், முத்திரை என்பது ஒருவரின் உடைமையுரிமை யைச் சுட்டிக்காட்டியது.  புதிய ஏற்பாட்டில், ‘தேவன் தம்முடையவர் களை அறிவார்’ என்பதற்கு முத்திரை அடையாளமாக இருந்தது. 2தீமோ 2:19.  தேவன் தம் மக்களை அறிந்திருக்கிறார். தம் ஆவியான வரால் அவர் களுக்கு முத்திரை போடுகிறார். எபே 1:13,14; 4:30.  தேவ னுக்கு உண்மையாயிருந்து, அவருடைய கற்பனைகளைக் கைக்கொள் கிறவர்களின் நெற்றிகளில் கடைசி நாட்களில் முத்திரை போடப்படு கிறது. வெளி 14:1,2.  நெற்றியில் முத்திரையிடுவது என்றால் எல்லாருக் கும் தெரியும்வண்ணம் வரைவது அல்ல.  அதுபற்றி எலன் ஒய்ட் பின் வருமாறு சொல்கிறார்: “தேவ மக்கள் அசைக்கப்படமுடியாதபடி, அறிவு ரீதியாகவும் ஆவிக்குரிய ரீதியாகவும் சத்தியத்தில் நிலைத்திருக்கச் செய்வதே முத்திரைபோடுதல்.”  இறுதியாக மிருகத்தோடு கைகோர்க்கிறவர்கள் மிருகத்தின் முத்திரையைப் பெறுகிறார்கள். வெளி 13:16,17.

ஒவ்வொரு தலைமுறையிலும் தேவனுடைய முத்திரையைப் பெற் றவர்களின் விசுவாசத்தன்மை சோதிக்கப்பட்டிருக்கிறது.  ஆனாலும் இறுதி நாட்களில், தேவனுடைய கற்பனைகளைக் கைக்கொள்வதுதான் விசுவாசத்திற்கான சோதனையாக இருக்கும். வெளி 12:17; வெளி 14:12.  குறிப்பாக, அவர்கள் தேவனுக்குக் கீழ்ப்படிகிறவர்களா என் பதற்கு நான்காம் கற்பனைதான் சோதனையாக இருக்கும். வெளி 14:7.  வேதாகம நாட்களில் தேவமக்களின் அடையாளமாக ஓய்வுநாள் இருந் தது.  எசே 20:12,20; எபி 4:9,10. இறுதிநாட்களிலும் ஓய்வுநாளே தேவ மக்களின் மெய்ப்பற்றைச் சோதிக்கிற அடையாளமாக இருக்கும்.

இறுதி நாட்களில், கடைசி ஏழு வாதைகளின் அழிவிலிருந்து  முத் திரையே பாதுகாக்கும்.  வெளி 7:1-3இன் பின்னணிக்கு எசே 9:1-11ஐ வாசிக்கவும்.  வெளி 6:17 எழுப்பிய கேள்விக்கான பதில் இங்கே வரு கிறது: தேவனுடைய முத்திரையைப் பெற்ற மக்கள் மட்டுமே தேவ னுடைய கோபாக்கினை நாளில் நிலைநிற்கக்கூடும்.

`ஆவியானவர் நம்மை முத்திரிப்பதால், அவரைத் துக்கப்படுத்தலாகாது. எபே 4:30.  இதன் அர்த்தம் என்ன?  எவ்வாறெல்லாம் துக்கப்படுத்த வாய்ப்புள்ளது என்று யோசித்தீர்களா? அவரைத் துக்கப்படுத்தாமலிருக்க என்ன செய்யப்போகிறீர்கள்?`