---
title:  ஆட்டுக்குட்டியானவரைப் பின்பற்றுகிறவர்கள்
date:   06/02/2019
---

`கேள்வி: பரிசுத்தவான்களாகிய 144,000 பேரின் மூன்று முக்கியக் குணநலன்கள் என்ன?  வெளி 14:1-5.  கடைசிக்கால பரிசுத்தவான்கள்பற்றி வெளி 14:12 சொல்கிற தன்மைகள் இந்த 144,000 பேரிடம் உள்ளனவா?`

முடிவு நாட்களின் தேவனுடைய மக்கள் ‘தேவனுடைய கற்பனை களையும் இயேசுவின் மேலுள்ள விசுவாசத்தையும் காத்துக்கொள்ளுகிற வர்களாக’ இருப்பார்கள். வெளி 14:12.  இந்த 1,44,000 பேரும் இப் படிப்பட்டவர்கள்தாம். வெளி 14:4,5.  இறுதிக்கட்ட நிகழ்வுகளின்போது சாத்தானின் கோபம் பாதித்தாலும், உறுதியாக இருந்தார்கள்; இயேசு வோடு அவ்வளவு நெருக்கமான உறவு வைத்திருந்தார்கள்.

`கேள்வி: இந்த 1,44,000 பேரும் ஸ்திரீகளால் தங்களைக் கறைப்படுத்தாதவர்கள்.  இதன் அர்த்தம்பற்றி அறிய வெளி 17:5 எவ்வாறு உதவுகிறது?  இவர்கள் பூமியிலிருந்து ‘தேவனுக்கு முதற்பலனாக மீட்டுக்கொள்ளப்பட்டவர்கள்.’ இவர்களுடைய குணத்தின் பரிசுத்த தன்மை என்ன? வெளி 14:4`

தேவனுக்கு உண்மையற்றவர்களாக நடப்பதுதான் வேசித்தனம்.  முடிவுக்காலத்தின் பாபிலோன் என்கிற வேசிபற்றியும் அவளுடைய குமாரத்திகள்பற்றியும் வெளி 17:5 குறிப்பிடுகிறது.  பூமியின் குடிகள் யாவரும் அவளோடு வேசித்தனம் பண்ணுவார்களாம். வெளி 18:3.  ஆனாலும் 1,44,000 பேர் கிறிஸ்துவுக்கு உண்மையாக இருப்பார்கள். பாபிலோனோடும் தேவதுரோகச் சபைகளோடும் உறவுகொண்டு தங் களைத் தீட்டுப்படுத்த மாட்டார்கள்.  ‘ஆட்டுக்குட்டியானவர் எங்கே போனா லும் அவரைப் பின்பற்றுகிறவர்களாக’ இந்த 1,44,000 பேர் இருப்பார்கள். வெளி 14:4.

இந்த 1,44,000 பேர் ‘மனுஷரிலிருந்து தேவனுக்கும் ஆட்டுக்குட்டி யானவருக்கும் முதற்பலனாக மீட்டுக்கொள்ளப்பட்டவர்கள்’. வெளி 14:4.  முற்கால இஸ்ரவேலில், அறுவடையின் மிகச்சிறந்த பலனையே தேவனுக்கு முதற்பலனாகப் படைப்பார்கள். எண் 18:12.  உலகமக்களில் இரட்சிக்கப்பட்டவர்களைச் சுட்டிக்காட்டவும் ‘முதற்பலன்’ என்கிற வார்த்தை வருகிறது. யாக் 1:18.  ஆனால் வெளிப்படுத்தலில், மரணத் தைக் காணாமல் மறுரூபமாகப்போகிற மக்களைச் சுட்டிக்காட்ட இந்த வார்த்தை வருகிறது. 1கொரி 15:50-52.  எனவே, ஒவ்வொரு யுகத்தை யும் சேர்ந்த இரட்சிக்கப்பட்ட மக்களில், இந்தக் கூட்டத்தார் முதற்பலன் ஆனவர்கள். வெளி 14:14-16.

`நாமும்கூட என்னென்ன வழிகளில் நமக்குத் தெரியாமலேயே ஆவிக்குரிய வேசித் தனத்தைச் செய்யக்கூடும்?  அப்படிப்பட்ட ஆபத்தெல்லாம் எனக்கில்லை என்று நினைப்பவர் எவ்வாறு தன்னைத்தானே வஞ்சித்துக் கொள்கிறார்?`