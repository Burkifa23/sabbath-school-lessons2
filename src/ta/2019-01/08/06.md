---
title:  சாத்தானுடைய முடிவுக்கால வியூகம்
date:   21/02/2019
---

கிறிஸ்தவ வரலாறுமுழுவதிலும் தேவனுடைய இரட்சிப்பின் பணியை சாத்தான் எதிர்த்துவந்திருக்கிறான்; சபைக்குள்ளாக  சமரசப் போக்கை உண்டாக்கி, வெளியேயிருந்து நிர்ப்பந்தமும் உபத்திரவமும் கொடுப்பதுதான் அவனுடைய முக்கிய வியூகம்.  பல நூற்றாண்டுகள் இது அவனுக்குக் கைகொடுத்தது; ஆனால், சீர்திருத்தம் உண்டாகி, சத்தியத்தை தேவ மக்கள் படிப்படியாக மீண்டும் கண்டுகொள்ள ஆரம்பித்தபோது இந்த வியூகம் தோல்வியடைய ஆரம்பித்தது.  

உலகமக்களின் ஆதரவைப் பெறவும், முடிந்தால் கிறிஸ்துவின் உண்மை ஊழியர்களை வஞ்சிக்கவும் சாத்தான் தன் வியூகத்தை மாற்றி யிருக்கிறான். வெளி 12:17. ஏராளமான வஞ்சகங்கள்மூலமாக மீதமான வர்களைத் தாக்குவான். அற்புதங்களைச் செய்கிற பிசாசின் ஆவிகள் செயல்படும். வெளி 16:14; மத்தேயு 24:24.  சாத்தானுடைய முடிவுக்கால செயல்பாடுகளைச் சுட்டிக்காட்ட, ‘மோசம்போக்குதல்’ எனும் வார்த்தை வெளி 12-20 இல் பலமுறை வருகிறது. வெளி 12:9; 20:7-10.

`கேள்வி: சாத்தானுடைய முடிவுக்கால வஞ்சகம் எப்படிப்பட்டது? 2தெச 2:8-12; வெளி 12:9; 13:13,14; 18:23; 19:20; 20:8.`

அரசியல், மத வல்லமைகளைப் பயன்படுத்துகிறான். 

1. வலுசர்ப்பம் சுட்டிக்காட்டுகிற அஞ்ஞான ரோம். வெளி 12:4,5.  
2. கடல் மிருகம் சுட்டிக்காட்டுகிற ஒரு வல்லமை. வெளி 12:6,15; 13:1-8.  
3. பூமிமிருகம் சுட்டிக்காட்டுகிற ஒரு வல்லமை. வெளி 13:11.  

வலுசர்ப்பம் சுட்டிக்காட்டுகிற அஞ்ஞானமார்க்கம், கடல் மிருகம் சுட்டிக்காட்டுகிற ரோமன் கத்தோலிக்கமார்க்கம், பூமி மிருகம் சுட்டிக் காட்டுகிற தேவதுரோக புரொட்டஸ்டன்ட் மார்க்கம் ஆகிய மூன்றும் சாத்தானுடைய மூன்று உதவியாட்கள்.  உலகத்தில் தேவனுடைய செயல்களை எதிர்ப்பதில் இவர்கள் கைகோர்த்துச் செயல்படுவதை வெளிப்படுத்தல் புத்தகம் முழுவதிலும் காணலாம்.  மக்களை மோசம் போக்கி, அவர்களை தேவனிடமிருந்து திருப்பவும், ‘சர்வவல்லமை யுள்ள தேவனுடைய மகா நாளில் நடக்கும் யுத்தத்தில்’ சாத்தானுடைய அணியில் மக்களைச் சேர்க்கவும் அவர்கள் இணைந்து செயல்படுகிறார் கள். வெளி 16:13,14.  இரண்டாம் வருகையில் இந்தப் பொய் மார்க்கங் கள் அழிக்கப்படும். வெளி 19:20.  இந்தப் பூலோக வல்லமைகள்மூலம் கிரியைசெய்கிற பெரிய வலுசர்ப்பம் என்கிற பிசாசானவன் ஆயிரவருட அரசாட்சியின் முடிவில் அழிக்கப்படுவான். வெளி 12:9; 20:10.  முடிவுக்கால வஞ்சகம் மிகத்தீவிரமாக இருக்கும். அழிவின் வழியைத் தான் பெரும்பாலானவர்கள் தெரிந்துகொள்வார்கள். மத்தேயு 7:13.

`சாத்தானுடைய முடிவுக்கால வஞ்சகத்தன்மைகளைப் புரிந்துகொண்டு, தப்பும்படி ஞானத்தோடும் ஆவிக்குரிய பகுத்தறிவோடும் செயல்பட வேண்டுமாம். வெளி 13:18; 17:9. இது என்ன ஞானம்? இந்த ஞானத்தை எவ்வாறு பெற்றுக்கொள்ளலாம்? யாக் 1:5.`