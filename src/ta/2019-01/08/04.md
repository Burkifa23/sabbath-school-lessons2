---
title:  பூமியில் யுத்தம்
date:   19/02/2019
---

`கேள்வி: எவ்வளவு காலம் சாத்தான் சபையைத் தாக்கிவந்தான்? வெளி 12:6,13,14.`

1260 நாட்கள் என்று வெளி 12:6 சொல்கிறது. ‘ஒரு காலம், காலங் கள், அரைக்காலம்’ என்று வெளி 12:14 சொல்கிறது.  தானியேல் 7:23-25 சொல்கிற சின்ன கொம்புவின் உபத்திரவக் காலத்தைத்தான் இரண்டு வசனங்களும் குறிப்பிடுகின்றன.  வரலாற்றில் இந்தத் தீர்க்கதரிசன காலம் கி.பி. 538-1798 ஆகும்.  அக்காலத்தில் ரோமச் சபை அரசியல் ரீதியான அதிகாரம் செலுத்தியது. 1798 இல், பிரெஞ்சுப் படைத்தளபதி பெர்தியர், ரோமின் அதிகாரத்திற்கு தற்காலிகமாக முடிவுகட்டினார்.

`கேள்வி: இந்தக் காலக்கட்டத்தில் சாத்தான் எவ்வாறு செயல்பட்டான்? வெளி 12:15.`

இந்த நீண்ட கால உபத்திரவத்தின்போது, ஸ்திரீயை அழிக்கும்படி வலுசர்ப்பம் ஒரு நதிபோன்ற வெள்ளத்தை அவளுக்குப் பின்னால் ஊற்றிவிட்டது.  வெள்ளம் என்பது மக்களையும் தேசங்களையும் குறிக்கும். வெளி 17:15.  இந்தக் காலத்தில் தேவனுடைய உண்மை மக்களுக்கு எதிராக இராணுவங்களையும் தேசங்களையும் ரோம் ஏவி விட்டது.  கிறிஸ்துவின் அன்பிற்குப் பாத்திரமான சபையின்மேல் சாத் தான் இவ்வாறு தன் கோபத்தைக் காட்டிவந்தான்.

“தான் நயவஞ்சகமாக அபகரித்த ராஜ்யம் முடிவில் தன்னிட மிருந்து பிடுங்கப்படுமென சாத்தான் அறிந்து, தேவன் தமது சாயலில் சிருஷ்டித்தவர்களை தன்னால் முடிந்தமட்டும் அழிக்கும்படி தீர்மானத் தோடு மூர்க்கத்தனமாகச் செயல்பட்டான்.  மனிதனை கிறிஸ்து மன் னித்து, அவன்மேல் அன்பையும் பரிவையும் காட்டியதற்காக மனி தனை அவன் வெறுத்தான்; மனிதனை எப்படியாவது ஒழிப்பதற்கு தனக்குத் தெரிந்த வழிகளிளெல்லாம் வஞ்சிக்கப் பார்க்கிறான்; தனக்கு முடிவுகட்டப்பட்டதை அறிந்து, தன் திட்டத்தை மிகத்தீவிரமாகச் செயல்படுத்துகிறான்.” - 3குக 194, 195.

`கேள்வி: அந்தச் சமயத்தில் தேவன் எப்படிச் செயல்பட்டார்? வெளி 12:16.`

ஆனாலும், தீர்க்கதரிசன காலமான 1260 வருடங்களில் பூமியின் வனாந்தர இடங்களில் மறைத்துவைத்து, தேவன் தம் சபையைக் காத்தார். இந்தக் காலத்தின் முடிவில், நட்புபாராட்டிய பூமியானது வலு சர்ப்பம் ஊற்றிய வெள்ளத்தை விழுங்கி, ஸ்திரீயைக் காப்பாற்றியது; அவ ளுக்குப் புகலிடம் கொடுத்தது.  அமெரிக்கா வழங்கிய புகலிடத்தை யும் மதச்சுதந்தரத்தையும் இந்த உதவி சுட்டிக்காட்டுகிறது.

`எவ்வளவு காலம் இந்த உபத்திரவம் நீடித்ததென யோசியுங்கள். 1260 வருடங்கள்.  கிறிஸ்துவின் வருகைபோன்ற நிகழ்வுகள் நிறைவேறுவதற்கு  காலதாமதமாவதாக நமக்குத் தோன்றுகிறது.  இந்த உபத்திரவக் காலம் பல வருடங்கள் நீடித்ததெனப் பார்த்தோம்.  இரண்டையும் ஒப்பிடும்போது, காலதாமதம் போன்ற விஷயத்தில் நம் அறிவு எவ்வளவு குறைவானது என்று புரிகிறதா?`