---
title:  சாத்தான் பூமிக்குத் தள்ளப்பட்டான்
date:   18/02/2019
---

`கேள்வி: பரலோகத்தில் நடந்த யுத்தத்தில் பரலோகத்திலிருந்து சாத்தான் வெளியே தள்ளப்படுகிறான்; அப்படியானால் அது எப்படிப்பட்ட யுத்தம்? வெளி 12:7-9.`

தேவனுக்கு எதிராகச் சாத்தான் கலகம்செய்தான்; தேவனுடைய சிங்காசனத்தை அபகரித்து, ‘உன்னதமானவருக்கு ஒப்பாக’ மாற அவன் விரும்பினான். ஏசாயா 14:12-15. அந்தப் போராட்டத்தின் ஆரம் பத்திலேயே சாத்தான் பரலோகத்தைவிட்டு வெளியே தள்ளப்பட்டான்.    பூமிக்குத் தள்ளப்பட்டான்.  ஆனால், ஆதாம்-ஏவாளை வஞ்சித்து, இவ்வுலகை ஆட்சிசெய்ய ஆதாமுக்கு இருந்த உரிமையை அபகரித் தான். லூக் 4:6.  தான் இந்த உலகத்தின் அதிபதி என்றான். யோவான் 12:31.  பூமியின் பிரதிநிதியாக பரலோகத்தின் ஆலோசனைக் கூட்டத்தில் கலந்துகொள்ள தனக்கு அதிகாரம் உண்டு என்றான். யோபு 1:6-12.  சிலுவையில் அவன் தோற்கடிக்கப்பட்டதால், சாத்தானும் விழுந்து போன அவனுடைய தூதர்களும் இந்தப் பூமியில் அடைபட்டார்கள்; அவர்கள் தண்டிக்கப்படும் வரையிலும் பூமியில் சிறைப்பட்டிருக் கிறார்கள். 2பேதுரு 2:4; யூதா 6.

`கேள்வி: இயேசு செய்தது என்ன? எபே 1:20-22; பிலி 2:9-11.`

இயேசு மரித்து, ஆதாம் இழந்ததை மீட்டார்; பிரபஞ்சம் முழு வதிற்கும் சாத்தானுடைய உண்மையான குணம் வெளிப்பட்டது.  “தன் முகமூடி கிழிக்கப்பட்டதை சாத்தான் கண்டான்.  அவனுடைய நிர்வாகம் எப்படிப்பட்டது என்பது விழுந்துபோகாத தூதர்களுக்கு முன்பாகவும், பரலோகத்திற்கு முன்பாகவும் வெளியரங்கமாகியது.  தான் ஒரு கொலைக்காரன் என்பதைக் காட்டிவிட்டான்.  தேவகுமார னுடைய இரத்தத்தைச் சிந்தினதால், பரலோக ஜீவிகளுக்கு தன்மேல் இருந்த கொஞ்சநஞ்ச பரிதாபத்தையும் இழந்தான்.  அது முதற் கொண்டு, அவனுடைய கிரியைகள் தடைசெய்யப்பட்டன.” - ஈஅ, ணீ 761.  பிரபஞ்சம் முழுவதிற்கும் முன்பாக, பூமியின் அரசாட்சி சாத்தானிட மிருந்து இயேசுவிடம் ஒப்படைக்கப்பட்டது; சட்டப்படி அவரே பூமியின் மெய் யான அரசர் என்பது அறிவிக்கப்பட்டது. இவ்வாறு நிகழும் என்பதை இயேசு முன்பே அறிவித்திருந்தார்: ‘இப்பொழுதே இந்த உலகத்திற்கு நியாயத்தீர்ப்பு உண்டாகிறது.  இப்பொழுதே இந்த உலகத்தின் அதிபதி புறம்பாகத் தள்ளப்படுவான்.’ யோவான் 12:31.

`கேள்வி: சாத்தான் நியாயந்தீர்க்கப்பட்டதால், ஏற்பட்ட விளைவு என்ன? வெளி 12:10`

தேவமக்களுக்குத் தீங்குவிளைவிக்க இப்போதும் சாத்தானுக்கு வல்லமை இருக்கிறது என்பது உண்மைதான்.  ஏனென்றால், ‘தனக்குக் கொஞ்சக்காலம் மாத்திரம் உண்டு’ என்று அவன் அறிந்திருப்பதாகச் வெளி 12:12 சொல்கிறது.  ஆனாலும், தன்னால் முடிந்தவரையிலும் குழப்பத்தை உண்டாக்க அவன் அனைத்தையும் செய்துவருகிறான்.

`சாத்தானிடமிருந்து நாம் எவ்வாறு தப்பலாம்? வெளி 12:11. எபே 6:10-18.`