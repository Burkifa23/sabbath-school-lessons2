---
title:  மேலும் படிக்க
date:   22/02/2019
---


கிறிஸ்துவுக்கும் சாத்தானுக்கும் நடக்கிற மாபெரும் போராட்டத்தின் ஒரு பகுதிதான் முடிவுக்கால நிகழ்ச்சிகள். இதை தேவப்பிள்ளைகளுக்கு தெரிவிப்பதற் காகவே வெளி 12 எழுதப்பட்டுள்ளது.  அனுபவமும் மூர்க்கமும் நிறைந்த ஓர் எதிரியை தேவபிள்ளைகள் தற்சமயம் எதிர்கொண்டு வருகிறார்கள்; வருங்காலத்தில் அது இன் னும் கடுமையாக இருக்கும்.  அதுகுறித்து எச்சரிப்பதுதான் அப்புத்தகத்தின் நோக்கம்.  ‘அந்த அக்கிரமக்காரனுடைய வருகை சாத்தானுடைய செயலின்படி சகல வல்லமையோ டும் அடையாளங்களோடும் பொய்யான அற்புதங்களோடும், கெட்டுப்போகிறவர்களுக் குள்ளே அநீதியினால் உண்டாகும் சகலவித வஞ்சகத்தோடும் இருக்கும். இரட்சிக்கப் படத்தக்கதாய்ச் சத்தியத்தின்மேலுள்ள அன்பை அவர்கள் அங்கிகரியாமற்போனபடியால் அப்படி நடக்கும்’ என்று சாத்தானுடைய முடிவுக்கால செயல்பாடுகள்குறித்து பவுல் எச் சரிக்கிறார். 2தெச 2:9,10.

வரப்போகும் நாட்கள்குறித்த அலட்சியத்தோடு இருக்கவேண்டாம். தேவ னையே முற்றிலும் சார்ந்திருக்க வெளிப்படுத்தல் வலியுறுத்துகிறது.  சாத்தான் பெல மும் அனுபவமும்மிக்க எதிரியாக இருந்தாலும், கிறிஸ்துவை மேற் கொள்ளுமளவிற்கு பெலசாலியல்ல என்றும் வெளிப்படுத்தல் உறுதியாகக் கூறுகிறது. வெளி 12:8.  சாத் தானையும் அவனுடைய சேனைகளையும் இயேசு ஏற்கனவே வெற்றிகரமாகத் தோற் கடித்திருக்கிறார்.  அவரில்மட்டுமே தேவபிள்ளைகள் நம்பிக்கையைப் பெறமுடியும்.  உண்மையோடு தம்மைப் பின்பற்றுகிறவர்களுடன், “உலகத்தின் முடிவு பரியந்தம் சகல நாட் களிலும்” கூடவே இருப்பதாக அவர் வாக்குரைத்திருக்கிறார். மத் 28:20.

**கலந்துரையாடக் கேள்விகள்**

`1	மீதமான கூட்டத்தாரின் தன்மைகள் தங்களிடம் காணப்படுவதாக நாம் நம்பு கிறோம். என்ன ஒரு சிலாக்கியம்!  அதில் எவ்வளவு அதிகமான பொறுப்பு களும் உள்ளன! லூக்கா 12:48. அதற்காக, நமக்கு இரட்சிப்பு தானாக கிடைத்து விடுகிறது என்று நாம் ஏன் நினைத்துவிடக் கூடாது?`

`2	“நாம் எல்லாருமே சாத்தானுடைய வல்லமைகுறித்து அதிகமாகப் பேசுகிறோம். சாத்தான் வல்லமையுள்ளவன் என்பது உண்மைதான்; ஆனால் அந்தத் தீயவனை பரலோகத்திலிருந்து துரத்தின இரட்சகருக்காக நான் தேவனை ஸ்தோத்தரிக் கிறேன். சத்துருவைக்குறித்துப் பேசுகிறோம், ஜெபிக்கிறோம், அவனைக் குறித்துச் சிந்திக்கிறோம்; அவனைப் பெரியவனாகப் பார்க்கிறோம். அந்த நேரத்தில் நாம் ஏன் இயேசுவைக்குறித்துப் பேசக்கூடாது? அவர் வல்லமை யையும் அன்பையும்குறித்து ஏன் யோசிக்கக் கூடாது?  நாம் சாத்தானுடைய வல்லமையை பெரிதுபடுத்திப் பார்ப்பதை அவன் விரும்புகிறான். இயேசுவைக் குறித்துத் தியானியுங்கள், அவரை நோக்கிப் பார்ப்பதால், அவருடைய சாயலில் நீங்கள் மாற்றுவீர்கள்.” ARSH, Mar 9, 1889. என்னென்ன வழிகளில் கிறிஸ்தவர்கள் சாத்தானுடைய வல்லமையைப் பெரிதுபடுத்துகிறார்கள்? மறு புறம், சாத்தானுக்கு வல்லமை எதுவும் இல்லை என்றோ, சாத்தானே உண்மை யில் இல்லை என்றோ மறுதலிப்பதில் உள்ள ஆபத்துகள் என்ன?`