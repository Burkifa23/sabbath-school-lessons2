---
title:  மீதமானவர்களுக்கு எதிரான யுத்தம்
date:   20/02/2019
---

`கேள்வி: முடிவுநாட்களில் யார்மீது யுத்தம்தொடுக்க சாத்தான் தன் முழுப்பலத்தையும் பிரயோகிக்கிறான்? வெளி 12:17.`

பெரும்பாலானவர்கள் தேவனுக்குத் துரோகம்செய்கிற வேளை யில் அவருக்கு உண்மையாக இருப்பவர்களை ‘மற்றவர்கள்’ அல்லது ‘மீதமானவர்கள்’ என்கிற வார்த்தை சுட்டிக்காட்டுகிறது. 1இராஜா 19:18; வெளி 2:24.  முடிவுநாட்களில் உலகத்தில் பெரும்பாலானவர்கள் சாத் தான்பக்கம் சேர்ந்துகொள்வார்கள்; ஆனால், 1798க்குப்பிறகு தேவன் எழுப்பின ஒரு கூட்ட மக்கள் சாத்தானுடைய முழுக்கோபத்திற்கு மத் யிலும் கிறிஸ்துவுக்கு உண்மையாக இருப்பார்கள்.

`கேள்வி: மீதமானவர்களிடம் காணப்படும் இரண்டு தன்மைகள் என்ன? வெளி 12:17.`  

1. தேவனுடைய கற்பனைகளைக் கைக்கொள்வார்கள்.

பத்துக் கற்பனைகளில் முதல்பலகையில் இருந்த கற்பனைகள்தாம் முடிவுக்காலப் போராட்டத்தில் மையம் வகிக்குமென வெளிப்படுத்தல் 13 காட்டுகிறது. இந்நான்கு கற்பனைகளின் முக்கிய அம்சம் தொழுகை.  இறுதிப் போராட்டத்தின் முக்கிய விஷயமும் தொழுகைதான்.  உலகத் திலுள்ளவர்கள் மிருகத்தின் சொரூபத்தைத் தொழத் தீர்மானிப்பார்கள்; மீதமானவர்களோ சிருஷ்டிகராகிய தேவனைத் தொழுதுகொள்வார்கள். வெளி 14:7.  நான்காம் கற்பனையின் ஓய்வுநாள், தேவனே சிருஷ்டிக ரென்று காட்டுகிறது; அதனால்தான் முடிவுநாட்களின் இறுதிப்போராட் டத்தில் ஓய்வுநாள் ஒரு முக்கியப் பங்குவகிக்கப்போகிறது.

2. இயேசு கிறிஸ்துவைக்குறித்துச் சாட்சியை உடையவர்களாக இருப்பார்கள்.  

இது ‘தீர்க்கதரிசனத்தின் ஆவி’. வெளி 19:10. இது முடிவுநாட்களின் மீதமான கூட்டத்தாரிடம் காணப்படுகிற இரண்டாவது தன்மை.  இந்த வசனத்தை வெளி 22:9 உடன் ஒப்பிடும்போது, இயேசுவைக் குறித்த சாட்சியை உடைய யோவானோடுகூட அவருடைய ‘சகோதரரும்’ தீர்க்கதரிசிகள் என்று அழைக்கப்படுகிறார்கள்.  எனவே, யோவான் மூலமாக இயேசுஅறிவித்ததுபோல, தம்முடைய தீர்க்கதரிசிகள் மூலமாகவும் சத்தியத்தைச் சாட்சியாக அறிவிப்பதே ‘இயேசுவைக் குறித்த சாட்சியாகும்.’ வெளி 1:2.  முடிவுநாட்களில் தேவனுடைய மக் கள் ‘தீர்க்கதரிசன ஆவியை’ பெற்றிருப்பார்களென வெளிப்படுத்தல் காட்டுகிறது.  அந்த இக்கட்டான காலங்களில், சாத்தான் அவர்களை வஞ்சித்து, அழிக்கும்படி சகல முயற்சிகளையும் எடுக்கும்போது, தீர்க்கதரிசன ஆவி அவர்களை வழிநடத்தும்.  அட்வென்ட்டிஸ்டுகள் அந்தத் தீர்க்கதரிசன வழிகாட்டுதலின் வரத்தை எலன் ஒய்ட்டின் எழுத்துகள் மற்றும் ஊழியத்தின்மூலம் பெற்றிருக்கிறார்கள்.

`‘தீர்க்கதரிசன வரத்தின்’ மூலமாக நம்பமுடியாத அளவுக்கு நமக்கு வழிகாட்டல்கள் கொடுக்கப்பட்டுள்ளன; அவற்றை உணர்ந்திருக்கிறீர்களா?  இந்த வரம் எத்தகயை கடமைகளை நம் தனிப்பட்ட வாழ்விலும், சபை வாழ்விலும் சுமத்தியுள்ளது?`