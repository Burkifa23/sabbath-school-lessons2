---
title:  ஸ்திரீயும் வலுசர்ப்பமும்
date:   17/02/2019
---

`கேள்வி: வெளி 12:1-5இல் வரும் இரண்டு பெரிய அடையாளங்கள் யாவை?  முதலாவது, பிரசவவேதனையோடிருந்த ஒரு ஸ்திரீ; இரண்டாவது, ஒரு வலுசர்ப்பம். கேள்வி: இந்த அடையாளங்கள் எதைக் குறிக்கின்றன? நாம் கற்றுக்கொள்வது என்ன?`  

ஸ்திரீ என்பது சபை. 2கொரி 11:2.  கற்புள்ள ஸ்திரீ என்றால் விசுவாசிகள்.  வெளி 12இல் ஸ்திரீ என்பது முதலில் இஸ்ரவேலைச் சுட்டிக்காட்டுகிறது. அங்குதான் மேசியா பிறந்தார். வெளி 12:1-5.  வச 13-17இல் ஸ்திரீ என்பது மெய்ச் சபையைக் காட்டுகிறது; அதிலிருந்து தான் மீதமான சபை பிறக்கிறது. அந்தப் பெண் சூரியனை அணிந்திருந் தாள், அவள் பாதங்களின் கீழே சந்திரன் இருந்தது.  சூரியன் என்பது கிறிஸ்துவினுடைய குணத்தின் மகிமை. மல்கியா 4:2.  அவர் ‘உலகத் திற்கு ஒளியாயிருக்கிறார்.’ யோவான் 8:12.  அவருடைய மக்கள் அவரது அன்பின் குணத்தை உலகத்திற்குக் காட்டவேண்டும். மத் 5:14-16.  சந்திரன் ‘சிறிய சுடர்’. ஆதி 1:16. அது பழைய ஏற்பாட்டு வாக்குறுதிகளைச் சுட்டிக்காட்டுகிறது; கிறிஸ்து செய்துவருகிற கிரியைகளுக்கு அவை முன்னடையாளம்.

`கேள்வி: சிவப்பான பெரிய வலுசர்ப்பம் யார்? வெளி 12:3, 9.`

சாத்தான்தான் வலுசர்ப்பம். அவன் வானத்தின் நட்சத்திரங்களில் மூன்றிலொருபங்கை வஞ்சித்து, கீழே பூமியில் விழத்தள்ளினான் என் பதை ‘வால்’ காட்டுகிறது. ஏசாயா 9:14,15; வெளி 9:10; 12:4.  தூதர் களில் மூன்றில் பங்கினரை அவன் வஞ்சித்தான். ஏசாயா 14:12-15.  விழுந்துபோன இந்தத் தூதர்கள்தாம் பிசாசுகள்; தேவனுக்கு எதிராகச் சாத்தானுக்கு உதவிசெய்பவர்கள். 1தீமோ 4:1.

`கேள்வி: வலுசர்ப்பத்திற்கு இருந்த ‘ஏழு தலைகளும் பத்துக் கொம்புகளும்” யார்?`

பூமியில் சாத்தான் தன் கைக்கூலிகளாகப் பயன்படுத்திய அஞ் ஞான ரோம்தான் அது. வெளி 12:4; 16:13.  கிறிஸ்துவோடும் அவரது மக்களோடும் போர்செய்ய, சாத்தானின் முக்கியப் பிரதிநிதியாகச் செயல்பட்டது ரோமப் பேரரசுதான்; அஞ்ஞான மார்க்கம்தான் அங்கே முக்கிய மார்க்கம்.  வலுசர்ப்பம் என்பது சாத்தானைச் சுட்டிக் காட்டினா லும், அது அஞ்ஞான ரோமுக்கும் அடையாளமாக உள்ளது.” எஇ, ணீ 438. சாத்தானே ‘பழைய பாம்பாகிய வலுசர்ப்பம்’. வெளி 12:9. மேசியா வாகிய பிள்ளையைக் கொல்வதற்கு, சாத்தான் காத்திருந்தான்; அவரைக் கொல்வதற்கு அஞ்ஞான ரோமை ஏவினான். மத் 2:13-16.  ஆனால், அந்தப் பிள்ளை ‘தேவனிடத்திற்கும் அவருடைய சிங்காச னத்தினிடத்திற்கும் எடுத்துக்கொள்ளப்பட்டது.’ வெளி 12:5.

`அந்த ஸ்திரீ ‘பிள்ளை பெற்றவுடனே’ அதைக் கொல்வதற்கு வலுசர்ப்பம் முயன்றது. வெளி 12:4. இதற்கும் ஆதி 3:15 க்கும் என்ன சம்பந்தம் உள்ளது?`