---
title:  சிமிர்னா, பெர்கமு சபைகளுக்குச் செய்தி
date:   13/01/2019
---

சிமிர்னா செல்வச்செழிப்புள்ள நகரம்; பேரரசன் தொழுகை கட் டாயமாக்கப்பட்ட ஒரு மையம்.  அந்தக் கட்டாயச் சட்டத்திற்குக் கீழ்ப் படிய மறுத்துவர்களின் சட்ட உரிமைகள் பறிக்கப்பட்டன, உபத்திரவத் திற்கு ஆளானார்கள், இரத்தசாட்சியாக மரிக்கவும் நேரிட்டது.

`கேள்வி: இந்தச் சபைக்கு இயேசு தம்மை வெளிப்படுத்தினவிதம் எவ்வாறு அதன் நிலைமையை எடுத்துக்காட்டுகிறது? வெளி 2:8-11.  இந்தச் சபையின் நிலைமை என்ன? இந்தச் சபைக்கு என்ன நேரிடவிருந்ததாக இயேசு எச்சரிக்கிறார்?`

சிமிர்னா சபைக்கானச் செய்தி அப்போஸ்தலர் காலத்திற்குப் பிற கிருந்த சபைக்குப் பொருந்துகிறது.  கிறிஸ்தவர்களை ரோம சாம்ராஜ் யம் கொடூரமாக உபத்திரவப்படுத்திய காலக்கட்டம் அது.  வெளி 2:10 சொல்கிற பத்து நாட்கள்' என்பது கி.பி. 303-313 வரை டயோகிளிஷன் மன்னன் கொடுத்த மாபெரும் உபத்திரவத்தைச் சுட்டிக்காட்டுகிறது. மகா கான்ஸ்டன்டைன் மன்னன் பிறப்பித்த மிலன் பிரகடனத்தால் உபத்திரவம் நின்றது; கிறிஸ்தவர்களுக்கு மதச் சுதந்திரம் கிடைத்தது.

பெர்கமு, பல்வேறு பொய்மார்க்கங்களின் மையமாக இருந்தது. குணப்படுத்துகிற கிரேக்க கடவுளாகக் கருதப்பட்ட அஸ்கிளிபியஸ் மார்க்கமும் அவற்றில் ஒன்று.  அதை இரட்சகர்' என்று அழைத்து, அதற்குச் சர்ப்பத்தின் சிலையை வைத்திருந்தார்கள்.  குணமாகும்படி எல்லாப் பகுதிகளிலிருந்தும் அஸ்கிளிபியஸின் கோவிலுக்கு மக்கள் வந்தார்கள்.  பேரரசன் தொழுகையை பெர்கமுவும் ஊக்குவித்தது. அதனால்தான் பெர்கமுவின் கிறிஸ்தவர்கள் சாத்தானின் சிங்காசனம் உள்ள இடத்தில் வாழ்ந்ததாக இயேசு சொல்கிறார்.

`கேள்வி: பெர்கமு சபைக்கு இயேசு எவ்வாறு தம்மை அறிமுகப்படுத்துகிறார்? வெளி 2:12-15.  அதன் ஆவிக்குரிய நிலைபற்றி அவர் சொன்னது என்ன?`

பெர்கமுவின் கிறிஸ்தவர்களுக்கு சபைக்கு உள்ளேயும் வெளி யேயும் சோதனைகள் இருந்தன.  சிலர் உபத்திரவத்திலிருந்து தப்புவதற் காக நிக்கொலாய்' மார்க்கத்தோடு கைகோர்த்து, அதில் தவறில்லை என்றார்கள்.  இஸ்ரவேலரை மயக்கி, தேவதுரோகம் செய்யவைத்த பிலேயாமைப் போல (எண் 31:16), தங்கள் விசுவாசத்தில் சமரசமாவது இவர்களுக்கு இலாபமாகத் தெரிந்தது.  விக்கிரகங்களுக்குப் படைத் தவைகளுக்கும்', வேசித்தனத்திற்கும்' விலகியிருக்கும்படி எருசலேம் ஆலோசனைச் சங்கம் கட்டளையிட்டிருந்தது. அப் 15:28. ஆனால் பிலேயாமின் போதனையைக் கைக்கொண்ட சபை உறுப்பினர்கள் இதைப் புறக்கணித்தார்கள்.  பெர்கமுவுக்கு இயேசு கொடுத்த ஒரே தீர்வு என்ன? மனந்திரும்பு' என்பதுதான். வெளி 2:16.  பெர்கமு சபை கி.பி 313-538 வரை இருந்த சபையைச் சுட்டிக்காட்டுகிறது.

`என்னைப் பற்றும் விசுவாசத்தை மறுதலியாமல் இரு' என்றால் என்ன அர்த்தம்? வெளி 2:13; வெளி 14;12.  நம் விசுவாசத்தை மறுதலிக்காமல் உறுதியாக இருந்தால், எவ்வாறு சமரசமாகாமல், மரணபரியந்தம் உண்மையாயிருக்க' முடியும்? வெளி 2:10.`