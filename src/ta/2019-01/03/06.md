---
title:  லவோதேக்கியக் கிறிஸ்தவர்கள்
date:   17/01/2019
---

லவோதிக்கேயா ஒரு பிரதான வர்த்தக சாலையில் அமைந்திருந்த செல்வச்செழிப்பான நகரம்.  கம்பளி உற்பத்தித் தொழிற்சாலை இருந்தது; அங்கிருந்த ஆற்றங்கரைகளில் அதிகளவில் தங்கம் கிடைத்தது; கண் மருந்து தயாரிக்கும் மருத்துவப் பள்ளி ஒன்றும் இருந்தது.  அதன் குடி மக்களிடம் சுயநிறைவு மனப்பான்மை காணப்பட்டது.  சுமார் கி.பி. 60இல் ஒரு பூமியதிர்ச்சி ஏற்பட்டு அந்நகரத்தை அழித்தது. அப்போது ரோம் உதவுவதற்கு முன்வந்தது. ஆனால் தங்களிடம் அனைத்தும் இருப்பதாகச் சொல்லி, அங்கிருந்தவர்கள் அந்த உதவியை மறுத்துவிட்டார்கள்.  அந்த நகரத்தில் தண்ணீர் பற்றாக்குறை இருந்தது.  தூரத்திலிருந்த ஹியரபோலி ஸிலிருந்த சுடுநீர் ஊற்றுகளிலிருந்து தண்ணீர் கொண்டுவரப்பட்டது.  தண்ணீர் லவோதிக்கேயாவுக்கு வரும்போது வெதுவெதுப்பாகிவிடும்.

`கேள்வி: அந்நகரத்தாரிடம் காணப்பட்ட சுயநிறைவின் ஆவி எவ்வாறு லவோதிக்கேய கிறிஸ்தவர்களையும் ஆக்கிரமித்திருந்தது? வெளி 3:14-17; ஓசியா 12:8.`

அவர்களுடைய பிரச்சனை தன்னிறைவு மனப்பான்மைதான்; அதுதான் ஆவிக்குரிய அலட்சியத்திற்கு அவர்களை வழிநடத்தியது.  அந்த நகரத்தை வந்தடைந்த தண்ணீரைப்போல, அவர்கள் வெதுவெதுப் பாக இருந்தார்கள்.  தாங்கள் ஐசுவரியவான்கள் என்றும், தங்களுக்கு எதுவும் தேவையில்லை என்றும் சொன்னார்கள்; ஆனாலும் ஆவிக் குரிய நிலையில் தரித்திரராக, நிர்வாணிகளாக, குருடராக இருந்தார்கள்.

நிர்வாணிகளாக இருந்த லவோதிக்கேயா சபைக்கு கிறிஸ்துவின் நீதியாகிய வெண்வஸ்திரம்' தேவை. வெளி 3:18. அதே வஸ்திரம்பற்றி வெளி 16:15ம் கூறுகிறது.  அர்மகெதோன் யுத்தத்தின்போது தவணைக் காலம் முடிந்திருக்கும்.  அந்தச் சமயத்தில் கிறிஸ்துவின் நீதியாகிய வஸ்திரத்தைப் பெறுவது சாத்தியமல்ல.  எனவே, அங்கு ஏன் அந்த எச்சரிப்பு என்று தோன்றலாம்? உபத்திரவக்காலத்திற்குமுன்பே ஆயத்தமாகும்படி எச்சரிக்கிறார்.  காலம் கடந்தபிறகு ஒன்றும் செய்ய முடியாது.  நிர்வாணமாகவே இருக்கத் தீர்மானித்தால்,  அவர் வருகை யில் லவோதிக்கேயா சபையார் வெட்கி ஒளியநேரிடும். வெளி 3:17,18; 16:15; 1யோவான் 2:28- 3:3.

மனந்திரும்பும்படி அவர்களிடம் வேண்டுகிறார். வெளி 3:19.  உன் 5:2-6இல் வருகிற மணவாளன்போல தம்மைச் சித்தரித்து, வாசற் படியில் நின்று தட்டுகிறேன், என்னை உள்ளே அனுமதியுங்கள்' என் கிறார். வெளி 3:20.  அவருக்குக் கதவைத் திறந்து, அவரை உள்ளே அனுமதிக் கிறவர்கள் அவரோடு விருந்துண்ணலாம்; இறுதியில் அவரோடு ஆட்சிசெய்யலாம். வெளி 20:4.

`லவோதிக்கேயா சபையினருக்கு இயேசு தருகிற ஆலோசனை என்ன? வெளி 3:18-22.  பொன், வெண்வஸ்திரங்கள், கண்ணுக்குக் கலிக்கம் போன்றவை என்ன சொல்கின் றன? 1பேதுரு 1:7; ஏசா 61:10; எபே 1:17,18.  நாம் நம்மை லவோதிக்கேயா சபை என்று அழைத்துக்கொள்கிறோம்? இந்த ஆலோசனையில் நமக்குள்ள செய்தி என்ன?`