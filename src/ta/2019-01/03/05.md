---
title:  பிலெதெல்பியா சபைக்கு கிறிஸ்துவின் செய்தி
date:   16/01/2019
---

ஆறாவதாக பிலெதெல்பியா சபை.  பிலெதெல்பியா என்றால் சகோதர அன்பு' என்று அர்த்தம்.  பிரதான வர்த்தக நெடுஞ்சாலை ஒன் றில் இந்த நகரம் அமைந்திருந்தது. வளமிக்க ஒரு பீடபூமியின் நுழைவு வாயிலாக (திறந்த வாசலாக') இது விளங்கியது.  வியாதிகளிலிருந்து குணம்பெற்று, ஆரோக்கியமடைவதற்கு பிலெதெல்பியாவுக்கு மக்கள் வந்திருக்கலாமென அகழ்வாராய்ச்சிகள் தெரிவிக்கின்றன.

`கேள்வி: இயேசு இந்தச் சபைக்கு தம்மை அறிமுகப்படுத்துகிற விதம், இச்சபையின் சூழ் நிலைக்கு எவ்வாறு பொருந்துகிறது? வெளி 3:7-9. உனக்குக் கொஞ்சம் பெலன் இருந் தும்' என்று இயேசு சொல்கிறார். வெளி 3:8. இச்சபையின் நிலைபற்றி என்ன தெரிகிறது?`

இந்தச் சபைக்கான செய்தி தீர்க்கதரிசன ரீதியாக மாபெரும் சீர்திருத் தத்தின்போது இங்கிலாந்து மற்றும் அமெரிக்காவில் உண்டான முதலாம் மற்றம் இரண்டாம் எழுப்புதல்களுக்குப் பொருந்துகிறது. இந்த எழுப்பு தல்கள் கி.பி. 1740-1844 வரையிலான காலக்கட்டத்தில் உண்டாயின.  அங்கிருந்த தேவபிள்ளைகள் தங்களுக்குக் கிடைத்திருந்த வெளிச்சத் தின்படி வசனத்தைக் கைக்கொண்டு நடக்க முயற்சித்தார்கள். வெளி 3:8.   திறந்த வாசல்' என்பது பரலோக பரிசுத்த ஸ்தலத்தைத்தான் சுட் டிக்காட்ட வேண்டும். ஏöன்றால், தேவனுடைய நகரம்'பற்றியும் இந்தச் செய்தியில் சுட்டிக்காட்டப்படுகிறது. வெளி 3:12; 4:1,2.  பிலெதெல்பியா வில் வாசல் மூடப்பட்டாலும், பரலோகத்தில் ஒரு வாசல் திறக்கப்பட் டிருப்பதாகச் சொல்லப்படுவதால், 1844இல் கிறிஸ்துவின் பிரதான ஆசா ரிய ஊழியத்தில் நடைபெறவிருந்த மாற்றத்தைச் சுட்டிக்காட்டுகிறது.

`கேள்வி: இனி காலமில்லை, இயேசுவின் வருகை சமீபமாயிருக்கிறது' என்பதற்கான என்ன அறிகுறிகளை வெளி 3:10-13  காட்டுகின்றது? தேவனுடைய நாமம் அவருடைய மக் கள்மேல் எழுதப்படும் என்பதிலுள்ள முக்கியத்துவம் என்ன? 2தீமோ 2:19. ஒருவருடைய பெயர் அவருடைய குணத்தைச் சுட்டிக்காட்டுமானால், தேவனுடைய நாமத்தைத் தரித்தவர்கள் எப்படிப்பட்டவர்களாக இருப்பார்கள்? யாத் 34:6.`

1844வது வருடம் நெருங்கநெருங்க, கிறிஸ்து சீக்கிரம் வருகிறார் என்கிற செய்தி உலகின் பல பகுதிகளில் அறிவிக்கப்பட்டன.  தம்முடைய மக்கள்மேல் தம்முடைய நாமத்தை எழுதுவதாக தேவன் வாக்குரைக்கிறார். அதாவது, தேவனுடைய மக்களிடம் அவருடைய குணம் காணப்படும் என்பதை அது சுட்டிக்காட்டுகிறது.  கிறிஸ்துவின்  சீக்கிர வருகைகுறித்த செய்தி எவ்வளவுக்கு முக்கியமானதோ, அவ் வளவுக்கு அந்த நிகழ்வுக்காக தம் மக்களை ஆயத்தப்படுத்துவதாகக் கொடுத்துள்ள வாக்குறுதிகளும் முக்கியமானவை. அவர் தம் மக்களின் பாவங்களை மன்னித்து, தம் பிரமாணத்தை அவர்கள் இருதயங்களில் எழுதி, அவர்களை ஆயத்தப்படுத்துவார். பிலி 1:6; எபி 10:16,17.

`கிறிஸ்துவின் சீக்கிர வருகையானது உங்களுக்கு எப்படிப்பட்ட நம்பிக்கையைத் தருகிறது?  தாம் துவங்கிய கிரியையை தாமே முடிக்கப்போவதாக கிறிஸ்து கொடுத்திருக்கும் வாக்குறுதி உங்களுக்கு எப்படிப்பட்ட நிச்சயத்தைத் தருகிறது?`