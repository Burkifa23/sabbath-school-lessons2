---
title:  தியத்தீராவுக்கு கிறிஸ்துவின் செய்தி
date:   14/01/2019
---

பிற நகரங்களுடன் ஒப்பிடும்போது, தியத்தீரா நகரம் முக்கியத்து வம் வாய்ந்த நகரமாகத் தெரியவில்லை.  மேலும் அங்கிருந்த சபைபற்றி யும் அதிக தகவலில்லை.  ரோம சாம்ராஜ்யத்தில் வணிக அமைப்புகள் இருந்தன; அவற்றில் உறுப்பினர்களாக இருந்தவர்கள்தாம் வியா பாரமோ வேலையோ செய்யமுடியும்.  இந்த நிபந்தனை தீவிரமாக வலி யுறுத்தப்பட்ட ஒரு நகரம் தியத்தீரா.  அந்த அமைப்பைச் சேர்ந்தவர்கள் அந்த அமைப்புகளின் விழாக்களிலும், கோவில் சடங்குகளிலும் கலந்துகொள்ள வேண்டும்; ஒழுக்கமற்ற நட வடிக்கைகள்தாம் அங்கே அதிகமாகக் காணப்படும்.  அதற்கு ஒத்துப்போகாதவர்கள் அமைப்பு களிலிருந்து வெளியேற்றப்பட்டார்கள்; பொருளாதாரத் தடைகளும் விதிக்கப்பட்டன.  எனவே, அன்றைய கிறிஸ்தவர்கள் ஒன்று தங்களை முற்றிலும் சமரசமாக்க வேண்டியிருந்தது; அல்லது சுவிசேஷத்திற்காக ஒட்டுமொத்த புறக்கணிப்பை எதிர்கொள்ள வேண்டியிருந்தது.

`கேள்வி: தியத்தீரா சபைக்கு இயேசு எவ்வாறு தம்மை அறிமுகப்படுத்துகிறார்? வெளி 2:18-29; தானி 10:6.  அந்தச் சபையின் எத்தகைய பண்புகளை இயேசு பாராட்டு கிறார்? என்னென்ன விஷயங்கள்குறித்து கவலைதெரிவிக்கிறார்?`

பெர்கமு சபையைப்போலவே தியத்தீரா சபையும் அஞ்ஞான மார்க்கத்தோடு கைகோர்த்துச் செல்ல நிர்ப்பந்திக்கப்பட்டது.  யேச பேல்' என்பது ஆகாப் ராஜாவினுடைய மனைவியின் பெயர்.  இஸ்ர வேலை தேவதுரோகத்திற்குள் வழிநடத்தினவள். 1இராஜா 16:31-33.  ஆவிக்குரிய ஒழுக்கக்கேட்டை யேசபேல் என்று இயேசு சித்தரிக்கிறார்.  வெளி 2:20.  சத்தியத்தில் சமரசமாகி, தீட்டுள்ள' அஞ்ஞான கருத்து களையும் நடைமுறைகளையும் ஏற்றுக்கொண்ட சபையின் உறுப்பினர் கள் அவளோடே ஆவிக்குரிய வேசித்தனம் பண்ணினார்கள்.

கி. பி. 538 -1565 வரை இருந்த கிறிஸ்தவ மார்க்கத்தின் நிலையை தியத்தீரா சபை காட்டுகிறது.  அப்போது சபைக்கு வெளியேயிருந்து ஆபத்து வரவில்லை; உள்ளேயிருந்து வந்தது.  வேதாகமத்தின் இடத்தை பாரம்பரியங்கள் பிடித்தன; கிறிஸ்துவின் ஆசாரியத்துவத்திற்குப் பதி லாக மனிதரின் ஆசாரியத்துவமும் புனித நினைவுச்சின்னங்களும் உண் டாயின; இரட்சிப்பைப் பெறுவதற்கான வழிவகையாக கிரியைகள் கருதப்பட்டன.  இந்தச் சீர்கேடான செல்வாக்குகளை ஏற்றுக்கொள்ளாத வர்களை உபத்திரவப்படுத்தி, கொலைசெய்தார்கள்.  மெய்யான சபை தன்னைப் பாதுகாக்க பல நூற்றாண்டுகள் வனாந்தரத்தில் இருந்தது. வெளி 12:6, 13,14.  தியத்தீரா சபையின் விசுவாசம், அன்பு, கிரியை, ஊழியங்களை இயேசு பாராட்டுகிறார்.  அது சீர்திருத்தத்தையும், வேதாகமம் மீண்டும் கிடைக்கத் துவங்கியதையும் காட்டுகிறது.

`உங்களுக்குள்ளதை நான் வருமளவும்பற்றிக்கொண்டிருங்கள்' என்று வெளி 2:25 சொல் கிறது.  ஒரு சபையாகவும் தனிப்பட்ட விதத்திலும் இந்த வார்த்தைகள் நமக்குச் சுட்டிக் காட்டு வது என்ன?  நாம் பற்றிக்கொள்ளும்படிக்கு இயேசுவிடம் இருப்பது என்ன?`