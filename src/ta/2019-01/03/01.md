---
title:  ஏழு சபைகளுக்கு இயேசு சொன்ன செய்திகள்
date:   12/01/2019
---

### இவ்வார ஆராய்ச்சிக்கு: 
வெளி 2:8-11; வெளி 2:12-17; வெளி 2:18-29; வெளி 3:1-6; வெளி 3:7-13; வெளி 3:14-22; ஏசா 61:10.

> <p>மனன வசனம்</p> 
> நான் ஜெயங்கொண்டு என் பிதாவினுடைய சிங்காசனத்திலே அவரோடே கூட உட்கார்ந்ததுபோல, ஜெயங்கொள்ளுகிறவனெவனோ அவனும் என்னுடைய சிங் காசனத்தில் என்னோடேகூட உட்காரும்படிக்கு அருள்செய்வேன். வெளி 3:21.

அக்காலத்தில் ஆசியாவிலிருந்த சபைகளுக்கு இந்தச் செய்திகள் எழுதப்பட்டன; ஆனாலும் இச்செய்திகள் வரலாறு முழுவதிலுமுள்ள சபையின் நிலையைத் தீர்க்கதரிசனமாகச் சித்தரிக்கின்றன.

இந்தச் செய்திகள் எல்லாவற்றிலும் ஒரேவிதமான ஆறு பகுதிகள் உள்ளன.  

1. 	அந்தந்தச் சபையின் பெயரைச் சொல்லி இயேசு தொடங்குவார்.  
2. 	பிறகு சொல்கிறதாவது' என்கிற வார்த்தை வரும். முதலாம் அதிகாரத்தில் தம்மைப்பற்றிச் சொன்ன வர்ணனைகளைப் பயன்படுத்தி, தம்மை அறி முகப்படுத்துவார்.  இயேசுவைக் குறித்த அந்த விவரணைகள், அந்தந்த சபைகளின் தேவைகளுக்கேற்றாற்போல உள்ளன.  அவர்களுடைய போராட்டங்களில் வெற்றிதர தாம் வல்லவர் என்பதைக் காட்டினார்.  
3. 	அந்தந்தச் சபையை எடைபோட்டுக் காண்பிப்பார்.  
4. 	இக்கட்டிலிருந்து தப்புவதற்கான ஆலோசனை வழங்குவார்.  
5. 	ஆவி யானவர் சொல்கிற செய்திக்குச் செவிகொடுக்குமாறு மன்றாடுவார்.
6. ஜெயங்கொள்கிறவர்களுக்கான வாக்குறுதிகளைச் சொல்லுவார்.

இந்தச் செய்திகளில் இயேசு நம்பிக்கை தருகிறார்; ஒவ்வொரு   சபைக்கும் அவர்களுடைய தேவைகளுக்கேற்ற தீர்வுகளைச் சொல் கிறார்.  இன்றும்கூட, நம் தேவைகளுக்கு அவரிடம் பதில்உள்ளது.

_2019, ஜனவரி 19 வகுப்புக்காகப் படிக்கவேண்டிய பாடம்_