---
title:  மேலும் படிக்க
date:   25/01/2019
---

வெளி 4 மற்றும் 5இன் செய்தி, பூலோக வரலாற்றின் முடிவில் வாழ்கிற தேவ மக்களுக்கு முக்கியமானது.  பெந்தெகொஸ்தே நாளில் ஆவியானவர் ஊற்றப்பட்ட தைத் தொடர்ந்துதான் உலகம்முழுவதிற்கும் சுவிசேஷம் சென்றது; பிதாவின் வலதுபாரிசத்தில் ராஜாவாகவும் ஆசாரியராகவும் மேன்மைப்பட்ட இயேசுவே சுவிசேஷத்தின் மையம்.  இயேசுவைப்பற்றிய இந்தச் சத்தியம்தான் ஆதிகாலக் கிறிஸ்தவர் களின் முக்கியக் கருத்து. எபி 8:1. அவர்களுடைய போதனையின் மூலைக்கல். அப் 2:32,33; அப் 5:30,31.  உபத்திரவத்தின் மத்தியிலும், வாழ்க்கையின் கடினமான சூழ் நிலைகளிலும் இதுவே அவர்களுடைய ஊக்கம்; அவர்களுடயை விசுவாசத்தின் ஆதாரம்; தைரியம். அப் 7:55,56; ரோமர் 8:34.  அதன்விளைவாக, அநேகர் அவர் களுடைய போதனைக்குச் செவிசாய்த்தார்கள்.  அந்நேரம்முதல், தேவராஜ்யம் வெளியரங்கமாகத் துவங்கியது. ஆவியானவரின் ஊழியம்முழவதிலும் அவருடைய ராஜ்யம் வெளியரங்கமாகி வருகிறது.

கிறிஸ்துவுக்குள்ளான இரட்சிப்பின் நற்செய்தி மனித இருதயங்களில் ஊடு ருவிச் சென்று, மாற்றத்தை உண்டாக்குகிறது; தேவனுக்குப் பயந்து, அவரை மகிமைப் படுத்தி, அவரைத் தொழவேண்டுமென்கிற நித்திய சுவிசேஷத்தின் அழைப்புக்கு இணங்கும்படி மக்களை வழிநடத்துகிறது; இதை ஒருபோதும் மறக்கக்கூடாது. வெளி 14:7.  நம்முடைய ஒரே நம்பிக்கை நம் இரட்சகரில்தான் உள்ளது. அவரே பரலோகப் பரிசுத்த ஸ்தலத்தில் இருக்கிற நம் ஆசாரியர்; நம் ராஜா.  அவர் தம் மக்களோடு இருக்கிறார்; உலகத்தின் முடிவுமட்டும் சகல நாட்களிலும் அவர்களோடு இருப்பார். மத் 28:20.  எதிர்காலம் அவருடைய கரங்களில் இருக்கிறது.

எனவே, சுவிசேஷத்தின் சாராம்சத்தை மனதில் நிறுத்தி, தொலைந்துபோனோ ருக்கும் உபத்திரவத்திலுள்ளோருக்கும் இறுதிச் செய்தியை நாம் பிரசங்கிக்கும்போது, அது முழு வெற்றியைக் கொண்டுவரும்.  சிலுவையையும், தேவனைப்பற்றி அது சொல் வதையுமே பிரசங்கிக்கவேண்டும். இதைவிட வேறு எதுவும் முக்கியம் இல்லை.

**கலந்துரையாடக் கேள்விகள்**

`1	தேவனுடைய நற்குணத்தையும், வல்லமையையும் குறிப்பாக அவருடைய கிருபையையும் எண்ணி, பரலோகத்தில் நாம் அவரைத் துதித்து, தொழப் போகிறோம். வரப்போகும் அந்த மாபெரும் நாளுக்கு முன்பாக இப்போதே என்னென்ன வழிகளில் அதை நம் வாழ்வில் அனுபவிக்கலாம்?  அதாவது, தேவன் நமக்குச் செய்திருப்பவை, இனி செய்யப்போகிறவை ஆகியவைக்காக நன்றியுள்ள இருதயங்களோடு நாம் எவ்வாறு தேவனைத் தொழுதுகொள்ளலாம்?`

`2	பிதா, குமாரன் ஆகிய இருவரின் பங்குமே இரட்சிப்பின் திட்டத்திற்கு முக்கி யம். வெளி 4:11; வெளி 5:9. அதுமட்டுமல்ல, தேவன் எவ்வாறு நம் தொழுகைக்குப் பாத்திரர் என்பதும் தெரிகின்றது.  தேவனைப்பற்றிய இந்த இரண்டு அற்புத சத்தியங்களை ஓய்வுநாளின் போதனைகள் எவ்வாறு வெளிப் படுத்துகின்றன?`