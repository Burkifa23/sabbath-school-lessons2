---
title:  பரலோகச் சிங்காசன அறையில்
date:   20/01/2019
---

யோவான் காலம்முதல் கிறிஸ்து வருகைமட்டுமுள்ள வரலாறு குறித்த பரந்த காட்சியை யோவானுக்கு இயேசு காட்டினார். வெளி 4:1.

`கேள்வி: பரலோகச் சிங்காசன அறையில் கண்ட காட்சிபற்றி வெளி 4:1-8; 5:11-14; எசே 1:26-28 ஆகிய வசனங்கள் விவரிப்பது என்ன?`

திறந்திருந்த வாசல்வழியாக பரலோக ஆலயத்திற்குள் அப் போஸ்தலர் பார்க்கிறார்; உள்ளே தேவனுடைய சிங்காசனம் இருந்தது.  தேவனுடைய ஆளுகையையும், சிருஷ்டிப்பின்மேல் அவருக்குள்ள ஆட்சியுரிமையையும் சிங்காசனம் காட்டுகிறது. சிங்காசனத்தைச் சுற்றி யிருந்த வானவில் தேவன் தம் வாக்குத்தத்தங்கைள நிறைவேற்ற உண் மையுள்ளவர் என்பதைக் காட்டுகிறது. ஆதி 9:13-16; ஏசா 54:9,10.  ஆனாலும், இந்தப் பூமியின் ஆளுகையை சாத்தான் நயவஞ்சகமாகப் பறித்தான்; தேவனுடைய சத்துருவான அவன், தேவனுடைய அதி காரத்தின் மேல் உரிமைகோருகிறான்.  ஆளுகிற உரிமை யாருக்கு என் பதே கிறிஸ்துவுக்கும் சாத்தானுக்கும் இடையேயான மாபெரும் போராட் டத்தில் மையப் பிரச்சனை.  பரலோகச் சிங்காசன அறையில் பரலோக ஆலோசனைச் சங்கம் கூடியிருந்தது. சர்வலோகத்தையும் ஆளுகிற உரிமை தேவனுக்கே உரியது என்பதை உறுதிப்படுத்தவே அவர்கள் கூடியிருந் தார்கள். வெளி 4:1-8; வெளி 5:11-14.

`கேள்வி: வெளி 4:8-1; வெளி 5:9-14 ஆகிய வசனங்களில் மெய்யான தொழுகைபற்றி என்ன அறியமுடிகிறது?  ஆண்டவராகிய கர்த்தர் தொழுகைக்குப் பாத்திரர் என்பதற்கு 4ஆம் அதிகாரம் என்ன காரணம் சொல்கிறது? ஆட்டுக்குட்டியானவர் துதிக்குப் பாத்திரர் என்பதற்கு வெளி 5:9-14 என்ன காரணம் சொல்கிறது?`

பரலோக ஆலயத்திலுள்ள சிங்காசன அறைபற்றியும், அங்கு அடிக்கடி நடைபெறுகிற தொழுகைபற்றியும் ஒரு பொதுவான விளக் கத்தை வெளி 4 தருகிறது.  அதிகாரம் 4இல் காணப்படும் தொழுகையில், தேவனுடைய சிருஷ்டிப்பின் வல்லமையைத் துதித்துப் போற்று கிறார்கள்; அடிக்கப்பட்ட ஆட்டுக் குட்டியானவரால் உண்டான மீட் பைப் போற்றித் தொழுகிறார்கள். வெளி 5.  தேவனுடைய மகத்துவ கிரியைகளான சிருஷ்டிப்பையும் மீட்பையும் எண்ணிப்பார்ப்பதும், அதனிமித்தம் போற்றித்துதிப்பதும் மெய்யான தொழுகையில் அடங்கு மென இது காட்டுகின்றது.  உலகத்தை ஆறு நாட்களில் சிருஷ்டித்த தேவன், மீண்டும் அதன் ஆதிநிலைக்கே உலகத்தைக் கொண்டுவந்து, தம் மக்களுடைய நித்தியவீடாக அதை மாற்றுவதற்கு வல்லமையுள்ள வர்; அப்படிச் செய்யப்போவதாக வாக்குரைத்திருக்கிறார்.

`நம்மையும் நம் உலகத்தையும் மட்டுமல்ல, ஒட்டுமொத்த பிரபஞ்சத்தையும் சிருஷ்டித்தவர்தாமே, நமக்காக "அடிக்கப்பட்ட ஆட்டுக்குட்டியாகவும்’ இருக்கிறார். சுவிசேஷம் சொல்கிற இந்த உண்மையைத் தியானியுங்கள். வெளி 5:12.  இன்றைய உலகத்தில் குழப்பமும் வேதனையும் நிறைந்திருக்கலாம்; ஆனாலும் இந்த அற்புதமான நம்பிக்கை நமக்குத் தருகிற ஆறுதல் என்ன?`