---
title:  பெந்தெகொஸ்தேவின் முக்கியத்துவம்
date:   24/01/2019
---

பெந்தெகொஸ்தே நாளில் பரிசுத்த ஆவியானவர் ஊற்றப்பட்ட து வரலாற்றின் மிகமுக்கியமான நிகழ்ச்சி. அப் 2:1-4.  கல்வாரிக்குப்பிறகு, பரலோகப் பரிசுத்த ஸ்தலத்தில் பிரதான ஆசாரியனாக கிறிஸ்து அப்போது தான் தம் ஊழியத்தை ஆரம்பித்தார்.  அப் 1:4-8; அப் 2:33.  பிதாவின் வலது பாரிசத்தில் பிரதான ஆசாரிய ஊழியத்தை அவர் செய்துவருவதால், இரட் சிப்பின் திட்டத்தை முழுவெற்றியுடன் அவர் நிறைவேற்றுவார்.  வெளி 5:6,7.  பரலோகப் பரிசுத்த ஸ்தலத்தில் நம் மத்தியஸ்தராக நம்மை இரட்சிக் கும்படி கிறிஸ்து ஊழியம் செய்கிறார்.  அவர்மூலமாக விசுவாசிகள் சுதந் தரமாக தேவனிடம் செல்லலாம்; பாவங்களுக்கு மன்னிப்பு பெறலாம்.

`கேள்வி: பரலோகில் இயேசு நம் ஆசாரியராக, இராஜாவாக இருக்கிறார்; இது எவ்வளவு நம்பிக்கையும் ஊக்கமும் உங்களுக்குத் தருகிறது? யோவான் 7:39: அப் 2:32-36.`

பரலோகப் பரிசுத்த ஸ்தலத்தில் இயேசு மகிமைப்பட்டார்; அதைத் தொடர்ந்து ஆவியானவர் அவர் சீடர்கள்மேல் இறங்கினார்.  "பூமியெங் கும் அனுப்பப்படுகிற ஏழு கண்கள்"பற்றி வெளி 5:6 குறிப்பிடுகிறது.  உலகத்தில் ஆவியானவர் செய்துவருகிற நிறைவான கிரியைகளை இந்த ஏழு ஆவிகளும் காட்டுகின்றன.  பரலோகப் பரிசுத்த ஸ்தலத்தில்  பிரதான ஆசாரியராக கிறிஸ்து ஊழியத்தை ஆரம்பித்ததுமே அவர் செய்த முதல் வேலை ஆவியானவரை அனுப்பியதுதான்.  இயேசு தம் பிதாவுக்குமுன் நின்றதையும் மனிதருக்கான அவர் பலியை தேவன் ஏற்றுக்கொண்டதையும் இந்த நிகழ்வு உறுதிப்படுத்துகிறது.

"வாக்குப்பண்ணப்பட்ட ஆசீர்வாதத்தை கிறிஸ்துவின் அடியார் கள் பெற்றுக்கொள்ள இருந்ததற்கு அவர் பரலோகம் சென்றது ஓர் அடையாளம். கிறிஸ்து சிங்காசனத்தில் அமர்ந்தார்; தூதர்கள் அவரைப் பணிந்தார்கள்.  அந்த விழா முடிந்ததுமே, ஆவியானவர் சீடர்கள்மேல் எரிகிற அக்கினிப் பிழம்புகள்போல இறங்கினார்.  உலகம் உண்டாகிற தற்கு முன்னே பிதாவினிடத்தில் அவருக்கு உண்டாயிருந்த மகிமையின் படியே கிறிஸ்து மகிமைப்பட்டார்.  மீட்பர் சிங்காசனத்தில் அமர்ந்தார் என்கிற செய்தியை பெந்தெகொஸ்தே நாளில் ஆவியானவர் ஊற்றப் பட்டதன்மூலம் பரலோகம் தெரிவித்தது.  அவர் தாம் வாக்குப்பண்ணின படியே, தம் பின்னடியாளர்களுக்கு பரலோகத்திலிருந்து ஆவியான வரை அனுப்பிவைத்தார்.  அவர் ஆசா ரியரானதற்கும் ராஜாவானதற்கும் பரலோகத்திலும் பூலோகத்திலும் சகல அதிகாரத்தையும் அவர் பெற்றுக்கொண்டதற்கும், தம் மக்கள்மேல் அவர் அபிஷேம்பண்ணப் பட்டதற்கும் அது அடையாளம்." - AA, pp. 38, 39.

`ராஜாவாகவும் ஆசாரியராகவும் வானத்திலும் பூமியிலும் சகல அதிகாரத்தையும் இயேசு பெற்றுக்கொண்டார் என்பதிலிருந்து எப்படிப்பட்ட நம்பிக்கையையும் ஆறுதலையும் பெற லாம்? எபி 4:16; எபி 8:1.  இந்த உண்மையை நம்புவது, உங்கள் வாழ்க்கையின் அன்றாட நிகழ்வுகளை எதிர்கொள்வதற்கும், மங்கலான எதிர்காலத்தின் ஊடே பார்ப்பதற்கும் எவ்வாறு உதவியாக இருக்கும்?`