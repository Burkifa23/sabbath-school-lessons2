---
title:  பரமசிங்காசன அறையில் இருந்தவர்கள்
date:   21/01/2019
---

மூப்பர்களைப்பற்றி வெளி 4:4 சொல்கிறவிதம் அவர்கள் தேவ தூதர்கள் அல்ல என்பதை உணர்த்துகிறது.  வேதாகமத்தில் மூப்பர்கள்’’ என்கிற பெயர் எப்போதும் மனிதர்களையே குறிப்பிடும்.  தேவதூதர் கள் தேவபிரசன்னத்தில் நிற்பவர்கள் என்று சொல்லப்படும்; இங்கே மூப்பர் கள் சிங்காசனங்களில் உட்கார்ந்திருக்கிறார்கள்; வெண்வஸ்திரம் தரித்திருந்தார்கள்; தேவனுடைய பிள்ளைகள் தரிக்கிற வஸ்திரம் அது. வெளி 3:4,5.  தலைகளில் பொற்கிரீடம் சூடியிருந்தார்கள். வெளி 4:4. கிரீடத்திற்கான கிரேக்க வார்த்தை ஸ்டெபனோஸ்; வெற்றிபெற்றவர்கள் சூடுகிற கிரீடம்.  யாக் 1:12.  இந்த 24 மூப்பர்களுமே மகிமைப்படுத்தப்பட்ட பரிசுத்தவான்கள் என்பது இந்த விவரங்களிலிருந்து தெரிகிறது.

24 என்பது ஓர் அடையாள எண்; 12+12. வேதாகமத்தில் தேவ மக்களைச் சுட்டிக்காட்டுகிற ஓர் அடையாளம் 12.  பழைய, புதிய ஏற் பாட்டுக் காலங்களைச் சேர்ந்த, ஒட்டுமொத்த தேவபிள்ளைகளை அந்த 24 மூப்பர்கள் சுட்டிக்காட்டுகிறார்கள்.  பூலோக ஆசரிப்புக்கூடாரத்தில் மாறிமாறி ஊழியம்செய்த 24 ஆசாரிய வகுப்புகளையும் 24 என்கிற எண் சுட்டிக்காட்டுகிறது. 1நாளாகமம் 24:1-19.

இந்த 24 மூப்பர்களையும்பற்றி இதற்குமுன் வேதாகமம் எதுவும் சொல்லவில்லை; எனவே, புதிதாகப் பரலோகச் சிங்காசன அறைக்குள் சென்றவர்கள் என்பது தெரிகிறது.  இயேசு மரித்தசமயத்தில் உயிர்த் தெழுந்தவர்களாக இருக்கலாம். மத்தேயு 27:51-53.

அப்படியானால், இயேசுவோடு பரலோகத்திற்குச் சென்ற இந்த 24 மூப்பர்களும் மனிதர்களுடைய பிரதிநிதிகளாக, இரட்சிப்பின் திட் டத்தில் தேவன் நியாயத்தோடு செயல்படுவதைக் காண்கிறார்கள்.  இந்த 24 மூப்பர்களும் அந்த நான்கு ஜீவன்களோடு சேர்ந்து, அடிக்கப் பட்ட ஆனால் உயிரோடிருக்கிற ஆட்டுக்குட்டியானவரைத் தொழுது கொண்டார்கள். வெளி 5:8,9.  ஆட்டுக்குட்டியானவரே பாத்திரர் என்று அவரை உயர்த்தி, ஒன்றாகச் சேர்ந்து பாடினார்கள். வெளி 5:8-10.

`கேள்வி: வெளி 4:6-8 அந்த நான்கு ஜீவன்களையும்பற்றிச் சொல்கிறது.  எசே 1:5-14; எசே 10:20-22 இல் அந்த நான்கு ஜீவன்களைப்பற்றியும், ஏசாயா 6:2,3இல் சேராபீன் கள்பற்றியும் வருகிற விளக்கங்களை ஒப்பிடுங்கள்.`

தேவனுடைய பிரதிநிதிகளாக அவருக்குச் சேவைசெய்கிற, அவ ருடைய சிங்காசனத்தைக் காத்துநிற்கிற மேன்மையான ஜீவிகளைத்தாம் அந்த நான்கு ஜீவன்களும் காட்டுகின்றன. சங்கீதம் 99:1.  தேவனுடைய கட்டளைகளை நிறைவேற்ற அவர்கள் விரைவாகச் செயல்படுவதை அவர்களுடைய செட்டைகள் காட்டுகின்றன. அவர்களுடைய புத்திக் கூர்மையை அவர்களது கண்கள் சுட்டிக்காட்டுகின்றன.  

`சிங்காசனத்தைச்சுற்றி அந்த நான்கு ஜீவன்களும் இருக்கின்றன; 24 மூப்பர்களும் இருக் கிறார்கள்; எண்ணற்ற தூதர்களும் இருக்கிறார்கள். வெளி 5:11.  பரலோகவாசிகளும் பூலோகவாசிகளும் சிங்காசன அறையில் இருப்பதைச் சுட்டிக்காட்டுகிறது.`