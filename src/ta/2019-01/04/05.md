---
title:  ஆட்டுக்குட்டியானவர் பாத்திரர்.
date:   23/01/2019
---

`கேள்வி: இந்த உலகத்தில் நம்பிக்கையையும் ஆறுதலையும் தேடினாலும் கிடைக்காது; ஆனாலும், நாம் எவ்வாறு மிகுந்த நம்பிக்கையையும் ஆறுதலையும் பெறலாமென  வெளி 5:8-14; எபே 1:20-23; எபிரெயர் 10:12 வசனங்கள் கூறுகின்றன?`

ஆட்டுக்குட்டியானவர் சிங்காசனத்தண்டைவந்து, அந்தப் புத்த கத்தை எடுத்தார்.  அவர் சகல அதிகாரமும் ஆளுகையும் உடையவர் என் பதை இது காட்டுகிறது. மத் 28:18; எபே 1:20-22.  கிறிஸ்துதான் பூமியின் உண்மையான உரிமையாளர் என்பதை பிரபஞ்சம்முழுவதும் ஒத்துக் கொள்கிறது.  ஆதாம் எதை இழந்தாரோ, அதை கிறிஸ்து மீட்டார்.

கிறிஸ்து அந்தப் புத்தகத்தை தம் கரங்களில் எடுத்ததால், மனித இனம் முழுவதின் எதிர்காலமும் அவரது கரத்தில் வந்தது.  அந்த நான்கு ஜீவன்களும் 24 மூப்பர்களும், "தேவரீர் புஸ்தகத்தை வாங்கவும் அதின் முத்திரைகளை உடைக்கவும் பாத்திரராயிருக்கிறீர்; ஏனெனில் நீர் அடிக்கப்பட்டீர்"  என்று சொல்லி, அவர்முன்பாக விழுந்து, வணங்கி னார்கள். வெளி 5:9.  மேன்மையான ஸ்தானத்தில் இருந்த தூதர்களும், மீட்கப்பட்ட மனித இனத்தின் பிரதிநிதிகளும் இவ்வாறு விழுந்து, வணங்கியதன்மூலம், மனித இனத்திற்காக கிறிஸ்து கொடுத்த பலியை உறுதிப்படுத்தினார்கள்.  தம் இரத்தத்தால், விழுந்துபோன மனிதருக் கான பிணையத்தை அவர் செலுத்தினார்: மீட்பின் நம்பிக்கையை எல்லா ருக்கும் கொடுத்தார்; நாம் கற்பனையிலும் சிந்திக்கமுடியாத ஓர் எதிர் காலம்குறித்த வாக்குறுதியையும் கொடுத்தார்.

அடிக்கப்பட்டு, பாவ மனிதர்களுக்காக "வேண்டுதல்செய்யும் படிக்கு எப்பொழுதும் உயிரோடிருக்கிற" ஆட் டுக்குட்டியானவருக்கு எண்ணற்ற தூதர்களும் துதிசெலுத்தினார்கள். எபி 7:25.  சிங்காச அறை யிலிருந்த எல்லாருமே ஏகமனதோடு, மிகுந்த சத்தத்தோடு, "வல்லமை யையும் ஐசுவரியத்தையும் ஞானத்தையும் பெலத்தையும் கனத்தையும் மகிமையையும் ஸ்தோத்திரத்தையும் பெற்றுக்கொள்ளப் பாத்திரராய் இருக்கிறார்" என்று சந்தோஷமாகச் சொன்னார்கள்.  வெளி 5:12.

இந்தச் சமயத்தில் சகல சிருஷ்டிகளும், "சிங்காசனத்தின்மேல் வீற்றிருக்கிறவருக்கும் ஆட்டுக்குட்டியானவருக்கும் ஸ்தோத்திரமும் கனமும் மகிமையும் வல்லமையும் சதா காலங்களிலும் உண்டாவதாக"  என்று துதித்தபோது, நான்கு ஜீவன்களும் "ஆமென்" என்று சொல்லின.  வெளி 5:13. மூப்பர்களும் விழுந்து தொழுதார்கள்.  பரலோகச் சிங்கா சன அறையில் பரவசமிக்க தொழுகை இவ்வாறு நடந்தது.

`என்றாவது ஒருநாள் இந்தப் பிரபஞ்சம் எரிந்துபோகும்; தானாகவே விழுந்து நொறுங்கிப் போகும்; அல்லது, தனித்தனியாகப் பிய்ந்துபோகுமென்று இயற்பியலாளர்கள் ஊகிக்கிறார் கள்.  ஆனால் உலகத்தின் எதிர்காலம்பற்றி தேவ வார்த்தை சொல்வது இதற்கு எதிரானதாக இருக்கிறது!  நமக்குக் காத்திருக்கும் எதிர்காலத்தை நினைத்து இப்போதே நாம் எவ்வாறு குதூகலிக்கலாம்?`