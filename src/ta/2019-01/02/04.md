---
title:  பத்மு தீவில் கிறிஸ்துவின் தரிசனம்
date:   08/01/2019
---

`கேள்வி: தானி 10:5,6இன் பரலோகப் புருஷரையும், வெளி 1:12-18இன் கிறிஸ்துவையும் ஒப்பிடுங்கள்.  யோவானின் தரிசனத்தில் கிறிஸ்து எவ்வாறு காட்சியளித்தார்? அவர் என்ன செய்துகொண்டிருந்தார்?`

இயேசுவானவர் பிரதான ஆசாரியனைப் போல வஸ்திரந்தரித்து, குத்துவிளக்குகளின் மத்தியில் உலாவினதை யோவான் கண்டார்.  இஸ்ரவேல் நடுவே தாம் உலாவி, அவர்களுடைய தேவனாயிருப்பதாக முற்கால இஸ்ரவேலருக்கு தேவன் வாக்குரைத்திருந்தார். லேவி 26:12. அவர் குத்துவிளக்குகளின்மத்தியில் உலாவிய காட்சி அதைத்தான் சுட் டிக்காட்டியது.  வெளிப்படுத்தல் புத்தகம் ஆசியாவிலுள்ள ஏழு சபை களுக்கு அனுப்பப்பட்டது. வெளி 1:20. அந்த ஏழு சபைகளையும் குத்து விளக்குகள் சுட்டிக்காட்டின. வரலாறு முழுவதிலுமுள்ள தேவனுடைய சபையையும் அந்த குத்துவிளக்குகள் சுட்டிக்காட்டுகின்றன.  பரிசுத்த ஆவியானவர்மூலம், பூமியிலிருக்கும் தம் சபையை இயேசு தொடர்ந்து பாதுகாக்கிறார். தம் மக்களை நித்திய வீட்டிற்கு அழைத்துச் செல்கிற வரை தொடர்ந்து அவர்களோடு இருக்கப்போகிறார்.

பிரதான ஆசாரியராக குத்துவிளக்குகள் மத்தியில் இயேசு  நின் றார்' என்பது எருசலேம் தேவாலய சடங்கிலிருந்து எடுக்கப்பட்ட ஒரு காட்சி.  பரிசுத்த ஸ்தலத்திலிருந்த குத்துவிளக்குகளை அணையாமல் கவனிக்கவேண்டியது ஆசாரியனின் வேலை.  மங்கி எரிகிற குத்து விளக்குகளைச் சரிசெய்து, எண்ணெய் ஊற்றுவான்; திரிகளை மாற்று வான்; தீயைப் பற்றவைப்பான்.  இப்படி, ஒவ்வொரு குத்து விளக்கின் நிலையையும் தனிப்பட்ட விதத்தில் ஆசாரியன் நன்றாக அறிந்திருப் பான்.  அதேபோல, இயேசு தம் மக்களின் தேவைகளையும் சூழ்நிலை களையும் தனிப்பட்டவிதத்தில் புரிந்து, அவர்களுக்காகப் பேசுவார்.

`கேள்வி: தேவ மக்களின் சூழ்நிலைகளும் தேவைகளும் இயேசுவுக்கு நன்றாகத் தெரியும் என்பது எவ்வாறு தெரிகிறது? வெளி 2:3,9,13,19; வெளி 3:1,8,15.`

முந்தினவரும் பிந்தினவரும்' என்பது தேவனுடைய பெயர். ஏசா 44:6; 48:12. தாமே முந்தினவரும் பிந்தினவரும் என்று இயேசு சொல் கிறார்.  பிந்தினவர்' என்பதற்கான கிரேக்க வார்த்தை எஸ்கட்டாஸ். இதிலிருந்துதான் எஸ்கட்டாலஜி எனும் ஆங்கில வார்த்தை வந்துள்ளது. எஸ்கடலோஜி என்பது கடைசிக்கால நிகழ்வுகள் குறித்த ஆராய்ச்சி.  கடைசிக்கால ஆராய்ச்சி அனைத்தும் இயேசு கிறிஸ்துவைப்பற்றியதாக இருக்கவேண்டும். அவரே  மரணத்திற்கும் பாதாளத்திற்குமுரிய திறவு கோல்களை' உடையவர். வெளி 1:18.  யோபு 17:16; சங்கீதம் 9:13.  அவ ரில் நம்பிக்கையாயிருக்கிற யாவரும் பாதாளத்திலிருந்து நித்திய ஜீவ னுக்கு எழுந்திருப்பார்கள். 1கொரி 15:21-23.  

`இயேசுவை உண்மையாகப் பின்பற்றுகிறவர்கள் பயப்படத் தேவையில்லை.  ஏனென்றால், மரித்தவர்கள்கூட அவருடைய கண்களிலிருந்து தப்பமுடியாது.  அப்படியானால், உயிருள்ள வர்கள் எவ்வளவாய் அவருடைய பாதுகாப்பில் இருக்கிறார்கள்? 1தெச 4:16,17.`