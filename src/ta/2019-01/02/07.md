---
title:  மேலும் படிக்க
date:   11/01/2019
---

"யோவானுக்கு நேர்ந்த உபத்திரவமே அவருக்கு கிருபை காட்டப்படுவதற்கான வழியாக மாறியது.  உயிர்த்தெழுந்த இரட்சகரின் மகிமையால் பத்மு தீவு ஜொலித்தது.  கிறிஸ்து ஒரு மனிதனாக இருந்தபோது யோவான் அவரைப் பார்த்திருக்கிறார். கை களிலும் கால்களிலும் ஆணித்தழும்புகளோடும்  கண்டிருக்கிறார்.  இப்போது மீண்டும் உயிர்த்தெழுந்த இரட்சகரைக் காணஅவருக்கு அனுமதி கிடைத்தது. மனிதர்கள் பார்த்து, உயிரோடு இருக்கமுடியாத அளவுக்கு மகிமையுடையவராக இருந்தார்.

"யோவானுக்கு கிறிஸ்து தரிசனமானது, உயிர்த்தெழுந்த ஓர் இரட்சகர் இருக் கிறார் என்பதை விசுவாசிகளுக்கும் அவிசுவாசிகளுக்கும் உணர்த்துகிற ஓர் ஆதா ரமாக விளங்கவேண்டும்.  ஜீவனுக்கேதுவான வல்லமையை சபைக்கு அது கொடுக்க வேண்டும்.   சில சமயங்களில், இருண்ட மேகங்கள் தேவ மக்களைச் சூழ்ந்துகொள் கின்றன. எதிர்ப்பும் உபத்திரவமும் அவர்களை முற்றிலும் அழித்துவிடுவதுபோல பய முறுத்துகின்றன.   அப்படிப்பட்ட சமயங்களில் பயன்மிக்க போதனைகள் கொடுக்கப் படுகின்றன.   கிறிஸ்து சிறைச்சாலைகளுக்குள் சென்று, தாம் தெரிந்துகொண்டவர் களுக்கு தம்மை வெளிப்படுத்துகிறார்.   அக்கினிக் கம்பங்களில் அவர்களோடு அவர் அக்கினியில் இருக்கிறார்.   காரிருள் வேளையில் நட்சத்திரங்கள் மிகவும் பிரகாசமாக ஜொலிப்பதுபோல, மிகுந்த இக்கட்டின்போதுதான் தேவனுடைய வல்லமை பிரகாச மாகச் சுடர்விடுகிறது.  வானம் எவ்வளவுக்கு இருண்டிருக்கிறதோ அவ்வளவுக்கு உயிர்த்தெழுந்த இரட்சகரான நீதியின் சூரியனுடைய ஒளிக்கதிர்கள் மிகத் தெளிவாகவும் பிரகாசமாகவும் தெரியும்."—EGW, YI, April 5, 1900.

**கலந்துரையாடக் கேள்விகள்**

`1	பத்முதீவில் தான் பார்த்ததையும் கேட்டதையும் யோவான் சொல்கிறார். வெளி 1:12-20இல், எதை நீங்கள் பார்க்கிறீர்கள்? எதை நீங்கள் கேட்கிறீர்கள்? இந்தத் தரிசனத்திலிருந்து என்ன ஆறுதலை நீங்கள் பெற்றுக்கொள்ளலாம்?`

`2	உலகத்தின் முடிவிலுள்ள பூமியின் குடிமக்கள் யாவரும் வானத்தையும் பூமி யையும் சமுத்திரத்தையும் நீரூற்றுகளையும் உண்டாக்கினவரையே தொழுது கொள்ளும்படி' முதலாம் தூதன் கூறுகிறான். வெளி 14:7. யாத் 20:11இன் வார்த்தைகள்தாம் இங்குத் திரும்பச் சொல்லப்படுகின்றன. வெளிப்படுத்தல் சொல்வதுபோல, கடைசிக்காலத்தில் ஓய்வுநாள் ஒரு முக்கியப் பங்கு வகிக்கு மென்பதை முதலாம் தூது எவ்வாறு தெரிவிக்கிறது?`

`3	கிறிஸ்தவர்கள் பலர் இனம்புரியாத ஒரு முரண்பாட்டிற்குள் விழுந்துகொண்டிருக் கிறார்கள். அதாவது, சபையில் அதிக நாட்களாக விசுவாசிகளாக இருக்கிறவர் கள், எளிதில் தங்கள் விசுவாசத்திலிருந்து விழுந்துபோகிறார்கள். ஆனால் இதற்கு நேர்மாறான நிலையல்லவா காணப்படவேண்டும்! எவ்வளவுக்கு அதிகமாக இயேசுவுடன் செல்கிறோமோ, அவ்வளவுக்கு அதிகமாக அவரைப் பற்றியும், நம் மேல் அவர் வைத்துள்ள அன்புபற்றியும் புரிந்துகொள்ள வேண் டும். நம் விசுவாசம் சுடர்விட்டு எரிய நாம் என்ன செய்யலாம்?`