---
title:  பத்மு தீவில்
date:   06/01/2019
---

`கேள்வி: என்ன சூழ்நிலையில் இந்தத் தரிசனங்களை தேவன் தந்தார்? வெளி 1:9.`

ஏஜியன் கடலில் இருந்த, மனித சஞ்சாரமற்ற, மலைப்பாங்கான ஒரு தீவு பத்மு தீவு.  அது பத்து மைல் நீளமும், அகன்ற பகுதியில் ஆறு மைல் அகலமுமானது.  நாடுகடத்தப்படும் அரசியல் குற்றவாளிகளைத் தண்டிக்கிற குடியிருப்பாக அந்தத் தீவையும், அதைச் சுற்றிலுமிருந்த தீவுகளையும் ரோமர்கள் பயன்படுத்தினார்கள்.  வெளிப்படுத்தல் புத்தகம் எழுதப்பட்ட காலத்தில் வாழ்ந்த ஆதிகாலக் கிறிஸ்தவ ஆசிரி யர்கள் ஒரு விஷயத்தைத் தெளிவாகக் கூறுகிறார்கள். அதாவது, சுவி சேஷத்தை உண்மையோடு அறிவித்ததால் ரோம அதிகாரிகள் யோவானை பத்மு தீவிற்கு நாடுகடத்தினார்கள்.  பத்மு தீவில், ரோமச் சிறையிருப் பின் அனைத்துக் கஷ்டங்களையும் அவர் அனுபவித்திருப்பார்.  குற்ற வாளியாக நடத்தியிருப்பார்கள்; சங்கிலியால் பிணைத்திருப்பார்கள்; போதுமான உணவு கொடுத்திருக்கமாட்டார்கள்; இரக்கமற்ற ரோமக் காவலர்கள் சாட்டையால் அடித்து, கடினமான வேலைகள் தந்திருப் பார்கள்.

ஏஜியன் கடலிலிருந்த மனித சஞ்சாரமற்ற, மலைபாங்கான பத்மு தீவை, குற்றவாளிகளை நாடு கடத்துகிற ஓர் இடமாக ரோம அர சாங்கம் தேர்வுசெய்திருந்தது; ஆனால், தேவ தாசருக்கோ அந்த இருண்ட இடம், பரலோகத்தின் வாசலாக மாறியிருந்தது.  அங்கே, வாழ்க்கையின் ஓயாத பரபரப்புகளிலிருந்தும், முந்தைய வருடங்களின் கடின உழைப்பிலிருந்தும் தனிமைப்பட்டிருந்தார்; தேவனும் கிறிஸ்துவும் பரலோக தூதர்களும் அவருக்குத் துணையாக இருந்தார்கள்; எதிர் காலத்தில் சபைக்குத் தேவையான அறிவுரைகளை அவர்களிட மிருந்து அவர் பெற்றுக்கொண்டார்." - EGW, AA, pp. 570, 571.

`கேள்வி: தேவனுக்கு உண்மையாக இருந்ததற்காக, பாடுகளை அனுபவிக்க வேண்டியிருந்த வேறு வேதாகம நபர்கள் யார்? தானி 3:16-23; அப் 7:54-60.`

யோவானைப் போன்ற சூழ்நிலைகளில் கிறிஸ்தவர்கள் சிக்கிக் கொள்ளும்போது, தாங்கள் தனியாக அதை எதிர்கொள்ளவில்லை என்பதை கிறிஸ்துவின் பின்னடியார்கள் ஒருபோதும் மறக்கக்கூடாது.  யோவான் பாடுகளை அனுபவித்து வந்தபோதிலும், அவரிடம் வந்து அவருக்கு நம்பிக்கையும் ஊக்கமுமான வார்த்தைகளைச் சொன்ன அதே இயேசுவானவர், இன்று தம்முடைய மக்களோடும் இருக்கிறார்; அவர்களுடைய இக்கட்டான சூழ்நிலைகளில் அவரே அவர்களுக்கு உதவிசெய்து, தாங்கி நடத்துகிறார்.

`கிறிஸ்துவினிமித்தம் நாம் பாடு அனுபவிக்கலாம்; நம்முடைய தவறான தீர்மானங்களாலும், வேறு காரணங்களாலும் பாடு அனுபவிக்கலாம். இரண்டுக்குமுள்ள வித்தியாசத்தை எவ் வாறு புரிந்துகொள்ளலாம்? நம்மால் புரிந்துகொள்ளமுடியாத ஏதாவது காரணங்களுக் காகக்கூட பாடு அனுபவிக்கிறோமா?  எந்தச் சூழ்நிலையாக இருந்தாலும், ஆண்டவரை நாம் ஏன் நம்பலாம்?`