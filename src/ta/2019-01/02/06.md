---
title:  எபேசு சபைக்கான செய்தி
date:   10/01/2019
---

ஆசியாவிலிருந்த ரோம மாகாணத்தின் மிகப்பெரிய நகரம் எபேசு; தலைநகரமும்கூட; முக்கிய வர்த்தக வழித்தடங்களில் அந்நகரம் அமைந் திருந்தது.  ஆசியாவின் பிரதான துறைமுகம் அது. எனவே, முக்கிய வர்த்தக மையமாகவும், சமய மையமாகவும் விளங்கியது.  கோயில்கள், கலையரங்குகள், விளையாட்டரங்குகள், குளியலறைகள், விபசார விடுதிகள் போன்ற பொதுக்கட்டடங்கள் ஏராளம் அங்கு இருந்தன.  மாயாஜாலத்திற்கு பெயர்போன இடம்; ஒழுக்கக்கேட்டுக்கும் மூட நம் பிக்கைக்கும் பஞ்சமில்லை.  ஆனாலும் ரோம மாகாணத்தில் மிகுந்த தாக் கத்தை ஏற்படுத்தக்கூடிய கிறிஸ்தவ சபை எபேசுவில்தான் இருந்தது.

`கேள்வி: எபேசு சபைக்கு தம்மை எவ்வாறு இயேசு அறிமுகப்படுத்துகிறார்? வெளி 2:1-4.  எத்தகைய மேலான பண்புகள் அச்சபையில் காணப்பட்டதாக இயேசு பாராட்டுகிறார்? என்னென்ன விஷயங்கள் குறித்து கவலைதெரிவிக்கிறார்?`

ஆரம்ப நாட்களில், எபேசுவின் விசுவாசிகள் உண்மையுள்ளவர் களாக, அன்புள்ளவர்களாக இருந்தார்கள். எபே 1:15.  எபேசு சபை யில் உள்ளேயும் வெளியேயும் அழுத்தங்கள் இருந்தன. ஆனாலும் எபேசு கிறிஸ்தவர்கள் உறுதியும் உண்மையுமுள்ளவர்களாக இருந்தார் கள்.  கடினமாக உழைத்தார்கள், சத்தியத்திற்குக் கீழ்ப்படிந்தார்கள்; தங்களுக்குள்ளே கள்ள அப்போஸ்தலர்கள் இருப்பதை சகித்துக் கொள்ளவில்லை.  ஆனாலும் கிறிஸ்துவின் மேலிருந்த அன்பும், சக உறுப்பினர்கள் மேலிருந்த அன்பும் காலப்போக்கில் குறைய ஆரம்பித் தது.  அந்தச் சபையார் உறுதியாகவும் உண்மையாகவும் இருந்தபோதி லும், கிறிஸ்துவின் அன்பு இல்லாததால், அவர்களுடைய விளக்கு அணைந்துபோகக்கூடிய ஆபத்தில் இருந்தது.

`கேள்வி: கிறிஸ்துமேலும், சகவிசுவாசிகள்மேலும் ஆதியில் கொண்டிருந்த அன்பை மீண்டும் பெறுவதற்கு சபை உறுப்பினர்களுக்கு இயேசு கொடுக்கும் மூன்று அறிவு ரைகள் என்ன? வெளி 2:5-7.`

எபேசு சபையின் நிலையைப்போல கி.பி. 31-100 வரையிலான சபையின் ஆவிக்குரிய நிலையும் இருந்தது.  அந்த அப்போஸ்தல சபை யினர் அன்பாக இருந்தனர்; சுவிசேஷத்திற்கு உண்மையோடு இருந்தனர்.  ஆனால், முதல் நூற்றாண்டின் முடிவில், ஆதியில் இருந்த அன்பின் அனல் நீர்த்துப்போக ஆரம்பித்தது; அதனால், சுவிசேஷத்தின் பரிசுத்தத்திலிருந்து பின்வாங்கிக் கொண்டிருந்தார்கள்.

`அன்பு தணிந்துகொண்டிருக்கிற சபையில் நீங்கள் அங்கத்தினராக இருப்பதாக நினைத் துக்கொள்ளுங்கள்.  உறுப்பினர்கள் யாரும் தெரிந்த பாவத்தையோ வெளிப்படையான பாவத்தையோ செய்யாமல் இருக்கலாம். ஒரு நிலையில் பார்த்தால், சரியான வழியில்கூட அவர்கள் நடந்துவரலாம்; ஆனாலும் சம்பிரதாயம், பற்றின்மை போன்றவை உள்ளே பாதிப்பை உண்டாக்கியிருக்கும். சபையை இப்படிப்பட்ட நிலையிலிருந்து சுத்திகரிப் பதற்கு, இயேசு சொல்கிற ஆலோசனை எவ்வாறு உதவியாக இருக்கும்?`