---
title:  அன்றும் இன்றும் கிறிஸ்துவின் செய்தி
date:   09/01/2019
---

`கேள்வி: ஆசியாவிலுள்ள ஏழு சபைகளுக்கு இயேசு செய்தி சொல்கிறார். வெளி 1:11,19,20. ஆசியாவில் அன்று ஏராளமான சபைகள் இருந்தன. எனவே, கிறிஸ்தவர்கள் அனைவ ருக்குமான செய்திகள் இவை என்பதை இந்த உண்மை எவ்வாறு வலியுறுத்துகிறது?`

ஏழு சபைகளுக்கும் அனுப்புமாறு யோவானிடம் இயேசு சொன்ன செய்திகள் வெளி 2,3ஆம் அதிகாரங்களில் உள்ளன.  மூன்று நிலை களுக்குப் பொருந்தக்கூடிய செய்திகளாக இவை உள்ளன.

வரலாற்றுப் பொருத்தம்:  இந்தச் செய்திகள் முதல் நூற்றாண்டு ஆசியாவிலி ருந்த ஏழு சபைகளுக்கு அனுப்பப்பட்டவை.  ரோமின்மேல் தாங்கள் மெய்ப்பற்றுடன் இருப்பதாகக்  காண்பிக்க, பல நகரங்களில் மக்கள் பேரரசனை வழிபட்டார்கள். பொது நிகழ்ச்சிகளிலும் அஞ்ஞான மத விழாக்களிலும் கலந்துகொள்ளும்படி கிறிஸ்தவர்களைக் கட்டாயப் படுத்தினார்கள்.  கலந்துகொள்ள மறுத்தவர்கள் உபத்திரவங்களைச் சந்தித்தார்கள்; சிலர் இரத்தசாட்சியாகவும் மரித்தார்கள்.  இந்தச் சவால் களை விசுவாசிகள் எதிர்கொள்ள உதவுவதற்காக, அந்த ஏழு செய்தி களையும் எழுதும்படி யோவானுக்கு இயேசு கட்டளையிடுகிறார்.

தீர்க்கதரிசனப் பொருத்தம்:  வெளிப்படுத்தல் ஒரு தீர்க்கதரிசனப் புத்தகம்; ஆனால், ஏழு சபைகளுக்கு மட்டுமே அதன் செய்தி அனுப்பப்பட்டது. இதிலிருந்தே அந்தச் செய்திகள் தீர்க்கதரிசன தன்மையுடையவை என் பது தெரிகிறது.  அன்று அந்த ஏழு சபைகளில் எப்படிப்பட்ட ஆவிக் குரிய நிலைமை காணப்பட்டதோ, அதுபோலவே வரலாற்றின் வெவ் வேறு காலக்கட்டங்களில் தேவசபையின் ஆவிக்குரிய நிலைகள் இருந் துள்ளன.  முதல் நூற்றாண்டிலிருந்து உலகமுடிவுவரை, பரலோகக் கண்ணோட்டத்தில், கிறிஸ்தவ மார்க்கத்தின் ஆவிக்குரிய நிலை குறித்த பரந்த காட்சியைக் காட்டவே ஏழு செய்திகளும் கொடுக்கப்பட்டன.

அனைத்துலகப் பொருத்தம்:  வெளிப்படுத்தலின் முழுப்புத்தகமும் ஒவ் வொரு சபையிலும் வாசிக்கப்படும்படி ஒரே நிருபமாக அனுப்பப்பட் டது. வெளி 1:11; வெளி 22:16. எனவே, ஒவ்வொரு காலக்கட்ட கிறிஸ்தவர்களுக்கும் பொருந்தக்கூடிய பாடங்கள் இந்த ஏழு செய்தி களில் உள்ளன.  அதுபோலவே, வெவ்வேறு காலக்கட்டங்களிலும் இடங்களிலும் உள்ள வெவ்வேறு வகையான கிறிஸ்தவர்களையும் இந்தச் செய்திகள் சுட்டிக்காட்டுகின்றன.  உதாரணமாக, இன்றைய கிறிஸ்தவ மார்க்கத்தின் தன்மைகள் லவோதிக்கேயா சபைக்கு ஒத் திருக்கின்றன; சிலருடைய தன்மைகள் வேறு சபைகளின் தன்மை களோடு ஒத்துப்போகலாம்.  நம் ஆவிக்குரிய நிலை எப் படிப்பட்டதாக இருந்தாலும், தேவன் விழுந்துபோன மனிதரை அவர்களுடைய இடத் திற்கே சென்று சந்திக்கிறார்' என்பதே நற்செய்தி. - EGW, 1S, p. 22.

`ஏழு சபைகளுக்கும் எழுதப்பட்ட செய்திகளைப்போல, ஆண்டவர் இன்று உங்களுக்கு ஒரு கடிதத்தை எழுதினால்,  உங்கள் சபை சந்தித்து வருகிற சவால்கள்பற்றியும், அதன் ஆவிக் குரிய நிலைபற்றியும் அந்தக் கடிதத்தில் அவர் என்ன எழுதக்கூடும்?`