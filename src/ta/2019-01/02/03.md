---
title:  கர்த்தருடைய நாளில்
date:   07/01/2019
---

`கேள்வி: கர்த்தருடைய நாளென்று வேதாகமம் சுட்டிக்காட்டுகிற நாள் எது? யாத் 31:13; ஏசாயா 58:13; மத்தேயு 12:8; வெளி 1:10.`

யோவானுடைய பாடுகளுக்கு மத்தியிலும் அந்த நாள் எவ்வாறு அவருக்கு ஓர் அர்த்தமிக்க நாளாக இருந்திருக்க வேண்டும்?

"நாடு கடத்தப்பட்டிருந்த அந்த அப்போஸ்தலருக்கு ஓய்வு நாளில் மகிமையின் கர்த்தர் தரிசனமானார்.  யூதாவின் நகரங்களிலும் பட்டணங்களிலும் மக்களுக்கு அவர் பிரசங்கித்து வந்த நாட்களில் செய்துவந்தது போலவே பத்மு தீவில் இருந்தபோதும் ஓய்வுநாளை பரிசுத்தமாக யோவான் கைக்கொண்டார்.  அந்த நாளைக் குறித்துக் கொடுக்கப்பட்டிருந்த விலையேறப்பெற்ற வாக்குறுதிகளை தனக்கே சொந்தமானவையாக அவர் உரிமைபாராட்டினார்." - உஎஙி, அஅ, ணீ. 581.

ஏழாம் நாளாகிய ஓய்வுநாளில் அப்போஸ்தலனாகிய யோவான் அந்த தரிசனத்தைப் பெற்றார் என்பதை வெளி 1:10 மிகத்தெளிவாகத் தெரிவிக்கிறது.  இயேசுவின் இரண்டாம் வருகையும் கர்த்தருடைய நாள்' என்று அழைக்கப்படுகிறது. ஏசாயா 13:6-13; 2பேதுரு 3:10.  இரண்டாம் வருகைமட்டும் நடக்கப்போகிறவற்றை அறிந்துகொள்ள யோவான் ஆவலோடு காத்திருந்தார். வெளி 1:7. அந்த எதிர்கால நிகழ்வுகள்குறித்த தரிசனம் ஓய்வுநாளாகிய கர்த்தருடைய நாளில்' தனக்குக் கிடைத்ததென்று யோவான் சொல்கிறார்.  

அவருக்கு அங்கே பாடுகள் இருந்தன; ஆனாலும் தரிசனத்தி லேயே கழிந்த அந்த ஓய்வுநாளானது, இனி வரப்போகும் பாடுகளே இல்லாத ஓரு வாழ்க்கையை அவர் சற்றே ருசிக்கும்படி செய்திருக்கும். அவர் மட்டுமல்ல, எல்லாக் காலத்திலும் உண்மையோடிருந்த அனைவரும் இயேசுவின் இரண்டாம் வருகைக்கு பிறகு அந்த நாளை அனுபவிக்கப் போகிறார்கள்.  வரவிருக்கிற உலகத்தின்'  ஒரு முன் னனுபவமாகத்தான் ஓய்வுநாளை யூதர்கள் கருதினார்கள்.

"ஏதேனில் தேவன் தாமே ஏற்படுத்திக் கொடுத்திருந்த ஓய்வு நாளானது  தனிமையான அந்தத் தீவில் யோவானுக்கு விலையேறப் பெற்ற ஒரு நாளாக இருந்தது.  நாடு கடத்தப்பட்டு, தனிமையில் இருந்த அவருக்கு என்ன அருமையான ஓர் ஓய்வுநாள் அது, ஓய்வுநாள் எப்போதுமே கிறிஸ்துவின் பார்வையில் விலையேறப்பெற்றதுதான்; ஆனால் எப்போதையும்விட அன்றைக்கு அது மேன்மைப்படுத்தப் பட்டது!  அன்றைக்குப்போல என்றைக்கும் அவர் தேவனைப்பற்றி அறிந்த தில்லை; மேலான சத்தியத்தை அவர் கேட்டதும் இல்லை."— EGW, 1SDABC, p. 955.

`நான்காம் கற்பனைபற்றி யாத் 20:11ம், உபா 5:15ம் சொல்வதை ஒப்பிடுங் கள்.  ஏழாம் நாளாகிய ஓய்வுநாளானது சிருஷ்டிப்புக்கும் விடுதலைக்கும் அடையாளச்சின்னம்; தேவனை நம் சிருஷ்டிகராகவும், மீட்பராகவும் அது சுட்டிக்காட்டுகிறது.  இந்த உண்மையை நாம் மறவா திருக்க  ஓய்வுநாளை எவ்வாறு ஆசரிக்கலாம்?  தேவனை நம் சிருஷ்டிகராகமட்டும் ஏற்றுக் கொண்டு, நம் மீட்பராக ஏற்றுக்கொள்ளாதிருந்தால் ஏதாவது நன்மை இருக்கிறதா?`