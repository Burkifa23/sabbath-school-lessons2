---
title:  நான்காம் முத்திரையின் காட்சி
date:   29/01/2019
---

`கேள்வி: வெளி 6:7,8 காட்டுகிற காட்சி என்ன?  முன்னர் சொல்லப்பட்ட காட்சியோடு இது எவ்வாறு சம்பந்தப்பட்டுள்ளது?`

நான்காம் முத்திரையில் வருகிற குதிரையின் நிறத்தைச் சொல்லு வதற்கு குளோரோஸ் என்கிற கிரேக்க வார்த்தை பயன்பட்டுள்ளது.  அழுகிக்கொண்டிருக்கும் ஒரு சடலத்தின் கருசாம்பல் நிறத்தைச் சுட்டிக் காட்ட பயன்படுகிற சொல் அது.  குதிரையில் ஏறியிருந்தவனின் பெயர் மரணம்; அதேசமயம் மரித்தோரை அடக்கம்பண்ணிகிற இடமான பாதாளம் அவன் பின்னே செல்கிறது.  பட்டயத்தாலும் பஞ்சத்தாலும் சாவாலும் துஷ்டமிருகங்ளாலும் பூமியின் கால் பகுதியினரை அழிப்ப தற்கு அந்த இருவருக்கும் அதிகாரம் கொடுக்கப்படுகிறது. மத் 24:7,8.

மரணத்திற்கும் பாதாளத்திற்கும் ஓரளவுக்குமேல் அதிகாரம் கிடையாது என்பதுதான் இங்கு நற்செய்தி; பூமியின் கால் பகுதி மக் கள்மேல் மட்டுமே அவர்களுக்கு அதிகாரம் கொடுக்கப்பட்டது.  நான் மரணத்திற்கும் பாதாளத்திற்குமுரிய திறவுகோலை உடையவராயிருக் கிறேன் என்று இயேசு சொல்கிறார். வெளி 1:18.

`கேள்வி: வெளி 2இல் எபேசு, சர்தை, பெர்கமு, தியத்தீரா சபைகளுக்குச் சொன்ன செய்தி களை வாசித்துப்பாருங்கள்.  முதல் நான்கு முத்திரைகள் உடைக்கப்படுகிற காட்சிகளை அந்தச் சபைகளில் காணப்பட்ட சூழ்நிலையோடு ஒப்பிட்டுப் பாருங்கள்.  என் னென்ன ஒற்றுமைகளைக் காணமுடிகிறது?`

ஏழு முத்திரைகளின் காட்சிகள் சபையின் எதிர்காலத்தைச் சித்த ரிக்கின்றன.  ஏழு சபைகளுக்கான செய்திகளைப் போல, ஏழு முத்திரை களும் கிறிஸ்தவ வரலாற்றின் வெவ்வேறு காலக்கட்டத்தோடு சம் பந்தப்பட்டவை.  அப்போஸ்தலர்களின் நாட்களில், உலகம் முழுவதி லும் சுவிசேஷம் வேகமாகப் பரவிச்சென்றது.  அதனால் ரோம சாம் ராஜ்யத்தில் உபத்திரவம் உண்டாயிற்று.  இரண்டாம் நூற்றாண்டின் கடைசியிலிருந்து நான்காம் நூற்றாண்டின் துவக்கம்வரை உபத்திரவம் நீடித்தது.  இரண்டாம் முத்திரையின் காட்சி அதைச் சித்தரிக்கிறது.  நான் காம், ஐந்தாம் நூற்றாண்டுகளில் சத்தியத்தில் சமரசமாகும் சூழ்நிலை காணப்பட்டது.  அதைத்தான் மூன்றாம் முத்திரை காட்டுகிறது.  அதனால் ஆவிக்குரிய பஞ்சம் உண்டானது.  சத்தியம் கிடைக்காமல் "இருண்ட காலம்" உருவாக வழிவகுத்தது.  கிட்டத்தட்ட ஆயிர வருட காலமாக கிறிஸ்தவ மார்க்கத்தில் காணப்பட்ட மரணத்திற்கு ஒத்த நிலையை நான்காம் முத்திரை சுட்டிக்காட்டுகிறது.

`மூன்றாம் முத்திரையின்போது பஞ்சம் என்கிற கொள்ளைநோய் உண்டானாலும் அது "எண்ணெயையும் திராட்சரசத்தையும்" சேதப்படுத்தாது என்று வெளி 6:6 கூறுகிறது.  எண்ணெயானது ஆவியானவர். 1சாமு 16:13; அப் 10:38.  புதிய திராட்சரசமானது இயேசு கிறிஸ்துவுக்குள் கிடைக்கிற இரட்சிப்பு. மாற்கு 2:22.  தேவ வார்த்தை கிடைக்காத பஞ்சம் உண்டானாலும், ஆவியானவர் செயல்படுவார், சத்தியத்தைத் தேடுகிறவர்கள் சத்தியத்தைக் கண்டடையலாம். இவைபற்றி இந்த அடையாளங்கள் என்ன சொல்கின்றன?`