---
title:  இரண்டாவது, மூன்றாவது முத்திரைகள்
date:   28/01/2019
---

`கேள்வி: வெளி 6:3,4இல், சிவப்புக் குதிரையையும் அதின்மேல் ஏறியிருந்தவரையும்பற்றிய செய்தி எவ்வாறு சுவிசேஷத்தோடு சம்பந்தமுடையது?`

இரத்தத்தின் நிறம் சிவப்பு.  குதிரையின்மேல் இருந்தவரிடம் ஒரு பெரிய பட்டயம் இருந்தது; பூமியிலுள்ளவர்கள் ஒருவரையொருவர் கொலைசெய்யத்தக்கதாக சமாதானத்தை பூமியிலிருந்து எடுத்துப் போடும்படி அவருக்கு அதிகாரம் கொடுக்கப்பட்டது. மத் 24:6.

சுவிசேஷத்தைப் புறக்கணிப்பதின் விளைவுகளை இரண்டாம் முத்திரை விளக்குகிறது.  இரண்டாம் நூற்றாண்டில் இந்த நிலை உண் டாக ஆரம்பித்தது.  சுவிசேஷத்தின்மூலம் கிறிஸ்து ஆவிக்குரிய யுத்தம் செய்கிறார்; தீமையின் வல்லமைகள் அதைத் கடுமையாக எதிர்க்கின் றன.  உபத்திரவம் வருகின்றது.  குதிரைமேல் ஏறியிருந்தவர் கொலை செய்யவில்லை.  மாறாக, பூமியிலிருந்து சமாதானத்தை விலக்குகிறார்.  அதனால் உபத்திரவம் உண்டாகிற நிலை ஏற்படுகிறது. மத் 10:34.

`கேள்வி: வெளி 6:5,6 பற்றிய விளக்கமானது, சுவிசேஷ ஊழியத்தோடு சம்பந்தப்பட்ட என்ன விஷயத்தைக் காட்டுகிறது? லேவி 26:26; எசே 4:16.`  

கறுப்புக் குதிரையின்மேல் ஏறியிருந்தவர் உணவுப்பொருட்களை எடைபோடும் தராசு வைத்திருந்தார்.  "ஒரு பணத்துக்கு ஒருபடி கோதுமை யென்றும், ஒரு பணத்துக்கு மூன்றுபடி வாற்கோதுமையென்றும் சொல் லப்பட்டது." வெளி 6:6.  தானியமும் எண்ணெயும் திராட்சரசமும் வாழ்க் கையின் அடிப்படைத் தேவைகள். உபா 11:14.  தானியத்தை கவனமாக நிறுத்து, அப்பம் சுட்டு சாப்பிடுதல் என்பது பெரும் பஞ்சத்தைக் காட்டு கிறது. லேவி 26:26; எசே 4:16.  யோவானின் நாட்களில், ஒரு பணம் என்பது ஒரு நாள்சம்பளம். மத் 20:2.  ஒரு குடும்பத்திற்குத் தேவையான அனைத்தையும் வாங்குவதற்கு அது போதும்.  ஆனால், பஞ்சம் காலத்தில் உணவுப்பொருட்களின் விலை தாறுமாறாக உயர்ந்துவிடும். 

மூன்றாம் முத்திரையின் காட்சியில், ஒரு நாள் வருமானம் ஒரு வருக்கு உணவு வாங்குவதற்குத்தான் போதுமானதாக இருந்ததாம்.  ஏழைகளின் உணவு வாற்கோதுமை; விலைமலிவானது.  ஒரு பணத் திற்கு மூன்றுபடி வாற்கோதுமை வாங்கி, ஒரு சிறிய குடும்பத்தைப் போஷித்து விடலாம்.  சுவிசேஷத்தைப் புறக்கணிப்பதால் உண்டாகும் விளைவுகளை மூன்றாம் முத்திரைக் காட்சி காட்டுகிறது.  நான்காம் நூற்றாண்டில் சபையானது அரசியல் அதிகாரத்தைப் பெற்றது; அப்போது இந்த நிலை உண்டானது.  வெள்ளைக் குதிரை சுவிசேஷம் அறிவிக்கப்படுவதைச் சுட்டிக்காட்டுமென்றால், கறுப்புக்குதிரை சுவி சேஷம் இல்லாத நிலையைச் சுட்டிக்காட்டுகிறது.  வேதாகமத்தில் தானியமானது தேவ வார்த்தைக்கு அடையாளம். லூக்கா 8:11.  

`சுவிசேஷத்தை ஒதுக்கியதால், தேவ வார்த்தை கிடைக்காத பஞ்சம் வரும்.  ஆமோஸ் தீர்க்கதரிசி அதைப் பற்றி தீர்க்கதரிசனம் சொல்லியிருக்கிறார். ஆமோஸ் 8:11-13.`