---
title:  ஆறாம் முத்திரை உடைக்கப்படுதல்
date:   31/01/2019
---

தேவமக்களை உலகம் பகைத்து, அநியாயமாக உபத்திரவம் தரு வதையும், தங்களுக்கு உதவும்படி அவர்கள் தேவனிடம் முறையிடுவதை யும் ஐந்தாம் முத்திரையில் பார்த்தோம்.  தம் மக்களுடைய ஜெபங்களுக்கு தேவன் பதிலளிக்கிற நேரம் வந்திருந்தது.

`கேள்வி: மத் 24:29,30; 2தெச 1:7-10; வெளி 6:12-14 இல் வெளிப்படுகிற காட்சி என்ன?`

ஆறாம் முத்திரையின் கடைசி மூன்று அடையாளங்களை மத் 24:29,30இல் இயேசு சொல்லியிருக்கிறார்.  இரண்டாம் வருகையை முன்னறிவிக்கும்விதத்தில், 1798ஆம் ஆண்டில், "மிகுந்த உபத்திரவத் தின்" முடிவில் இவை நிகழவிருந்தன. வெளி 7:14.  மத் 24இல் உள்ள இயேசுவின் தீர்க்கதரிசனத்திற்கு அர்த்தம்காண்பதுபோல, இங்கு சொல் லப்படும் சூரியன், சந்திரன், "நட்சத்திரங்கள்" (எரிகற்கள்), வானம் ஆகிய வார்த்தைகளுக்கு அப்படியே அர்த்தங்காண வேண்டும்.  சொல் லப்பட்டபடி நிகழும் என்பதை "போலாயிற்று" என்பது உணர்த்துகிறது.  சூரியன் கறுப்புக் கம்பளியைப் போலக் கறுத்தது, சந்திரன் இரத்தம் போலாயிற்று, பிந்திகாய்த்த அத்திக்காய்களை மரம் உதிர்த்துவிடுவது போல நட்சத்திரங்கள் பூமியிலே விழுந்தன.  இந்த அடையாளங்கள் சொல்லப்பட்டபடியே வரிசையாக நிகழ்ந்ததை மேற்கத்திய நாடுகளின் கிறிஸ்தவர்கள் கண்டார்கள்.  1755இல் லிஸ்பன் பூமியதிர்ச்சி உண்டா னது; 1780, மே 19இல் சூரியன் இருண்டது. (நியூயார்க்கின் கிழக்குப் பகுதியிலும், நியூ இங்கிலாந்தின் தென்பகுதியிலும் காணமுடிந்தது); 1833, நவம்பர் 13இல் அட்லாண்டிக் பெருங்கடலின்மேல் எரிகற்கள் சரா மாரியாகப் பொழிந்தன.  வெளி 6:12-14இல் சொல்லப்பட்டபடியே நிகழ்ந்ததால் அடுத்தடுத்த பல எழுப்புதல்கள் உண்õடயின. 

ஏசாயா 2:19; ஓசியா 10:8; லூக்கா 23:30 வசனங்களோடு, வெளி 6:15-17 ஐ வாசியுங்கள்.  கிறிஸ்துவின் வருகையின்போது உண்டாகும் கொந்தளிப்பால் பீதியடைந்து, அதிலிருந்து தப்ப, அனைத்துத் தரப் பினரும் முயல்வதைச் சித்தரிக்கின்றன.  "தேவகோபத்திற்கு" தங்களை மறைத்துக்கொள்ளும்படி மலைகளிடம் கேட்பார்களாம். வெளி 6:16.  "பரிசுத்தவான்களில் மகிமைப்படத்தக்கவராக" கிறிஸ்து வருவதால், அதுதான் நியாயம் வழங்கப்படுவதற்கான நேரம். 2தெச 1:9.  வெளி 19:17-21 வசனங்கள் துன்மார்க்கரின் முடிவுபற்றிச் சொல்கின்றன.

பயத்தில் உறைந்துபோன துன்மார்க்கர் "அவருடைய கோபாக் கினையின் மகா நாள் வந்துவிட்டது.  யார் நிலைநிற்கக்கூடும்" என்று கேள்வி எழுப்புவதாக அந்தக் காட்சி முடிகிறது. வெளி 6;17; நாகூம் 1:6; மல்கியா 3:2.  இந்தக் கேள்விக்கான பதிலை வெளி 7:4 கூறுகிறது.

`"அவர் வரும் நாளை சகிப்பவன் யார்?" மல்கியா 3:2.  இந்தக் கேள்விக்கு உங்களுடைய பதில் என்ன?  உங்களுடைய பதிலுக்கு வேதாகமத்திலிருந்து என்öன்ன காரணங்களைச் சொல்லுவீர்கள்?  உங்கள் பதில்களை ஓய்வுநாள் வகுப்பில் கலந்தாலோசியுங்கள்.`