---
title:  ஐந்தாம் முத்திரை உடைக்கப்படுதல்
date:   30/01/2019
---

`கேள்வி: வெளி 6:9,10 காட்டுகிற காட்சி என்ன?`

வேதாகமத்தில் "ஆத்துமா" என்பது முழுமனிதனையும் குறிக்கிற வார்த்தை. ஆதி 2:7.  பூலோக ஆசரிப்புக் கூடார தகன பலிபீடத்தில் பலி யிடப்பட்ட மிருகங்களின் இரத்தமானது பலிபீடத்தின் கீழே ஊற்றப்பட் டது; அது தேவனுக்காக இரத்த சாட்சியாக மரித்தவர்களைச் சுட்டிக்காட் டுகிறது. யாத் 29:12; லேவி 4:7.  சுவிசேஷத்திற்கு உண்மையுள்ளவர்களாக இருந்ததால், தேவ மக்கள் மரணத்திற்கும் ஆளானார்கள்.  தேவன் தலை யிட்டு, நியாயம்செய்யும்படி அவரைநோக்கிக் கூப்பிட்டார்கள்.  பூமியில் செய்யப்படட அநியாயத்தைப்பற்றித்தான் இந்த வசனங்கள் பேசுகின் றன; மரித்தோரின் நிலைபற்றி இங்கு எதுவும் சொல்லவில்லை.  பரலோ கத்தில் இது நடந்திருக்குமானால், அங்கு அவர்கள் சந்தோஷமாக அல் லவா இருந்திருப்பார்கள்!

`கேள்வி: தேவனுக்காக மரித்தவர்கள் கூப்பிட்டபோது, பரலோகம் அவர்களுக்குச் சொன்ன பதில் என்ன? உபா 32:43; சங் 79:10; வெளி 6:11.`

இரத்த சாட்சியாக மரித்த பரிசுத்தவான்களுக்கு வெண்வஸ்திரங்கள் கொடுக்கப்பட்டன; அது கிறிஸ்துவின் நீதி. எனவே அவர்கள் பரிசுத்த வான்களெனத் தீர்க்கப்பட்டது தெரிகிறது.   கிறிஸ்துவுடைய கிருபை யின் ஈவைப் பெறுகிறவர்களுக்கான பரிசு அது. வெளி 3:5; வெளி 19:8.  இரத்தசாட்சிகளாக மரிக்கப்போகிற அவர்களுடைய சகோதரர்களின் தொகை நிறைவாகுமளவும் இளைப்பாறும்படி அவர்களிடம் சொல்லப் பட்டது.  கிரேக்க வெளி 6:11இல் தொகை என்கிற வார்த்தை இல்லை.  கிறிஸ்துவின் வருகைக்குள்ளாக இரத்தசாட்சிகளின் தொகை ஒரு குறிப்பிட்ட அளவை எட்ட வேண்டும் என்று சொல்லவில்லை; குணத் தில் பூரணப்படுவதைப்பற்றி அது பேசுகிறது.  தேவமக்கள் தங்களுடைய புண்ணியங்களால் அல்ல, கிறிஸ்துவுடைய நீதியின் வஸ்திரத்தால் பூரண ராவார்கள். வெளி 7:9,10.  கிறிஸ்து இரண்டாம்முறை வந்து, ஆயிரவருட அரசாட்சி துவங்கும்போது இரத்தசாட்சியாக மரித்த பரிசுத்தவான்கள் உயிர்த்தெழுவார்கள்; நன்மைத் தீர்ப்பைப் பெறுவார்கள். வெளி 20:4.

சீர்திருத்தத்தம் துவங்கி, எங்கும் பரவிவந்த காலக்கட்டத்தை ஐந் தாம் முத்திரை காட்டுகிறது; அச்சமயத்தில் லட்சக்கணக்கான உண்மை விசுவாசிகள் இரத்தசாட்சிகளாக மரித்தார்கள். மத் 24:21.  வரலாறு முழுவதிலும் உபத்திரவம் அடைந்த தேவ மக்கள் இந்தப் பரிசுத்த வான்கள் கூட்டத்தில் உண்டு.  அதாவது ஆபேலின் நாட்கள்முதல் "தம் ஊழியக்காரரின் இரத்ததிற்காக" தேவன் பழிவாங்கும் நாள்வரையுள்ள பரிசுத்தவான்கள்பற்றி இப்பகுதி சொல்கிறது. ஆதி 4:10; வெளி 19:2.

`"ஆண்டவரே, எதுவரைக்கும்?" என்பதுதான் வரலாறுமுழுவதிலும் உபத்திரவப்படுகிற தேவ பிள்ளகைளின் கதறலாக இருந்திருக்கிறது.  அநியாயத்தின் பாதிப்புக்கு ஆளாகாதவர் யாராவது இருக்கமுடியுமா?  ஒருநாளில் நியாயம் நிலைநாட்டப் படுமென்று ஐந்தாம் முத்திரை காட்டுகிறது; அதிலிருந்து நாம் எத்தகைய ஆறுதலைப் பெறலாம்?`