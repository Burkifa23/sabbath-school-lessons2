---
title:  முதலாம் முத்திரையை உடைத்தல்
date:   27/01/2019
---

`கேள்வி: முதல் நான்கு முத்திரைகளின் அர்த்தம்பற்றி என்ன புரிகிறது? லேவி 26:21-26; மத்தேயு 24:1-14; வெளி 6:1-8.`

பழைய ஏற்பாட்டு உடன்படிக்கை சொல்கிற சாபங்களின் பின்னணி யில் ஏழு முத்திரைகளின் நிகழ்ச்சிகளைப் புரிந்துகொள்ள வேண்டும்; பட்டயம், பஞ்சம், கொள்ளை நோய், வெளியின் துஷ்டமிருகங்கள் போன்ற சாபங்களை பழைய ஏற்பாடு சொல்கிறது. லேவி 26:21-26.  அவை "நான்கு கொடிய தண்டனைகள்" என்று எசே 14:21 சொல்கிறது.  தம் மக்களைத் திருத்துவதற்காக தேவன் கொடுக்கிற தண்டனைகள்.  உடன்படிக்கைக்கு உண்மையற்றவர்களாக மாறும்போது இத்தண்டனை கள்மூலம் சிட்சிக்கிறார்.  தம் வருகைக்காகக் காத்திருக்கிற தம் மக்களை விழிக்கப்பண்ணுவதற்காக தேவன் செயல்படுகிறவிதங்களை அந்த நான்கு குதிரை வீரர்களும் சுட்டிக்காட்டுகிறார்கள்.

முதல் நான்கு முத்திரைகள், மத் 24:4-14இல்சொல்லப்படும் பல விஷயங்களோடு ஒத்துப்போகின்றன.  இந்த உலகம் நம் குடியிருப்பு அல்ல என்பதை உணர்த்தி, நம்மைச் சரியான வழியில் நடத்துகிறார்.

வெளி 6:1,2 வெற்றியை வலியுறுத்துகிறது.  இரண்டாம் வருகை யில் இயேசு வெள்ளைக் குதிரையில், பரலோகத் தூதர்களின் தலைவ ராக தம் மக்களை விடுவிக்க வருகிற காட்சியை கண்முன் காட்டுகிறது. வெளி 19:11-16.  வெண்மை என்பது பரிசுத்தம்.  கிறிஸ்துவையும் அடி யார்களையும்பற்றிப் பேசும்போது வெண்மை வருகிறது.  குதிரைமேல் இருந்தவன் ஒரு வில்லைப் பிடித்திருந்தான், அவனுக்கு ஒரு கிரீடம் கொடுக்கப்பட்டது. வெளி 6:2.  தேவன் தம் ஜனங்களுடைய சத்துருக் களை முறியடிக்கும்போது தம் கையில் ஒரு வில்லோடு குதிரையில் ஏறி வருவதாக ஆபகூக் 3:8-13சொல்கிறது. சங்கீதம் 45:4,5.  குதிரை மேல் இருந்தவர் ஒரு கிரீடம் அணிந்திருந்தார்.  வெளி 6:2 இல் கிரீடம் என்பதற்கான கிரேக்க வார்த்தை ஸ்டெஃபனோஸ்.  அது வெற்றிக் கிரீடம். வெளி 2:10; வெளி 3:11.  குதிரையின்மேல் இருந்தவர் வெற்றி வீரர்; அவர் ஜெயிக்கிறவராகவும் ஜெயிப்பவராகவும் வருகிறார்.

எல்லாத் திசைகளிலும் சுவிசேஷம் சென்றது; ராஜ்யத்தின் விவாக்கப்பணியை கிறிஸ்து துவங்கிவைத்தார்.  சுவிசேஷம் செல்லாத பகுதிகள் முன்பும் இருந்தன, இப்போதும் இருக்கின்றன; கிறிஸ்து மகிமையோடு வந்து, இறுதி வெற்றியை உறுதிசெய்வதற்குமுன், இயேசுவை இன்னும் அநேகர் ஏற்றுக்கொள்ள வேண்டியிருக்கிறது.

முதலாம் முத்திரையின் காட்சி தீர்க்கதரிசன ரீதியாக எபேசுவுக் குச் சொல்லப்பட்ட செய்தியுடன் ஒத்துப்போகிறது; அப்போஸ்தலர்கள் வாழ்ந்த முதலாம் நூற்றாண்டில்தான் சுவிசேஷத்தை உலகம் முழுவ திலும் வேகமாகப் பிரசங்கித்தார்கள். கொலோ 1:23.

`நம் சூழ்நிலைகள் எப்படி வேண்டுமானாலும் இருக்கட்டும்; கிறிஸ்துவுக்குள் இருந்தால் நாம் வெற்றியின் பக்கம் இருக்கிறோம் என்பதை ஏன் நினைவில் வைத்திருக்கவேண்டும்?`