---
title:  மேலும் படிக்க
date:   04/01/2019
---

"கிறிஸ்தவ வரலாறு முழுவதிலும் திருச்சபையின் ஆறுதலுக்காகவும் வழிகாட்டு தலுக்காகவும் இந்த வெளிப்பாடு கொடுக்கப்பட்டிருக்கிறது.   இப்புத்தகத்தில் உள்ள மறைபொருள்களை தேவன்தாமே தம் தாசனுக்கு வெளிப்படுத்தினார்; அவற்றை அனைவரும் ஆராய்ந்து பார்க்கவேண்டும் என்பதே அவர் நோக்கம்.  அதின் சத்தியங் கள், யோவானுடைய நாட்களில் இருந்தவர்களுக்கும், கடைசிக்காலத்தில் வாழ் கிறவர்களுக்கும் சொல்லப்பட்டவை.  இந்தத் தீர்க்கதரிசனப் புத்தகம் காட்டுகிற சில காட்சிகள் முற்காலத்திற்குரியவை; வேறு சில இப்போது நடைபெற்று வருகின்றன; அந்தகாரத்தின் வல்லமைகளுக்கும் பரலோகத்தின் பிரபுவுக்கும் இடையே நடக்கிற மாபெரும் போராட்டம் இறுதிக் கட்டத்தை நெருங்கிவிட்டதை சில பகுதிகள் காட்டு கின்றன;  புதிய பூமியில் மீட்கப்பட்டவர்களின் வெற்றிக்களிப்பையும் காணலாம்.

"வெளிப்படுத்தலின் ஓவ்வோர் அடையாளத்திற்கும் அர்த்தம் தெரியாததற் காக, அப்புத்தகத்தின் சத்தியத்தை ஆராய்ந்து அறிவது பயனற்றது என்று யாரும் நினைக்கவேண்டாம்.  இந்த மறைபொருட்களை யோவானுக்கு வெளிப்படுத்தின வர் சத்தியத்தைத் கருத்தோடு ஆராய்பவருக்கு பரலோக விஷயங்களைக் குறித்த அனுபவத்தைக் கொடுப்பார்.  சத்தியத்தை ஏற்றுக்கொள்ளும்படி திறந்திருக்கிற இருதயங்களுக்கு, அதன் போதனைகளைப் புரிந்துகொள்கிற திறனை அருளுவார்; இந்தத் தீர்க்கதரிசன வசனங்களை வாசிக்கிறவனுக்கும், கேட்கிறவர்களுக்கும், இதில் எழுதியிருக்கிறவைகளைக் கைக்கொள்ளுகிறவர்களுக்கும்' இதில் வாக் குரைக்கப்பட்ட ஆசீர்வாதத்தை அருளுவார்."— EGW, AA, pp. 583–585.

**கலந்துரையாடக் கேள்விகள்**

`1	கிறிஸ்துவானவர் திரையை நீக்கிக் காட்டுவதுதான் வெளிப்படுத்தல்; ஆனால், இந்த வார்த்தையைச் சிலர் இன்று எதிர்மறையாகப் பார்க்கிறார்கள். அதற்குக் காரணம் என்ன? கிறிஸ்தவர்களுக்கு மத்தியிலும்கூட வெளிப்படுத்தல்பற்றிய எதிர்மறைக் கருத்து காணப்படுவதற்கு இந்தத் தவறான புரிந்துகொள்ளுதல் எவ்வாறு காரணமாக இருக்கிறது? வெளிப்படுத்தலின் தீர்க்கதரிசனங்கள் என்றாலே பலர் பயப்படுவதற்குக் காரணம் என்ன?`

`2	கடந்த 20 வருடங்களில், கடைசிக்கால நிகழ்வுகள்குறித்தும், இயேசுவின் இரண்டாம் வருகைகுறித்தும் பலர் சொன்ன கணிப்புகள் பொய்யாகியுள்ளன. அவ்வாறு கூறியவர்களின் மெய்யான நோக்கம் என்ன? எண்ணங்கள் நமக்குத் தெரியாது. ஆனால், பொய்யாகிப்போன கணிப்புகளால் எத்தகைய எதிர்மறை விளைவுகள் உண்டாகியுள்ளன? அந்தக் கணிப்புகளை நம்பியவர்களில் அது எத்தகைய தாக்கத்தை ஏற்படுத்தியிருக்கும்? பொய்யாகிப்போன இந்தக் கணிப்புகள், பொதுவாக கிறிஸ்தவர்கள்பற்றிய எப்படிப்பட்ட எண்ணத்தை பிறர் மனதில் உண்டாக்கியிருக்கும்? நாம் தீர்க்கதரிசனத்தை நம்புகிறோம்; கடைசிக்கால நிகழ்வுகளை எல்லைக்குறிகளாகப் பார்க்கிறோம்; தீர்க்கதரி    சனத்தைப் புரிந்துகொள்வதிலும், அதைப் போதிப்பதிலும் எல்லைமீறிச் செல் லாமல், ஒரு சமநிலைப் போக்கை நாம் எவ்வாறு கடைப்பிடிக்கலாம்?`