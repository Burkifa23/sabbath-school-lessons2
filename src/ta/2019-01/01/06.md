---
title:  வெளிப்படுத்தலின் அடிப்படைக் கருத்து
date:   03/01/2019
---

வெளிப்படுத்தலின் மெய்யான நோக்கத்தை புத்தகத்தின் முடி வுரையில் காணலாம்.  இயேசு வல்லமையோடும் மகிமையோடும் மீண் டும் வரப்போகிறார் என்பதைச் சொல்வதே அது.  தாம் மீண்டும் வரு வதாக இயேசு கொடுத்த வாக்குறுதியை இப்புத்தகத்தின் முடிவுரை மூன்றுமுறை வலியுறுத்துகிறது. வெளி 22:7,12,20.

`கேள்வி: வெளி 1:7,8இல் வருகிற வார்த்தைகள் பல்வேறு தீர்க்கதரிசன வசனங்களில் இருப்பவை ஆகும். தானி 7:13,14; சகரியா 12:10; மத்தேயு 24:30.  இரண்டாம் வருகையின் நிச்சயம்பற்றி இந்த வசனங்கள் சொல்வது என்ன?`

கிறிஸ்துவின் இரண்டாம் வருகை என்கிற முடிவுப்புள்ளியை நோக்கி வரலாறு செல்வதாக வெளிப்படுத்தல் சொல்கிறது.  இரண்டாம் வருகையோடு இவ்வுலக வரலாறு முடியும்; தேவனுடைய நித்திய ராஜ்யம் துவங்கும்; சகல தீமைகளிலிருந்தும் வியாகுலத்திலிருந்தும் வேதனையிலிருந்தும் மரணத்திலிருந்தும் விடுதலை கிடைக்கும்.  

எல்லாரும் காணும்படி கிறிஸ்து வருவார்.  வெளி 1:7.  அவரைக் குத்தினவர்களும்' அவருடைய வருகையைக் காண்பார்கள்.  எனவே கிறிஸ்துவின் வருகைக்கு சற்றுமுன், அவரைக் குத்தினவர்கள் உட்பட ஒரு சிலர் உயிர்த்தெழுவார்கள் என்பது தெரிகிறது.  தமக்காகக் காத்துக் கொண்டிருப்பவர்களை அப்போது இயேசு விடுவிப்பார்; முன்பு தம் அன்பைப் புறக்கணித்தவர்களை அவரும் புறக்கணிப்பார்.

கிறிஸ்துவின் வருகை உண்மை என்பதை அப்படியே ஆகும், ஆமென்' என்கிற வார்த்தைகள் காட்டுகின்றன. வெளி 1:7.  அப்படியே ஆகும்' என்பதற்கான கிரேக்க வார்த்தை நய்; ஆமென்' என்பது உடன் பாட்டைக் காட்டுகிற எபிரெய வார்த்தை.  வெளிப்படுத்தல் நிச்சயமாக நிறைவேறும் என்பதை இரு வார்த்தைகளும் காட்டுகின்றன.  இரண்டு உடன்பாட்டு வார்த்தைகளோடு இப்புத்தகம் முடிகின்றது. வெளி 22:20.

"தம் வருகை குறித்து இரட்சகர் கொடுத்த வாக்குறுதி  இன்னமும் நிறைவேறவில்லை; ஆனாலும், இது எவ்விதத்திலும் உண்மை குறை யாது.  தமக்கேற்ற வேளையில் தேவன் தம் வார்த்தையை நிறைவேற்றுவார்.  இப்போது சோர்ந்துபோகலாமா?  இன்னும் கொஞ்சங்காலம்தான், ராஜாவை அவர் சௌந்தர்யத்தில் காண்போம்.  நம்முடைய கண்ணீர் யாவையும் துடைக்கப்போகிறார்."- EGW, RH, Nov. 13, 1913.

`ஒரு வாக்குறுதி எவ்வளவு உறுதியானது என்பது அதைக் கொடுப்பவரின் நேர்மையையும், அதை நிறைவேற்ற அவருக்குள்ள திறனையும் சார்ந்ததாகும்.  இரண்டாம் வருகையின் வாக்குறுதியைக் கொடுத்தவர் தேவன், கடந்தகாலத்தில் தம் வாக்குறுதியை எல்லாம் நிறைவேற்றியிருக்கிறார். தாம் சொன்னதுபோல கிறிஸ்து மீண்டும் திரும்பி வரப் போகிறாரென தேவனே வாக்குரைத்திருப்பது என்ன நிச்சயத்தை உங்களுக்குத் தரு கிறது?`