---
title:  தேவத்துவம்
date:   02/01/2019
---

பவுல் நிருபங்களின் வாழ்த்துரைபோன்றே வெளிப்படுத்தலும் துவங்குகிறது.  யோவானுடைய நாட்களில் சின்ன ஆசியாவில் இருந்த ஏழு சபைகளுக்கு அனுப்பப்பட்ட ஒரு நிருபம் இது. வெளி 1:11.  ஆனால், அவர்களுக்காகமட்டும் எழுதப்பட்டதல்ல; வரலாறு முழு வதிலுமுள்ள கிறிஸ்தவர்களுக்காக எழுதப்பட்டது.

`கேள்வி: வெளி 1:4,5; ரோமர் 1:3 ஆகிய இரு பகுதிகளிலும் காணப்படுகிற வார்த்தைகள் என்ன? வாழ்த்துவது யார்?`

உங்களுக்கு கிருபையும் சமாதானமும் உண்டாவதாக' என்றே இரு வசனங்களும் ஆரம்பிக்கின்றன.  கிரேக்கரின் வாழ்த்துதல்களில் வருகிற கிருபையும், எபிரெயரின் வாழ்த்துதல்களில் வருகிற சமாதான மும்(நல்வாழ்வு) இதில் இடம் பெற்றுள்ளன.  தேவத்துவத்தின் மூன்று நபர்களும் இந்தக் கிருபையையும் சமாதானத்தையும் கொடுக்கிறார்கள்.

இருக்கிறவரும் இருந்தவரும் வருகிறவரும்' என்று பிதாவாகிய தேவனை இப்பகுதி சொல்கிறது. வெளி 1:8; வெளி 4:8.  இந்தப் பெயரா னது யாவே என்கிற நாமமுடைய இருக்கிறவராகவே இருக்கிறேன்' என்பவரைச் சுட்டிக்காட்டுகிறது.  யாத் 3:14.

ஆவியானவரை ஏழு ஆவிகள்' என்று இப்பகுதி சொல்கிறது.  வெளி 4:5; 5:6.  ஏழு என்பது முழுமையைக் காட்டுகிற எண்.  ஏழு ஆவிகள்' என்றால் ஏழு சபைகளிலும் கிரியை செய்துவருகிறவர் என்று அர்த்தம்.  ஆவியானவர் எங்கும் நிறைந்திருப்பவர். வரலாறுநெடுகிலும் அவர் தம் மக்கள்மத்தியில் கிரியைசெய்து, அவர்களுக்கு உதவுகிறார். 

இயேசு கிறிஸ்துவுக்கு இப்பகுதி மூன்று பெயர்களைத் தருகிறது.  வெளி 1:5.  அவர் சிலுவையில் மரித்ததையும், அவர் உயிர்த்தெழுந் ததையும், பரலோகத்தில் அவர் அரசாட்சி செய்வதையும் அவை காட்டு கின்றன.  இயேசு செய்திருப்பதையும் வெளி 1:5,6 கூறுகிறது.  

கடந்தகாலத்தில் அன்புகூர்ந்தார்; இப்போது அன்புகூருகிறார்; இனி மேலும் அன்புகூருவார்' என்கிற விதத்தில்தான் நம்மிடத்தில் அன்பு கூர்ந்து' என்கிற சொற்றொடர் கிரேக்க மொழியில் இருக்கிறது.  நம் மிடத்தில் அன்புகூருகிறவர் தம் இரத்தத்தால் நம் பாவங்களிலிருந்து நம்மை விடுவித்தார்.  கழுவி' என்பது கடந்தகால வினைச்சொல்லாக கிரேக்க மொழியில் வருகிறது; அதாவது, இயேசு சிலுவையில் மரித்த போது, நம் பாவங்களைப் போக்கும் பூரண நிவாரணத்தை அருளினார்.

`மீட்கப்பட்டவர்கள் பரலோகத்தின் குடிமக்கள்' என்றும், அவர்கள் இயேசுவோடு பரலோக ஸ்தலங்களில் உட்காரும்படி தேவன் அவர்களை உயர்த்தினார்' என்றும் பிலி 3:20; எபே 2:6 வசனங்கள் விளக்குகின்றன.  இந்த வசனங்களின் அர்த்தம் என்ன? பாவ சாபத்திற்கு உள் ளான ஓர் உலகத்தில் இருந்தாலும்கூட கிறிஸ்துவில் நாம் இராஜாக்களும் ஆசாரியர்களு மாக' இருக்கிற நிலையை இப்போதே நாம் எவ்வாறு அனுபவிக்கலாம்? வெளி 1:6.  இதற்கான பதில் என்ன? நாம் வாழ்கிறவிதத்தில் அது எப்படிப்பட்ட தாக்கத்தை உண்டாக்கவேண்டும்?`