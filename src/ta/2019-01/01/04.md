---
title:  வெளிப்படுத்தலின் அடையாள மொழி
date:   01/01/2019
---

`கேள்வி: வெளி 13:1; தானி 7:1-3; எசே 1:1-14 ஆகிய வசனங்களில் பொதுவாகக் காணப்படுகிற கருத்து என்ன?`
இவர் தம்முடைய தூதனை அனுப்பி, தம்முடைய ஊழியக்காரனா கிய யோவானுக்கு வெளிப்படுத்தின விசேஷம்.' வெளி 1:1.  வெளிப் படுத்தலின் முக்கிய வார்த்தை ஒன்று இவவ்வசனத்தில் உள்ளது.  வெளிப்படுத்தின' என்பதற்கான கிரேக்க வார்த்தை செமைனோ. இதற்கு அடையாளச் சின்னங்கள்மூலம் காண்பித்த' என்று அர்த்தம்.  பழைய ஏற்பாட்டின் கிரேக்க மொழிபெயர்ப் பாகிய செப்டுவஜிண்ட்டில் இந்த வார்த்தை வருகிறது.  நேபுகாத்நேச்சாரிடம் சொப்பனம்பற்றி தானியேல் விளக்கும்போது, சிலையின்மூலம் இனிமேல் சம்பவிக்கப் போகிறதை அடையாளங்கள்மூலம்' தேவன் காட்டினதாகச் சொல் கிறார். தானி 2:45. அதுபோல, வெளிப்படுத்தலையும் அடையாளச் சின்னங் களாக தேவன் தனக்குக் காண்பித்ததாக அதே வார்த்தையைப் பயன் படுத்தி யோவான் நமக்குச் சொல்கிறார்.  தான் தரிசனங்களில் கண்ட அடையாளச் சின்னங்களை ஆவியானவரின் வழிகாட்டுதலால், யோவான் உண்மையோடு பதிவுசெய்திருக்கிறார். வெளி 1:2.
அதனால், வெளிப்படுத்தலின் தீர்க்கதரிசனங்களை விவரிக்கிற வார்த்தைகளுக்கு பெரும்பாலும் வார்த்தையின்படியே அர்த்தங்காணக் கூடாது.  வேதாகம வசனங்களுக்கு அப்படியே அர்த்தங்காண வேண் டும் என்பது பொதுவிதி. ஆனால், அடையாள வசனத்திற்கு அப்படி அர்த்தங்காண முடியாது.  வெளிப்படுத்தலில், வார்த்தையின்படியே அர்த்தங்காணும்படி இருந்தாலொழிய, அடையாளமாகத்தான் அர்த்தங்காணவேண்டும்.
இப்புத்தகத்தின் அடையாளங்களுக்கு நம் கற்பனையில் தோன்று கிற அர்த்தத்தைப் புகட்டக்கூடாது; அல்லது, அந்த அடையாளங்களுக்கு நம் கலாச்சாரத்தில் உள்ள அர்த்தங்களைச் சுமத்தக்கூடாது.  மாறாக, வெளிப்படுத்தல் புத்தகத்தின் அடையாளங்களைப் புரிந்துகொள் வதற்கு, அந்த அடையாளங்களுக்கு வேதம் என்ன அர்த்தம் சொல் கிறதெனப் பார்க்கவேண்டும்.
வெளிப்படுத்தலின் அடையாளங்கள் பெரும்பாலும் பழைய ஏற்பாட்டிலிருந்து வந்தவையாக இருக்கும்.  எதிர்காலத்தில் சம்பவிக் கப் போகிறவைகளை கடந்தகாலச் சம்பவங்களின் அடிப்படையில் தேவன் சித்தரிக்கிறார். அதன்மூலம், கடந்தாலத்தில் தாம் செயல் பட்டதுபோலவே எதிர்காலத்திலும் செயல்பட்டு இரட்சிக்கப்போவதை  உணர்த்துகிறார்.  கடந்தகாலத்தில் தம் மக்களுக்காக அவர் செய்ததை, மீண்டும் எதிர்காலத்தில் அவர் செய்யப்போகிறார்.  
`அதனால், வெளிப்படுத்தலின் அடையாளங்களுக்கும் உருவகங்களுக்கும் அர்த்தங்காண் பதற்குமுன், பழைய ஏற்பாட்டை நன்கு அறிந்திருப்பது முக்கியமாகும்.`