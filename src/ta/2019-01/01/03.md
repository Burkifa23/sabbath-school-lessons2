---
title:  இந்தப் புத்தகத்தின் நோக்கம்
date:   31/12/2018
---

இந்தப் புத்தகம் எழுதப்பட்ட காலத்திற்குப்பிறகு நடக்கவிருந்த நிகழ்வுகளைக்  காட்டுவதும் இந்தப் புத்தகத்தின் நோக்கம் என்றும் வெளி 1:1 சொல்கிறது. அதாவது, நிகழ்வுகளை முன்னுரைப்பது இந்தப் புத்தகத்தில் அதிகமாக இடம்பெற்றிருக்கும்.  இன்றைய நிலையிலிருந்து நாம் பார்க்கும்போது, அவை ஏற்கனவே நிறைவேறிய நிகழ்வுகளாக இருக்கலாம்;  அல்லது, இனி நடக்கப்போகும் நிகழ்வுகளாக இருக்க லாம். (இதுவும், இன்றைய நிலையிலிருந்து நாம் பார்க்கும்போதுதான்.)

"எதிர்காலத்தில் என்ன வேண்டுமானாலும் நிகழட்டும்; எல்லாம் தேவனுடைய கட்டுப்பாட்டில்தான் இருக்கின்றன" என்பதை நமக்கு நிச்சய மாக அறிவிப்பதுதான் வேதாகம தீர்க்கதரிசனங்களின் முக்கிய நோக்க மாகும்.  அதைத்தான் வெளிப்படுத்தலும் செய்கிறது.  அதாவது, இந்த உலகத்தின் வரலாற்றிலும், அச்சுறுத்துகிற அதன் இறுதி நிகழ்வுகள் முழுவதிலும் இயேசு கிறிஸ்து தம் மக்களோடு இருப்பதை இப்புத் தகம் உறுதிப்படுத்துகிறது.

எனவே, இரண்டு நடைமுறை நோக்கங்களுக்காக வெளிப்படுத் தலின் தீர்க்கதரிசனங்கள் கொடுக்கப்பட்டுள்ளன: 

1. இன்று நாம் எப்படிப்பட்டவர்களாக வாழவேண்டும் என்று போதிப்பதற்கு. 

2. எதிர்காலத்திற்காக நம்மை ஆயத்தப்படுத்துவதற்கு.

`கேள்வி: ஏன் சில விஷயங்கள் நமக்கு வெளிப்படவில்லை? உபாகமம் 29:29.  நமக்கு வெளிப்பட்டுள்ள விஷயங்களின் நோக்கம்பற்றி இந்த வசனம் சொல்வது என்ன? அதாவது, அவை ஏன் நமக்குச் சொல்லப்பட்டிருக்கிறதாம்? பார்க்கவும்: வெளி 22:7.`

எதிர்காலம்பற்றி நம்மை ஆட்டிப்படைக்கிற ஆர்வத்தைத் திருப் திப்படுத்துவதற்காக வெளிப்படுத்தலின் தீர்க்கதரிசனங்கள் வெளிப் படவில்லை.  எதிர்காலம்பற்றி நாம் தெரிந்துகொள்ள வேண்டிய அம் சங்களைமட்டுமே இப்புத்தகம் வெளிப்படுத்துகிறது.  தேவனைச் சார்ந் திருக்க வேண்டியதை உணரவும், அதன்மூலம் அவருக்கு நாம் கீழ்ப் படியவும் இனிச் சம்பவிக்கப்போகிற நிகழ்வுகள் வெளிப்பட்டுள்ளன.

கடைசிக்கால நிகழ்வுகள்பற்றிப் பேசும்போது, எல்லாக் காலங் களிலும் பலர் ஏராளமான யூகங்களைக் கிளர்ச்சியுண்டாகப் பேசிவந் திருக்கிறார்கள்.  முடிவு உடனடியாக நிகழப்போவதாகச் சொல்லி,  மக் களைப் பயப்படுத்தி, தங்கள் ஊழியத்திற்குப் பணம் கொடுக்கும்படிச் சொல்லி, அதிகம் சம்பாதித்தவர்களும் இருக்கிறார்கள்.  ஆனால், அவ்வாறு சொல்லப்படுகிற ஒவ்வொரு சமயமும் ஏமாற்றமே மிஞ்சி யிருக்கிறது; அதனால் மக்கள் குழம்பி, தைரியமிழந்து போகிறார்கள்.  தேவன் நமக்குத் தந்திருக்கிற நன்மைகளைத் தவறாகப் பயன்படுத்து வதுபோல, தீர்க்கதரிசனத்தையும் தவறாகப் பயன்படுத்த வாய்ப்புள்ளது.

`தீர்க்கதரிசனத்தின் நோக்கம் குறித்த என்ன முக்கிய உண்மையை யோவான் 14:29 வலியுறுத்துகிறது?`