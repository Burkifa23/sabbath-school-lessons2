---
title:  பத்மூ தீவிலிருந்து நற்செய்தி
date:   29/12/2018
---

### இவ்வார ஆராய்ச்சிக்கு 
வெளி 1:1-8; 1யோவான் 14:1-3; உபா 14:29; ரோமர் 1:7; பிலி 3:20; தானி 7:13,14.

> <p>மனன வசனம்</p> 
> இந்தத் தீர்க்கதரிசன வசனங்களை வாசிக்கிறவனும், கேட்கிறவர்களும், இதில் எழுதியிருக்கிறவைகளைக் கைக்கொள்ளுகிறவர்களும் பாக்கியவான்கள். காலம் சமீபமாயிருக்கிறது. வெளிப்படுத்தல் 1:3.

ஏஜியன் கடலில் பத்மு என்கிற ஒரு தீவில் யோவானைச்  சிறை வைத்தார்கள். அது நடந்து பத்தொன்பது நூற்றாண்டுகளுக்குமேல் இருக்கும். அங்கே தரிசனத்தின்மூலம் அவருக்கு வெளிப்பட்டவை வெளிப்படுத்தலின் தீர்க்கதரிசனங்கள். வெளி 1:9.  அப்புத்தகத்தை வாசித்து, கேட்டு, கீழ்ப்படிகிறவர்களுக்கு ஓர் ஆசீர்வாதத்தை வெளி 1:3 கூறுகிறது. லூக் 6:47,48.  ஆலயத்தில் செய்திகளைக் கேட்பதற்காகக் கூடியிருந்த திருச்சபை மக்களை இவ்வசனம் சுட்டிக்காட்டுகிறது.  இப் புத்தகத்தை வாசிப்பதும் கேட்பதும்மட்டும் போதாது; கீழ்ப்படியவும் வேண்டும்; அதுவே ஆசீர்வாதம். (வெளி 22:7 உடன் ஒப்பிடுக.)

தேவன் தம் மக்கள்மேல் வைத்திருக்கிற அக்கறையை இப்புத்த கம் காட்டுகிறது.  இந்தக் குறுகிய வாழ்க்கை நிரந்தரமற்றது, இயேசுவில் நமக்கு இரட்சிப்பு உள்ளது; பரலோக ராஜாவான அவர் நம் பிர தான ஆசாரியனாகப் பணியாற்றுகிறார், நற்செய்தியை அறிவிக்க நாம் அழைக்கப்பட்டுள்ளோம் என்பதை அவை சுட்டிக்காட்டுகின்றன.

காரிருளில் பிரகாசிக்கிற விளக்கைப் போல, தீர்க்கதரிசனங்கள் உள்ளன. 2பேதுரு 1:19.  இவை இன்றைய வாழ்வில் வழிகாட்டி, எதிர் கால வாழ்க்கைக்கு நம்பிக்கை தருகின்றன.  கிறிஸ்து வந்து, தேவ ராஜ்யத்தை ஸ்தாபிக்கும்வரை, இந்த வழிகாட்டி நமக்குத் தேவை.

_2019, ஜனவரி 5 வகுப்புக்காகப் படிக்கவேண்டிய பாடம்_