---
title:  புத்தகத்தின் பெயர்
date:   30/12/2018
---

`கேள்வி: இந்தப் புத்தகத்தினுடைய தலைப்பின் முக்கியத்துவம் என்ன? வெளி 1:1,2.  இந்தப் புத்தகம் உண்மையில் யாரைப் பற்றியதென இந்தத் தலைப்பு தெரிவிக்கிறது?`

இயேசு கிறிஸ்துவின் வெளிப்படுத்தல்' என்பது இந்தப் புத்தகத் தின் தலைப்பு. வெளி 1:1.  வெளிப்படுத்தல்' என்கிற வார்த்தை அபோகலப்ஸிஸ்' என்கிற வார்த்தையிலிருந்து வந்ததாகும். திரையை நீக்கு' என்பது அதன் அர்த்தம்.  இயேவானவர் திரையை நீக்கிக் காட்டு வதுதான் வெளிப்படுத்தல்.  இது இயேசுவிடமிருந்து வந்தது; அதே சமயம் இது அவரைப்பற்றியது.  இது தேவனிடமிருந்து இயேசு கிறிஸ்துவின்மூலம் வந்திருந்தாலும் இந்தப் புத்தகத்திலுள்ளவை இயேசுவை மையப்படுத்துகின்றன. வெளி 22:16.  அவர் தம்முடைய மக்களுக்கு தம்மை வெளிப்படுத்துகிறார்; அவர்கள்மேல் தமக்குள்ள அக்கறையை வெளிப்படுத்துகிறார். அதுதான் வெளிப்படுத்தல்.

இயேசு கிறிஸ்துவே வெளிப்படுத்தலின் மைய நபர்.  இந்தப் புத் தகம் அவரிடமிருந்து ஆரம்பிக்கிறது. வெளி 1:5-8. அவரோடு முடி கிறது. வெளி 22:12-16.  "தானியேல் புத்தகம் பேசட்டும்; வெளிப்படுத் தல் புத்தகம் பேசட்டும்; எது சத்தியமென அவை பேசட்டும்.  ஆனால், அவை எதுபற்றிச் சொன்னாலும், தாவீதின் வேரும் சந்ததியும், பிரகாச முள்ள விடிவெள்ளி நட்சத்திரமுமாயிருக்கிற' இயேசுவையே அவை உயர்த்தவேண்டும்." & EGW, T, p. 118.

மேலும், வெளிப்படுத்தலின் இயேசுவும், நான்கு நற்செய்தி புத்தகத்தின் இயேசுவும் ஒருவரே.  நற்செய்திப் புத்தகங்கள் போலவே, வெளிப்படுத்தலும் இயேசு தம் மக்களுக்காகச் செய்துவருகிற இரட்சிப் பின் பணியை விளக்குகிறது.  இயேசுவையும் அவருடைய ஊழியத்தை யும்பற்றிய வெவ்வேறு அம்சங்களை வெளிப்படுத்தல் புத்தகம் விளக் குகிறது.  முக்கியமாக, நற்செய்திப் புத்தகங்கள் முடிகிற இடத்திலிருந்து அது ஆரம்பிக்கிறது; அதாவது, இயேசு உயிர்த்தெழுந்து, பரலோகத் திற்குச் செல்வதிலிருந்து தொடர்ந்து பேசுகிறது.

எபிரெயருக்கு எழுதப்பட்ட நிருபத்தை போல வெளிப்படுத்தலும் இயேசுவின் பரலோக ஊழியத்தை வலியுறுத்திப் பேசுகிறது.  இயேசு பரலோகம் சென்றபிறகு, பரலோகப் பரிசுத்த ஸ்தலத்தில் ஒரு ராஜா வாக, ஆசாரியராக தம் ஊழியத்தைச் செய்யத் துவங்கியதைக் காட்டு கிறது.  வெளிப்படுத்தல் புத்தகமும் எபிரெயர் நிருபமும் இல்லையென் றால், தம் மக்களுக்காகப் பரலோகப் பரிசுத்த ஸ்தலத்தில் கிறிஸ்து செய்துவருகிற ஊழியம்பற்றி குறைவாகவே  புரிந்துகொள்ள முடியும்.  இயேசு கிறிஸ்து நமக்காகச் செய்துவருகிற ஊழியம்பற்றி ஒரு பிரத்தி யேகப் பார்வையை வெளிப்படுத்தல் கொடுக்கிறது.

`யோவான் 14:1-3ஐ வாசியுங்கள்.  இப்போது இயேசு பரலோகத்தில் நமக்காகச் செய்துவருகிற பணியைப் புரிந்துகொள்ள இவ்வசனங்களின் வாக்குறுதி எவ்வாறு உதவுகிறது? இந்த அற்புத வாக்குறுதியிலிருந்து நாம் என்ன நம்பிக்கையைப் பெறலாம்?`