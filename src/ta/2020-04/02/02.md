---
title:  முதல் பள்ளி
date:  04/10/2020
---

ஒரு தோட்டத்தை வகுப்பறையாகப் பார்ப்பது கடினம்தான். ஆனால், ஏதேன் அப்படியல்ல. தேவசிருஷ்டிப்பின் ஐசுவரியங்கள் கொஞ்சமும் தீட்டுப் படாத நிலையில் நிறைந்திருந்தன.  எனவே, அது பூரணமான வகுப்பறை. விழுந்துபோகாத மனிதர்; விழுந்துபோகாத உலகம்; சிருஷ்டிகரே நேரடியாகப் போதித்தார். அந்த ‘வகுப்பறையில்’ எத்தகைய கல்வியைப் பெற்றிருப்பார்கள்!

`ஆதாமைச் சிருஷ்டித்து, தோட்டத்தில் வைத்து, அவனுக்கு வேலைகொடுத்ததில் தேவனுடைய நோக்கம்பற்றி என்ன தெரிகிறது? ஆதியாகமம் 2:7–23.`

ஆணையும் பெண்ணையும் தேவன் தம் சாயலில் சிருஷ்டித்து, அவர் களுக்கு ஒரு வீடும், அர்த்தமுள்ள ஒரு பணியும் கொடுத்தார்.  ஆசிரியர்-மாணவர் செயல்பாட்டில், அது பொருத்தமான உறவு.  ஆதாமை தேவனே சிருஷ்டித் திருந்ததால், அவனுடைய திறமை என்னவென்று அறிந்திருந்தார்.  ஆதாம் தன் முழுத்திறனையும் அடையக்கூடியவகையில் அவரால் கற்றுக்கொடுக்க முடிந்தது.

ஆதாமுடைய சந்தோஷத்திற்காகத்தான் தேவன் அவனுக்குப் பொறுப்பு கொடுத்தார். பொறுப்பு வழங்கப்பட்டு, அதை உண்மையோடு நிறைவேற்றும் போது, யாருக்குத்தான் சந்தோஷம் கிடைக்காமல் இருக்கும்? ஆதாமின் மனதும், அவன் வளர அவனுக்குத் தேவையானது என்ன என்பதும் தேவ னுக்குத் தெரியும். ஆகையால், தோட்டத்தைப் பண்படுத்துகிற வேலையை ஆதாமுக்குக் கொடுத்தார். ‘தேவனாகிய கர்த்தர் மனுஷனை ஏதேன் தோட் டத்தில் அழைத்துக்கொண்டு வந்து, அதைப் பண்படுத்தவும் காக்கவும் வைத் தார்.’ ஆதி 2:15.  தோட்டத்தைப் பண்படுத்தி, காத்துக்கொண்டதில் ஆதாம் பாடங்கள் கற்றுக்கொண்டான். ஆனால் இப்போது நமக்குத் தெரிந்ததெல்லாம் பாவமும் மரணமும் உள்ள உலகம்தான். ஆதாமின் பணியையும், அதில் கிடைத்த பாடத்தையும் கற்பனை செய்துபார்ப்பது கடினம்.

ஆதாமுக்கு நண்பர்களாக மிருகங்களைப் படைத்தார்; சகதுணையான உதவியாளர் ஆதாமுக்குத் தேவை என்பது தேவனுக்குத் தெரியும். அதனால் மனைவியாக ஏவாளைப் படைத்தார்.  ஆதி 2:19-23.

மனிதன் தம்மோடு நெருக்கமாக இருப்பதை தேவன் விரும்பினார்; ஆகை யால், தம்மோடு  நெருங்கிப் பழகுவதற்கான வாய்ப்பையும் ஏற்படுத்தியிருந்தார்.  இவை அனைத்துமே சிருஷ்டிப்பின் நோக்கத்தையும், மனிதர்மேல் அவர் வைத்துள்ள அன்பையும் காட்டுகின்றன.  ஏதேனிலிருந்து வெகுகாலத்திற்குப் பிறகு நாம் வாழ்வதால், ஏதேன் எப்படி இருந்திருக்கும் என்று கற்பனை செய் வது கடினம்தான். ஆனால் கற்பனைசெய்வதிலும் ஒரு சுவாரசியம் இருக்கிறது அல்லவா?

`ஏதேனிலிருந்து பல காலம் தள்ளி வாழ்ந்தாலும், இயற்கையிலிருந்து இன்றும் நாம் பாடங்களைக் கற்றுக்கொள்ளலாம்.  அத்தகைய சில பாடங்களைச் சொல் லுங்கள். வேதாகமம் என்னும் கண்ணாடிவழியாக ஆராய்ந்தால், நமக்கு என்ன பயன் கிடைக்கும்?`