---
title:  இழந்ததைத் திரும்பப்பெறுதல்
date:  07/10/2020
---

சர்ப்பம் சொன்னதின்படி செய்ய ஆதாமும் ஏவாளும் தீர்மானித்த போது, அதன் விளைவுகளை அவர்கள் சந்தித்தார்கள். தேவனுடைய வகுப்பறையை விட்டு அவர்கள் வெளியேற வேண்டியதாயிற்று. பாவத்தால் ஆதாமும் ஏவா ளும் இழந்துபோனவை என்ன? விழுகையைப் புரிந்துகொண்டால், இன்றைய காலத்தில் கல்வியின்நோக்கம் என்ன என்பதையும் புரிந்துகொள்ளலாம். குறை யுள்ள உலகில் மனிதர் வாழ்வதால், கல்வியின் நோக்கம் இன்னமும் முக்கிய மாக உள்ளது.

விழுகைக்குமுன் ஆதாமும் ஏவாளும் தம்மோடு நெருக்கமாகி, தம் குணத்தைப் புரிந்துகொள்ளவே, கல்வியை தேவன் ஏற்படுத்தியிருந்தார். அது இப்போதும் கல்வியின் நோக்கமாக நீடிக்கிறது; மேலும் தேவசாயலை அது மீண் டும் மனிதரில் உருவாக்கவேண்டும். சரீரப்பிரகாரமாக அவர்கள் தேவனுடைய பிரசன்னத்தைவிட்டு விலகினாலும், அவர்கள் இன்னமும் அவருடைய அன் பைப் புரிந்துகொள்ள முடியும்.  ஜெபம், ஆராதனை, வேத ஆராய்ச்சிமூலம் இப் போது நாமும் நம் தேவனிடம் நெருங்கிச் சேரமுடியும்.

எல்லாம் கைவிட்டுச் சென்றுவிடவில்லை என்கிற  நற்செய்தியைத்தான் மீட் பின் திட்டம் காட்டுகிறது. இரட்சிப்பின் நம்பிக்கையும், புதுப்பித்தலின் நம்பிக் கையும் நமக்கு உண்டு. கிறிஸ்தவக் கல்வியானது இயேசுவையும், அவர் நமக் காகச் செய்ததையும், அவர் தருகிற புதுப் பித்தலையும் நமக்குக் காட்டவேண்டும்.

`ஏதேன் தோட்டத்தைவிட்டு மனிதர் வெளியேற்றப்பட்டபோது, அவர்கள் இழந்த வற்றில் எவற்றை நாம் மீண்டும் பெறமுடியும்? 2பேதுரு 1:3–11. நம் வாழ்வில் தேவ சாயல் புதுப்பிக்கப்படுவதற்கு நாம் என்ன செய்யவேண்டும் என்று பேதுரு எழுது கிறார்?`

இயேசுவின்மூலம் ‘ஜீவனுக்கும் தேவபக்திக்கும் வேண்டிய யாவும்’ நமக் குக் கொடுக்கப்பட்டுள்ளது. என்ன ஒரு வாக்குறுதி! அவற்றில் விசுவாசம், தைரியம், ஞானம், இச்சையடக்கம், பொறுமை போன்றவை உள்ளன. ஞானமும் அவற்றில் ஒன்று. இது கல்வியைச் சுட்டிக்காட்டுகிற ஒரு சொல். மெய்யான கல்வி மெய்யான ஞானத்திற்கு, அதாவது கிறிஸ்துவைக் குறித்த ஞானத்திற்கு வழிநடத்துகிறது. அதனால் நாம் அவரைப்போல மாறி, அவரைப்பற்றிய ஞானத்தை மற்றவர்களோடும் பகிர்ந்துகொள்ளலாம்.

`விலக்கப்பட்ட விருட்சமானது ‘நன்மைதீமை அறியத்தக்க’ விருட்சம் என்று அழைக்கப்பட்டதுபற்றிச் சிந்தியுங்கள். ஆதி 2:17. எல்லா ஞானமும் நல்லவை அல்ல என்பதுபற்றி என்ன தெரிகிறது? நல்ல ஞானத்திற்கும் கெட்ட ஞானத் திற்கும் இடையேயுள்ள வித்தியாசத்தை நாம் எவ்வாறு அறிந்துகொள்ளலாம்?`