---
title:  ஊடுருவல்
date:  05/10/2020
---

தங்கள் வகுப்பறைகளை ஒழுங்குபடுத்துவதில் அநேக ஆசிரியர்களுக்கு பெரிய சந்தோஷம் இருக்கும். மாணவர் கற்றுக்கொள்வதற்குத் தேவையான பொருட்களை வைத்திருப்பார்கள். ஏதேன் தோட்ட வகுப்பறைகுறித்தும் தேவனுக்கு ஒரு நோக்கம் இருந்தது; ஆதாம்-ஏவாளுக்கு கற்றல் சூழலை உருவாக்க, அவர் காட்டின அக்கறை அதில் தெரிகிறது. அவர்களைச் சுற்றிலும் அனைத்தும் அழகுடன் இருப்பதை தேவன் விரும்பினார். உலகத்தையும் சிருஷ்டிகரையும்பற்றி ஆதாம்-ஏவாள் அதிகமாக அறிந்துகொள்ள, ஒவ்வொரு பூவும் மிருகமும் மரமும் நல்ல வாய்ப்பாக அமைந்திருந்தன.

ஆனாலும், ஆதியாகமம் 2இலிருந்து 3க்கு வரும்போது, ஒரு தலைகீழ் மாற்றம் தெரிகிறது. தேவன் சிருஷ்டித்திருந்த அனைத்து நன்மைகளையும் ஆதியாகமம் 2இல் பார்த்தோம். ஆனால், சுயாதீன சித்தத்திற்கும் தேவன் ஓர்  ஏற்பாடுசெய்திருந்தார் என்பதை ஆதி 3:1 காட்டுகிறது. சர்ப்பமானது ‘சகல காட்டு ஜீவன்களைப்பார்க்கிலும் தந்திரமுள்ளதாயிருந்தது’ என்று சொல்லும் போது, முன்பிருந்த மொழிநடை மாறுகிறது. ‘நன்றாயிருந்தது,’ வெட்கப் படாதிருந்தார்கள்’’ போன்றச் சொற்கள் முன்பு வந்தன. இப்போது சர்ப்பம்பற்றிச் பேசும் போது அந்தத் தொனி மாறுகிறது. ‘சர்ப்பம் தந்திரசாலியாக இருந்தது’ என்று ஓர் எதிர்மறைக் கருத்து வருகிறது.

தந்திரத்துக்கு எதிரானவர் தேவன் என்பதை ஆதியாகமம் காட்டுகிறது. ஏதேன் தம்பதியரிடம் தாம் எதிர்பார்த்தவற்றை தேவன் மிகத் தெளிவாகச்         சொல்லியிருந்தார். ஆதி 2:16,17இல், தேவன் ஒரு கட்டளை போடுகிறார்.  ‘நன்மைதீமை அறியத்தக்க விருட்சத்திலிருந்து புசிக்கக்கூடாது’ என்கிறார். இதில் ஒரு முக்கியக் கருத்தை வலியுறுத்துகிறார். ஆதாம்-ஏவாள் சுதந்தர ஜீவி கள். கீழ்ப்படிவதா, வேண்டாமா என்பதைத் தீர்மானிக்கும் உரிமையை அவர் களுக்குத் தந்தார். ஆரம்பம்முதலே, சுயாதீன சித்தம் நிஜமானதாக இருந்தது.

`ஆதி 3:1-6இல் சர்ப்பம் தந்த விவரங்களையும், ஏவாள் சொன்ன விவரங்களையும் கவனியுங்கள். ஏவாளிடம் சர்ப்பம் சொல்லும் தகவலிலிருந்து என்ன தெரிகிறது? நன்மை-தீமை அறியத்தக்க விருட்சத்தை ஏவாள் எவ்வாறு பார்த்தாள்?`

அந்த விருட்சத்திலிருந்து புசித்தால் ‘சாகவே சாவாய்’ என்று ஆதாமிடம் தேவன் சொல்லியிருந்தார். ஆதி 2:17.  அந்தக் கட்டளையை ஏவாள் திரும்பச்       சொன்ன போது, ‘சாகவே’ என்கிற சொல்லை விட்டுவிட்டாள்; ஆதி 3:3. கட்டளை யின் தீவிரத்தைக் குறைத்துவிட்டாள். சர்ப்பம் அந்தச் சொல்லைச் சொல்லுகிறது; ஆனால், தேவனுடைய கட்டளையை முற்றிலும் மாற்றிச் சொல்லுகிறது. ஆதி 3:4.

`ஏதேன் தோட்டத்தில் ஏவாளுக்கு தேவனே கற்பித்தாலும்கூட, தான் கற்றதை அக்கறையோடு அவள் கற்கவில்லை. அவள் பேசின சொற்களிலிருந்து அது தெரிகிறது.`