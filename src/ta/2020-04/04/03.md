---
title:  லைப்னிஸின் கேள்வி
date:  19/10/2020
---

பல ஆண்டுகளுக்குமுன்பு, ஜெர்மானிய சிந்தனையாளரான காட் ஃபிரட் வில்லெம் லைப்னிஸ், ‘‘ஒன்றுமில்லாமைக்குப் பதிலாக, ஏன் ஏதோ ஒன்று இருக்கிறது?” என்று கேட்டார். இதுதான் மிகவும் அடிப் படையான கேள்வியாக இருக்கமுடியும்.

`பின்வரும் வசனங்கள் எவ்வாறு லைப்னிஸின் கேள்விக்குப் பதிலளிக்கின்றன? ஆதி 1:1; யோவான் 1:1–4; யாத் 20: 8–11; வெளி 14:6, 7; யோபு 12:7-10.`

தேவன் இருக்கிறார் என்பதற்கான ஆதாரம் கொடுக்க வேதாகமம் முயற் சியே செய்யவில்லை என்பது சுவாரசியமாக இருக்கிறது. தேவன் இருப்பதற்கான ஆதாரங்கள் பல இருந்தாலும்கூட, அத்தகைய தர்க்கரீதியான வாதங்களுடன் ஆதியாகமம் 1:1 தொடங்கவில்லை. அவர் இருக்கிறார் என்றுமட்டும்தான்       சொல்கிறது. யாத் 3:13, 14. அதை ஆரம்பப்புள்ளியாக வைத்துதான் தேவனை சிருஷ்டிகராகவும், சகல சத்தியத்தையும் வேதாகமம் வெளிப்படுத்துகிறது.

சிருஷ்டிப்பின் கோட்பாடு எல்லாக் கிறிஸ்தவ கல்விக்கும் அடித்தளமாக உள்ளது. கிறிஸ்தவர்களாக நாம் நம்பும் அனைத்தும், ஆறு நாள் சிருஷ்டிப்பு கோட்பாட்டைத்தான் அடித்தளமாகக் கொண்டுள்ளன. பாவநிவாரணம், நியா யப்பிரமாணம், சிலுவை, உயிர்த்தெழுதல்,  இரண்டாம் வருகைபற்றிய அறிக் கையுடன் வேதாகமம் தொடங்க வில்லை. தேவனே சிருஷ்டிகர் என்கிற அறிக் கையுடன் தொடங்குகிறது. ஏனென்றால், தேவனே நம் சிருஷ்டிகர் என்கிற எதார்த்தத்தைத் தாண்டி, இந்தப் போதனைகள் எதுவும் அர்த்தமுள்ளவையாக இருக்காது.

எனவே வேதாகம உலகக் கண்ணோட்டமானது சிருஷ்டிப்புக் கோட்பாட் டின் முக்கியத்துவத்தை வலியுறுத்தவேண்டும். இது மிகவும் முக்கியம்; ஏனென் றால் விஞ்ஞானத்தின் பெயரில் இந்தக் கருத்து பெரும் தாக்குதலுக்கு உள்ளாகி யிருக்கிறது. கோடிக்கணக்கான வருடங்களாக உயிர்களில் சிறுசிறு பரிணாம வளர்ச்சி ஏற்பட்டு வருகிறது என்று சொல்லும் பரிணாமக்கொள்கை பலகோடி மக்களின் வேதாகம நம்பிக்கையை அழித்துவிட்டது. பரிணாமக்கொள்கை யைவிட வேதாகமத்திற்கும் கிறிஸ்தவ விசுவாசத்திற்கும் முரணான ஒரு போதனை இருப்பது கடினம். அதனால்தான், பரிணாமத்தை எப்படியாவது வேதாகமக் கோட்பாட்டுடன் ஒத்திசைத்துவிடலாம் என்று யோசிக்க வைப்பது, நாத்திகப் பரிணாமத்தைவிட மோசமானதாக இருக்கிறது. அது முடியவே முடியாது. அது வேதாகமத்தையும் ஒட்டுமொத்த கிறிஸ்தவ நம்பிக்கையையும் பரியாசத் திற்கு உள்ளாக்குவதாகும். ஒவ்வொரு வாரமும், நம் வாழ்வில் ஏழில் ஒரு பகு தியை தமக்காகச் செலவிடுமாறு தேவன் வேண்டுகிறார். வேறு எதற்காகவும் அல்ல,  ஆறு நாள் சிருஷ்டிப்பை நாம் நினைவில் வைக்கவே அவ்வாறு கேட்கிறார்.

`கிறிஸ்தவ உலகக் கண்ணோட்டத்திற்கு இந்தக் கோட்பாடு ஏன் அடிப்படை யானதாகவும் முக்கியமானதாகவும் இருக்கிறது?`