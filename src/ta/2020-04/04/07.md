---
title:  மேலும் படிக்க
date:  23/10/2020
---

‘ஆத்துமாவில் தேவசாயலை மீண்டும் பெறுவதுதான் கல்வியின் மெய்யான நோக்கம்’  - எலன் ஒய்ட். அட்வென்டிஸ்ட் கல்விக்கு கிறிஸ்தவ உலகப்பார்வை ஏன் இன்றியமையாதது என்பது இதிலிருந்து தெரிகிறது. ஏற்கனவே நாம் பார்த்ததுபோல, கல்வி தன்னில்தானே நன்மையானது அல்ல. வேதாகம நியதிகளுக்கு முரணாக உயர்கல்வியை மனிதர்கள் பெறு வதற்கு வாய்ப்புள்ளது. அதனால்தான் செவந்த்-டே அட்வென்டிஸ்டுகளின் கல்விமுறை கிறிஸ்தவ உலகப்பார்வையை அடிப்படையாகக் கொண்டிருக்கவேண்டும். இதற்கு முரண் படாத, இதைப் புறக்கணியாத ஒரு கண்ணோட்டத்தில் கல்வி, அறிவியல், வரலாறு, ஒழுக்கம், கலாச்சாரம் போன்ற பொதுக்களங்களைக் கற்றுக்கொடுக்கவேண்டும்.

ஏற்கனவே சொன்னதுபோல, நடுநிலையான கண்ணோட்டம் என்று எதுவும் இல்லை; ஒருவர் தன்னுடைய உலகப்பார்வை வழியாகத்தான் வாழ்க்கையையும் எதார்த்தத்தையும் பார்க்கிறார்; அது முறையாக, முழுமையாகச் சிந்திக்கப்பட்ட உலகப்பார்வையாக இருக்கலாம்; இல்லாமலும் இருக்கலாம். எனவே, செவந்த்-டே அட்வென்டிஸ்ட் கல்வி முழுமைக்கும் வேதா கம உலகப்பார்வை அடிப்படையாக இருப்பது இன்றியமையாதது ஆகும்.

**கலந்துரையாடக் கேள்விகள்**

`1	ஒட்டுமொத்த கல்வி அமைப்புகளும் அழிவுகரமாக இருந்ததை அல்லது இருப் பதைக் கண்டிருக்கிறீர்களா? எங்கு அவ்வாறு கண்டீர்கள்? மாணவர்களுக்கு என்ன கற்றுக்கொடுக்கப்பட்டது? அதிலிருந்து நாம் என்ன கற்றுக்கொள்ளலாம்? அந்த அழிவுகரமான செல்வாக்குகளிலிருந்து நம்முடைய கல்வி அமைப்புகளை எவ்வாறு பாதுகாக்கலாம்?`

`2	தேவன் இருப்பது, சிருஷ்டிப்பு, வேதாகமம், மீட்பின் திட்டம், தேவனுடைய நியாயப்பிரமாணம் போன்று கிறிஸ்தவ உலகப்பார்வையின் முக்கியமான கருத்து களை இந்த வாரம் பார்த்தோம். கிறிஸ்தவ உலகப் பார்வையை உருவாக்க, வேறு என்ன கருத்துகளயும் சேர்க்கவேண்டும்?`

`3 	பதினெட்டாம் நூற்றாண்டுச் சிந்தனைவாதி ஒருவர் பின்வருமாறு எழுதினார்: ‘மனச்சாட்சியே! மனச்சாட்சியே! நீ தெய்வீக உள்ளுணர்வு. அறிவாளியாகவும் சுதந்தர ஜீவியாகவும் இருந்தாலும் அறியாமையில் அடைத்து வைக்கப்பட்ட வனுக்கு நீ வழிகாட்டி. மனிதனை தெய்வம்போல மாற்றும்படி நன்மை தீமையை அறிவிப்பதில் நீ குறையற்ற நீதிபதி.’  இந்த நிலைப்பாட்டில் எது சரி, எது தவறு?`

`4	‘ஆத்துமாவில் தேவனுடைய சாயலை மீண்டும் பெறச்செய்வதே கல்வியின் மெய்யான நோக்கம்‘ என்று எலன் ஒய்ட் சொல்லுகிறார்.  அதன் அர்த்தம் என்ன? உலகக் கல்வியிலிருந்து அட்வென்டிஸ்ட் கல்வி வித்தியாசமாக இருக்கவேண்டி யதை இது எவ்வாறு நமக்குக் காட்டுகிறது?`