---
title:  'கர்த்தருடைய கண்கள்: வேதாகம உலகப்பார்வை'
date:  17/10/2020
---

### இவ்வார ஆராய்ச்சிக்கு:
நீதி 15:3; யோபு 12:7-10; எபே 6:12; வெளி 20:5,6; யோவான் 1:1-14; மாற்கு 12:29-31.

> <p>மனன வசனம்</p>
> கர்த்தரின் கண்கள் எவ்விடத்திலுமிருந்து, நல்லோரையும் தீயோரையும் நோக்கிப்பார்க்கிறது. நீதி 15:3.

போலந்து நாட்டுக் கவிஞரான செஷஸ்லா மிலாஷ் தன் கவிதை ஒன்றை, பேசும் முயல்கள், பேசும் அணில்கள் என்று கற்பனை விலங்குகளை வைத்துத் துவங்குகிறார். ‘இந்தக் கற்பனை விலங்குகளுக்கும் உண்மையான விலங்கு களுக்கும் எவ்வளவு ஒற்றுமை இருக்கிறதோ, அவ்வளவு ஒற்றுமைதான் உல கத்தைப்பற்றிய நம் கருத்துகளுக்கும் உண்மையான உலகத்துக்கும் இருக்கிறது’ என்று எழுதுகிறார். அந்தக் கவிதையின் முடிவில், ‘இதை யோசித்து, நடுங் குங்கள்’ என்று எழுதியுள்ளார்.

‘நடுங்குங்கள்’ என்பது கடுமையான ஒரு வார்த்தைதான். ஆனால் உண் மையானது. உலகம்பற்றி மனிதர்கள் நினைப்பது முற்றிலும் தவறாக இருக்க லாம். உதாரணமாக, பிரபஞ்சத்தின் மையத்தில் பூமி அசையாமல் ஒரே இடத்தில் இருப்பதாக உலகின் பெரும் புத்திமான்களும், கல்வியறிவில் சிறந்தவர்களும் சுமார் இரண்டாயிரம் வருடங்களாகக் கருதிவந்தார்கள். இன்று, ஒரு சாதாரண உயிரியிலிருந்து மனிதன் பரிணமித்து வந்ததாக பல புத்திசாலிகளும், கல்வியறி வில் சிறந்தவர்களும் கருதுகிறார்கள்.

மனிதர்கள் தம் உலகத்தை நடுநிலையில் இருந்து பார்ப்பதே இல்லை. நம் மைச் சுற்றிலும் உள்ள உலகத்தை நாம் கண்ணாடி போட்டுத்தான் பார்க்கிறோம். அந்தக் கண்ணாடிதான் உலகப்பார்வை எனப்படுகிறது; எனவே நம் வாலிபர் களுக்கும், ஏன் நெடுங்கால விசுவாசிகளுக்கும்கூட வேதாகம உலகப்பார்வையைக் கற்றுக்கொடுப்பது மிகவும் முக்கியமாக உள்ளது.

2020, அக்டோபர் 24 வகுப்புக்காகப் படிக்கவேண்டிய பாடம்