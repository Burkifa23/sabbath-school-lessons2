---
title:  தேவனுடைய நியாயப்பிரமாணம்
date:  22/10/2020
---

பல வருடங்களுக்கு முன்பு பிரான்ஸ் நாட்டில், ‘மரணதண்டனையை ஒழிக்க வேண்டுமா?’ என்பது குறித்து விவாதம் ஒன்று நடைபெற் றது. ‘ஒழிக்கவேண்டும்’ என்று சொன்னவர்கள், பிரபல பிரெஞ்ச் எழுத்தாளரான மைக்கேல் ஃபோவ் கோல்ட் என்பவரைச் சந்திந்து, தங்களுக்காக ஒரு கட்டுரை எழுதும்படி சொன் னார்கள். ஆனால், அவரோ, “மரணதண்டனையை ஒழிப்பது போதாது; சிறைச் சாலை முறையையும் ஒழித்து, எல்லாக் கைதிகளையும் விடுதலை செய்யவேண் டும்” என்றார்.  “ஏனென்றால் எல்லா ஒழுக்கச் சட்டங்களும் மனிதரால் உருவா னவை. மக்களைக் கட்டுப்படுத்துவதற்கு அதிகாரத்தில் இருப்பவர்கள் ஏற்படுத் தினவை. எனவே, அந்த ஒழுக்கச்சட்டங்கள் உண்மையில் செல்லுபடியாகாது” என்றார். அது ஒரு தீவிர நிலைப்பாடாக இருந்தாலும், இவ்வாறு தர்க்கரீதியாக விடைகாண்பது தொடர்ந்து நடந்துவருகிறது. ஆயிரக்கணக்கான வருடங் களுக்குமுன் மோசேக்கு இதே பிரச்சனை இருந்தது. ‘இங்கே இந்நாளில் நாம் அவனவன் தன்தன் பார்வைக்குச் சரியானதையெல்லாம் செய்கிறதுபோல நீங் கள் செய்யாதிருப்பீர்களாக.’ உபா 12:8; நியா 17:6; நீதி 12:15.

`எது ஒழுக்கரீதியில் சரியானது என்று அறிந்துகொள்ளும் அளவிற்கு நம்மிடம் நீதியும் பரிசுத்தமும் பாரபட்சமற்ற நிலையும் இல்லை. அதனால், நம் பார்வைக்குச் சரியான படி செய்யாமல், எது சரியென அறிவது எப்படி?`

“நம்மைச் சிருஷ்டித்த ஆண்டவர், நாம் வாழ்வதற்கான ஒழுக்கச் சட்டங் களைக் கொடுத்திருக்கிறார்” என்பதுதான் பதில். நம் கண்கள் சரியானபடி காண முடியாவிட்டாலும், தேவனால் காணமுடியும்.

`ஒழுக்கமான நடத்தைபற்றி பின்வரும் வசனங்கள் சொல்வது என்ன? உபா 6:5, மாற்கு 12:29–31; வெளி 14:12.`

நம் கிறிஸ்தவ உலகப்பார்வைக்கு மையமாக உள்ளது மீட்பு என்றால், பத் துக் கற்பனைதான் அதன் மையமாக இருக்கவேண்டும். நியாயப்பிரமாணத்தை மீறுகிற பாவத்திலிருந்துதானே நாம் மீட்கப்படுகிறோம்? ரோமர் 3:20. நியாயப் பிரமாணம் இல்லாமல் சுவிசேஷம் அர்த்தமுள்ளதாக இருக்காது. நியாயப்பிர மாணம் நம்மை இரட்சிக்க முடியாது என்றாலும், நியாயப்பிரமாணத்தின் கட்டுப் பாட்டுக்குள் நாம் இருப்பதற்கு அதுவும் ஒரு காரணம். அதனால்தான் சுவி சேஷம் நமக்குத் தேவைப்படுகிறது. அதனால்தான் நியாயப்பிரமாணத்தின் நிலையான தன்மையை செவந்த்-டே அட்வென்டிஸ்டுகள் தங்கள் கல்வியில் வலியுறுத்தவேண்டும். அதில் ஓய்வுநாளும் அடங்கும்.

`சிந்தியுங்கள்: இந்த வாழ்க்கையில் தேவனுடைய சாயல் நம்மில் உருவாக நம் கல்வி உதவவேண்டுமானால், தேவனுடைய பார்வையில் எது சரியென ஒழுக் கச்சட்டங்கள் காட்டுகிறபடி, கிறிஸ்துவைப் போல அடிமட்டத்திலும் தேவனுடைய நியாயப்பிரமாணத்தின்படி நடக்கவேண்டும்.`