---
title:  வேதாகம உலகப்பார்வை
date:  20/10/2020
---

அறிமுகப்பகுதியில் நாம் பார்த்ததுபோல, நம்மில் எவருமே உலகத்தை நடுநிலையில் இருந்து பார்ப்பதில்லை. உதாரணமாக, ஒரு நாத்திகன் வான வில்லைப் பார்க்கும்போது, அதை ஓர் இயற்கை நிகழ்வாகமட்டுமே பார்க் கிறான். மனிதர்கள் அதற்குக் கொடுக்கிற அர்த்தம்தவிர வேறு அர்த்தம் இல்லா மல்போகிறது. மாறாக, வேதாகம உலகப்பார்வை உடைய ஒருவர், “நீரும் ஒளியும் இடைபடுகிற ஓர் இயற்கை நிகழ்வாகமட்டும் அல்ல, ‘உலகத்தை இனி நீரால் அழிப்பதில்லை’ என்று தேவன் கொடுத்த வாக்குறுதியின் நிச்சயம்” என்று பார்க்கிறார். ஆதி 9:13-16. மனிதனோடு செய்த உடன்படிக்கையின் அடையாள மாக அழகான வானவில்லை மேகத்தில் வைத்ததில் தேவனுடைய  கருணை எவ் வளவு பெரியது! பின்வரும் சந்ததியினருடைய பிள்ளைகள் வானத்தில் காணப் படும்அந்த அற்புதமான வானவில்லின் அர்த்தத்தைக் கேட்கும்போது, அவர் களுடைய பெற்றோர் ஜலப்பிரளயத்தின் சம்பவத்தை மீண்டும் சொல்லவேண் டும்; பூமி மீண்டும் தண்ணீரால் நிரம்புவதில்லை என்பதின் உறுதிமொழியாக உன்னதமானவர் வில்லை வளைத்து, வானத்தில் வைத்தார் என்று சொல்ல வேண்டும்.1

செவந்த்-டே அட்வென்டிஸ்டுகளின் விசுவாசத்திற்கு அடிப்படை வேதா கமம்தான். மிகவும் அச்சுறுத்தலான இடமாக இருக்கக்கூடிய உலகத்தைப் புரிந்து கொள்ள உதவுகிற நல்ல கண்ணாடியான உலகப் பார்வையை வேதாகமம் கற்றுக்கொடுக்கிறது. பெரும்பாலும் நமக்குத் திகைப்பை உண்டுபண்ணுகிற யதார்த்தத்தை சிறப்பாக அறிந்துகொள்வதற்கான ஒரு மாதிரி வடிவத்தை வேதாகமம் உருவாக்குகிறது.

`நாம் வாழ்ந்துவருகிற யதார்த்த நிலையை சிறப்பாகப் புரிந்துகொள்ள என்ன உண் மைகள் பின்வரும் வசனங்களில் உள்ளன? எபே 6:12; மாற்கு 13:7; ரோமர் 5:8; 8:28; பிர 9:5; வெளி 20:5, 6.`

வேதாகமப் போதனைகளை செவந்த்-டே அட்வென்டிஸ்டுகள் உறுதி யாகப் பற்றிக்கொள்ள வேண்டும்; அவை தேவன் தம் மக்களுக்கு வெளிப் படுத்தியுள்ள சத்தியம். நாம் புரிந்துகொள்ளமுடியாத உலகத்தைப்பற்றிய பல விஷயங்களை அது நமக்கு விளக்குகிறது. சகல கிறிஸ்தவப் போதனையும் வேத வசனத்தை அஸ்திபாரமாகக் கொண்டிருக்கவேண்டும்; அதற்கு முரணான எதையும் புறக்கணிக்கவேண்டும்.

`மக்களிடம் காணப்படுகிற என்ன நம்பிக்கைகள் வேதாகமப் போதனைகளுக்கு முரணாக உள்ளன? அந்த வித்தியாசம் நமக்கு என்ன கற்றுக்கொடுக்க வேண்டும்? நாம் வேதாகம வசனத்தில் உறுதியாக இருக்கவேண்டியது ஏன் முக்கியமானது?`