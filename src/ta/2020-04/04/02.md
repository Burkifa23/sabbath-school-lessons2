---
title:  கர்த்தருடைய கண்கள்
date:  18/10/2020
---

ஆக்ஸ்போர்டு பல்கலைக்கழகப் பேராசிரியர் ஒருவர், ‘நாமும் உலகமும் நம்மைச் சுற்றியுள்ள எதுவுமே உண்மையானதல்ல’ என்கிற ஒரு கருத்தியலை முன்வைக்கிறார்.  மாறாக, அசாதாரண ஆற்றல்வாய்ந்த கணினிகளை வைத்து, வேற்றுகிரகவாசிகள் படைத்த மாயப் படைப்புகள்தாம் நாம் என்கிறார். இது ஒரு சுவாரசியமான கொள்கை. யதார்த்தம் என்ன? ஒன்றுமட்டுமே பகுத்தறி வான பதிலாக இருந்தாலும், இரண்டு விரிவான பதில்கள் உண்டு.

முதலாவது, பிரபஞ்சமும் நம்மையும் சேர்த்து அதிலுள்ள அனைத்தும் எப் போதுமே இருந்துவருகிறோம் என்பதாகும். எதுவும் சிருஷ்டிக்கவில்லை, எது வும் உருவாக்கவில்லை. எப்போதுமே இருக்கிறோம். இது யோசிக்கத் தேவை இல்லாத உண்மை. தேவனோ தெய்வங்களோ இல்லை. யாதார்த்தம் முற்றிலும் பருப்பொருள் சம்பந்தப்பட்டது. இது புதிய கருத்து அல்ல. ‘அணுக்களும் வெற் றிடமும்மட்டுமே உள்ளன’ என்று 2,500 ஆண்டுகளுக்குமுன்பு யாரோ சொல்லி யிருக்கிறார்.

தேவனால் பிரபஞ்சம் உண்டாக்கப்பட்டது என்பது இரண்டாவது  பார்வை. ‘பிரபஞ்சம் தானாகவே இருக்கிறது; வேறு விளக்கம் எதுவும் தேவையில்லை’  என்கிற கருத்தைவிட இது மிகவும் தர்க்கரீதியானதாகவும், பகுத்தறிவுமிக்கதா கவும் தோன்றுகிறது. இயற்கை உலகத்தையும், ‘அணுக்கள் மற்றும் வெற்றிட’ உலகத்தையும் உள்ளடக்கியிருந்தாலும், அத்தோடு இந்த நிலைப்பாடு நிறுத்தி விடுவதில்லை. இன்று அதிகமாகக் கேட்கப்படுகிற நாத்திக-பொருள்முதல்வாத பார்வையைவிட பன்முகத் தன்மை கொண்ட ஒரு யதார்த்தத்தைச் சுட்டிக்காட்டுகிறது.

`இன்றைய பாடத்தில் எழுப்பப்பட்ட கருத்துபற்றி பின்வரும் வசனங்கள் என்ன சொல் கின்றன? சங் 53:1; நீதி 15:3; யோவான் 3:16; ஏசா 45:21; லூக்கா 1:26-35.`

‘தேவன் ஒருவர் இருக்கிறார். அவர் அன்புள்ளவர்; நம்மோடு பழகுகிற வர்’ என்கிற உண்மைதான் எந்தவொரு கிறிஸ்தவ கல்விக்கும் மையமானது.  அவர் இயற்கை விதிகளைப் பயன்படுத்தினாலும், அந்த விதிகளுக்குக் கட்டுப் படாதவர். தாம் விரும்பும்போது, அந்த விதிகளையும் தாண்டிச் செயல்படக் கூடியவர். எ.கா. இயேசுவின் கன்னி பிறப்பு. இந்தப் பார்வை கற்பிக்கிற கருத்து தான் சரியானது. ஏனெனில் அநேகர், வெளிப்படையாக, சிறிது கவலையும் இன்றி, நாத்திக உலகப்பார்வையைக் கற்றுக்கொடுக்கிறார்கள். அறிவியல் அதை ஆதரிக்கிறதென்று தவறாகக் கூறுகிறார்கள்.

`நாத்திக உலகக் கண்ணோட்டம், வேதாகம உலகக் கண்ணோட்டத்திற்கு மாறாக எவ்வளவு குறுகியதாக, வரைமுறைக்குட்பட்டதாக இருக்கிறதெனச் சிந்தி யுங்கள்; வேதாகமக் கண்ணோட்டம் இயற்கை உலகத்தையும் உள்ளடக்கியது, ஆனால் அத்தோடு நின்றுவிடுவதில்லை. இறுதியில், நாத்திக உலகக்கண் ணோட்டத்தைவிட வேதாகம உலகக் கண்ணோட்டம் எவ்வாறு அதிக பகுத்தறிவு மிக்கதாகவும் தர்க்கரீதியானதாகவும் இருக்கிறது?`