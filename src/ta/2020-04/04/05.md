---
title:  மீட்பரைத் தொழுதுகொள்ளுங்கள்
date:  21/10/2020
---

நம் விசுவாசத்திற்கு சிருஷ்டிப்பின் கோட்பாடு முக்கியமானதுதான்; ஆனால், அந்தக் கோட்பாடு தனித்திருக்கவில்லை. அது மீட்பின் கோட்பாடுடன் பிரிக்கவே முடியாதபடி இணைக்கப்பட்டுள்ளது. பாவமும் மரணமும் காணப்படு கிற இந்த உலகில், சிருஷ்டிப்புமட்டும் போதுமானது அல்ல. வாழும்போது போராட்டத்தையும் பாடுகளையும் சந்திக்கிறோம்; பிறகு மரிக்கிறோம். சாலை யோரம் வீசப்படும் செத்த மிருகத்தைப் போன்ற நிலையில் முடிகிறது. இது எப் படி இருக்கிறது?

அதனால், நம் உலகப்பார்வையில் மீட்பின் கோட்பாடு முக்கியமானதாக இருக்கவேண்டும். அதாவது நாம் நம்புகிற அனைத்திற்கும் மையமாக இயேசு கிறிஸ்துவையும், அவர் சிலுவையில் அறையப்பட்டதையும், உயிர்த்தெழுந்த தையும் வைத்திருக்கவேண்டும்.

`இயேசு யார்? நமக்காக என்ன செய்தார்? யோவான் 1:1-14.`

முதலாம் தூது சொல்கிறது: வேறொரு தூதன் வானத்தின் மத்தியிலே பறக் கக்கண்டேன்; அவன் பூமியில் வாசம்பண்ணுகிற சகல ஜாதிகளுக்கும், கோத் திரத்தாருக்கும், பாஷைக்காரருக்கும், ஜனக்கூட்டத்தாருக்கும் அறிவிக்கத்தக்க தாக நித்திய சுவிசேஷத்தை உடையவனாயிருந்து, மிகுந்த சத்தமிட்டு: தேவனுக் குப் பயந்து, அவரை மகிமைப் படுத்துங்கள்; அவர் நியாயத்தீர்ப்புக்கொடுக்கும் வேளை வந்தது; வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரையே தொழுதுகொள்ளுங்களென்று கூறினான். வெளி 14:6,7.

‘நித்திய சுவிசேஷமானது’ தேவனே சிருஷ்டிகர் என்கிறது. நம்மைச் சிருஷ் டித்த அதே தேவன்தாம் மனிதனாக வந்து, நம் பாவத்திற்கான தண்டனையை தம்மேல் ஏற்றுக்கொண்டார். எனவே அவரைத் தொழுதுகொள்ளும்படி நாம் அழைக்கப்படுவதில் ஆச்சரியம் எதுவுமில்லை. நம் தேவன் உண்மையில் எப் படிப்பட்டவர் என்பதை உணரும்போது, வேறு எப்படிப்பட்ட எதிர்வினைகளை அது நம்மில் ஏற்படுத்தவேண்டும்? அதனால்தான் கிறிஸ்துவும், அவர் சிலுவை யில் அறையப்பட்டதுமே நம் எல்லாப் போதனைகளுக்கும் மையமாக இருக்க வேண்டும். அந்தப் போதனையில் இரண்டாம் வருகையும் இடம்பெற்றிருக்க வேண்டும். ஏனென்றால், இயேசுவின் இரண்டாம் வருகை இல்லையென்றால், அவருடைய முதலாம் வருகையால் பயன் இல்லை, சரிதானே? கிறிஸ்துவின் முதலாம் வருகையும் இரண்டாம் வருகையும் ஒரே நிகழ்வின், அதாவது இரட் சிப்பின் திட்டத்தின் இரு பகுதிகள் என்று சிலர் வாதிடக்கூடும். இரண்டும் தேவை தானே.

`உண்டான சகலத்தையும் சிருஷ்டித்தவர்தாமே நமக்காக கல்வாரியில் மரித்தவர் என்று யோவான் 1:3 சொல்கிற கருத்தைத் தியானியுங்கள். தொழுகை ஏன் தானாகவே பொங்கி வருகிற எதிர்வினையாக இருக்கவேண்டும்?`