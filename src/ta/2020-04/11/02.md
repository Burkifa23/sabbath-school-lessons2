---
title:  வேலையின் பல்வேறு பக்கங்கள்
date:  06/12/2020
---

‘மகிழ்ச்சியாயிருப்பதும், உயிரோடிருக்கையில் நன்மைசெய்வதுமேயல்லா மல், வேறொரு நன்மையும் மனுஷனுக்கு இல்லையென்று அறிந்தேன். அன்றியும் மனுஷர் யாவரும் புசித்துக் குடித்துத் தங்கள் சகலப் பிரயாசத்தின் பலனையும் அநுபவிப்பது தேவனுடைய அநுக்கிரகம்.’ பிரசங்கி 3:12,13.

வேலை எனும் சொல் பல அர்த்தங்களை உள்ளடக்கியது. உணவுக்காக, கட்டணம் செலுத்துவதற்காக, கஷ்டங்காலங்களுக்கென சேமிப்பதற்காக பணம் ஈட்ட வேலைசெய்கிறோம். மோசமான பணிச்சூழலைக்கூட தாங்கிவிடலாம்; வேலைபோனால் தாங்கமுடியாது.

வேலை ஒருவருக்கு மதிப்புணர்வைக் கொடுக்கிறது. ‘நீங்கள் என்ன செய்கிறீர்கள்?’ அல்லது ‘நீங்கள் என்னவாக இருக்கிறீர்கள்?’ போன்ற கேள்விகளுக்கு செய்கிற வேலையைதான் பதிலாகச் சொல்லமுடியும். பணி ஓய்வு பெற்ற பலர், உடல்வலு இருக்கிறவரை, சம்பாதிப்பதற்கோ, தன்னார்வ திருப்திக்கோ, பகுதிநேர வேலை செய்கிறார்கள். காலையில் சீக்கிரம் எழும்பு வதற்கு வேலையும் ஒரு காரணமாக இருக்கிறது. ஒரு வாலிபனுக்கு வேலை கொடுத்தால், குற்றச்செயலில் இருந்து அவனைக் காப்பாற்றலாம்.

`என்ன பின்னணியில் ஆதி 3:19 சொல்லப்படுகிறது? சிலருக்கு வேலை எப்படிப்பட்ட அனுபவமாக இருக்கிறது?`

விழுகைக்குமுன் கொடுக்கப்பட்ட வேலை, விழுகைக்குப்பிறகு வேறே மாதிரி மாறிவிட்டது. இது வேலையின் மற்றொரு பக்கம். சிலருக்கு வேலை தினமும் எதிர்கொள்ள வேண்டிய பாரமாக இருக்கிறது; மரிக்கும்போதுதான் விடுதலை கிடைக்கிறது. விருப்பமின்றி அந்த வேலைகளைச் செய்வார்கள்; உடல்நலம் இருக்கும்போதே அதிலிருந்து விடுபட ஏங்குவார்கள். மற்றவர் களுக்கு, வாழ்க்கை முழுவதையும் வேலை ஆக்கிரமித்திருக்கும். அதற்காகவே வாழ்வதுபோல மாறிவிடும். தன்னுடைய தனிப்பட்ட அடையாளமே அதில் தான் இருப்பதாக நினைப்பார். வேலை இல்லாத சமயத்தில் எங்குச் செல்வது, என்ன செய்வது என்று தெரியாமல் மனச்சோர்வாக உணர்வார். பணி ஓய்வு பெற்றபிறகு, உடல்ரீதியாகவும் மனரீதியாகவும் வலுவிழந்து, காலத்திற்கு முன்னரே மரித்தும்போவார்.

தேவன் சொல்கிறபடி வேலைசெய்ய கிறிஸ்தவர்கள் கற்றுக்கொள்ளவேண் டும். வேலை என்பது வெறும் பணத்தேவைக்கானதுமட்டும் அல்ல. மனிதன் வெறும் பணியாள்மட்டும் அல்ல. வாழ்க்கைப்பணி என்பது ஊழியத்திற்கான ஒரு பாதை; ஆண்டவரோடுள்ள உறவின் ஒரு வெளிப்பாடு.  உலகத்தின் தேவைகளைச் சந் திக்கும்படி, மாணவர்கள் தங்கள் திறமைகளையும் தேவன் கொடுத் திருக்கிற தாலந்துகளையும் கலந்து, வேலைசெய்யக் கற்றுக்கொடுப்பதே ஆசிரியர்களின் கடமைகளில் ஒன்றாகும்.

`நீங்கள் உங்கள் வாழ்க்கையை எவ்வாறு நடத்துகிறீர்கள்? ஆண்டவருக்கு அதிக மகிமை உண்டாகும்படி எவ்வாறு வாழமுடியும்?`