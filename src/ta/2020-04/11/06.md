---
title:  வேலையும் உக்கிராணத்துவமும்
date:  10/12/2020
---

‘செய்யும்படி உன் கைக்கு நேரிடுகிறது எதுவோ, அதை உன் பெலத்தோடே செய்.’ பிரசங்கி 9:10. வாழ்க்கையின் ஒவ்வொரு பகுதியிலும் உக்கிராணத்துவம் காணப்படவேண்டும் என்று பெரிய ஞானி ஆலோசனைவழங்குகிறார்.

நிதி விவகாரங்களில் கிறிஸ்தவர்கள் பொறுப்புடன் இருப்பதுதான் கிறிஸ் தவ உக்கிராணத்துவம் என்று அநேகர் கருதுகிறார்கள். பணம் உண்மையில் உக்கிராணத்துவத்தில் ஒரு முக்கிய அம்சம்தான், ஆனால் அதைமட்டும் நினைப் பது குறுகிய மனப்பான்மை. சபைக்கோட்பாட்டின்படி உக்கிராணத்துவம் என்பது, கிடைக்கக்கூடிய அனைத்து வளங்களையும் மேம்படுத்தி, சரியாகப் பயன்படுத்த நிர்வாகம் பொறுப்புடன் நடந்துகொள்வதாகும்.

என்னென்ன வளங்களால் திருச்சபையை தேவன் ஆசீர்வதித்திருக்கிறார்? சிருஷ்டிகர் ஒவ்வொருவருக்கும் வரங்களை அருளியிருப்பதாக பேதுரு சொல் லுகிறார்; அந்த அருளைப் பெற்ற கிறிஸ்தவர்களை ‘பரிசுத்த ஆசாரியக்கூட்டம்’ என்கிறார். 1பேதுரு 2:5. அதாவது, பணம், நேரம், ஆற்றல் போன்ற தேவனு டைய ஈவுகளைப் பெற்று, தேவனுக்குக் கணக்கு ஒப்புவிக்கவேண்டிய உக்கி ராணக்காரர்களாக இருக்கிறார்கள்.

`நாம் வேலை செய்யவேண்டிய, வேலைக்காக பிறரைப் பயிற்றுவிக்கவேண்டியவிதம் பற்றி பிர 9:10; 1கொரி 10:31 வசனங்கள் சொல்கின்றன?`

இன்று வாழ்க்கையில் காணப்படும் பொதுவான ஆபத்துகளில் ஒன்று, வாழ்க்கையின் வெவ்வேறு பகுதிகளில் ஒன்றுக்கொன்று சம்பந்தமில்லை என்று நினைப்பதாகும்.  அதாவது வேலை, குடும்பம், ஆன்மிகம், ஓய்வு ஆகிய பகுதி கள் உள்ளன. இந்த வாழ்க்கைப் பகுதிகளுக்கு இடையே சம்பந்தமில்லை என்று கருதுவதை சில சந்தர்ப்பங்களில் ஒத்துக்கொள்ளலாம். உதாரணமாக, குடும்பப் பொறுப்புகளுடன் வேலையைச் சேர்த்துக் குழப்பிக்கொள்வது நல்லதல்ல. ஓய்வெடுக்கவேண்டும் என்பதற்காக தேவனோடு செலவிடுகிற நேரத்தைக் குறைக்கக்கூடாது.

ஆனால், இந்தக் கட்டுப்பாடு ஆன்மிகத்துக்குப் பொருந்தாது. ஏன் தெரி யுமா? ஆன்மிகத்திற்கு  நம் வாழ்வின் ஒவ்வொரு பகுதியிலும் சம்பந்தம் உண்டு. தேவனோடு கைகோர்த்து, வேலைசெய்யும்போதுதான் கிறிஸ்தவப் பணி வளர்  கிறது. வேலை என்பது தேவனுடைய பிரசன்னத்தை உணருவதற்கான ஒரு வழி. ஏதாவது ஒரு நாளில், ஒரு மணிப்பொழுதில், அல்லது வாழ்க்கையின் ஒரு விஷயத்தில்மட்டும் தேவனைத் தேடி, ஆவிக்குரிய வாழ்வைமட்டுப்படுத்து வது ஆகும்; வாழ்க்கையின் மற்றப் பகுதிகளில் தேவனுடைய பிரசன்னத்தைப் புறக்கணித்தல் ஆகும்.

`நீங்கள் உங்களுடைய ஆவிக்குரிய வாழ்க்கையை இவ்வாறு பிரித்துப் பார்க்கிறீர்களா? ஆம் என்றால், ஒவ்வொரு செயலிலும் ஆவிக்குரிய தன்மை காணப்படு வதற்கு என்ன செய்யலாம்?`