---
title:  மேலும் படிக்க
date:  11/12/2020
---

வேலை - சாபமா, ஆசீர்வாதமா? பாவத்தினால் உண்டான ஒரு சாபம் போலத் தெரிய லாம். ஆதி 3:17. ஆனால் கவனமாக வாசித்தால், பாவத்தால் நிலம்தான் சபிக்கப்பட்டது, வேலை அல்ல. வேலைசெய்யவேண்டும் என்கிற கட்டளையை தேவன் ஓர் ஆசீர்வாதமாகக் கொடுத் தார் என்று எலன் ஒய்ட் கூறுகிறார்: ‘அதுமுதல் மனிதன் கடும்பிரயாசப்பட்டு, வருத்தத்தோடு வாழவேண்டும் என்பது அன்பால் கொடுக்கப்பட்டதாகும். அவனுடைய பாவத்தினிமித்தம் அந்தச் சிட்சை கொடுக்கப்பட்டது; பசி, உணர்ச்சிப்பெருக்கில் திளைக்காமல் தடுக்கவும், தன்னடக்க பழக்கங்களை உருவாக்கவும் கொடுக்கப்பட்டது. அது பாவத்தின் அழிவிலும் சீர்கேட்டிலும் இருந்து மனிதனை மீட்பதற்கான தேவனுடைய மாபெரும் திட்டத்தின் ஒரு பகுதியாக இருந்தது.’1  வேலையை ஒரே பாணியில் செய்து, அளவுக்கு அதிகமாகச் செய்து, அதை அளவுக்கதிமாக முக்கியப்படுத்தி, அதை சாபமாக மாற்றியிருக்கலாம். நம் சூழ்நிலை என்னவாக இருந்தாலும், வேலைபற்றி சரியான கண்ணோட்டத்தைக் கற்றுக்கொள்ள வேண்டும். வேலயை மதிக்கவேண்டும்; அதேசமயம் அதை விக்கிரகாராதனையாக மாற்றி விடக்கூடாது. மனிதர்கள் அதைக் கற்றுக்கொள்ள, கிறிஸ்தவக் கல்வி உதவவேண்டும்.

**கலந்துரையாடக் கேள்விகள்**

`1	வேதாகமத்தில் இடம்பெற்றுள்ள ஒரே பகுதியில், சாலொமோன் எவ்வாறு வேலை ஆசீர்வாதமாகவும், சாபமாகவும் கருதுகிறார்? பிரசங்கி 2:18-24. வேலையை நாம் அணுகுகிறவிதத்தில் என்னென்ன விஷயங்கள் வித்தியாசத்தை உண்டாக்க முடியும் என்று அந்த வசனங்கள் தெரிவிக்கின்றன?`

`2	வேலையின் மூலமாகத்தான் நம் குடும்பங்களைக் கவனிக்கிறோம். அதாவது, போஷிக்கிறோம். வேலைகுறித்த ஒரு நேர்மறையான மனநிலையை நாம் எவ் வாறு நம் குடும்பத்தினர்களுக்குக் கடத்தலாம்?`

`3 	சிறப்பாக வேலைசெய்வதற்கும், எப்போதும் வேலைசெய்து கொண்டிருப்பதற்கும் ஒரு மெல்லிய கோடளவு வித்தியாசம்தான் இருக்கிறது. அந்தக் கோட்டைத் தாண் டாமல் எவ்வாறு பாதுகாப்பாக இருக்கலாம்?பிரசங்கி 2:23.`

`4 	‘ஒருவன் வேலைசெய்ய மனதில்லாதிருந்தால் அவன் சாப்பிடவும் கூடாதென்று நாங்கள் உங்களிடத்தில் இருந்தபோது உங்களுக்குக் கட்டளையிட்டோமே‘ என்று பவுல் சொன்னார். 2தெச 3:10. இது ஓர் அற்புதமான நியதி. எந்தச் சூழ்நிலைகளில் இந்த நியதி பொருந்தாதென நினைக்கிறீர்கள்? அதாவது, வளைக்கவே கூடாத விதியாக இதை ஏன் மாற்றிவிடக் கூடாது?`