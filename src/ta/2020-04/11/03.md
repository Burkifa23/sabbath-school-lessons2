---
title:  வேலையும் பேணுதலும்
date:  07/12/2020
---

தொழிலானாலும், வேலையானாலும் அது ‘செயல்பாடு’ சம்பந்தப்பட்டது தான். மூளைக்கு அதிகம் வேலைகொடுப்பவர்கள்கூட ஒருவகையில் உடல் உழைப்பில் ஈடுபடுகிறார்கள்; அது கணினி பொத்தானைத் தட்டுகிற வேலை யாகக்கூட இருக்கலாம்.

**‘கை’ அடையாளத்தில், பின்வரும் வசனங்கள் வேலைபற்றி என்ன சொல்கின்றன?**

`உபா 16:15`

`பிர 9:10`

`நீதி 21:25`

`எரே 1:16`

நாம் மனநிறைவும் மகிழ்ச்சியும் அடையும்படிக்கு ‘கைகளின் கிரியையை’ தேவன் நமக்குக் கொடுத்திருக்கிறார். நீதி 10:4; 12:14. உளவியலில் ‘சுயதிறன்’ என்கிற ஒரு வார்த்தை உண்டு. ஒவ்வொரு நபரும் அர்த்தமுள்ள ஒன்றை நிறை வேற்ற அவருக்குத் திறமை இருப்பதை அது சுட்டிக்காட்டுகிறது. ‘என்னால் முடியுமென நினைக்கிறேன்’ என்று திரும்பத்திரும்பச் சொல்வதால் செயல்திறன் வளர்ந்துவிடாது. ஏதாவது செய்வது மட்டுமே சுயசெயல்திறனை அதிகரிக்கிறது.

‘கைகளின் கிரியை’ தேவன் நமக்குக் கொடுத்திருக்கிற ஆசீர்வாதமாக இருக்கிறது. நாம் அர்த்தமுள்ள வாழ்க்கை உதவுகிறது. சங் 90:17. அதேசமயம் நம் ‘கைகளின் கிரியை’ மற்றவர்களுக்கு ஆசீர்வாதமாக இருக்கவேண்டும் என்பதே தேவனுடைய திட்டம். நாம் வேலைசெய்யவேண்டும். நம் கைகள் பய னுள்ள பணிகளில் ஈடுபடவேண்டும். அப்போதுதான் மற்றவர்களிடம் ஏதாவது பகிர்ந்துகொள்ளமுடியும் என்று பவுல் எழுதுகிறார்.

அந்த நியதியின்படிதான் பவுல் வாழ்ந்தார்: ‘நீங்கள் அறிந்திருக்கிறபடி, எனக்கும் என்னுடனேகூட இருந்தவர்களுக்கும் வேண்டியவைகளுக்காக இந்தக் கைகளே வேலைசெய்தது. இப்படிப் பிரயாசப்பட்டு, பலவீனரைத் தாங்கவும், வாங்குகிறதைப் பார்க்கிலும் கொடுக்கிறதே பாக்கியம் என்று கர்த் தராகிய இயேசு சொன்ன வார்த்தைகளை நினைக்கவும் வேண்டுமென்று எல்லாவிதத்திலேயும் உங்களுக்குக் காண்பித்தேன்.’ அப் 20:34,35.

நெகேமியாவின் எளிய ஜெபமே நம் ஜெபமாக இருக்கட்டும்: ‘தேவனே நீர் என் கைகளைத் திடப்படுத்தியருளும்.’ நெகேமியா 6:9.

`வேலையை என்ன மனநிலையுடன் பார்க்கிறீர்கள்? மற்றவர்களுக்கு ஆசீர்வாத மாக உங்கள் வேலையை எவ்வாறெல்லாம் நீங்கள் பயன்படுத்தலாம்?`