---
title:  வேலையும் ஆவிக்குரியவாழ்வும்
date:  09/12/2020
---

‘நாம் ஆவியினாலே பிழைத்திருந்தால், ஆவிக்கேற்றபடி நடக்கவும் கட வோம்.’ கலா 5:25. வேலையையும் ஆவிக்குரிய வாழ்வையும் பிரித்துப் பார்க்க முடியாது. கிறிஸ்தவமார்க்கம் என்பது ஒரு துணியைப் போன்றதல்ல; மனநிலை களை அல்லது வாழ்க்கையின் வெவ்வேறு கட்டங்களைப் பொறுத்து தழு வவோ புறக்கணிக்கவோ முடியாது. மாறாக கிறிஸ்தவமார்க்கம் ஒரு புதிய மனி தனைச் சிருஷ்டிக்கிறது; வேலை உட்பட வாழ்க்கையின் ஒவ்வொரு பரிமாணத் திலும் அது பிரதிபலிக்கவேண்டும்.

`கலா 5:22-26இல் பவுல் குறிப்பிடுகிற வரங்களில் எவையெல்லாம் உங்களிலும் உங் கள் வேலையிலும் வெளிப்படுகின்றன?`

புதிய ஏற்பாட்டு வார்த்தை விளக்க அகராதியில் ‘ஆவிக்குரிய நபர்’ என் பதற்கு, ‘தன்னால் முடிந்த வழியில் ஆவிக்குரிய கனியை வெளிப்படுத்துகிறவர்’ என்று விளக்கம் உள்ளது. கிறிஸ்துவோடு தொடர்பு இருக்கும்போது, நம் வாழ் வின் எல்லா விஷயங்களிலும் விசுவாசிகளாக நடந்துகொள்வோம் என்பது இதிலிருந்து புரிகிறது.

ஃபிளோரிடா மருத்துவமனையில் ஒரு நோயாளி மரணப்படுக்கையில் இருந்தார். அவருடைய நண்பர் அருகில் இருந்தார். நோயாளிக்குச் சிகிச்சை யளிப்பதில் செவிலியர்கள் மும்முரமாக ஈடுபட்டிருந்தார்கள். பேச்சுக்கொடுக்க வேண்டும் என்பதற்காக, அந்த நண்பர் செவிலியர்களிடம், ‘எங்கே பயிற்சி பெற்றீர்கள்?’ என்று கேட்டார். ஃபிளோரிடா மருத்துவனை கல்லூரியில் படித்ததாக பலர் சொன்னார்கள்.

இது அவரில் பெரிய தாக்கத்தை ஏற்படுத்தியது. ஃபிளோரிடா மருத்துவ மனை கல்லூரிபற்றி அறிந்துகொள்வதற்காக, அதன்பிறகு பலமுறை அங்குச் சென்றுவந்தார். ஏனெனில், அந்தக் கல்லூரியில் பயிற்சிபெற்ற செவிலியர்கள், பிற இடங்களில் பயிற்சிபெற்ற செவிலியர்களைக் காட்டிலும், மரணப்படுக்கை யில் இருந்த தன் நண்பரை கனிவான அன்புடன் கவனித்ததைக் கவனித்தார். மரணப்படுக்கையில் இருந்த தன் நண்பரை அணுகியதில் அவர்களுக்கும் மற்ற வர்களுக்கும் இடையே ஒரு பெரிய வித்தியாசம் காணப்பட்டது.

அந்தக் கல்லூரி, அதன் பணிநோக்கம்குறித்து பல கேள்விகளைக் கேட் டார். பிறகு, தான் கவனித்த செவிலியர்கள்போலவே பல நல்ல செவிலியர்களை அந்தக் கல்லூரி பயிற்றுவிப்பதற்காக 100,000 டாலர் நன்கொடை வழங்கினார். ஆம், ஆன்மிக வாழ்க்கையும் ஒரு வாழ்க்கைமுறைதான்.

`உங்கள் வாழ்க்கையில் அன்றாட வேலைகளில் எவ்வாறு ஆவிக்குரிய வாழ்க்கையை வெளிப்படுத்துகிறீர்கள்? நீங்கள் எப்படிப்பட்ட தாக்கத்தை ஏற்படுத்த முடியுமென நினைக்கிறீர்கள்? இறுதியில், ஏதாவது ஒரு தாக்கத்தை ஏற்படுத்தி தான் ஆகவேண்டும்.`