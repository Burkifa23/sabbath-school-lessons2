---
title:  வேலையும் நேர்த்தியும்
date:  08/12/2020
---

`ஆசரிப்புக்கூடாரத்தை அமைக்க, என்னென்ன குறிப்பிட்ட விளக்கங்களை மோசே யிடம் தேவன் கொடுக்கிறார்? யாத் 25:10-30:38. இதிலிருந்து தேவனுடைய குணம் பற்றி என்ன தெரிகிறது?`

தேவன் ‘தமக்காக’ ஒரு கூடாரத்தை அமைக்கும்படி மோசேயிடம் சொன்ன போது, ‘கர்த்தாவே, அது ஒரு பிரச்சனையே அல்ல! 40 வருடங்களுக்கு முன் எகிப்திலிருந்து நான் வந்ததுமுதல் கூடாரமிடும் வேலையைச் செய்துவரு கிறேன். இதோ, ஒரு நிமிடத்தில் முடித்துவிடுகிறேன்!’ என்று சொல்லியிருக் கலாம். கூடாரம் அமைத்தல் என்பது அக்காலத்தில் வாழ்ந்த மீதியானியர்களில் நாடோடி இனத்தவர்களுக்கு கைவந்த கலை. கண்ணை மூடிக்கொண்டு, வேறு சிந்தையில் மூழ்க்கிய நிலையில், எந்தச் சிரமமுமன்றி ஒருவனால் கூடாரத்தை அமைத்துவிட முடியும். சாதாரணமான கூடார அமைப்பு மோசேயின் மனதில் இருந்திருக்கலாம்; ஆனால் கட்டுமானம் குறித்த விரிவான  விளக்கங்களை மோசே எதிர்பார்த்திருக்க வாய்ப்பில்லை. அதுபோக உள்ளுள்ள மரச்சாமான் களையும், ஆசாரிய வஸ்திரங்களையும் செய்கிறமுறைகுறித்து ஒரு நீண்ட பட்டி யலையும் கொடுக்கிறார். அவ்வாறு கிட்டத்தட்ட 150 நிபந்தனைகளை ஒவ் வொன்றாகச் சொல்லுகிறார். ஒரு சாதாரண மேசையைச் செய்ய, ஏழு செய்முறை படிகளை மோசே பின்பற்ற வேண்டியதிருந்தது. யாத் 25:23-30.

தம் கூடாரக் கட்டுமானத்தில் தேவன் எதிர்பார்த்த நுணுக்கங்களும், பலி சடங்குகள்குறித்த நிபந்தனைகளில் காணப்பட்ட நுணுக்கங்களும், ஒரு நேர்த்தி மனப்பான்மையை, அதாவது, செய்யும் வேலை தலைசிறந்ததாக இருக்கவேண் டும் என்கிற மனநிலையைக் காட்டுகிறது. பொருட்கள் உயர்தரமாக இருந்தன. வடிவமைப்பு ஈடு இணையற்றதாக இருந்தது. வேலை தலைசிறந்து விளங்க வேண்டும் - இது சொல்லும் செய்தி என்ன? ‘அரைகுறை வேலையை தேவன் ஏற்றுக்கொள்வதில்லை!’

தரம் உயர்வாக இருந்தாலும், தேவன்தாமே வேலையைச் செய்வதற்கான உத்வேகத்தையும், மனித வளங்களையும் ஏற்பாடுசெய்தார். தேவையான திற மைகளை தேவனே மக்களுக்குக் கொடுத்தார். யாத் 31:1-6; 35:30-36:1. இந்த மனிதர்கள் ‘ஆவியால் நிறைந்திருந்தார்கள்.’ சகலவகையான கைத்திறன்களை யும் செய்ய, அது திறமையும் அறிவும் கொடுத்தது; அதனால், ‘கர்த்தர் கற்பித்த படியெல்லாம்’ ஆசரிப்புக்கூடாரக் கட்டுமானப் பணியும், மரவேலைகளும் தொடர்ந்தன. மேலும், இரண்டு தலைசிறந்த வடிவமைப்பாளர்களுடைய இருதயத்தில் ‘போதிக்கும் வரத்தையும்’ அருளினார். யாத் 35:34. அவர்களு டைய அறிவும் திறமையும் தொடர்ந்து இஸ்ரவேல் மக்களில் காணப்பட அது வழிசெய்தது.  இந்தச் சம்பவத்தில் தேவன் தெரிந்துகொண்ட தலைவர்களாக இவர்கள் இருவரும் காட்டப்பட்டாலும், மற்றவர்களும் அதே வரங்களைப் பெற்று, இந்தப் பணியில் சேர்ந்தார்கள். யாத் 36:2.

எனவே மனிதர்கள் விழுந்துபோனவர்கள், பாவிகள் என்று சொல்லி, வேலையில் அர்ப்பணிப்பின்றி சாக்குப்போக்குச் சொல்லவே முடியாது. மேன் மையான நோக்கங்களுக்காக நம் தாலந்துகள், திறமைகள், நேரம், கல்வி போன்ற வற்றை மிகச்சிறப்பாகப் பயன்படுத்த தேவன் நம்மிடம் எதிர்பார்க்கிறார்.