---
title:  ஒரு புதிய வாழ்க்கை
date:  21/12/2020
---

‘அவர்களுடைய கண்ணீர் யாவையும் தேவன் துடைப்பார்; இனி மரணமுமில்லை, துக்கமுமில்லை, அலறுதலுமில்லை, வருத்தமுமில்லை; முந்தினவைகள் ஒழிந்து போயின.’ வெளி 21:4.

`இந்த உலக வாழ்க்கையைவிட வித்தியாசமான, மரணமும் துக்கமும் வேதனையும் இல்லவே இல்லாத ஒரு புதிய வாழ்க்கை பற்றி இது சொல்வது என்ன?`

ஒரு கிறிஸ்தவர் தன் நண்பரிடம், சுவிசேஷத்தின் நம்பிக்கைபற்றியும், இயேசு கிறிஸ்துவின் மூலமான நித்திய ஜீவனின் வாக்குத்தத்தம்பற்றியும் பேசிக் கொண்டிருந்தார். அந்த ஒட்டுமொத்த கருத்துக்கும் அவர் எதிர்மறையாகப் பதிலளித்தார். ‘நித்திய வாழ்க்கையா? பயமுறுத்துகிறீர்கள்! இங்கு எழுபது, எண்பது வருடங்கள் வாழ்வதே கொடுமையாக இருக்கிறது. அதற்குமேலும் வாழவேண்டுமா? அது நரகமாக இருக்காதா?’ என்று கேட்டார்.

அவர் சொல்லுவதிலும் அர்த்தம் இருக்கலாம். ஆனால் நித்திய வாழ்க்கை குறித்த வாக்குறுதியானது இந்த உலகத்தில் வாழ்வதுபற்றிச் சொல்லவில்லை என்பதைத்தான் அவர் புரிந்துகொள்ளவில்லை. இநத உலகத்தில் வாழ யார்தான் விரும்புவார்? மாறாக, பழையவைகள் ஒழிந்துபோயின, எல்லாம் புதிதாயின என்று மேலுள்ள வசனம் கூறுகிறது.

**இனி வரப்போகும் புதிய வாழ்க்கை எப்படிப்பட்டது?**

`2பேதுரு 3:10–13`

`வெளி 21:1–6`

`இந்தப் புதிய வாழ்வைப் பெற்றுக்கொள்ள நாம் என்ன செய்யவேண்டும்?  அங்கு நாம் எவ்வாறு செல்லலாம்? அதில் நிச்சயம் நாம் பங்குபெற முடியுமென எவ்வாறு அறியலாம்? இயேசுவின்மூலம் தேவன் நமக்கு வாக்குரைத்துள்ளதைப் பெறாத படிக்கு நம்முடைய வாழ்க்கையில் என்ன விஷயங்கள் தடையாக இருக்கலாம்?`