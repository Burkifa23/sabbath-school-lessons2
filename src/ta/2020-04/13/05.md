---
title:  மறுமையிலுள்ள பள்ளி
date:  23/12/2020
---

‘மேலும் காணப்படுகிறவைகளையல்ல, காணப்படாதவைகளைநோக்கி யிருக்கிற நமக்கு, அதிசீக்கிரத்தில் நீங்கும் இலேசான நம்முடைய உபத்திர வம் மிகவும் அதிகமான நித்திய கனமகிமையை உண்டாக்குகிறது. ஏனெ னில், காணப்படுகிறவைகள் அநித்தியமானவைகள், காணப்படாதவைகளோ நித்தியமானவைகள்.’ 2கொரி 4:17-19.

`என்ன நம்பிக்கையை இந்த வசனங்கள் முன்வைக்கின்றன? இயேசுவின்மூலம் நமக்கு வாக்குரைக்கப்படுகிற காணப்படாத சில நித்தியமான விஷயங்கள் யாவை? வெளி 21:1,2; வெளி 2:7; வெளி 7:14–17.`

இயேசுவில் நமக்குள்ள வாக்குறுதிகள் உண்மையாக இருந்தாலும், அவற் றை நாம் நம்புவதற்கு பல நல்ல காரணங்கள் இருந்தாலும், நமக்காகக் காத்தி ருக்கிற விஷயங்கள் குறித்த குறிப்புகளை, சிறு காட்சிகளை வேதாகமம் நம்முன் வைக்கிறது என்பதே உண்மை. அது அற்புதமான ஒரு வாழ்க்கையாக இருக்கப் போகிறது என்பதுமட்டும் உண்மை. ஏனென்றால், பாவத்தின் அழிவுகள் இல் லாத ஒரு வாழ்க்கை அற்புதமாகத்தான் இருந்தாகவேண்டும்.

இங்கு நாம் அனுபவிக்கிற வேதனைகளுக்கும் பாடுகளுக்கும் போராட் டங்களுக்கும் பாவமும் பாவத்தின் விளைவுகளும்தான் காரணம். அவற்றை நிவிர்த்தியாக்க கிறிஸ்து வந்தார்; பாவம் உலகத்தில் பிரவேசிப்பதற்குமுன் இந்த உலகம்குறித்து தேவன் வைத்திருந்த ஆதிநோக்கத்தின்படி மீண்டும் புதுப் பிப்பார். அது அருமையாக இருக்கப்போகிறது. ஏனெனில், சகல மகிமைகளை யும் தாண்டி, இயேசுவின் கால்களிலும் கரங்களிலும் உள்ள தழும்புகளையும், நம் மீட்பின் விலையையும் நாம் எப்போதும் பார்த்துக்கொண்டே இருக்கலாம்.

‘நம் பார்வையை மறைத்திருக்கிற திரை அங்கே விலக்கப்படும்போது, நுண்ணோக்கிமூலமாக மட்டுமே இப்போது பார்க்கமுடிகிற அற்புத உலகத்தை கண்களால் காண்போம்; இப்போது தொலைநோக்கி மூலமாக மட்டுமே ஆராய முடிகிற வானத்தின் மகிமைகளைக் காண்போம்; பாவத்தின் கேடு அகற்றப் படும் போது, ஒட்டுமொத்த பூமியும் நம் ‘தேவனாகிய ஆண்டவரின் பிரியத் துடன்’ காட்சியளிக்கும். நம் ஆராய்ச்சிக்காக கிடைக்கப்போகும் களம் எவ் வளவு அருமையானது!  அங்கே அறிவியல் மாணவர்கள் சிருஷ்டிப்பின் பதிவு களை வாசிக்கலாம். தீமைப் பிரமாணத்தின் எந்த அடையாளத்தையும் காணமுடி யாது. இயற்கைக் குரல்களின் இன்னிசைகளைக் கேட்கலாம், புலம்பலின் சத்தத் தையும் துக்கத்தின் முனகல்களையும் கொஞ்சங்கூட கேட்கமுடியாது. சிருஷ்டிக் கப்பட்ட சகலவற்றிலும் ஒரே ஒரு கையெழுத்தைமட்டுமே காணமுடியும் - பரந்துவிரிந்த பிரபஞ்சத்தில் ‘தேவனுடைய நாமத்தை’ தெள்ளத்தெளிவாகக் காணலாம். பூமியிலோ கடலிலோ ஆகாயத்திலோ வியாதியின் ஓர் அறிகுறியைக் கூட காணமுடியாது.’1

`அந்த உலகத்தில் வாழ்வது எப்படி இருக்கும்? வாழ்க்கையைக் கடினமாக்குகிற ஒரு விஷயம்கூட அங்கு இருக்காது. அந்த வாழ்க்கையைக் கற்பனைசெய்ய முடிகிறதா? என்னென்ன விஷயங்களை அங்கு எதிர்பார்க்கிறீர்கள்?`