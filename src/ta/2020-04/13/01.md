---
title:  பரலோகம், கல்வி,   நித்தியப் படிப்பு
date:  19/12/2020
---

### இவ்வார ஆராய்ச்சிக்கு:
யோவான் 3:16; 1யோவான் 5:13; 1தீமோ 1:16; 1கொரி 13:12; சகரியா 13:6.

> <p>மனன வசனம்</p>
> எழுதியிருக்கிறபடி: தேவன் தம்மில் அன்புகூருகிறவர்களுக்கு ஆயத்தம்பண்ணினவைகளைக் கண் காணவுமில்லை, காதுகேட்கவுமில்லை, அவைகள் மனுஷனுடைய இருதயத்தில் தோன்றவுமில்லை. 1கொரி 2:9.

மரணம்குறித்துப் பயந்த ஒரு கவிஞர், ‘கல்லறைக்கு அப்பால் விடியல், மரணம், அழிவு உண்டா என்பது உறுதியாகத் தெரியாமல்’ எவ்வாறு வாழமுடி யும் என்று கேட்டாராம். மறுமைக்கான ஆயத்த நிறுவனம் என்கிற ஒன்றை அவர் தன் கவிதையில் உருவாக்கியிருக்கிறார். ஆனாலும், மறுமையில் என்ன நிகழும் என்பதை அறியாமல் ஒருவர் எவ்வாறு ஆயத்தப்பட முடியும்?

ஆனால் வேதாகமம் நமக்கு பரலோகம், புதிய பூமி, நித்திய வாழ்வு முழு வதும் கிடைக்கப்போகிற கல்வி, வாழ்க்கை குறித்து ஆழமான கருத்துகளைச் சொல்லுகிறது. மறுமைக்கான ஆயத்த நிறுவனம் இந்த வாழ்க்கையில்தானே நமக்குக் கொடுக்கப்பட்டிருக்கிறது. எந்தத் துறை படிப்பாக இருந்தாலும், ஒட்டுமொத்த கல்வியும் ‘மறுமைக்காக’ நம்மை ஆயத்தம்செய்யவேண்டும்.

கல்வி நிறுவனங்கள் சிறந்த தகவல்களையும், சிறந்த நடைமுறை அறிவை யும் பயன்மிக்க அறிவையும் கற்றுத்தரலாம். ஆனால் அவ்வளவு அறிவையும் பெற்றாலும், நித்திய ஜீவனை இழந்தால் என்ன பயன் உண்டு? வேதாகமம் சொல் கிற இலட்சியக் கல்வி நிறுவனம்பற்றி இந்த வாரம் படிக்கப்போகிறோம். அது என்றென்றும் நிலைத்திருக்கிற நிறுவனம்; நித்திய காலம்முழுவதும் நாம் கற்று, வளரப்போகிறோம். மறுமைக்கான அந்தப் பள்ளியில், இந்த உலகத்தில் நாம் கற்பனைகூட செய்யமுடியாத விஷயங்களைக் கற்றுக்கொள்வோம்.

2020, டிசம்பர் 26 வகுப்புக்காகப் படிக்கவேண்டிய பாடம்