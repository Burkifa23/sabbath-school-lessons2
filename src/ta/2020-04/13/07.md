---
title:  மேலும் படிக்க
date:  25/12/2020
---

“‘இங்கே நாம் பயந்து, நடுங்குகிற சிங்கம் அங்கே ஆட்டுக்குட்டியோடே படுத்திருக்கும்; புதிய பூமியில் சகலமும் சமாதானத்தோடும் இசைவோடும் காணப்படும். புதிய பூமியின் மரங்கள் வளைவு நெளிவின்றி, நேராக உயர்ந்து வளரும்.

“இப்போது நாம் வாழும் இந்தப் பூமியிலுள்ள அழகானவை யாவும் நம் பரலோக வீட்டில் காணப்படும் கண்ணாடி கடலையும், பசுமையான வயல்களையும், அசைந்தாடும் மரங்களையும், பொங்கும் நீரூற்றுகளையும், பிரகாசிக்கிற நகரத்தையும், வெண்ணங்கி தரித்த பாடகர்களையும் ஞாபகப்படுத்தட்டும். அவ்வுலகின் அழகை எந்த ஓவியனாலும் வரையமுடியாது. எந்த நாவாலும் விவரிக்கமுடியாது. இரட்சிக்கப்பட்டோரின் வீட்டைக் கற்பனைசெய்து பாருங்கள், உங்கள் மிகச்சிறந்த கற்பனைக்காட்சி காட்டுவதைவிட அது ஜெகஜோதியாக இருக்கும்.’1

“வருங்காலத்தில் கிடைக்க இருக்கும் சுதந்தரத்தையும் இவ்வுலகப் பொருள்போல நினைத்து, அதுதாம் நம் வீடு என்று சுட்டிக்காட்டுகிற சத்தியங்களுக்கு ஆவிக்குரிய விளக்கங்களைக் கொடுக்க அநேகர் முயல்கிறார்கள்.  பிதாவின் வீட்டில் ஒரு ஸ்தலத்தை ஆயத்தம்பண்ணப்போவதாக கிறிஸ்து தம் சீடர்களிடம் உறுதியளித்தார்.  தேவனுடைய போதனைகளை ஏற்றுக்கொள்கிறவர்கள் பரலோக வாசஸ்தலம் குறித்து அறியாமையில் இருக்கமாட்டார்கள்.   நீதிமான்களுக்குக் கிடைக்கும் பலனைச் சொல்ல மனித நாவு போதாது.  அதைப் பார்ப்பவர்கள்மாத்திரமே அதை அறியமுடியும்.  தேவனுடைய பரலோகத்தின் மகிமையை மனிதனுடைய குறைவான அறிவால் புரிந்துகொள்ள முடியாது.”2

**கலந்துரையாடக் கேள்விகள்**

`1	நித்திய காலம் முழுவதும் எப்படி இருக்கப்போகிறது என்று மக்கள் கவலையின்றி இருப்பதாக பாஸ்கல் சொன்னார். அதுபற்றிச் சிந்தியுங்கள். மக்கள் ஏன் அப்படி இருக்கிறார்கள்? அது ஏன் பகுத்தறிவற்ற மனநிலையாக இருக்கிறது?`

`2 	நித்திய வாழ்க்கை குறித்த நம்பிக்கை நம் விசுவாசத்திற்கு ஏன் முக்கியமானதாக இருக்கிறது? அந்த நம்பிக்கை இல்லாமல் ஏன் ஒன்றுமே இல்லை?`

`3 	இயற்கை உலகில் காணப்படுகிற வெவ்வேறு மறைபொருள்கள் குறித்துச் சிந்தி யுங்கள். உயிரியல், புவியியல், வானியல், இயற்பியல், வேதியியல் என எல்லாத் துறைகளுமே மக்கள் நினைத்ததை விட மிகவும் சிக்கலாகவே இருக்கின்றன. உதாரணமாக ‘அடிப்படை உயிரினம்’என்று விஞ்ஞானிகளால் எதையும் காட்ட முடிவதில்லை. ஏனென்றால், அடிப்படை உயிரினங்களைக்கூட அடிப்படை என்று சொல்லமுடியாத நிலைக்குத் தள்ளப்படுகிறார்கள். ஒவ்வொரு புதிய திருப்பங் களும், புதிய கண்டுபிடிப்புகளும், மேலும்மேலும் பல கேள்விகளையே எழுப்பி வருகின்றன. ‘மறுமைப்பள்ளியில்’ நாம் எவ்வளவு  கற்றுக்கொள்ளப்போகிறோம் என்பதைப் புரிந்துகொள்ள இவை அனைத்தும் எவ்வாறு உதவுகின்றன?`