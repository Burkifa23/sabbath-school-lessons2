---
title:  அப்போது அறிந்துகொள்வோம்
date:  22/12/2020
---

‘பரலோகம் ஒரு பள்ளிக்கூடம்; அங்குப் படிக்கும் பாடம் பிரபஞ்சம்; அதன் ஆசிரியர் நித்திய தேவன். அந்தப் பள்ளியின் ஒரு கிளை ஏதேனில் நிறுவப்பட்டது; மீட்பின் திட்டம் நிறைவேறி முடிந்ததும் கல்வியானது மீண்டும் ஏதேன் பள்ளியில் தொடங்கப்படும்.’1

பெரும்பாலானவர்கள் பாவம், பாடுகள், வியாதி, மரணம் குறித்து கேள்வி எழுப்புகிறார்கள். அது ஏன் நடந்தது, இது ஏன் நடந்தது என்றும் கேள்விகள் எழுப்புகிறார்கள். உங்களுக்கும் அந்தக் கேள்விகள் எழுந்திருக்கலாம்.

இயற்கை உலகம்குறித்தும், அதன் மர்மங்கள்குறித்தும் நமக்குக் கேள்வி கள் உள்ளன. உலகத்தையும் பிரபஞ்சத்தையும்பற்றி நமக்குக் கற்றுக்கொடுப்பதில் அறிவியலின் பங்கு மகத்தானதாக இருந்தாலும், இன்னும் புரியாத விஷயங்கள் ஏராளம் உள்ளன.

மிகச்சிறிய உயிரினங்கள்முதல் மேலுள்ளஆகாயம்வரையிலும், அணுத் துகள்களின் ஓட்டம்முதல் வான்வெளி எங்கும் பரவி சுழன்றுவருகிற பால்மண்ட லம் வரையிலும், நம்மால் புரிந்துகொள்ளமுடியாத எவ்வளவோ விஷயங்கள் உள்ளன. அவற்றை எல்லாம் படிக்குமளவிற்கு இந்தப் பூமியில் நமக்குக் காலமும் இல்லை.  ஆனால், நித்திய காலமாகப் படிக்கலாம் என்றால், ஏராளமான புதிர் களுக்கு விடை கிடைக்கப்போவது நிச்சயம்.

`பாவம், பாடுகள், மரணம் சம்பந்தப்பட்ட முழு சகாப்தமும் இறுதியாக முடிவடைந்த பிறகு நாம் என்ன கற்றுக்கொள்வோம்? 1கொரி 13:12; 1கொரி 4:5.`

இப்போது நமக்கு மறைவாக இருப்பவற்றை அப்போது கற்றுக்கொள்வோம் என்று வாக்குரைக்கப்பட்டுள்ளது. இப்போது நமக்கு கடினமாகத் தெரிகிற விஷ யங்களை அப்போது நாம் புரிந்துகொள்வோம் என்றால், தேவனைத் துதிக்காமல் இருக்கமுடியுமா? இப்போது நாம் செய்யவேண்டியதெல்லாம், நம் விசுவாசத் தில் உறுதியாக இருக்கவேண்டும்; தேவனுடைய வாக்குறுதிகளை நம்பவேண்டும்; நமக்குக் கிடைத்திருக்கிற வெளிச்சத்தின்படி வாழவேண்டும்; கடைசிமட்டும் நிலைத்திருக்க வேண்டும். நற்செய்தி என்னவென்றால், நம்மைப் ‘பெலப் படுத்துகிற கிறிஸ்துவினாலே எல்லாவற்றையும்’ செய்ய நமக்குப் பெல னுண்டு. பிலி 4:13.

`என்னென்ன கேள்விகள் உங்களை அழுத்திக்கொண்டிருக்கின்றன? என் னென்ன விஷயங்களைப் புரிந்துகொள்ள முடியாமல் தின்டாடுகிறீர்கள்? புரிந்து கொள்ளும் விஷயங்களில் தேவன்மேல் நம்பிக்கையாக இருப்பது, புரிந்துகொள் ளாத விஷயங்களில் அவர்மேல் நம்பிக்கையாக இருப்பதற்கு எவ்வாறு உதவும்?`