---
title:  மாபெரும் ஆசிரியர்
date:  24/12/2020
---

பூமியில் கிறிஸ்து ஓர் ஆசிரியராக இருந்தார். அவர் தம் ஊழியத்தின் துவக்கம்முதலே, தம் செய்கைகளாலும் செயல்களாலும், தம்மைப்பற்றியும் பிதாவைப்பற்றியும் இரட்சிப்பைப்பற்றியும் நாம் எதிர்பார்த்திருக்கிற நம்பிக்கை பற்றியும் தம் சீடர்களுக்கும் தம்மைப் பின்பற்றினவர்களுக்கும் தொடர்ந்து போதித்துவந்தார். மத் 5:2; மாற்கு 4:2; லூக்கா 19:47; யோவான் 6:59.

எந்தச் சுவிசேஷப் புத்தகத்தை நீங்கள் வாசித்தாலும், இயேசு போதிப்ப தைக் காணமுடியும். தேவன் தம் வார்த்தை மூலம் இப்போதும் நமக்குப் போதித்து வந்தாலும், புதிய உலகிலும் அந்தப் போதனை தொடரப்போகிறது.  பாவம் இல் லாத, அதன் வரம்புகளுக்குட்படாத ஒர் உலகத்தில் நாம் வாழப்போவதால், அந்தக் கற்றல் அனுபவம் எப்படி இருக்குமெனக் கற்பனை செய்யுங்கள்.

‘அப்பொழுது ஒருவன் அவனை நோக்கி: உன் கைகளில் இருக்கிற இந்த வடுக்கள் ஏதென்று கேட்டால், என் சிநேகிதரின் வீட்டிலே காயப்பட்டதினால் உண்டானவைகள் என்பான்.’ சகரியா 13:6.

`இந்த வசனம் வலியுறுத்துகிற கருத்து என்ன?`

“நித்திய காலத்தின் வருடங்கள் செல்லச்செல்ல, தேவனையும் கிறிஸ்து வையும் பற்றிய மகிமையான, புதிய வெளிப்பாடுகளை அதிகம் காண்பார்கள்.  அறிவு விருத்தியடையும்போது, அன்பு, பயபக்தி, சந்தோஷம் அதிகரிக்கும்.  தேவனைப்பற்றி மனிதர்கள் அதிகமாக அறியும்போது, அவர் குணம்பற்றியும் அதிகமாகப் புரிந்துகொண்டு பிரமிப்படைவார்கள்.  மீட்பின் ஐசுவரியத்தையும், மாபெரும் போராட்டத்தில் சாத்தானுக்கு எதிராகச் சாதிக்கப்பட்ட அற்புதங்களை யும் இயேசு  விவரிக்கும்போது, மீட்கப்பட்டோரின் இருதயங்கள் மேலும் பக்திப் பரவசம் அடையும்; பரவசமான மகிழ்ச்சியோடே பொன் சுரமண்டலங்களை மீட்டுவார்கள்; பதினாயிரம் பதினாயிரம் குரல்கள் ஒருமித்து, உன்னதத் தோத் திரப்பாடலைப் பாடிமகிழும்.

“மாபெரும் போராட்டம் முடிந்தது.  இனி பாவமும் இல்லை; பாவிகளும் இல்லை.  சர்வலோகமும் தூய்மையோடு விளங்கும்.  பரந்துவிரிந்த சிருஷ்டிப்பு முழுவதிலும் சந்தோஷமும் ஒற்றுமையும் கைகோர்த்துச்செல்லும்.  சர்வத்தையும் சிருஷ்டித்தவரிடமிருந்து ஜீவனும் ஒளியும் மகிழ்ச்சியும் புறப்பட்டு, வரம்புக் கடங்காமல் விரிந்துகிடக்கிற எல்லைகளெங்கும் செல்லும். சிறிய அணுவி லிருந்து பெரிய உலகம் மட்டும், உயிருள்ளதும் உயிரற்றவையுமான சகலமும், தங்கள் பூரண அழகோடும் நிறைவான மகிழ்ச்சியோடும், ‘தேவன் அன்புள்ள வர்’ என அறிவிக்கும்.”1

`நித்தியகாலம் முழுவதும் நாம் கற்றுக்கொள்ளப் போகிற அற்புதச் சத்தியங்களில் எல்லாம், நமக்காக கிறிஸ்து ஏறெடுத்த தியாகத்தைப்பற்றி அதிக ஆர்வத்தோடு கற்றுக்கொள்வோம். நித்தியகாலம்முழுவதும் படிக்கப்போகிறோம் என்றால், எவ்வளவு ஆழமாகப் படிக்கலாம் என்று சிந்தியுங்கள். சிலுவையில் இயேசு நமக் காகச் செய்ததை இப்போதே எவ்வாறு சிறப்பாக அறிந்துகொள்ளலாம்?`