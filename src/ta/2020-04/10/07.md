---
title:  மேலும் படிக்க
date:  04/12/2020
---

பல விஷயங்களில் சரியாகப் பதிலளிக்கிற அறிவியல், தோற்றங்கள்பற்றி தவறாகப் பதிலளிப்பதற்கு இரண்டு காரணங்கள் உள்ளன. முதலாவது, இயற்கை உலகை ஆராய்கிற அறிவியல், இயற்கை உலகிலிருந்துமட்டுமே பதில் தேடுகிறது; இரண்டாவது, இயற்கை விதிகள் மாறாதவை என்று அறிவியல் யூகிக்கிறது. இந்த இரண்டும் தவறானவை.

முதலாவதை எடுத்துக் கொள்வோம். இயற்கை நிகழ்வுகளுக்கு இயற்கை காரணங் களைக் கண்டறியவேண்டும். இவ்வாறு புயல் பாதையைக் கண்டறிந்து விடலாம்; ஆனால் தோற் றங்கள்பற்றி ஒருநாளும் கண்டறியமுடியாது. ஏனென்றால், ‘ஆதியிலே தேவன் வானத்தையும் பூமியையும் சிருஷ்டித்தார்’ என்று ஆதி 1:1  சொல்லுகிறது. இயற்கைக்கு அப்பாற்பட்ட விதத்தில் உலகம் படைக்கப்பட்டதை மறுக்கிற அறிவியல், முற்றிலும் இயற்கைக்கு அப்பாற்பட்ட தோற்றம்பற்றி என்ன கற்றுக்கொடுக்க முடியும்? இயற்கையின் மாறாத்தன்மை குறித்த கருத்தை எடுத்துக்கொள்வோம். உண்மைபோலத் தோன்றலாம்; ஆனால் ரோமர் 5:12 அப்படிச் சொல்லவில்லை. ‘இப்படியாக, ஒரே மனுஷனாலே பாவமும் பாவத்தினாலே மரணமும் உலகத் திலே பிரவேசித்ததுபோலவும், எல்லா மனுஷரும் பாவஞ்செய்தபடியால், மரணம் எல்லாருக்கும் வந்தது.’ அதாவது, இயற்கை சூழலில் உண்டான ஒரு தடங்கலை, தரரீதியில் உண்டான மாற்றத்தைச் சுட்டிக்காட்டுகிறது. இது அறிவியல் பதில்சொல்லவேண்டிய ஒன்று. மரணமே இல்லாத ஓர் உலகம், இன்று நாம் படிக்கிற உலகத்தைவிட முற்றிலும் மாறுபட்டது; இந்த உலகம் போலத்தான் அந்த உலகமும் இருந்ததாகக் கருதுவது தவறான கருத்துக்கே வழிநடத்தும்.

எனவே, சிருஷ்டிப்பின் இரண்டு முக்கிய அம்சங்களை அறிவியல் மறுப்பதால்தான் தோற்றங்கள்பற்றி அறிவியல் தவறான முடிவுக்கு வருகிறது. ஒன்று, தோற்றங்களுக்குக் காரணமான ஆற்றல் இயற்கைக்கு அப்பாற்றப்பட்டது; இரண்டு, ஆதி சிருஷ்டிப்புக்கும் இப்போது நமக்கு முன்னுள்ள சிருஷ்டிப்புக்கும் இடையேயுள்ள வித்தியாசம்.

**கலந்துரையாடக் கேள்விகள்**

`1	அழகு என்பது என்ன? அதை எவ்வாறு வரையறுக்கலாம்? மற்றவரைவிட ஒரு கிறிஸ்தவர் எவ்வாறு அழகைப்பற்றி வித்தியாசமாக வரையறுக்கலாம்?`

`2	கிறிஸ்து மாபெரும் விஞ்ஞானியாக இந்த உலகத்திற்கு வந்து, அரிய ஆய்வுகளை மேற்கொண்டு, பெரும் செல்வம் ஈட்டியிருக்க முடியும். இசை மேதையாக வந்து, புகழாரம் சூடப்பட்டிருக்க முடியும். மாறாக, பூமிக்கு வந்தவர் ஒரு சாதாரண கை வினைக் கலைஞராகப் பயிற்சிபெற்றார். சிருஷ்டிப்பின்போது இருந்த அவர் தாமே, தம் கடமைகளை கீழ்ப்படிதலோடு நிறைவேற்றினார். நம்முடைய கல்வி அந்தஸ்து அல்லது தொழில் அந்தஸ்து எப்படிப்பட்டதாக இருந்தாலும் இது நமக்கு எப்படிப்பட்ட ஊக்கத்தைக் கொடுக்கமுடியும்?`

`3 	எல்லாக் கிறிஸ்தவர்களுமே பள்ளி ஆசிரியர்களாக அழைக்கப்படவில்லை; ஆனால் அறிந்தோ அறியாமலோ தங்கள் வார்த்தையாலும் செய்கையாலும் கற்றுக் கொடுக்கிறார்கள். எனவே, ஒரு கிறிஸ்தவன் கிறிஸ்துவின் மாணவனாகவும், உல கத்தின் ஆசிரியராகவும் எப்படிப்பட்ட பழக்கங்களை வளர்த்துக்கொள்ள வேண்டும்?`