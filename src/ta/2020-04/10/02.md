---
title:  கர்த்தர்மட்டுமே
date:  29/11/2020
---

தேவனுடைய சிருஷ்டிப்பு முழுவதிலும் அவரைப்பற்றிய அத்தாட்சிகள் இருக்கின்றன. இதன் அர்த்தமே மறைந்து போகுமளவிற்குச் சொல்லிப் பழகி விட்டோம். மனிதர் கெடுத்த இந்த உலகத்தை தேவன் எப்படிப்பட்ட நிலையில் சிருஷ்டித்தார் என்று சிந்தியுங்கள். அறிவியலையும் கலைகளையும் அவரைவிட சிறப்பாக யாரும் கற்றுக்கொடுக்கமுடியாது என்பது புரியும்.

மனிதரின் கருவளர் காலத்தை எடுத்துக்கொள்வோம்.  கருவான முட்டை யிலிருந்து அற்புதமான மனித உயிர் உருவாகி, ஒன்பது மாதங்களுக்குப் பிறகு முழுவளர்ச்சி அடைவதாக உயிரியல் கூறுகிறது. இந்தச் சுழற்சிமுழுவதிலும் ஓர் அன்பு சிருஷ்டிகரின் அடையாளங்களைக் காணலாம். சிசு வளருகிற இடத் தில்தானே அன்பும், இரக்கமும் நிறைந்த தேவனைக் காணலாம். அதாவது, ஒரு தாயின் இருதயம் சீராகத் துடித்துக்கொண்டிருக்கிற இடத்திற்குச் சற்றுக் கீழே அது வளருகிறது. சிசு பெரிதாகும்போது, தாயின் வயிறும் புடைக்கத் தொடங்குகிறது. நம் பரலோகப் பிதா எப்பொழுதும் தம் பிள்ளைகளைக்குறித்தே சிந்தித்துக் கொண்டிருப்பதுபோல, கர்ப்பவதியும் தன் பிள்ளைகுறித்தே சிந்திக்கிறாள்.

`ரோமர் 1:18–21; சங்கீதம் 19:1–6; நெகேமியா 9:6 வசனங்களை வாசியுங்கள். நம்மு டைய சிருஷ்டிகராக தேவன் செய்கிற கிரியைபற்றி என்ன சொல்லுகின்றன?`

பாவம் நுழைந்து 6000 வருடங்கள் கடந்தபிறகும், உலகம்முழுவதும் வெள்ளத்தால் அழிந்து ஆயிரக்கணக்கான வருடங்கள் கடந்தபிறகும், தேவனே நம் சிருஷ்டிகர் என்பதற்கும், நம் சிருஷ்டிகராக அவர் அன்பும் வல்லமையும் தயாளமும் காட்டுகிறார் என்பதற்கும் எண்ணற்ற வலுவான ஆதரங்கள் உள் ளன. இந்தத் தேவனைப் புறக்கணிக்கிறவர்கள் நியாயத்தீர்ப்பு நாளில் ‘போக்குச் சொல்ல’ இடமில்லை. தேவன் உண்டாக்கினவைகளில் இருந்து தேவனைப்பற்றி போதுமான அளவுக்குக் கற்றுக்கொள்ளலாம் என்று ரோமர் 1:18-21 சொல்கிறது. அதாவது, தாங்கள் ஒன்றுமறியாதவர்கள் என்று எவரும் சொல்லவே முடியாது.

மனிதர்கள் பலர் சிருஷ்டிகரைத் தொழாமல், சிருஷ்டியைத் தொழுதுகொள் கிற ஒரு காலத்தில் வாழ்கிறோம்; எனவே காணப்படுகிற அனைத்தையும் சிருஷ்டித்தவரும் தாங்குகிறவரும் தேவனே என்கிற கருத்தை முன்வைத்து கலை மற்றும் அறிவியல் பாடங்களை நடத்த வேண்டியது முக்கியமானது! தேவனை மறுக்கிற அல்லது விலக்குகிற எந்தச் சித்தாந்தங்களும் யூகங்களும் முடிவில் தவறுக்கே வழிநடத்தும்.  கடவுள் இல்லை என்கிற பார்வையில் உலகக் கல்வி அமைந்துள்ளது. கிறிஸ்தவக் கல்வி அந்தக் கண்ணியில் சிக்கிவிடக்கூடாது; கடவுள் இல்லை என்கிற பார்வையை அடிப்படையாகக் கொண்ட நியதிகளை மறைவாகக்கூட ஏற்கக்கூடாது. இவற்றில் ஒன்றில் மாட்டினாலும், தவறுகளால் கட்டப்படுவது நிச்சயம்.

`பாவத்திற்குப்பிறகும்கூட நம் உலகத்தில் தெரிகிற அற்புதங்களையும் அழகையும் பற்றிச் சிந்தியுங்கள். குறிப்பாக, தனிப்பட்ட விதங்களில் சோதனைகளையும் பாடுகளையும் சந்திக்கும்போது, அவற்றிலிருந்து எவ்வாறு நம்பிக்கையும் ஆறுதலும் பெற்றுக்கொள்ளலாம்?`