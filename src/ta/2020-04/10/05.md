---
title:  மூடத்தனமும் ஞானமும்
date:  02/12/2020
---

`மெய்யான கிறிஸ்தவக் கல்வி என்னவாக இருக்கவேண்டும் என்று நீதிமொழிகள் 1 கற்பிக்கிறது?`

மூடத்தனத்தையும் ஞானத்தையும் வேதாகமம் ஒப்பிட்டுக் காட்டுகிறது.  மூடத்தனமான நடத்தைகளின் ஆபத்துகளையும், மூடநண்பர்களால் விளைகிற ஆபத்துகளையும் நீதிமொழிகளின் புத்தகம் ஞாபகப்படுத்துகிறது. தம்முடைய மக்கள் ஞானத்தைத் தேடவேண்டுமென்றும், அதைப் பொக்கிஷமாகப் பார்க்க வேண்டுமென்றும், அதில் பெருகவேண்டுமென்றும் தேவன் விரும்புகிறார்.

கலை, அறிவியல் மாணவர்கள் அறிவைப் பெருக்கவும், படிப்பில் உயர்  நிலைக்கு வரவும் தங்கள் தாலந்துகளைப் பயன்படுத்துகிறார்கள். இந்தத் துறை களின் ஆசிரியர்களும் அப்படியே செய்கிறார்கள். அறிவையும் திறனையும் பயன்படுத்தி மனிதர்கள் கலையில் நிபுணர்களாகலாம்; விஞ்ஞானத் தில் அரிய கண்டுபிடிப்புகளை நிகழ்த்தலாம்.

ஆனாலும், கிறிஸ்தவக் கண்ணோட்டத்தின்படி எது சரி-எது தவறு, எது நல்லது-எது கெட்டது, எது சத்தியம்-எது பொய் என்கிற வித்தியாசத்தை அறிந்துகொள்ள உதவாத கலை-அறிவியல் அறிவால் என்ன பயன்? உதார ணமாக, உலகின் தலைசிறந்த கலைஞர்களாகக் கருதப்படுகிற சிலருடைய வாழ்க்கைபற்றி வாசியுங்கள்; அற்புதமான தாலந்தும் திறமையும் இருப்பதால் ஒழுக்கமும் செம்மையான வாழ்க்கையும் வந்துவிடாது என்பது புரியும். பேரழி வுக்கான உயிரியல், இரசாயன ஆயுதங்களை உருவாக்கும் பணியில் ஈடுபட் டுள்ள பெரிய விஞ்ஞானிகள் பெரும் கல்வியாளர்களாக, அதிக திறமை வாய்ந் தவர்களாக இருக்கிறார்களே என்று கேள்வி எழலாம்; ஆனால் அவர்களுடைய படைப்புகளின் பலன் என்ன? எனவே அறிவானது தன்னில்தானே நன்மையான விஷயமல்ல.

`மெய்யான கிறிஸ்தவக் கல்விக்கு எது முக்கியமென நீதி 1:7 வெளிப்படுத்துகிறது?`

`இயல்பியலில் நோபில் பரிசுபெற்ற ஒரு நாத்திகர் இப்படி எழுதுகிறார்: ‘எவ்வளவு அதிகமாக பிரபஞ்சத்தைப் புரிந்துகொள்ள முடிகிறதோ, அவ்வளவு அதிகமாக அது அர்த்தமற்றதாகவும் தெரிகிறது.’ அறிவு தன்னில்தானே அர்த்தமற்றது மட்டும் அல்ல, கொடிய பிழைக்கு வழிநடத்திச் செல்லுமளவிற்கு மோசமானது என்பது இதிலிருந்து எவ்வாறு தெரிகிறது?`