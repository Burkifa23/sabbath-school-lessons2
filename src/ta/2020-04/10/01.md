---
title:  கலைஅறிவியல் கல்வி
date:  28/11/2020
---

### இவ்வார ஆராய்ச்சிக்கு:
ரோமர் 1:18-21; சங் 19:16, 96:9, ஆதி 3:6, 1தீமோ 6; நீதி 1; யோபு 38.

> <p>மனன வசனம்</p>
> வானங்கள் தேவனுடைய மகிமையை வெளிப்படுத்துகிறது, ஆகாயவிரிவு அவருடைய கரங்களின் கிரியையை அறிவிக்கிறது. சங்கீதம் 19:1.

கல்வியில் ‘கலையும் அறிவியலும்’ அடங்கும். வேதாகமக் கண்ணோட் டத்தில் இவற்றைக் கற்றுக்கொண்டால் அல்லது கற்றுக்கொடுத்தால் எப்படி இருக்கும்? உதாரணமாக, நவீன மருத்துவம் அல்லது கலை வரலாற்றில் ஒரு குறிப்பிட்ட பகுதியை ஆராயும்போது, அது சம்பந்தப்பட்ட வேத வசனங்களை முன்வைக்கிறோமா? அப்போது, நம் சிக்கலான உலகத்தைச் சிருஷ்டித்த தேவனுடைய ஆச்சரிய வல்லமைகுறித்த படிப்பினைகளை நடை முறை ரீதியாக வழங்கலாம். இரட்சிப்பு, மீட்புகுறித்த கல்விதான் மெய்க் கல்வி. பாடப் புத்தகத் தின் ஒரு பாடத்தில் வேதவசனங்களைச் சேர்ப்பது அந்த மெய்க்கல்வியில் ஒரு சிறு பகுதிதான்.

அத்தகைய கல்வியால் உண்மையில் பயன்கிடைக்க வேண்டுமானால், மனித இனம் முதல் மூலக்கூறு உயிரியல்வரை ஒவ்வொரு பாடப்பிரிவையும் எவ்வாறு நடத்தவேண்டும் என்று வேதவசனம் அறிவுறுத்த அனுமதிக்கவேண் டும்.  இல்லையேல், தேவனுடைய மகத்தான தன்மையையும், நம் உலகத்தைச் சிருஷ்டித்து, பராமரிக்கிறவர் என்கிற முறையில் அவருடைய ஆளுகையையும் காணமுடியாது. தேவன் தம் சிருஷ்டிப்பை ஒழுங்கமைத்ததாக, நோக்கம் நிறைந்ததாகக் கருதுவதைக் காணக் கற்றுக்கொள்ளும்போது, குறிப்பிட்ட பாடப் பிரிவுகளை எவ்வாறு நடத்தலாம், எவ்வாறு நடத்தமுடியும் என்கிற புரிதலுக்கு வரமுடியும். கலையையும் அறிவியலையும் கிறிஸ்தவக் கண்ணோட்டம் அல் லது உலகக்கண்ணோட்டத்தில் கற்றுக்கொடுப்பதில் சம்பந்தப்பட்ட சில நியதி கள்குறித்து இந்த வாரம் படிப்போம்.

2020, டிசம்பர் 5 வகுப்புக்காகப் படிக்கவேண்டிய பாடம்