---
title:  யோபுவுக்கு கர்த்தர் உத்தரவருளினார்
date:  03/12/2020
---

`தேவன் சிருஷ்டிகர்மட்டும் அல்ல, சகல உயிர்களையும் தாங்குகிறவர் என்று யோபு 38 எவ்வாறு காட்டுகிறது? கலை-அறிவியலை நாம் புரிந்துகொள்கிறவிதத்தில் இந்த முக்கியச் சத்தியம் எவ்வாறு தாக்கத்தை ஏற்படுத்தவேண்டும்?`

“பருப்பொருளுக்கு குறிப்பிட்ட பண்புகள் ஊட்டப்படுவதாகவும் தன் உள்ளார்ந்த ஆற்றல்மூலம் அது செயல்படுவதாகவும், மாறாத விதிகளின்படி இயற்கை செயல்பாடுகள் நடைபெறுவதாகவும், அதில் தேவன்கூட தலையிட முடியாது என்றும் சிலர் கற்பிக்கிறார்கள்.  இது பொய் அறிவியல்; வேத வச னம் ஆதரிக்காத அறிவியல். இயற்கை தன் சிருஷ்டிகருக்கு அடிமை. இயற்கை விதிகளிலும்  விதிகள்மூலமாகவும் ஒர் அறிவுத்திறன், ஒரு பிரசன்னம், ஓர் ஆற்றல் செயல்படுவதை இயற்கையே சாட்சிதருகிறது. இயற்கையில் பிதாவும் குமாரனும் தொடர்ந்து செயல்படுகிறார்கள். ‘என் பிதா இதுவரைக்கும் கிரியை செய்துவருகிறார்; நானும் கிரியைசெய்துவருகிறேன்’ என்று கிறிஸ்து சொல் கிறார். யோவான் 5:17.”1

பெரும்பாலும் அறிவியல், நாத்திக பொருள்முதல்வாத யூகங்களின்படி செயல்படுவது வருத்தமானது. அதாவது, மிகவும் அழகான ஒன்றை, மிகவும் சிக்கலான ஒன்றை, அழகும் சிக்கலும் சேர்ந்த ஒன்றைக் கூர்ந்துகவனிக்கிற ஒரு விஞ்ஞானி, அது எந்த முன்யோசனையும் நோக்கமும் இன்றி எதேச்சையாக உருவானதாகச் சொல்ல வாய்ப்புள்ளது.

அப்படிதான் எல்லாக் காலங்களிலும் அறிவியல் சொல்லிவருகிறது. வண் ணத்துப் பூச்சிகள்முதல் மனிதர்கள்வரை உலகில் அழகும் சிக்கலமைப்பும் நிறைந்த உயிரினங்கள் பல கோடி வருடங்களுக்குமுன் இரசாயனச் சேர்க்கை களால் ஆனதாகச் சொல்லுகிறது. அதாவது ஒரு செல் உயிரினம் எதேச்சையாக உருவாகி, அது உயிரணு மாற்றத்திற்கும், இயற்கைத் தேர்வுக்கும் ஆளானதால், இன்று காணப்படுகிற உயிரினங்கள் யாவும் தோன்றியதாகக் கூறுகிறது.

இயற்கைக்கு அப்பாற்பட்ட சிருஷ்டிகர் ஒருவர் இருப்பதாகச் சொல்வது ‘விஞ்ஞானத்திற்குப் புறம்பானது,’ அதை விஞ்ஞானப்பூர்வமாக நிரூபிக்க முடி யாது. எனவே அது அறிவியல் கையாள முடியாத ஒரு கருத்து என்று அறிவியல் சொல்லுகிறது. அறிவியல்தானே இந்த யூகத்தை முன்வைப்பதாகச் சொல்லமுடி யாது. ஏனென்றால், உலகில் காணப்படுகிற அழகும் சிக்கலமைப்பும் ஒரு சிருஷ்டிகரைத்தான் சுட்டிக்காட்டுகிறது. ஆனால், விஞ்ஞானிகள்தாம் தங்கள் சொந்தக் கருத்தியலை அறிவியலுக்குச் சூட்டிவிடுகிறார்கள்.

ஆனால் வேதாகமம், தேவன் அனைத்தையும் சிருஷ்டித்ததாகமட்டும் அல்ல; அவர் அனைத்தையும் தாங்கி நடத்துவதாகவும் கற்பிக்கிறது. எனவே மெய்யான கிறிஸ்தவக் கல்வியானது பொதுவான விஞ்ஞான அனுமானங்களி லிருந்து முற்றிலும் மாறுபட்டு, அறிவியலைக் கையாள வேண்டியிருக்கிறது. குறிப்பாக உயிரினங்களின் தோற்றம்பற்றி விவாதிக்கும்போது, எதிர்ப்புகள் கிளம்பத்தான் செய்யும்; அது தவிர்க்கமுடியாதது.