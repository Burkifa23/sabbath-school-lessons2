---
title:  பரிசுத்த அலங்காரம்
date:  11/11/2020
---

`1நாளாகமம் 16:1–36 சொல்கிற காட்சியைக் கற்பனைசெய்து பாருங்கள். பயபக்தியும் பரிசுத்தமுமான நிகழ்வாகவா, சந்தோஷமும் கொண்டாட்டமுமான நிகழ்வாகவா, எப்படிக் கற்பனைசெய்கிறீர்கள்? எப்படி இரண்டும் அதில் கலந்திருக்கமுடியும்? தொழுகைபற்றியும், தொழுகைபற்றிப் போதிக்கவேண்டிய, அனுபவிக்கவேண்டிய விஷயம்பற்றியும் இதிலிருந்து என்ன கற்றுக்கொள்ளலாம்?`

தொழுகைக்காகக் கூடின இடம் ஆசரிப்புக்கூடாரம். பண்டைய இஸ்ரவேல ருடன் தேவன் அங்கு வாசம்பண்ணினார். இரட்சிப்பின் திட்டம் அங்கே அவர் களுக்கு வெளிப்படுத்தப்பட்டது. எனவே தொழுகைக்கும், தொழுகை குறித்த கல்விக்கும் இயேசுவும் இரட்சிப்பின் திட்டமுமே மையமாக இருக்கவேண்டும்; அவைதாம் ஆசரிப்புக்கூடார ஆராதனையில் முன்னடையாளமாகச் செய்யப் பட்டன. தேவன் நமக்காகச் செய்தவைதாம் அவரைத் துதிக்கும் தொழுகைக்கும் பாத்திரராக்குகின்றன; ஆனால் தம்மையே தியாகமாக்கி, சிலுவையில் நமக்காக மரித்ததால், நமக்கு நித்திய ஜீவனின் நம்பிக்கையை அருளியிருக்கிறார். அது தான் மற்ற அனைத்தையும் அர்த்தமுள்ளதாக்குகிறது.

மேலும், அந்த வேதப்பகுதியின் ‘சுவிசேஷ’ சாராம்சத்தைக் கவனிக்க வேண்டும். அதாவது, இஸ்ரவேலின் தேவனை உலகத்தார் அனைவரும் அறிய வேண்டும் என்பதே அந்த சாராம்சம்.

`‘கர்த்தருக்கு அவருடைய நாமத்திற்குரிய மகிமையைச் செலுத்தி, காணிக்கைகளைக் கொண்டுவந்து, அவருடைய சந்நிதியில் பிரவேசியுங்கள்; பரிசுத்த அலங்காரத்துடனே கர்த்தரைத் தொழுதுகொள்ளுங்கள்‘ என்று 1நாளா 16:29 சொல்லுகிறது. பரிசுத்த அலங்காரமா? அதன் அர்த்தம் என்ன?`

இப்போது தான் முதன்முதலாக இதுபற்றிக் கேள்விப்படுகிறீர்களா? பாவம் எவ்வளவு அருவருப்பானது, எவ்வளவு அழிவுகரமானது, எவ்வளவு சீர்கேடா னது என்பதுபற்றிச் சிந்தியுங்கள். மேலும், இஸ்ரவேலைச் சுற்றிலுமிருந்த தேசத் தாரின் தொழுகை முறைகள் தீமையும் பயங்கரமும் சீர்கேடும் நிறைந்திருந்தன. எல்லாவற்றிற்கும் மேலாக பிள்ளைகளையும் பலியிட்டார்கள். அப்படி தொழு கைசெய்தவர்கள் எப்படி வாழ்ந்திருப்பார்கள் என்பதை அது பிரதிபலிக்கிறது.

பண்டைய இஸ்ரவேலர் அதற்கு நேர்மாறாக, தங்களைச் சுற்றிலும் காணப் பட்ட தீயப்பழக்கங்களிலிருந்து விலகி, ஒரு பரிசுத்த தேசமாக வாழவேண்டிய திருந்தது. தங்கள் மனதிலும் இருதயத்திலும் பரிசுத்தமாக இருக்கவேண்டிய திருந்தது; அதுதான் அவர்களுடைய தொழுகையை அர்த்தமுள்ளதாக, தேவ னுக்குமுன் அழகுள்ளதாக மாற்றுகிறது. தேவனைவிட்டு இருதயங்களை விலக்கி, சீர்கேடானவைகளைச் செய்துகொண்டிருந்தும், தேவனைத் தொழுதவர்களை தீர்க்கதரிசிகள் கடிந்துகொண்டதை பழைய ஏற்பாட்டிலும் மீண்டும் மீண்டும் பார்க்கலாம்.