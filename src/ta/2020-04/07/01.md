---
title:  கல்வியில் தொழுகை
date:  07/11/2020
---

### இவ்வார ஆராய்ச்சிக்கு:
தானியேல் 3; வெளி 14:6-12; சங்  78:1-17; யோவான் 4:7-26; 1நாளா 16:1-36; மாற்கு 7:1-13.

> <p>மனன வசனம்</p>
> கர்த்தருக்கு அவருடைய நாமத்திற்குரிய மகிமையைச் செலுத்தி, காணிக்கைகளைக் கொண்டுவந்து, அவருடைய சந்நிதியில் பிரவேசியுங்கள்; பரிசுத்த அலங்காரத்துடனே கர்த்தரைத் தொழுதுகொள்ளுங்கள். 1நாளாகமம் 16:29. 1நாளாகமம் 16:29.

தொழுகையானது மனுக்குலத்தின் ஓர் அங்கம்; விழுந்துபோன நிலையிலும் மனித இயல்பின் ஓர் அங்கம். தேவனைத் தொழுதுகொள்ள விருப்பமுள்ளவர் களாகச் சிருஷ்டிக்கப்பட்டிருக்கிறோம்; ஏனென்றால் அவரை நேசிக்கிறோம், அவர் நம் தொழுகைக்குப் பாத்திரர் என்று அறிந்திருக்கிறோம். அவர் நமக்கு அருளியுள்ள விடுதலையால் அவரைத் தொழதுகொள்ள முடிகிறது. விழுகைக்கு முந்தைய உலகில் தொழுகைசெய்வது எளிதாக இருந்திருக்கும்; பாவமும் மரண மும் அழிவும் தீட்டுப்படுத்தாத ஓர் உலகில் தேவனை மனிதர்கள் நேருக்கு நேர் சந்திக்கிற வாய்ப்பு இருந்தது. விழுந்துபோன உலகில் வாழ்கிற நாம் அந்தச் சிருஷ்டிப்பைக் கற்பனைசெய்தாலும் முற்றிலும் புரிந்துகொள்ள முடியாது.

தொழுதுகொள்கிற உள்ளான ஆர்வம் இன்றும் நமக்குள் காணப்பட்டாலும், அதையும்கூட உலகத்தின் மற்ற விஷயங்களைப் போல பாவம் கெடுத்து, திரித்து விட்டது. எனவே தொழுதுகொள்ள படைக்கப்பட்ட நாம் தவறானவற்றைத் தொழுதுவிடுகிறோம் அல்லது தேவனைத் தொழுதுகொள்ள வேண்டிய பிரகா ரம் தொழாமல் போகிறோம். உதாரணமாக, மாற்கு 7:1-13; எரே 7:4.

கிறிஸ்தவ அனுபவத்தில் தொழுகை மையமாக இருப்பதால், தொழுகை பற்றி கிறிஸ்தவக் கல்வி கண்டிப்பாகக் கற்றுக்கொடுக்க வேண்டும். அதுபற்றி இந்த வாரம் பார்ப்போம்.

2020, நவம்பர் 14 வகுப்புக்காகப் படிக்கவேண்டிய பாடம்