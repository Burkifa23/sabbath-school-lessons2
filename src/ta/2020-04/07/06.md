---
title:  கல்வியில் விக்கிரகாராதனை
date:  12/11/2020
---

பண்டைய இஸ்ரவேலைச் சுற்றிலும் மதபக்தியில் தீவிரம் காட்டினவர்கள் இருந்தார்கள். தங்கள் சொந்த பிள்ளைகளைக்கூட பலியிட்டு, தங்கள் தெய்வங் களைத் தொழுது, சாந்தப்படுத்துமளவிற்கு அர்ப்பணிப்புடன் காணப்பட்டார்கள். அது அர்ப்பணிப்பா?

தங்களைச் சுற்றிலும் காணப்பட்ட அந்த விக்கிரகாராதனையிலும் பொய்த் தொழுகையிலும் எபிரெயர்கள் சிக்கிவிடாமல் பாதுகாப்பதற்கு மெய்தேவனை மெய்யாகத் தொழுவது முக்கியமாக இருந்தது.

இந்த எச்சரிப்புகளுக்கு மத்தியிலும், குறிப்பாக விக்கிரகாராதனை எதிராக எச்சரிக்கப்பட்டிருந்த போதிலும் அதில் சிக்கிக்கொண்டார்கள்.

இன்று நாம் எப்படி இருக்கிறோம்? மெய்யான தேவனை, அவர் நமக் காகச் செய்திருக்கிற அனைத்தையும் எண்ணிப்பார்த்து தொழுவது ஏன் முக்கிய மானதாக இருக்கிறது? அதுவும் நவீனகால விக்கிரகாராதனையின் ஆபத்து களுக்கு மத்தியில்?

`கிறிஸ்தவக்கல்வியையும், நம் விசுவாச வாழ்வை மோசமாகப் பாதிக்கிற உலகத்தின் பொய்ப்போதனையின் ஆபத்தையும் எடுத்துக்கொள்ளுங்கள்; இன்று நமக்குப் பொருந்தக்கூடிய என்ன நியதியை 7-9 வசனங்களில் காணமுடிகிறது? மாற்கு 7:1-13.`

இன்று உலகத்தில் காணப்படும் அறிவார்ந்த கருத்துகள் பல எதார்த்தம் பற்றிய இயற்கைவாத கருத்தை அடிப்படையாகக் கொண்டுள்ளன. இன்றைய பல பாடப்பிரிவுகளும் அந்தக் கண்ணோட்டத்திலேயே நடத்தப்படுகின்றன; அதாவது, அவ்வாறு கற்றுக்கொடுக்கப் படுகிற பாடங்கள் பெரும்பாலும் வேதாக மத்திற்கு முரணாகவே இருக்கின்றன. முன்மொழிந்து, கோட்பாடாக்கப்பட்டு, நடைமுறையாக்கப்பட்ட கருத்துகளைப் புகழவும் நாம் தூண்டப்படலாம். அந் தக் கருத்துகளை ஆணித்தரமாக நிரூபித்த தத்துவஞானிகள், விஞ்ஞானிகள் மற்றும் கணிதமேதைகளின் அறிவுத்திறனுக்கு தெய்வத்திற்குரிய இடத்தைக் கொடுக்கலாம். பெரும்பாலும் அந்தக் கருத்துகள் வேதாகமத்திற்குப் புறம்பாக இருப்பதுதான் பிரச்சனை. அவை தற்போது கற்றுக்கொடுக்கப்படுவதாலும், உண்மையென்று நம்பப்படுவதாலும், அவற்றை கிறிஸ்தவக் கல்வியில் சேர்ப்ப தற்கு முயலுகிறார்கள். விசுவாசத்தில் சமரசமாகித்தான் அதைச் செய்யமுடியும்; அதற்கு தற்போதயை கருத்துகளுடன் பொருந்திப்போகுமாறு வேதவசனங் களைத் திரித்து, புரட்டவேண்டும்.

`வேதாகமத்திற்குப் புறம்பாக தற்போது காணப்படுகிற பிரபலக் கருத்துகள் யாவை? நம்முடைய கல்வி முறையில் அவை புகுந்து விடாமல், ஒரு திருச்சபையாக நம்மைப் பாதுகாத்துக்கொள்ள என்ன செய்யலாம்?`