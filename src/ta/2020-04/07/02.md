---
title:  எல்லாருமே ஏதோ ஒன்றைத் தொழுகிறோம்
date:  08/11/2020
---

தொழவேண்டும் என்கிற ஒரு வகை ஏக்கம் நமக்குள் காணப்படுகிறது. தேவன்தாம் ஆதியில் அந்த ஏக்கத்தை நமக்குள் வைத்திருக்க வேண்டும். ஆனால் மற்ற விஷயங்களைப்போல அதையும் பாவம் கெடுத்துவிட்டது. ஆதி யில் நம்முடைய ஆண்டவரும் சிருஷ்டிகருமானவரை மட்டுமே தொழுதுகொண்டு வந்தோம். ஆனால் விழுகைக்குப்பிறகு அது பெருமளவில் மாறிப்போனது.

நாம் எல்லாரும் ஏதாவது ஒன்றை, யாராவது ஒருவரைத் தொழுகிறோம்.  மனித வரலாற்றின் ஆரம்பம்முதல் இன்றுவரையிலும் மனிதர்கள் தொழு கையைக் கடைபிடித்துவருதற்கான காரணம் இதுதான். பண்டைய எகிப்தில், சிலர் பார்வோனைத் தொழுதார்கள்; பிற காலங்களில், பிற தேசங்களில், மீன் சிலைகள், பலதலைகள் கொண்ட தெய்வங்கள் என தாங்கள் தெய்வங்களாகக் கருதினவற்றை மக்கள் தொழுதார்கள். சிலர் சூரியனை, சந்திரனை, நட்சத்திரங் களைத் தொழுதார்கள்.

இன்று மக்கள் சொகுசாக வாழ்கிறார்கள்; ஒரு தவளைச் சிலையை (ஏன், மரியாளின் சிலையைக்கூட) தொழுதுகொள்ள விரும்புவதில்லை. அதற்காக மனிதர்கள் தொழாமல் இருப்பதில்லை. சமயச் சார்பற்ற மனிதர்கள்கூட பணம், அதிகாரம், பாலின்பம், சுயம், ராக் கலைஞர்கள், நடிகர், அரசியல்வாதி போன்ற ஏதாவது ஒன்றைத் தொழுகிறார்கள். எதை அதிகமாக நேசிக்கிறோமோ, எதின்மேல் அதிக கவனம் செலுத்துகிறோமோ, எதற்காக வாழ்கிறோமோ, அதைத்தான் நாம் தொழுகிறோம். சமயச்சார்பற்ற ஆசிரியரான டேவிட் ஃபாஸ்டர் வேலஸ், தவறானதைத் தொழுதால், அது நம்மை உயிரோடு சாப்  பிட்டுவிடும்’ என்று எச்சரிக்கிறார்.

`மெய்த்தொழுகையின் முக்கியத்துவம் பற்றி தானி 3இன் சம்பவம் சொல்வது என்ன?`

இரண்டாம் கற்பனையை (யாத் 20:4-6) தேவன் வலியுறுத்திய பிரகாரமே அந்த மூன்று யூத வாலிபர்களும் அதை சிரத்தையோடு கைக்கொண்டார்கள்.  கொலை, களவு போன்றவற்றைத் தடைசெய்கிற பத்துக்கற்பனைகளில் அதுவும் ஒரு கற்பனைதான். சரியான தொழுகை முக்கியத்துவம் வாய்ந்ததாகும். கடைசி நாட்களில், கிறிஸ்துவின் இரண்டாம் வருகைக்குமுன் நிகழும் சம்பவங்களில் அதுதான் மையமாக இருக்கப்போகிறது. எனவே, தொழுகை என்றால் என்ன, அதை எவ்வாறு செய்யவேண்டும், அது ஏன் முக்கியமானது, யாரைத் தொழ வேண்டும் என தொழுகை சம்பந்தப்பட்ட அனைத்து விஷயங்களையும் உள் ளடக்கியதாக தொழுகை இருக்கவேண்டும்.

`கிறிஸ்துவின் வருகைக்கு முன்பான இறுதி நெருக்கடிக் காலத்தில், தொழுகை எவ்வளவுக்கு மையமாக இருக்குமென வெளி 14:6-12 வசனங்கள் சொல்லு கின்றன?`