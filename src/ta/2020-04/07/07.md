---
title:  மேலும் படிக்க
date:  13/11/2020
---

‘எல்லாவற்றைப்பார்க்கிலும் இருதயமே திருக்குள்ளதும் மகா கேடுள்ளதுமாய் இருக் கிறது,  மார்க்கப்பக்தியுள்ளவர்களெனச் சொல்லிக்கொள்கிற பலர், தாங்கள் விசுவாசத்தில் இருக்கிறோமோ என்று தங்களை உய்த்து ஆராய்வதில்லை; பலர் பொய்யான நம்பிக்கையைப் பற்றிக்கொண்டிருக்கிறார்கள் என்பதே மோசமான உண்மை.  சிலர் பல வருடங்களுக்கு முன்பு நேர்ந்த பழைய அனுபவத்தைப் பற்றிக்கொள்கிறார்கள்; இருதயத்தை ஆராய்ந்து அறிகிற சூழல் ஏற்பட்டு, அதில் அனுதினஅனுபவத்தின் பங்கு முக்கியமாகும்போது, இவர்கள் ஆட்டம் முடிந்துபோகிறது. சத்தியத்தை அறிக்கையிடுவது தங்களை இரட்சிக்கும் என்று நினைப்பார்கள் போலும். தேவன் வெறுக்கிற பாவங்களில் வெற்றிபெறும்போது, இயேசு உள்ளே வந்து உங்களோடு பந்தியிருப்பார்; நீங்களும் அவரோடு பந்திருப்பீர்கள். பிறகு இயேசுவிடமிருந்து தெய்வீக பெலனைப் பெறுவீர்கள்; அவருக்குள் வளருவீர்கள்; அப்போது உங்களால் ‘நம்முடைய கர்த்தராகிய இயேசுகிறிஸ்துவினாலே நமக்கு ஜெயங்கொடுக்கிற தேவனுக்கு ஸ்தோத்திரம்’ என்று சொல்லமுடியும். வெதுவெதுப்பாயிருக்கிற பக்திமார்க்கத் தார் தம் நாமத்தை அறிக்கையிடாமலே இருந்தாலே அது ஆண்டவருக்குப் பிரியமானதாக இருக்கும். அவர்கள் இயேசுவை உண்மையாகப் பின்பற்றுகிறவர்களுக்கு ஓயாத பாரமாக இருக்கிறார்கள். அவர்கள் அவிசுவாசிகளுக்கு தடைகல்லாக இருக்கிறார்கள்; தீயதூதர்கள் அவர்களைக் குறித்து களிகூருகிறார்கள்; தங்கள் மாறபாடான போக்கால் தேவ தூதர்களை நிந்திக்கிறார்கள். அப்படிப்பட்டவர்கள் வீட்டிலோ வெளியிலோ ஒரு சாபமாக இருக்கிறார்கள். அவர்கள் தங்கள் உதடுகளால் தேவனிடம் சேர்ந்து, தங்கள் இருதயங்களால் அவருக்கு தூரமாக இருக்கிறார்கள்.”1

**கலந்துரையாடக் கேள்விகள்**

`1	இருதயத்தில் பாவம் இருப்பதே பொய்த்தொழுகைக்குக் காரணம் என்று மாற்கு 7:1-13 இலிருந்து கற்றுக்கொள்கிறோம். நம் இருதயங்களிலிருந்து புறப்படாமல், நம் உதடுகளிலிருந்து புறப்படுகிற தொழுகையை தேவன் மதிப்பதில்லை. சுவிசேஷத்தையும் இயேசு நமக்காக மரித்த சம்பவத்தையும் அறிவிப்பது எவ்வாறு தேவ னில் உண்மையாக அன்புகூர இருதயங்களை வல்லமையாகத் திறக்கக்கூடும்?`

`2	தேவனை ‘ஆவியோடும் உண்மையோடும்’ தொழுதுகொள்வதுபற்றித் தியானி யுங்கள். ஒன்று இல்லாமல் மற்றொன்றைச் செய்வது சாத்தியமா? அல்லது, மெய் யான தொழுகைக்கு இரண்டும் அவசியமா? ஆம் என்றால், ஏன்?`

`3 	ஆம், தேவனை உண்மையோடு தொழுதுகொள்ள நம் இருதயங்கள் செம்மையாக இருக்கவேண்டும்; ஆனால், அதன் அர்த்தம் என்ன? தேவனோடு முற்றிலும் உறவுகொள்ள உங்கள் வாழ்க்கை பூரண ஒழுங்குள்ளதாக மாறும்வரை காத்திருக்க வேண்டுமா? அதன் பிறகுதான் தொழுதுகொள்ள வேண்டுமா? மாறாக, மெய் தொழுகையானது எவ்வாறு தேவனோடு உங்கள் இருதயத்தைச் செம்மையாக்க முடியும்?`