---
title:  தங்கள் பிள்ளைகளுக்கு அவைகளைச் சொல்லும்படி
date:  09/11/2020
---

பண்டைய இஸ்ரவேலரின் மார்க்கமுறையில் சங்கீதம் ஒரு முக்கிய இடம் பிடித்தது. அவற்றை மனப்பாடம் செய்தார்கள்; தொழுகைச் சமயங்களில் குறிப் பாக பொதுத் தொழுகையில் அவற்றைப் பாடினார்கள்; பெரும்பாலும் இசைக் கருவிகளுடன் பாடினார்கள். பொதுவாக இதுதான் பழைய ஏற்பாட்டுக் காலத் தொழுகைமுறையாக இருந்தது. இஸ்ரவேலர் ஒரு சமுதாயமாகச் செயல் பட்டார்கள்; ஒரு சமுதாயமாகக் கூடித் தொழுதார்கள்.

சங்கீதம் என்றால் பாடல்களும், பாடல் வரிகளுமாகும். சங்கீதம் என்பதற் கான எபிரெய வார்த்தை டெஹிலிம். அதற்கு ‘துதியின் பாடல்கள்‘ என்று அர்த் தம். துதியின் பாடல்களைப் பாடும்போது, தேவனைத் தொழுதுகொள்கிறோம்.

`சங்கீதம் 78:1-17 சொல்கிற முக்கியச் செய்தி என்ன? கல்வி, தொழுகைகுறித்து அது சொல்கிற விஷயங்கள் என்ன?`

சங்கீதம் 78இல் ஒரு செய்தி வலியுறுத்தப்படுகிறது. ‘பூர்வகாலத்து மறை பொருள்களை’ வெளிப்படுத்தவேண்டும்’ என்று 2ம் வசனத்தில் ஆசாப் குறிப் பிடுகிறார். மறைபொருள்கள் என்பதிலுள்ள ‘மறை’ என்பது போகப்போக மறைந்துபோவதைச் சுட்டிக்காட்டுகிறது. அதாவது, முக்கிய நிகழ்வுகள் வர லாற்றின் காலப்போக்கில் பின்நோக்கிச் செல்ல ஆரம்பிக்கின்றன. பிற மொழி பெயர்ப்புகளில் ‘மறை’ என்பது ‘இரகசியம்’ அல்லது ‘இனிய பழைய உண்மை கள்’  (செய்தி) என்று மொழிபெயர்க்கப்பட்டுள்ளது. இதிலிருந்து என்ன தெரி கிறது? இஸ்ரவேலருடைய கல்வியில், தெரிந்துகொள்ளப்பட்ட அந்தத் தேசத் தாரை தேவன் வழிநடத்திய விதங்கள் குறித்த சம்பவங்களை பிள்ளைகளுக்குப் போதிப்பதும் இடம் பெற்றிருந்தது.

`என்னென்ன பாடங்களை குறிப்பாக பிள்ளைகளுக்குப் போதிக்க வேண்டியதிருந்தது என்று சங்கீதம் 78:6-17 வசனங்கள் சொல்கின்றன? இந்தக் கல்வியின் ஒட்டுமொத்த நோக்கம் என்ன?`

`தேவனை நம்பவும், அவருடைய கற்பனைகளைக் கைக்கொள்ளவும் பிள்ளைகள் கற்றுக் கொள்ளவேண்டும் என்பதும் அந்தக் கல்வியின் நோக்கங்களில் ஒன்றாக இருந்தது. இன்று அதே கருத்தை வெளி 14:12 எவ்வாறு வலியுறுத்துகிறது?`