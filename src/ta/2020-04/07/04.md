---
title:  ஆவியோடும் உண்மையோடும்
date:  10/11/2020
---

நொறுங்குண்ட ஆத்துமாக்களின் தேவைகளை இயேசு சந்தித்ததை புதிய ஏற்பாட்டுச் சம்பவங்களில் காணலாம். அவற்றில் அற்புதமான ஓர் சம்பவம் தான் கிணற்றண்டையில் சந்தித்த பெண்ணின் சம்பவமாகும்.

`தொழுகைபற்றி அந்தப் பெண்ணிடம் இயேசு என்ன சொல்கிறார்? யோவான் 4:7-26.`

தொழுகை குறித்த பேச்சு அங்கு எவ்வாறு துவங்குகிறது? பேச்சை மாற்று வதற்காக தொழுகைகுறித்த விஷயத்தை உள்ளே எடுக்கிறாள். இயேசுவும் அவளுடைய யுக்தியைக் கொண்டு, தொழுகைகுறித்தும், தொழுகையில் சம் பந்தப்பட்ட விஷயங்கள்குறித்தும் சில முக்கிய விஷயங்களை முன்வைக்கிறார். நம்முடைய உடனடி நலனுக்கு தேவையான மிகமுக்கிய ஒரு கருத்தை யோவான் 4:24இல் சொல்லுகிறார்: ‘தேவன் ஆவியாயிருக்கிறார், அவரைத் தொழுதுகொள் ளுகிறவர்கள் ஆவியோடும் உண்மையோடும் அவரைத் தொழுதுகொள்ள வேண்டும்.’

தேவனை ‘ஆவியோடு’ தொழுவதே மெய்யான தொழுகை. அதாவது, தேவன் மேலான அன்பால், அவரை தனிப்பட்ட விதத்தில் அனுபவிப்பதால் அந்தத் தொழுகை வரவேண்டும். ‘தேவனிடமிருந்து வருகிற மார்க்கம்மட்டுமே தேவனிடம் வழிநடத்துகிற மார்க்கமாக இருக்கும். அவரை நாம் தகுதியான விதத்தில் தொழுதுகொள்வதற்கு, தேவனுடைய ஆவியால் பிறக்கவேண்டும். அது இருதயத்தைச் சுத்திகரிக்கும்; சிந்தையைப் புதுப்பிக்கும்; தேவனை அறிந்து கொள்ளவும் அவரை நேசிக்கவும் புதிய திறனைக் கொடுக்கும். அவருடைய அனைத்து நிபந்தனைகளுக்கும் மனமுவந்து கீழ்ப்படியச் செய்யும்.1 அதுதான் மெய்யான தொழுகை. அது பரிசுத்த ஆவியானவருடைய கிரியையின் பலன்.

அதேசமயம், தொழுகை ‘உண்மையோடும்’ இருக்கவேண்டும்.  தேவன் யார், நம்மிடம் என்ன எதிர்பார்க்கிறார் என்பது குறித்த சரியான அறிவும் இருக்க வேண்டும். அதாவது, சரியான உபதேசம் அவசியம். உதாரணமாக, மனிதர் களை நித்தியமாக நரகத்தில் போட்டு எரிக்கிற ஒரு தேவனை நாம் தொழவில்லை என்பதை அறிந்து, தொழுவது எவ்வளவு அர்த்தமுள்ளதாக இருக்கும்!

எனவே தொழுகையின் இரண்டு கூறுகளைக் காணலாம். ஒன்று, தேவனை அறிந்து அவருக்குக் கீழ்ப்படிவதால் வருகிற அனுபவம். இரண்டு, தேவனைப் பற்றி நமக்கு வெளிப்படுத்தப்படுகிற புறநிலைச் சத்தியங்கள். உண்மையற்ற ஆவி, மேலோட்டமான உணர்ச்சிக்கு வழிநடத்தும்; அது நிலையற்ற உணர்வு களின்மேல் கட்டப்பட்ட உறவாக இருக்கும். மாறாக, ஆவி இல்லாத உண்மை, பிரயோஜனமற்ற சம்பிரதாயத்திற்கு வழிநடத்தும். இரண்டுமே அவசியம்.

`‘ஆவியோடும் உண்மையோடும்’ தொழுதுகொள்ளும்படி மற்றவர்களுக்கு எவ் வாறு போதிக்கலாம்? என்னென்ன சூழ்நிலைகளில், ஒன்றைவிட மற்றது அதிகம் தேவைப்படுவதாக ஒருவருக்கு உணர்த்தவேண்டியது ஏற்படலாம்?`