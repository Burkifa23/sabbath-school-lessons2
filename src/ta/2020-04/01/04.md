---
title:  சொன்னதைக் கவனிக்கவில்லை
date:  29/09/2020
---

தேவன் தெளிவாகச் சொல்லியிருக்க, அது முக்கியமற்றதுபோல ஏவாள் பேசினாள்; அவளுடைய வார்த்தைகளே அதைக் காட்டுகின்றன. தேவன் சொன் னதைப் புரிந்துகொள்வதில் அவளுக்குச் சிக்கல் இருக்கவில்லை. ஆனால், அதில் அவள் அக்கறை காட்டவில்லை. அவளுடைய செயல்களுக்கான விளை வுகளை யாரும் மிகைப்படுத்த முடியாது. சர்ப்பத்துடன் ஏவாள் பேசினபோது, தோட்டத்திலுள்ள விருட்சங்கள்பற்றி தேவன் சொன்னதை சர்ப்பத்திடம் ஏவாள் திரும்பச் சொல்லுகிறாள். ஆனால், அப்படியே சொல்லவில்லை. ஆதி 3:2,3. சர்ப் பத்துக்கு அது ஒன்றும் புதிய செய்தியல்லவே. அந்தக் கட்டளை சர்ப்பத் துக்கு நன்றாகவே தெரியும், எனவே அதைத் திரித்துக்கூறி, ஏவாளின் அறியாமையை தனக்குச் சாதகமாக்கிக்கொண்டான்.

`தேவன் சொன்னதற்கு முற்றிலும் எதிர்மாறாகச் சொன்னதோடு, ஏவாளிடம் தன் நோக்கத்தை நிறைவேற்ற, வேறு எதை சர்ப்பம் சொன்னது? என்ன நியதிகளை அவன் தனக்கு சாதகமாக்கினான்? ஆதி 3:4-6.`

தேவன் சொன்னது முழுவதும் உண்மையில்லை என்று சர்ப்பம் சொன் னதுமே, தேவனிடம் ஏவாள் பேசியிருக்கவேண்டும். இதுதான் ஏதேன் கல்வி யின் அழகு. தங்கள் மகத்துவ ஆசிரியரிடம் செல்ல, மாணவர்களுக்கு இருந்த சிலாக்கியம் எவ்வளவு பெரியது! தேவனிடம் உதவிகேட்பதற்குப் பதிலாக, சர்ப் பம் சொன்னதை ஏவாள் ஏற்றுக்கொள்கிறாள். எனவே, தேவன்மேல் ஏவாளுக்குச் சற்றுத் சந்தேகம் எழுந்திருக்கும்போல் தெரிகிறது.

இப்போது, ஆதாம் ஒரு இக்கட்டான சூழலில் மாட்டிக்கொண்டு திணறு கிறான். ‘தேவகட்டளையை தன் துணைவி மீறினதையும், தங்கள் நம்பிக்கை யையும் அன்பையும் சோதிக்கும்படி கொடுக்கப்பட்ட ஒரே தடையை மீறின தையும் ஆதாம் புரிந்துகொள்கிறான். அவன் மனதில் போராட்டம் நிகழ்கிறது. தன்னைவிட்டுச் செல்ல ஏவாளை அனுமதித்திருக்கக்கூடாது என்று துக்கப்படு கிறான். இப்போது அவள் அதைச் செய்துவிட்டாள்; யாருடைய துணை மகிழ்ச் சியாக இருந்ததோ அவளைவிட்டுப் பிரிந்தாகவேண்டும். அதை அவன் எப் படித் தாங்கமுடியும்?’1 எது சரி, எது தவறு என்று தெரிந்திருந்தாலும், தவற்றையே தெரிந்துகொள்ளுகிறான்.

`சாத்தான் ஒரு வஞ்சகமான முரணை முன்வைப்பதைக் கவனிக்கவேண்டும்: அந்த விருட்சத்திலிருந்து அவர்கள் புசித்தால் அவர்கள் ‘தேவர்களைப்போல் இருப்பார்கள்’ என்று சர்ப்பம் சொன்னான். ஆதி 3:5. ஆனால் அவர்கள் ஏற்கனவே தேவனைப்போல் இருந்ததாகத்தானே ஆதி 1:27 சொல்கிறது? நாம் எவ்வாறு எளிதில் வஞ்சிக்கப்பட வாய்ப்புள்ளது? ஆதாம்- ஏவாளுக்குக் கிடைத் ததுபோல மிகச்சிறந்த கல்வி நமக்குக் கிடைத்தாலும்கூட, ஏன் கீழ்ப்படிதலும் விசுவாசமும் மட்டுமே நம்முடைய ஒரே பாதுகாப்பாக இருக்கிறது?`