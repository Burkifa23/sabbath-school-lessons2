---
title:  ஐக்கியத்திற்கான நேரம்
date:  17/12/2020
---

வாராவாரம் ஜெபாலய ஆராதனைகளில் கலந்துகொள்ள இயேசுதாமே தம் சீடர்களுக்கு முன்னுதாரணமாக இருந்தார். இயேசு உயிர்த்தெழுந்தபிறகு, சீடர்களும் இயேசுவைப் பின்பற்றினவர்களும் அதே வழக்கத்தைக் கைக் கொண்டார்கள். உயிர்த்தெழுதல் குறித்து அப்போஸ்தலர்கள் விவாதிப்பதற்கான முக்கிய இடங்களில் ஒன்றாக ஜெபாலயம் இருந்தது. சமூகமாக கூடி, கற்றுக் கொள்வதற்கான அருமையான வாய்ப்பை ஓய்வுநாள் வழங்கியது. பழைய ஏற்பாட்டில் முன்னுரைக்கப்பட்ட எபிரெய மேசியாதான் இயேசு; மேசியாபற்றி ஓய்வுநாள் தோறும் ஜெபாலயத்தில் வாசித்தார்கள். எனவே, யூதர்களுக்கும் ‘தேவனுக்குப் பயந்து நடக்கிறவர்களுக்கும்’ இயேசுவைப்பற்றிச் சாட்சிபகரு வதற்கு ஜெபாலயத்தைவிட மிகச்சிறந்த இடம் இருந்திருக்க வாய்ப்பில்லை. அப் 13:16,26.

`பொதுக்களங்களில் இயேசுவின் சீடர்கள் எவ்வாறு சாட்சிபகர்ந்தார்கள்? அவர்கள் எங்குப் பேசினார்கள்? யாருக்குப் பேசினார்கள்? என்ன பேசினார்கள்? என்ன விளைவுகள் உண்டாயின? அப் 13:14–45; அப் 16:13, 14; அப் 17:1–5; அப் 18:4.`

அப்போஸ்தலர்களுடைய சாட்சிக்கு தனிப்பட்ட அனுபவமும் வேதாக மமும் அடிப்படையாக இருந்தது. இஸ்ரவேலருடைய வரலாற்றை பவுல் விளக் கினார். ‘நம்முடைய பிதாக்கள்’ என்று சொல்லி, எகிப்திலிருந்து தொடங் கினார். அப் 13:17. அவர்கள் குடியேறி, நியாயாதிபதிகள் நியாயம் விசாரித்து, தாவீது அரசாண்டு, இயேசு கிறிஸ்து வந்ததுவரை வரலாற்றை நகர்த்திச் சென்றார்.

பவுலும் மற்றவர்களும் தங்கள் தனிப்பட்ட அனுபவத்தாலும் புரிதலாலும் வேதாகமத்தை உண்மையென உணர்ந்ததைக் காட்டினார்கள். தகவல்களைச் சொல்லி, விவாதித்து, கலந்தாலோசித்தார்கள். தனிப்பட்ட சாட்சியும், பிரசங் கம், போதனை, கலந்தாய்வு மூலம் சொல்லப்பட்ட வேதவசனங்களும் மிகுந்த வல்லமையோடு கிரியைசெய்தன. அப்போஸ்தலர்களுடைய அதிகாரத்தையும், யூதர்கள் மற்றும் புறஜாதியார் மேல் அவர்கள் ஏற்படுத்திய பலமான தாக்கத்தை யும் கண்டு மதத்தலைவர்கள் சிலர் பொறாமைகொண்டார்கள்.

ஊக்கமூட்டும் சாட்சிக்கும், வேதாகமத்திற்கு விளக்கம் சொல்கிற பிரசங் கத்துக்கும் சாட்சிபகர்தலுக்கும் போதனைக்கும் செவந்த்-டே அட்வென் டிஸ்ட் திருச்சபையின் வரலாறும் பெயர்போனது தான். ஓய்வுநாள் பள்ளியோடு பிர சங்க ஆராதனையும், வாலிபர் கூட்டம் போன்ற பிற ஓய்வுநாள் கூட்டங்களும் செவந்த்-டே அட்வென்டிஸ்ட் தொழுகையில் வலுவான கல்விகற்பிக்கும் முறையாக விளங்குகின்றன. கற்றுக்கொள்கிற பிற அனுபவங்களும் இதோடு சேர்ந்து காணப்படவேண்டும் என்றாலும், ஓய்வுநாளின் கல்வி அனுப வத்திற்கு இது இன்றியமையாததாக இருக்கிறது.