---
title:  சமநிலை காண்பதற்கான நேரம்
date:  16/12/2020
---

தேவனுடைய கற்பனைகளை இயேசு மதித்தார், மேன்மைப்படுத்தினார். மத் 5:17,18. ஆனாலும் கற்பனைகளுக்கு மதத்தலைவர்கள் சொன்ன தவறான விளக்கங்களை எதிர்த்தார். ஓய்வுநாள் கைக்கொள்வது குறித்து அவர் வலியுறுத் தின கருத்துகள்தாம், மதத்தலைவர்களின் கருத்துகளை அதிகம் சாடுவதாக இருந்தன. ஜெபாலயங்களில் ஓய்வுநாளானது கற்றுக்கொள்வதற்கான ஒரு தருணமாக இருந்தது. ஏனெனில், அன்று தவறாமல் ட்டோரா வாசித்து, அதற்கு விளக்கம் சொன்னார்கள். பரிசேயரும் வேதபாரகரும் நியாயப்பிரமாணத்தை எழுத்தின்படி கைக்கொண்டனர். ஆனால் இயேசு தம் சீடர்களுடைய ஓய்வுநாள் கல்வி அனுபவத்தை வேறு நிலைக்கு எடுத்துச்சென்றார்.

`அன்றைய மக்களுக்கும் நமக்கும் இயேசு கற்றுக்கொடுப்பது என்ன? மத் 12:1-13; லூக்கா 13:10-17.`

இயேசு ஓய்வுநாளில் குணமாக்கினார்; விமர்சனங்கள் எழுந்தன; பாவத் தின் தன்மை, இயேசுவுக்கும் பிதாவுக்கும் இடையேயிருந்த உறவு, ஓய்வுநாள் கொடுக்கப்பட்டதின் நோக்கம், இயேசுவின் அதிகாரம் குறித்து விவாதிப்பதற்கு அவை வாய்ப்பாக அமைகின்றன.

இயேசு ஓய்வுநாளை எப்படிப் பார்த்தார் என்பது இந்த வார மனன வசனத் தில் சுருக்கமாகச் சொல்லப்படுகிறது: ‘பின்பு அவர்களை நோக்கி: மனுஷன் ஓய்வுநாளுக்காக உண்டாக்கப்படவில்லை, ஓய்வுநாள் மனுஷனுக்காக உண்  டாக்கப்பட்டது; ஆகையால் மனுஷகுமாரன் ஓய்வு நாளுக்கும் ஆண்டவராய் இருக்கிறார் என்றார்.’ ஓய்வுநாள் பாரமாகிவிடக்கூடாது என்று வலியுறுத்தினார். ஓய்வுநாளை ஏற்படுத்திய தேவனுடைய குணத்தை மக்கள் கற்றுக்கொள்ளவும், அவருடைய சிருஷ்டிப்பின் மகத்துவத்தை உணர்ந்து அனுபவ ரீதியாக அதைக் கற்றுக்கொள்ளவும் தனித்துவமான வாய்ப்பாக அது ‘உண்டாக்கப்பட்டது.’

இயேசு தாம் நடந்துகொண்டவிதங்கள்மூலம் தம் சீடர்களிலும், யூதத்தலை வர்களிலும், மக்களிலும் கேள்விகளை எழுப்பினார்; வேதாகமத்தையும், அவர் களுடைய விசுவாசத்தையும், தேவனையும்பற்றி ஆழமாகச் சிந்திக்கவைத்தார். சட்டதிட்டங்கள் நல்லதாகவே இருக்கலாம். ஆனால் அவை முடிவல்ல; ஒரு முடிவைச் சுட்டிக்காட்டுகின்றன. அதாவது, நாம் தொழுதுகொள்கிற தேவனு டைய குணத்தை நமக்கு அறிவிக்கின்றன. அதை மறந்து, அந்தச் சட்டத்திட்டங் களில் அகப்படக்கூடாது. எனவே, கிறிஸ்துவினுடைய நீதியின் புண்ணியங்களில் நம்பிக்கை வைத்து, அவருக்கு உண்மையோடு கீழ்ப்படிய, அது நம்மை வழி நடத்துகிறது.

`நீங்கள் எவ்வாறு ஓய்வுநாளைக் கைக்கொள்கிறீர்கள்? தேவனில் மெய்யான இளைப்பாறுதலைப் பெறுகிற, அவரை அதிகமாக அறிந்துகொள்ள உதவுகிற ஒரு நாளாக அல்லாமல், ‘அதைச் செய்யாதே, இதைச் செய்யாதே’ என்று விதி களைச் சுமத்துகிற நாளாக மாற்றிவிட்டீர்களா? ஆம் என்றால், தேவன் விரும்பு கிறபடி அந்நாளை ஆசரிப்பதற்கு என்ன மாற்றங்களைச் செய்யலாம்?`