---
title:  மீண்டும் கண்டுகொள்வதற்கான நேரம்
date:  14/12/2020
---

தாங்கள் தேவனுடைய பிள்ளைகள் என்கிற கண்ணோட்டத்தை இஸ்ர வேல் புத்திரர் இழந்திருந்த சமயத்தில்தான் அவர்களை எகிப்திலிருந்து அழைத் துச் செல்லுமாறு மோசேயிடம் தேவன் சொல்கிறார். தம்மைத் தொழுதுகொள்ளச் சொல்கிற, அற்புதமான எதிர்காலம் குறித்த ஏராளமான வாக்குறுதிகளைக் கொடுக்கிற தேவன் யார் என்று அவர்கள் மீண்டும் காணவேண்டியதிருந்தது. அந்த மறுகண்டுபிப்பு அனுபவத்தில் ஓய்வுநாள் முக்கிய கற்றல் அனுபவமாக இருக்கிறது. தேவனுக்கும் அவருடைய தேசத்திற்கும் இடையேயான விசேஷித்த உறவை பிற தேசத்தாருக்குக் காட்டுகிற விசேஷித்த அடையாளமாக மாறு கிறது. இஸ்ரவேலருக்குக் கற்றுக்கொடுக்க தேவன் கையாண்ட வழிகளில் மன்னா அனுபவம் உச்சக்கட்டமாக இருந்தது.

`இஸ்ரவேலர் கற்றுக்கொள்ள வேண்டியிருந்த பாடங்கள் என்ன? யாத் 16:14-29.`

மன்னா அற்புதத்தின்மூலம் இஸ்ரவேலர்களுக்கு தேவன் அன்றாடம் தேவையான உணவைக் கொடுத்தார். தேவையானதிற்கும் அதிகமாகக் கொடுத் திருந்தால், கொடுப்பவர் யார் என்பதை மறந்திருக்க வாய்ப்புள்ளது.  எனவே தினமும் அவர்களுக்கு அற்புதம் செய்தார். தேவனுடைய அக்கறையைக் கண் டார்கள். ஓய்வுநாளில் அப்படிச் செய்யவில்லை; ஏனென்றால் அது விசேஷித்த நாள். அன்று இரண்டு அற்புதங்களைச் செய்தார்: வெள்ளிக்கிழமை இரு மடங்கு உணவு பொழிந்தது; மறுநாள்வரை அது கெட்டுப்போகவில்லை.  எனவே தங்களை விடுவித்த தேவனை நினைத்துப் பிரமிப்பதற்கும், தேவனுடைய மக் களாக இருப்பதின் அர்த்தத்தை மீண்டும் கண்டுகொள்வதற்கும் ஓய்வுநாள் அருமையான வாய்ப்பைக் கொடுத்தது.

இஸ்ரவேலர்கள் 40 வருடங்கள் அந்த மன்னாவைப் புசித்தார்கள். யாத் 16:35. வனாந்தரத்தில் அவர்களைப் போஷித்ததை நினைவுகூரும்வகையில் ஓமர் அளவு மன்னாவை எடுத்துவைக்கும்படி மோசேக்கு தேவன் கட்டளையிடு கிறார். யாத் 16:32,33. ஓய்வுநாளில் ஏற்பட்ட அந்தக் குறிப்பிட்ட அனுபவத்தை யும் அது அவர்களுக்கு நினைவூட்டியிருக்கும்.

ஓய்வுநாள் விசேஷித்தமானது என்று பிற சம்பவங்களிலும் தேவன் அவர் களுக்குக் காட்டினார்.

இஸ்ரவேலர் தங்கள் அடையாளத்தையும் தங்கள் தேவனையும் மீண்டும் கண்டுகொள்வதற்கு ஓய்வுநாளை தேவன் ஒரு முக்கிய வழியாகப் பயன்படுத் தினார். கீழ்ப்படியவும் ஓய்வுநாளைப் பரிசுத்தமாக ஆசரிக்கவும் கட்டளை யிட்டார். தங்கள் சிருஷ்டிகருடைய குணத்தை ஆழமாகப் புரிந்துகொள்ள வேண்டும்; ஒரு நீடித்த வாக்குத்தத்த உறவை ஏற்படுத்தவேண்டும் என்பதே அதற்குக் காரணமாக இருந்தது.

`வாலிபர் ஒருவர் ஓய்வுநாள் ‘சலிப்புத்தட்டுவதாகக்’ கருதுகிறார். வேதாகமமும் பெற்றோரும் சொல்வதற்காக அதைக் கைக்கொண்டு வருகிறார்.  ஓய்வுநாளை நேர்மறையான கல்வி அனுபவமாக அவர் புதிதாக மறுபடியும் கண்டுகொள்ள என்ன ஆலோசனைகளை வழங்கலாம்?`