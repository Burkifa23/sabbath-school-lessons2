---
title:  பிரமிக்கச்செய்கிற நாள்
date:  13/12/2020
---

ஆதியாகமத்தின் முதல் இரண்டு அதிகாரங்களில் சிருஷ்டிப்பு சம்பவம் பற்றி இரண்டு இணக்கமான விவரங்களை தேவன் கொடுத்திருக்கிறார். ஒழுங் கின்மையாக இருந்த பூமியை ஒழுங்காக்கி, உயிர்களைப் படைத்து, இறுதியாக ஆறாம் நாளில் மனிதனையும் மனுஷியையும் தேவன் சிருஷ்டித்ததாக சிருஷ் டிப்பு வாரம் பற்றி ஆதியாகமம் 1 சொல்லுகிறது. அதே சம்பவத்தை வேறொரு கண்ணோட்டத்தில், ஆறாம் நாளைமட்டும் மையமாக வைத்து ஆதி 2 சொல்லு கிறது. ஆதாமை மையமாக வைத்து, தோட்டமும் ஆறுகளும் மிருகங்களும் அவனுக்காகவும் ஸ்திரீக்காகவும் சிருஷ்டிக்கப்பட்டதாகச் சொல்லப்படுகிறது.

ஒரே விவரத்தில் சிருஷ்டிப்பு சம்பவத்தை அடக்கிவிடமுடியாது. முதலா வது, எல்லாம் கனகச்சித அழகோடு இருக்கவேண்டும் என்று விரும்பிய கலை நயமிக்க சிருஷ்டிகரை அறிந்துகொள்கிறோம். பிறகு, உறவுகளின் தேவனைப் பார்க்கிறோம். மனிதர்கள் ஒருவரொருவர்மேலும், பிற சிருஷ்டிப்புமேலும் அன்பும் அக்கறையும் காட்டுவதை விரும்புகிறார்.

`ஆதி 1ஐயும் 2ஐயும் வாசியுங்கள். முதல் ஓய்வுநாளானது எவ்வாறு சிருஷ்டிப்புகுறித்த முதல் விவரத்துடன் சம்பந்தப்படுகிறது? ஆதி 2:1–3. அதைத் தொடர்ந்து இரண்டா வது விவரத்துடன் தொடர்பு ஏற்படுத்துகிறது?`

ஓய்வுநாளை தேவன் ஆசீர்வதித்ததும், அதைப் பரிசுத்தமாக்கியதும் அந் நாளை எவ்வளவு முக்கியமாக்குகிறது?

முதல் ஓய்வுநாளில் அங்கே இருந்த ஆதாமாக அல்லது ஏவாளாக உங் களைக் கற்பனைசெய்து கொள்ளுங்கள். அது உங்கள் வாழ்க்கையின் முதல் நாள்; உங்கள் வாழ்க்கை துணையோடு முதல் நாள்; தேவனோடு முதல் நாள். கல்வி கற்க எவ்வளவு அருமையான நாள்! அத்துணை அழகையும் சிருஷ்டிக்க வல்ல தேவனைப்பற்றிக் கற்றுக்கொள்ளத் தொடங்கியிருப்பீர்கள். யானையை யும் தவளையையும் பார்த்தபோது, தனித்துவமான ஜீவிகள் பிரமிப்பை உண் டாக்கியிருக்கும். ஒட்டகச்சிவிங்கியின் விசித்திரமான நடத்தைகளைப் பார்த்துச் சிரித்திருப்பீர்கள். வண்ணவண்ண நிறங்களில், வடிவங்களில், இன்னிசைக் குரலுடன் பாடிய பறவைகளைப் பார்த்து அசந்திருப்பீர்கள். எல்லாவற்றையும் விட உறவுகளைப்பற்றி, அதாவது கடமை, அக்கறை, அன்புபற்றிக் கற்றிருப் பீர்கள். அதை சிருஷ்டிகரிடமிருந்து அறிந்துகொண்டு, பிற சிருஷ்டிப்புடன் பகிர்ந்துகொள்ளத் தொடங்கவேண்டும்.

முதல் ஓய்வுநாளில் ஆதாமும் ஏவாளும் ஒன்றுமே செய்யாமல் இருந்திருக்கமாட்டார்கள். சிருஷ்டிகரையும் சிருஷ்டிப்பையும்பற்றி அறிந்துகொள்ள தேவன் ஏற்படுத்திய அற்புதமான வாய்ப்பாக அது இருந்தது. அன்று பிரமிப் புக்கு அளவே இருந்திருக்காது.

`முதல் ஓய்வுநாளின்போது என்னென்ன விஷயங்களை ஆதாமும் ஏவாளும் கற்றிருந்திருக்கலாம் என்று பட்டியலிடுங்கள். அவற்றில் என்னென்ன வாய்ப்புகள், ஆனால் வேறு விதத்தில் இன்று நமக்கும் கிடைத்திருக்கின்றன? அவை உங்கள் ஓய்வுநாளை எவ்வாறு வளமாக்கக்கூடும்?`