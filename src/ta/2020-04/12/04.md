---
title:  முன்னுரிமைகளைக் கற்றுக்கொள்வதற்கான நேரம்
date:  15/12/2020
---

தேவனோடுள்ள உறவில் இஸ்ரவேலர் நெருங்கினதும் சறுக்கினதும் ஓய்வு நாளை அவர்கள் கனப்படுத்தியவிதத்தைப் பொறுத்துதான் அமைந்தது. ஓய்வு நாளைக் கனப்படுத்த விரும்பாவிட்டால், அது தம்மைப் புறக்கணிப்பதற்கான ஓர் அடையாளமாக தேவன் பார்த்தார். எரேமியா 17:19-27. ஓய்வுநாளைக் கைக் கொள்வதாக அவர்கள் தங்களை மீண்டும் அர்ப்பணித்தது, புதுப்பித்தலின் ஓர்  அடையாளமாக, தங்கள் முன்னுரிமைகளைச் சீர்ப்படுத்தியதற்கான ஓர் அடை யாளமாக இருந்தது. ஏசா 58இல் சுவாரசியமான வித்தியாசம் காட்டப்படுகிறது.

`ஏசாயா 58:1-14இல் தேவன் சொல்லுவது எவ்வாறு இன்று நமக்கும் பொருந்தும்?`

இஸ்ரவேலர் தங்கள் தொழுகை, உபவாசம் மூலம் தேவனைப் பின்பற்றுவது போலக் காட்டிக்கொண்டார்கள். ஆனால் ஆராதனை முடிந்தபிறகு, சரியாக நடப்பதுபோல பாவனைசெய்தார்களே ஒழிய, தேவனுடைய பிரமாணங்களை உள்ளன்போடு கைக்கொள்ளவில்லை.

தேவன் தம் மக்களிடம் எதிர்பார்க்கிற விஷயங்களை ஏசாயா 58 சொல் கிறது. அந்த அதிகாரத்தின் முடிவில் தேவன் எதற்காக ஓய்வுநாளை வலியுறுத்திச் சொல்லுகிறார்? ஏசாயா 58:13,14. அந்த அதிகாரத்தின் மற்ற இடங்களில் பயன்படுத்துகிற சில சொற்களை தீர்க்கதரிசி இங்கு பயன்படுத்துகிறார். ‘உனக்கு இஷ்டமானதைச் செய்யாதபடி,’ ‘உன் வழிகளின்படி நடவாமல்’ ‘உனக்கு இஷ்ட மானதைச் செய்யாமலும், உன் சொந்தப்பேச்சைப் பேசாமலும்’ என்று எச்சரிக் கிறார். அதாவது, ஓய்வுநாள் என்பது கடமைக்காகச் செய்கிற தொழுகை அல்ல; அன்று நம் சொந்த யோசனைகளுக்கு இடமளிப்பதும், தொழுகைக்கு முரணான வாழ்க்கை வாழ்வதும் சரியல்ல. ஓய்வுநாளை ‘மனமகிழச்சியின்,’ ‘மகிமையின்’ நாளாகக் கருதவேண்டும். அந்த அதிகாரத்தின் பிற பகுதியில், ஓய்வுநாளில் தேவனுடைய குணத்தையும் அவருடைய நோக்கங்களையும் அறிந்து மகிழலாம் என்றும், பிறகு அந்தக் குணம், நோக்கங்களின்படி மற்றவர்களிடம் நடக்கலாம் என்றும் வலியுறுத்தப்படுகிறது. ஓய்வுநாளை எவ்வாறு கைக்கொள்ளவேண்டும், எவ்வாறு தொழவேண்டும் என்பதை அறிந்திருப்பதுமட்டும் போதாது. கற்றுக் கொள்வது வாழ்க்கையில் தாக்கத்தை ஏற்படுத்தவேண்டும். ஓய்வுநாளானது முன்னுரிமைகளைக் கற்றுக்கொள்வதற்கும், அதன்படி வாழ்வதற்குமான நேரம்.

`நீங்கள் ஓய்வுநாளில் மனமகிழ்ச்சியாக இருக்கிறீர்களா? இல்லை என்றால், அந்த நிலை மாறுவதற்கு என்ன செய்யலாம்? ஓய்வுநாளை ‘மகிமைப்படுத்த’ கற்றுள்ளீர் களா? இதை எவ்வாறு செய்யலாம் என்று ஓய்வுநாள் வகுப்பில் கலந்தாலோசியுங்கள். நடைமுறைக்கேற்ற விஷயங்களை விவாதியுங்கள்.`