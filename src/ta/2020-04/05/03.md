---
title:  பிதாவை வெளிப்படுத்துதல் (தொடர்ச்சி)
date:  26/10/2020
---

யோவான் தன் நிருபத்தின் முன்னுரையில் இயேசுவை நித்திய ‘வார்த்தை’ என்கிறார். யோவான் 1:1-18. இயேசுவின் உரிமைகளை பயத்தோடு யோவான் சொல்லவில்லை; தைரியமாக, உலகம்முழுவதிற்கும் உரிய செய்தியாகச் சொல் கிறார். இயேசுவே சிருஷ்டிப்பின் காரண கர்த்தா. யோவான் 1:2,3.  அவர் எல்லா ‘மனுஷருக்கும் ஒளியானவர்.’  யோவான் 1:4. உலகத்திற்கு வந்த வார்த்தையாக ‘எந்த மனுஷனையும் பிரகாசிப்பிக்கிற ஒளியானவர்.’  யோவான் 1:9.

`கிறிஸ்து ஒரு மனிதனாக வந்ததால் என்ன விளைவு ஏற்பட்டதாக யோவான் சொல்லு கிறார்? வார்த்தையாக, அவர் எந்த வெளிச்சத்தைக் காணச்செய்கிறார்? அதைச் செய் வதற்கு அவர் பெற்றிருக்கிற தகுதி என்ன? யோவான் 1:14,18.`

‘உலகத்தின் அந்தகாரம் கொடியதாக இருந்தபோது, வெளிச்சம் பிரகாசித்தது.

‘தேவனைப் பற்றிய அறிவு மீண்டும் பூமியில் உண்டாவதற்கு மனிதர் களுக்கு ஒரே நம்பிக்கைதான் இருந்தது.

‘அந்த அறிவை மீட்டுத் தருவதற்கு கிறிஸ்து வந்தார். தேவனை அறிந் திருப்பதாகச் சொன்னவர்கள் அவரைத் திரித்துக்கூறின போதனையை அவமாக் கும்படி அவர் வந்தார். தம் பிரமாணத்தின் தன்மையை வெளிப்படுத்தவும், பரி சுத்தத்தின் அழகை தம் குணத்தில் பிரதிபலிக்கவும் அவர் வந்தார்.’1

இவ்வுலகில் வாழ்ந்தபோது, ‘மனுக்குலத்தை மேம்படுத்துவதற்காக தேவனை வெளிப்படுத்துகிற’ ஒரே ஒரு நோக்கத்தோடுதான் இயேசு அனைத் தையும் செய்தார்.2

`‘என்னைக் கண்டவன் பிதாவைக் கண்டான்’ என்று இயேசுதாமே சொன்னார். யோவான் 14:9. எந்தப் பின்னணியில் இயேசு அதைச் சொன்னார்? ஏன் அதைச் சொன்னார்? யோவான் 14:1-14.`

பிலிப்பு தவறாகக் கேட்டுவிட்டார் என்று குறைசொல்ல வாய்ப்பு இருக் கிறது. யோவான் 14:8. பிதாவின் குணத்தை வெளிப்படுத்த இயேசு வந்தார். இயேசுவோடு பல வருடங்கள் நெருக்கமாக இருந்திருந்தாலும், அவர் மனித னாக வந்ததன் இன்றியமையாத நோக்கத்தை அவர் அறியவில்லை.  மகா ஆசிரி யருடைய நேரடி மாணவர் ஒருவரே கற்றல்குறைபாடுடன் இருந்தது இன்றைய ஆசிரியர்களுக்கு சற்று ஆறுதலைத் தரலாம். ஆனாலும் பிலிப்புவை விமர்சிப் பதற்கு அல்ல, நம்மை நாம் ஆராய்ந்து பார்க்கும்படி பிலிப்பு அவ்வாறு சொன்ன தாக பதிவு செய்யப்பட்டுள்ளது. நாம் எவ்வளவு காலம் கிறிஸ்துவுடன் இருந்து வருகிறோம்? பிலிப்புவைவிட எவ்வளவு சிறப்பாக நாம் இயேசுவை அறிந் திருக்கிறோம்? ‘என்னைக் கண்டவன் பிதாவைக் கண்டான்’ என்றாரே.