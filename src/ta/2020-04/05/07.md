---
title:  மேலும் படிக்க
date:  30/10/2020
---

“தேவன் அனுப்பின ஆசிரியர்தான் சகல மெய்யான கல்விப்பணிக்கும் மையமானவர். ஆயிரத்து எண்ணூறு வருடங்களுக்குமுன் அவர் நிறுவின இந்தப் பணி போலவே, இன்றைய பணிபற்றியும் அவர் இவ்வாறு சொல்கிறார்: ‘நான் முந்தினவரும் பிந்தினவரும், உயிருள்ளவருமாயிருக்கிறேன்; ‘நான் அல்பாவும் ஓமெகாவும், ஆதியும் அந்தமுமாயிருக் கிறேன்.’ வெளி 1:17,18; 21:6.

‘அத்தகைய ஓர் ஆசிரியரும், தெய்வீக கல்விக்கான அத்தகைய ஒரு வாய்ப்பும் இருக் கும்போது, அவருக்கு அப்பால் ஒரு கல்வியை நாடுவது எவ்வளவு முட்டாள்த்தனமானது; அதாவது, ஞானத்திடமிருந்து விலகி ஞானத்தைக் காண முயல்வதும், சத்தியத்தைப் புறக் கணித்து உண்மையோடு இருக்க முயல்வதும், ஒளியைப் புறக்கணித்து பிராகசமடைய முயல் வதும், ஜீவனை ஒதுகிகுவிட்டு உயிர்வாழமுயல்வதும், ஜீவ நீரூற்றிடமிருந்து விலகிவிட்டு, தண்ணீர் நிற்காத வெடிப்புள்ள தொட்டிகளை வெட்டிக்கொள்வதும் எவ்வளவு முட்டாள்த்தன மானது. “இதோ இன்னும் அவர் இவ்வாறு அழைக்கிறார்: ‘ஒருவன் தாகமாயிருந்தால் என் னிடத்தில் வந்து, பானம்பண்ணக்கடவன். வேதவாக்கியம் சொல்லுகிறபடி என்னிடத்தில் விசுவாசமாயிருக்கிறவனெவனோ அவன் உள்ளத்திலிருந்து ஜீவத்தண்ணீருள்ள நதிகள் ஓடும்.’ ‘நான் கொடுக்கும் தண்ணீரைக் குடிக்கிறவனுக்கோ ஒருக்காலும் தாகமுண்டாகாது; நான் அவனுக்குக் கொடுக்கும் தண்ணீர் அவனுக்குள்ளே நித்தியஜீவகாலமாய் ஊறுகிற நீரூற்றாயிருக்கும்.’ யோவான் 7:37,38; 4:14.”1

“அன்பு ஆசிரியரே, ‘உங்கள் பணிக்கு அதிக ஆயத்தம்செய்யுங்கள். ஆசிரியர்களின் ராஜாவுடைய வார்த்தைகளை, வாழ்க்கையை, செயல்முறைகளைப் பாருங்கள். அவரைக் குறித்துச் சிந்தியுங்கள். அவரே உங்கள் மெய்யான இலட்சியமாக இருக்கட்டும். உங்கள் மனதிலும் வாழ்விலும் தெய்வீக ஆசிரியரின் ஆவி குடிகொள்ளும்மட்டும் அவரைப் பாருங் கள்; அவரைத் தியானியுங்கள். ‘கர்த்தருடைய மகிமையைக் கண்ணாடியிலே காண்கிறது போலக் கண்டு,’ நீங்கள் ‘அந்தச் சாயலாகத்தானே  மறுரூபமடைவீர்கள்.’ 2கொரி 3:18. ‘மாணவர்கள்மேல் தாக்கம் ஏற்படுத்த இதுவே இரகசியம். அவரைப் பிரதிபலியுங்கள்.’’2

**கலந்துரையாடக் கேள்விகள்**

`1	மகா ஆசிரியர் மனிதனாக வந்ததிலிருந்து கற்றுக்கொள்வதை நம்புகிற ஆசிரியரும் மாணவரும் முக்கியமாகக் கருதவேண்டிய விழுமியங்களும் செயல்களும் யாவை?`

`2	கிறிஸ்தவப் பெற்றோரும் ஆசிரியர்களும், மனிதனாக வந்த இயேசு வெளிப்படுத் தின தேவகுணத்தைப் பிரதிபலிக்கிற உயர்தரத்தை அடையவேண்டும். அந்த உயர்தரத்திலிருந்து குறைவுபடும்போது நாம் என்ன செய்யவேண்டும்?`

`3 	இயேசுவின் பிறப்பும், வாழ்வும், மரணமும் தேவனுடைய குணம்பற்றிக் கற்றுக் கொடுப்பது என்ன? குறிப்பாக, மிகுந்த சோதனையான காலங்களில் இது ஏன் நமக்கு மிகுந்த ஆறுதலைக் கொடுக்கவேண்டும்?`