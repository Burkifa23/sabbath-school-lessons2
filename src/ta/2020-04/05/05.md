---
title:  மகா ஆசிரியரும் ஒப்புரவாகுதலும்
date:  28/10/2020
---

மனித உறவுகள் பல சமயங்களில் முறிந்துபோகின்றன. ஒருவருக்கொரு வர் மனத்தாங்கல் அடைகிறோம். ஒரு காலத்தில் நம் நெருங்கிய நண்பர்களாக இருந்தவர்கள், நம்பமுடியாதவர்களாக பிற்காலத்தில் மாறிவிடுகிறார்கள். ஆனாலும், முறிந்த உறவுகளை நாம் சரிசெய்ய முடியும். சரிசெய்யும்போது, ஒப் புரவாகுதல் எனும் அற்புதம் நிகழ்கிறது. இத்தகைய இனிமையான அனுபவங் கள் சில மனிதர்களுக்கே கிடைக்கிறது.

`கிறிஸ்து ஒரு மனிதராக வந்ததிலும், மகா ஆசிரியராக அவர் செய்த பணியிலும் ஒப்புர வாகுதல் எவ்வாறு மையமாக இருந்தது? 2கொரி 5:16-21.`

இன்னொரு மனிதனுடன் நாம் ஒப்புரவாகும்போது நாம் அதை ஆசீர்வாத மாக உணர்ந்தால், தேவனோடு நாம் ஒப்புரவாகும்போது எவ்வளவு அதிகம் களிகூரவேண்டும்? ஒப்புரவாகுதலைச் செய்கிறவர் யார் என்று 2கொரி 5:16- 21இல் பவுல் தெளிவாகச் சொல்லுகிறார்; தம்மோடு நம் உறவைச் சீர்ப்படுத்த பிதாவாகிய தேவனே முதலில் செயல்பட்டார். ‘இயேசுகிறிஸ்துவைக்கொண்டு’ அவர் இந்த ஒப்புரவாக்குதலின் பணியைச் செய்தார். 2கொரி 5:18. ‘கிறிஸ்துவுக் குள் அவர்களைத் தமக்கு ஒப்புரவாக்கினார்.’ 2கொரி 5:19.

ஒப்புரவாகுதலின் மகிழ்ச்சியை நாம் நுகர்கிறவர்களாக இருப்பது போதாது. மகா ஆசிரியரிடமிருந்து கற்றுக்கொள்ள வேண்டும். இயேசு மனிதனாக வந்து, ஒப்புரவாக்குதலின் பணியில் பங்கேற்றார். அதில் பங்கேற்க நாமும் அழைக்கப் பட்டுள்ளோம். தேவன் கிறிஸ்துவுக்குள் நம்மை தமக்கு ஒப்புரவாக்கினார். பவு லோடு நாமும் ‘ஒப்புரவாக்குதலின் ஊழியத்தை’ பெற்றிருக்கிறோம். 2கொரி 5:18.

கொலோ 1:15-20உம் கிறிஸ்துவின் மனித வருகைபற்றிச் சொல்கிறது. அதை அவர் ஒரு ஸ்தோத்திரப் பாடலாக எழுதியிருக்கலாம்; முதல் பகுதியானது சிருஷ்டிப்பில் கிறிஸ்துவின்பங்குபற்றிச் சொல்கிறது. கொலோ 1:15-17. கடை சிப் பகுதியானது மீட்பில் கிறிஸ்துவின்பங்குபற்றிச் சொல்கிறது. கொலோ 1:18-20. சிருஷ்டிகரும்-மீட்பருமாக கிறிஸ்து செயல்பட்டதன்மூலம், தேவன் சகலத்தையும் தமக்கு ஒப்புரவாக்குகிறார்.

‘அவர் சிலுவையில் சிந்தின இரத்தத்தினாலே சமாதானத்தை உண்டாக்கி, பூலோகத்திலுள்ளவைகள் பரலோகத்திலுள்ளவைகள் யாவையும்’ அவர்மூல மாய் தமக்கு ஒப்புரவாக்கினதால், கிறிஸ்துமூலம் தேவன் செய்த ஒப்புரவாக்கு தலின் பணியானது சர்வலோக தாக்கமுடையதாக இருக்கிறது. கொலோ 1:20.

மகா ஆசிரியர்போல சர்வலோக அளவில் ஒப்புரவாக்குதலின் பணியை நாம் செய்யமுடியாவிட்டாலும், நம்முடைய செல்வாக்கு பகுதிகளில் ‘ஒப்புரவாக் குதலின் ஊழியத்தில்’ பங்கேற்கவேண்டும். 2கொரி 5:18. இதை மனதில் வைத்தே, ‘நீர் என்னை உலகத்தில் அனுப்பினதுபோல, நானும் அவர்களை உல கத்தில் அனுப்புகிறேன்’ என்று இயேசு ஜெபித்திருப்பார். யோவான் 17:18.

`ஒப்புரவாக்குகிற தேவனுடைய ஊழியத்தை நடைமுறை ரீதியாக என்ன வழிகளில் நாம் பிரதிபலிக்கலாம்? அதாவது, இப்போது நீங்கள் இருக்கிற சூழ்நிலையில், எவ்வாறு ஒருவரோடு ஒருவரை ஒப்புரவாக்க உதவலாம்?`