---
title:  இயேசுவே தலைசிறந்த ஆசிரியர்
date:  24/10/2020
---

### இவ்வார ஆராய்ச்சிக்கு:
எபி 1:14; 2கொரி 4:16; யோவான் 1:14, 18; 14:1-14; பிலி 2:1-11;  2கொரி 5:16-21.

> <p>மனன வசனம்</p>
> இருளிலிருந்து வெளிச்சத்தைப் பிரகாசிக்கச்சொன்ன தேவன் இயேசுவின் முகத்திலுள்ள தமது மகிமையின் அறிவாகிய ஒளியைத் தோன்றப்பண்ணும் பொருட்டாக, எங்கள் இருதயங்களிலே பிரகாசித்தார். 2கொரி 4:6.

இராணுவ மருத்துவமனை ஒன்றில் தளபதியுடன் சென்று அங்கிருந்த வீரர் களைச் சந்தித்த அனுபவம் பற்றி பில்லிகிரஹாம் ஒரு கதை சொன்னார். ஓர் இளம்வீரன் மிகவும் காயப்பட்ட நிலையில், முகங்குப்புற படுத்திருந்தான், இரும்புக் கருவியைப் பொருத்தி, துணியால் மூடியிருந்தார்கள். ஒரு மருத்துவர் கிரஹாமிடம் “இனி இவன் நடப்பது சந்தேகம்தான்” என்று மெதுவாகச் சொன் னார். அந்த வீரன் தளபதியிடம் “ஐயா, நான் உங்களுக்காகப் போர்செய் திருக்கிறேன். ஆனால் நான் உங்களைப் பார்த்ததில்லை. நான் உங்கள் முகத் தைப் பார்க்கலாமா?” என்று வேண்டிக்கொண்டான். உடனே அந்தத் தளபதி உட்கார்ந்தார்; துணியை விலக்கி, அந்த இரும்புக் கருவிக்குள்ளாக எட்டிப் பார்த்து, அந்த வீரனுடன் பேசினார். கிரஹாம் பார்த்துக் கொண்டிருந்தபோது, அந்த வீரனிடமிருந்து ஒரு துளி கண்ணீர் தளபதியின் கன்னத்தில் விழுந்தது.

மனுக்குலம் சிதைந்து, இரத்தவெள்ளத்தில் கிடந்து, தேவனைப் பார்க்க வேண்டிய அவசியத்தில் இருந்த சமயத்தில்தான் இயேசு பிறக்கிறார். ‘ஓ, தேவனே, நாங்கள் உம் முகத்தைப் பார்க்கலாமா?’ என்று மனுக்குலத்தார் வேண்டிக்கொண்டது போன்ற சூழ்நிலை. பிதாவானவர் இந்தப் பூமிக்கு தம் குமாரனை அனுப்பினார்; மனுக்குலத்திற்கு தம் முகத்தைக் காட்டுகிற ஆசிரியர் களுக்கு ஆசிரியராக இருந்தார். அதுமுதல் ‘இயேசுவின் முகத்திலுள்ள (தேவனு டைய) மகிமையின் அறிவாகிய ஒளியை’ காண்கிற அற்புதமான சிலாக்கியத்தை நாம் பெற்றிருக்கிறோம். 2கொரி 4:6.

பூமிக்கு வந்த மகா ஆசிரியரிடமிருந்து, என்ன கற்றுக்கொள்ளலாம்?

2020, அக்டோபர் 31 வகுப்புக்காகப் படிக்கவேண்டிய பாடம்