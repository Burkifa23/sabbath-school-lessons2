---
title:  பிதாவை வெளிப்படுத்துதல்
date:  25/10/2020
---

`எபிரெயர் நிருபத்தின் தொடக்கத்தில், இயேசுவைக்குறித்து அப்போஸ்தலன் சொல் கிற கருத்துகள் என்ன? எபி 1:1-4.`

பிதாவைக் காண்பிக்கும்படி இயேசு பூமிக்கு வந்தார். புதிய ஏற்பாட்டு ஆசிரியர்கள் இந்த முக்கியக் கருத்தை வலியுறுத்துகிறார்கள்.  முற்காலங்களில், தீர்க்கதரிசிகள்மூலம் பங்குபங்காக தேவனுடைய வெளிப்பாடு உண்டானது; ஆனால் இயேசுவில் ஒரு முழுமையான வெளிப்பாடு உண்டானது.

இயேசுவானவர் தேவனுடைய ‘மகிமையின் பிரகாசமாக’ இருக்கிறார். எபி 1:3. பாவமனிதர்கள் தேவனுடைய மகிமையை முழுமையாகக் கண்டு, உயி ரோடு இருக்கமுடியாது. மனிதனாக வந்த குமாரன், அந்த மகிமையைப் பிரதி பலிக்கிறார்.  தேவனுடைய மகிமையை நாம் கண்டு, தேவனுடைய குணத்தை தெளிவாகப் புரிந்துகொள்ளும்படிக்கு, மனிதனாகிய கிறிஸ்துவுக்குள் அதன் தீவிரம் அடங்கியிருந்தது.

இயேசு ‘அவருடைய தன்மையின் சொரூபமுமாயிருந்தார்’. எபி 1:3. மெழுகிலோ நாணயத்திலோ ஒரு முத்திரையைப் பதித்தால் ஏற்படுகிற உருவத் தைச் சுட்டிக்காட்டுகிற வார்த்தைதான் கிரேக்க வேதாகமத்தில் ‘சொரூபம்’ என் பதற்கு வருகிறது. எனவே இயேசு, ‘தேவனுடைய தன்மையை முழுவதுமாக வெளிக்காட்டும் உருவமாக இருக்கிறார்.’ எபி 1:3. (பொ.மொ.பெ.)

பிதாவை அறிந்துகொள்ள விரும்பினால், அவரைப்பற்றி மகாஆசிரியர் சொல்வதை கவனமாகக் கேட்கவேண்டும். அந்த மகா ஆசிரியரைக் கவனித்துப் பார்க்கவும் வேண்டும். பிதாவானவர் குமாரனில் காணப்படுகிறார்.

`எபி 1:1-4ஐ 2கொரி 4:1-6 உடன் ஒப்பிடுங்கள். 2கொரி 4:1-6இன்படி, இயேசு யார்? அவரிடமிருந்து நாம் என்ன கற்றுக்கொள்ளுகிறோம்?`

பவுலும் உடன் ஊழியர்களும் தேவனைப்பற்றி போதித்தபோது, பிதா வைப் பற்றி இயேசு செய்த போதனையை அப்படியே பிரதிபலித்தார்கள். ‘தேவ னுடைய சாயலாயிருக்கிற’ இயேசுவானவர் பிதாவைக்குறித்து நாம் அறிந்து கொள்ள உதவினார். 2கொரி 4:4. அதுபோல, பவுல் வேத வசனத்தைப் புரட்டா மல் சத்தியத்தை தெளிவாக வெளிப்படுத்துகிறார். 2கொரி 4:2.

தேவன் சிருஷ்டிப்பின்போது ஒளியால் இருளை அகற்றினதுபோல, தேவ னைப்பற்றிய பொய்க் கருத்துகளை அகற்றி, தேவனைப்பற்றிய சத்தியத்தை நமக்குக் காட்டுவதற்கு தம் குமாரனைக் கொடுத்திருக்கிறார்.  ‘இயேசுவின் முகத் தில்தான்’ தேவனைப்பற்றிய தெளிவான அறிவைப் பெறுகிறோம். 2கொரி 4:6.

`இயேசு கொஞ்சமும் குறையாமல் பிதாவை வெளிப்படுத்தினார்; நாமும் அதற்கே அழைக்கப்பட்டுள்ளோம். ஏனென்றால், ‘பிரியமான பிள்ளைகளைப்போல தேவ னைப் பின்பற்றுகிற’ அழைப்பு நமக்குக் கொடுக்கப்பட்டுள்ளது. எபே 5:1. அதன் அர்த்தம் என்ன? தேவனைப் ‘பின்பற்றுகிற’ விதம்பற்றி இயேசுவிடமிருந்து நாம் என்ன கற்றுக்கொள்ளலாம்?`