---
title:  மகா ஆசிரியரின் மனதைப் புரிந்துகொள்ளல்
date:  27/10/2020
---

`பிலிப்பியில் இருந்த கிறிஸ்தவ விசுவாசிகள்மேலிருந்த என்ன அக்கறையால் பவுல் அவர்களுக்கு நிருபம் எழுதினார்? பிலி 2:1-4; 4:2,3.`

வேதாகமத்திலுள்ள அர்த்தமிக்க பகுதிகளில் பிலி 2:1-11உம் ஒன்று. கிறிஸ்து ஆதியில் இருந்த இடம், அவருடைய தெய்வதன்மை, அவருடைய மனிதபிறப்பு, மனிதவாழ்க்கை, சிலுவை மரண அங்கீகாரம்பற்றி அங்கு பார்க் கிறோம். பரலோகம்முதல் கல்வாரிவரை கிறிஸ்து மேற்கொண்ட நீண்ட, கடினமான, தாழ்மைநிறைந்த பாதைபற்றி பிலி 2:5-8 சொல்கிறது.  பிரபஞ்சம் முழுவதும் தொழுகிற நிலைக்கு இயேசுவை பிதா உயர்த்தினதுபற்றி பிலி 2:9-11 சொல்கிறது.

`அற்புதமான பல உண்மைகள் அந்த வசனங்களில் புதைந்துள்ளன. பிலி 2:5-11ஐ பவுல் எவ்வாறு துவங்குகிறார்? இயேசுவுடைய வாழ்வின் ஒவ்வொரு நிகழ்வையும் அவர் புகழ்கிறார்; அவற்றில் எந்தெந்த விஷயங்களை விசுவாசிகள் தங்கள் வாழ்வில் பிரதிபலிக்க வேண்டும்? பிலி 2:6-11.`

வாக்குவாதம் செய்வதில் ஆர்வமுடைய பிலிப்பி விசுவாசிகள், இயேசு ஒரு மனிதனாக வந்ததிலிருந்து பாடம் கற்றுக்கொள்வார்களென நம்புகிறார். இயேசுவே ‘அடிமையின் ரூபமெடுத்து, மனுஷர் சாயலைத்’ தரித்து, சிலுவையில் அறையப்பட தம்மை ஒப்புக்கொடுத்திருந்தால், மனிதர்கள் எவ்வளவாய் ஒரு வர்மேல் ஒருவர் வைத்திருக்கிற அன்பால்  தங்களைத் தாழ்த்தவேண்டும்?

மகா ஆசிரியராகிய இயேசுவிடமிருந்து நாம் கற்றுக்கொள்ள அதிகம் இருக்கிறது. தம் பூலோக ஊழியத்தின்போது, அவர் போதனை, அவர் செய்த அற்புதங்கள், மற்றவர்களுடன் அவர் பழகினவிதம் ஆகியவற்றிலிருந்து நாம் பாடம் கற்றுக்கொள்கிறோம். மரணம்பரியந்தம் அவர் தம்மைத் தாழ்த்தினதை யோசியுங்கள். பரலோக மகிமைகளுக்குப்பதிலாக மாட்டுத்தொழுவத்தைத் தெரிந்துகொண்டதைத் தியானியுங்கள். அதன் அடிப்படையில் மற்றவர்களோடு நம் உறவு அமையவேண்டும். எத்தகைய ஒரு பாடம்!

ஆனால் உலகமோ, நம்மை நாம் உயர்த்தவும், நம் சாதனைகள்குறித்து பெருமைபாராட்டவும் நம்மை அழைத்துக்கொண்டே இருக்கிறது. பெத்ல கேமின் தொழுவத்திலும், மகா ஆசிரியரிடமிருந்தும் வித்தியாசமான ஒரு பாடத் தைப் படிக்கிறோம்; நம்மை நாம் உயர்த்துவதால் அல்ல, தேவனுக்குமுன்பாக நம்மைத் தாழ்த்துவதால் கல்வியிலும் இரட்சிப்பிலும் தேவனுடைய மகத்தான கிரியை நிறைவேறுகிறது.

`உங்களை நீங்கள் தாழ்த்துவதால் மற்றவர்களுக்கு கிறிஸ்துவை தெளிவாகப் பிரதிபலிக்க வாய்ப்புள்ள என்ன சூழ்நிலையை இப்போது நீங்கள் சந்தித்து வருகிறீர்கள்?`