---
title:  உங்களுக்கு விரோதமான சாட்சி
date:  12/10/2020
---

தான் சீக்கிரம் மரிக்கப்போவதை மோசே அறிந்துகொண்டார். தனக்குப் பிறகு என்ன சூழ்நிலை காணப்படும் என்பது அவருக்கு நன்றாகவே தெரிந்திருந் தது.  இஸ்ரவேலர் நீண்டகாலமாக வாக்குத்தத்த தேசமாகிய கானானுக்குப் போக விரும்பியிருந்தார்கள்.  தன் மரணத் திற்குப்பிறகு அவர்கள் கானானுக்குச் செல்லும்போது,  அங்கே கலகக்காரர்களாக மாறுவார்கள் என்பதும் மோசேக் குத் தெரியும்.

`தான் மரிப்பதற்குமுன் மோசே செய்த ஆயத்தம் என்ன? எவற்றைக்குறித்து மோசே முக் கியமாகச் சிந்தித்தார்? அவற்றை அவர் எவ்வாறு கையாண்டார்?  உபாகமம் 31:14-27.`

தனக்குப் பிறகு ஓர் ஆசிரியரை நியமிக்க விரும்பியதுபோல மோசே செயல்படுகிறார்.  வகுப்பறையில் மாணவர்கள் தனக்கு முன் பாகவே தவறாக நடந்ததை மோசே அறிந்திருந்ததால், தான் இல்லாதபோது அவர்கள் கலகம் செய்யமாட்டார்கள் என்று தவறாக நினைத்து, தன்னை ஏமாற்றிக்கொள்ளத் தயாராக இல்லை.  உடன்படிக்கைப்பெட்டியைச் சுமக்கிற லேவியர்களிடம் நியாயப்பிரமாணப் புத்தகம் ஒரு சாட்சியாக இருக்கும்படி, அதை அந்தப் பெட்டிக்கு பக்கத்தில் வைக்கும்படி அறிவுறுத்தினார்.  தனக்குப்பின் வருகிற ஆசிரியருக்கு மோசே வெறும் ஒரு பாடத்திட்டத்தைமட்டும் வைத்துப் போகவில்லை.  ஒரு சாட் சியை வைத்துப்போனார்.  நியாயப்பிரமாணப் புத்தகம் என்பது மனிதர்களு டைய இருதயங்களைக் கண்டித்து உணர்த்தும் ஒரு நபர் என்கிறார்.

`நியாயப்பிரமாணம் அவர்களுக்கு ‘விரோதமான சாட்சி’ என்பதுபற்றிச் சிந்தியுங்கள்.  இதே கருத்து புதிய ஏற்பாட்டில் எவ்வாறு வருகிறது? ரோமர் 3:19-23.`

அதாவது, நமக்கு கிருபை தேவைப்படுவதை நியாயப்பிரமாணம் எவ் வாறு சுட்டிக்காட்டுகிறது?  உபா 31இல், தான் கற்றுக்கொடுத்த பாடலை எழுதி வைக்கும்படி மோசேயிடம் தேவன் சொன்னார்.  அந்தப் பாடல் தேவனுக்குச் சாட்சியாக இஸ்ரவேல் புத்திரருக்குள்ளே இருக்கும்படி அதை இஸ்ரவேலருக்கு மோசே கற்றுக்கொடுக்க வேண்டியிருந்தது. வசனம் 19.  மீண்டும் தேவனுடைய கட்டளை உயிருள்ள நபராகக் காட்டப்படுகின்றது.  ஒரு பாடலைப் பாடும்போது அது எளி தில் பிறருக்குப் பரவுகிறது.  ஒரு பாடல் சாட்சியாக இருக்கும்போது, மக்கள் தங்களை ஆராய்ந்துபார்க்கத் தூண்டுகிறது; தங்களைப்பற்றி அது சொல் வதைக் காணவைக்கிறது.

`தேவன் கொடுத்துள்ள முழுப்பெலத்தோடும் தேவனுடைய கட்டளைக்குக் கீழ்ப்படிய நாம் முயலும்போதும், தேவனுடைய நியாயப்பிரமாணம் எவ்வாறு நமக்கு ‘விரோதமான சாட்சியாக’ செயல்படுகிறது?  நம் வாழ்வில் சுவிசேஷம் தேவைப் படுவதுபற்றி இந்தச் சாட்சி என்ன கற்றுக்கொடுக்கிறது?`