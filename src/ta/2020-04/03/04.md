---
title:  உன் வழியை வாய்க்கப்பண்ண
date:  13/10/2020
---

தேவனுடைய நியாயப்பிரமாணத்தை அறிந்து, கீழ்ப்படிவதின் விளைவு களை வேதாகமம்முழுவதிலும் பார்க்கிறோம்.

`யோசுவாவிடம் ஆண்டவர் சொல்லுவது என்ன? அந்த நியதிகள் எவ்வாறு இன்று நமக் குப் பொருந்துகின்றன? யோசுவா 1:7,8.`

கானானுக்குள் பிரவேசிக்கும் வேளையில் யோசுவாவிடம் ஆண்டவர் இவ்வாறு சொல்லுகிறார்: இந்த நியாயப்பிரமாண புஸ்தகம் உன் வாயைவிட்டுப் பிரியாதிருப்பதாக; இதில் எழுதி இருக்கிறவைகளின்படி எல்லாம் நீ செய்யக் கவனமாயிருக்கும்படி, இரவும் பகலும் அதைத் தியானித்துக்கொண்டிருப் பாயாக; அப்பொழுது நீ உன் வழியை வாய்க்கப்பண்ணுவாய், அப்பொழுது புத்திமானாகவும் நடந்துகொள்ளுவாய். யோசுவா 1:8.

கீழ்ப்படிதலின் துணைவிளைவுதான் வெற்றி என்று இவ்வசனம் சொல் கிறது. இன்றைய உலகம் எதை வெற்றி என்கிறது? புதிய கண்டுபிடிப்பு, படைப் பாற்றல், சுயசார்பு ஆகியவையே வெற்றியின் அடையாளங்கள் இன்று பலர் நம்புகிறார்கள்.  ஒரு குறிப்பிட்ட தொழிலில் வெற்றிபெற பெரும்பாலும் அசா தாரண தாலந்தும் துணிச்சலும் அவசியம்தான்.  ஆனால், தேவனுடைய பார்வை யில் வெற்றிக்கு வித்தியாசமான வளம் தேவைப்படுகிறது.

`நியாயப்பிரமாணத்திற்குக் கீழ்ப்படிவதுபற்றி இந்த வசனங்கள் இன்று நமக்குச் சொல் வது என்ன? வெளி 12:17; 14:12; ரோமர் 1:5; 16:26; யாக் 2:10–12`

தேவனுடைய நியாயப்பிரமாணத்திற்குக் கீழ்ப்படிவதால் நாம் இரட்சிக் கப்படுவதில்லை என்றாலும், அந்தக் கீழ்ப்படிதல் ஏன் முக்கியமானதாக இருக் கிறது? பழைய ஏற்பாடு-புதிய ஏற்பாடு, பழைய உடன்படிக்கை-புதிய உடன் படிக்கை என்பதெல்லாம் பிரச்சனை இல்லை; வேதாகமத்தை விசுவாசிக்கிற கிறிஸ்தவர்களாக நாம் தேவனுடைய நியாயப்பிரமாணத்திற்குக் கீழ்ப்படிய அழைக்கப்பட்டுள்ளோம். நியாயப்பிரமாணத்தை மீறுவது பாவம். அது வேத னையும் உபத்திரவமும் நித்திய மரணமும் கொண்டுவரும். பாவத்தின் விளைவு களை அறியாதோர் உண்டோ?

முற்கால இஸ்ரவேலர் தேவனுடைய நியாயப்பிரமாணத்திற்குக் கீழ்ப்படி வதை வைத்துதான் (அவர்களுக்கும் கிருபை தேவைப்பட்டது) வெற்றியடைய முடிந்ததென்றால், இன்று நம் நிலையும் அப்படிப்பட்டதே. எனவே கிறிஸ்தவக் கல்வியின் ஒரு பகுதியாக, நாம் விசுவாசத்தோடு வாழ்வதற்கும், தேவகிருபை யில் நம்பிக்கையாக இருப்பதற்கும் தேவனுடைய நியாயப்பிரமாணத்தைக் கைக்கொள்வதை முக்கிய அங்கமாக வைத்திருக்கவேண்டும்.

`பாவத்தின் விளைவுகள்பற்றி உங்கள் அனுபவம் என்ன? மற்றவர்கள் அதே தவறுகளைச் செய்யாதபடிக்கு, அவர்களிடம் பகிர்ந்துகொள்ளக்கூடிய என்ன பாடங்களைக் கற்றுக்கொண்டீர்கள்?`