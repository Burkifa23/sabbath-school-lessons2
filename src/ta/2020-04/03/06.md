---
title:  இயேசு நம் முன்மாதிரி
date:  15/10/2020
---

தேவகுமாரனாகிய இயேசுகிறிஸ்துமட்டுமே பிதாவுக்கு முற்றிலும் கீழ்ப் படிந்து, நியாயப்பிரமாணத்திற்கு முழுவதும் கீழ்ப்படிந்து வாழ்ந்த மனிதன். நம் பதிலாளியாக இருப்பதற்காகமட்டும் அல்ல, நம் முன்மாதிரியாக இருப்பதற் காகவும் அவர் இதைச் செய்தார்.

`தம் வாழ்நாள்முழுவதும் கிறிஸ்து கீழ்ப்படிந்ததை பின்வரும் வசனங்கள் எவ்வாறு நினை வூட்டுகின்றன? லூக் 2:51, 52; பிலி 2:8; எபி 5:8; யோவான் 8:28, 29.`

‘அவருக்குள் நிலைத்திருக்கிறேனென்று சொல்லுகிறவன், அவர் நடந்த படியே தானும் நடக்கவேண்டும்’ என்று யோவான் அதை அழகாகச் சொல்கிறார். 1யோவான் 2:6. இயேசு இப்பூமியில் வாழ்ந்த வாழ்க்கையையும் செய்த ஊழியத்தையும் நோக்கிப்பார்த்தால், தம் கீழ்ப்படிதலால் பிதாவுக்கு பிரியமான வராக அவர் நடந்துகொண்டவிதம் நன்றாகத் தெரியும். கிறிஸ்து தீர்க்கதரிசனத்தை நிறைவேற்றினார். தம் வாழ்நாள்முழுவதும் தேவனுடைய கட்டளை களை நிலைநிறுத்தினார்.

இஸ்ரவேலுக்குச் சாட்சியாக இருக்கும்படி தம் கட்டளைகளை எழுதும்படி மோசேயிடம் தேவன் சொன்னார்; ஆனால், அந்தச் சாட்சி உயிர்பெற்று வந்தது போல கிறிஸ்து அப்போஸ்தலர்களுக்கும் சீடர்களுக்கும் பாவிகளுக்கும் பரி சுத்தவான்களுக்கும்முன்பாக வாழ்ந்து காண்பித்தார். இப்போது ஒருசில விதி களைமட்டும் அல்ல, ஒரு மனிதனாக அவற்றின்படி அப்படியே வாழ்ந்த இயேசு வின் முன்மாதிரியையும் பெற்றிருக்கிறோம். அதன்படி நாம் நடக்கவேண்டும்.

`இயேசு தம் பிதாவுக்குக் கீழ்ப்படிந்து, முன்மாதிரியாகத் திகழந்தார்; இதைவிட ஒரு நல்ல முன் மாதிரியை ஆசிரியர்கள் தங்கள் மாணவர்களுக்கு கொடுக்கமுடியுமா?`

‘விசுவாசித்தால் கீழ்ப்படியத் தேவையில்லை’ என்று ஒருவர் சொன் னால், அவரிடம் இருப்பது விசுவாசம் அல்ல, துணிகரம். ‘கிருபையினாலே விசுவாசத் தைக் கொண்டு இரட்சிகப்பட்டீர்கள்.’ ஆனால், ‘விசுவாசமும் கிரியைகளில்லாம லிருந்தால் தன்னில்தானே செத்ததாயிருக்கும்.’ எபே 2:8; யாக் 2:17. இயேசு உல கத்திற்கு வரும்முன், ‘என் தேவனே, உமக்குப் பிரியமானதைச் செய்ய விரும்பு கிறேன்; உமது நியாயப்பிரமாணம் என் உள்ளத்திற்குள் இருக்கிறது’ என்று தம் மைக் குறித்துச் சொன்னார். சங் 40:8. அவர் பரலோகத்திற்குச் செல்வதற்கு சற்று முன்பாக, ‘நான் என் பிதாவின் கற்பனைகளைக் கைக்கொண்டு அவருடைய அன்பிலே நிலைத்திருக்கிறேன்’ என்று சொன்னார். யோவான் 15:10. ‘அவ ருடைய கற்பனைகளை நாம் கைக்கொள்ளுகிறவர்களானால், அவரை அறிந் திருக்கிறோமென்பதை அதினால் அறிவோம்.  அவருக்குள் நிலைத்திருக்கிறே னென்று சொல்லுகிறவன், அவர் நடந்தபடியே தானும் நடக்கவேண்டும்.’ 1யோவான் 2:3-6.

`உங்கள் வாழ்க்கையின் எல்லாப் பகுதிகளிலும் கிறிஸ்துவின் முன்மாதிரியைப் பின்பற்றவும், அதனால் மற்றவர்களுக்கு சிறந்த ஆசிரியர்களாக விளங்கவும் என்ன செய்யலாம்? நம்முடைய செயல்கள் எவ்வாறு நம் வார்தைகளைவிட உரத்துப் பேசுகின்றன?`