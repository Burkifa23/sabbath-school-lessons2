---
title:  மேலும் படிக்க
date:  16/10/2020
---

“சிருஷ்டிப்புக்கும் மீட்புக்கும் அடிப்படையான அன்புதான் மெய்யான கல்விக்கும் அடிப் படை. வாழ்வின் வழிகாட்டியாக தேவன் கொடுத்துள்ள நியாயப்பிரமாணத்தில் இது தெளி வாக்கப்பட்டுள்ளது. ‘உன் தேவனாகிய கர்த்தரிடத்தில் உன் முழு இருதயத்தோடும் உன் முழுஆத்துமாவோடும், உன் முழுப்பலத்தோடும் உன் முழுச் சிந்தையோடும் அன்புகூருவா யாக.’ லூக் 10:27. முழுப்பெலத்தோடும் முழுமனதோடும் முழு இருதயத்தோடும் நித்தியமான  சர்வஞானமுள்ளவரில் அன்புகூருவது நம் திறன் ஒவ்வொன்றிலும்லும் உச்சக்கட்ட வளர்ச் சியை உண்டாக்குகிறது. சரீரம், மனது, ஆத்துமா என முழுமனிதனிலும் தேவசாயலைத் திரும்பப் பெற்றுத்தருகிறது.

“இதற்கு ஒப்பாயிருக்கிற இரண்டாம் கற்பனை என்னவென்றால், உன்னிடத் தில் நீ அன்புகூருவதுபோலப் பிறனிடத்திலும் அன்புகூருவாயாக என்பதே. மத்தேயு 22:39. நம் சரீ ரத்தையும் மனதையும் ஆத்துமாவையும் தேவனுக்கும் நம் சக மனிதர்களுக்கும் சேவை செய்ய அர்ப்பணிக்கும்படி அன்பின் பிரமாணம் அழைக்கிறது. இந்தச் சேவை, நம்மை மற்றவர் களுக்கு ஆசீர்வாதமாக மாற்றுவதுடன், நமக்கும் மிகுந்த ஆசீர்வாதத்தைக் கொண்டு வரு கிறது. சுயநலமின்மைதான் மெய்யான சகல வளர்ச்சிக்கும் அடிப்படை. சுயநலமற்ற சேவை யால் ஒவ்வொரு மனத்திறனிலும் உயர் தரத்தைப் பெறுகிறோம்.தெய்வீக சுபாவத்தில் அதிக பங்கெடுக்கிறோம். நம் இருத யங்களில் பரலோகத்தைப் பெறுவதால், பரலோகத்திற்கு தகுதி யாகிறோம்.” 1

**கலந்துரையாடக் கேள்விகள்**

`1	முற்கால இஸ்ரவேலரைப்போல நாம் தேவனில் அன்புகூர்ந்து, அதேசமயம் அவருக்குப் பயப்படவேண்டும். மத் 22:37; வெளி 14:7. எவ்வாறு இரண்டையும் செய்யலாம்?  இந்த இரண்டு கட்டளைகளும் ஒன்றுக்கொன்று முரண்பட்டவை அல்ல என்பதற்கான காரணத்தைக் கண்டறியுங்கள்.`

`2	ஒரு தரத்தை ஏற்படுத்துவதற்கும், ஒரு சட்டத்தை உருவாக்குவதற்கும் உள்ள வித்தியாசம் என்ன? அட்வென்டிஸ்ட் மார்க்கம் தங்கள் விசுவாசிகள்மத்தியில் உயர்தரங்களை ஏற்படுத்த அக்கறைகாட்டுகிறதா, அல்லது விசுவாசிகளை இணைக்கும்படி சட்டங்களை உருவாக்குவதில் அதிக அக்கறைகாட்டுகிறதா? ஒருவர் தனக்கும் தன் குடும்பத்திற்கும் தன் திருச்சபைக்கும் உயர்தரங்களை ஏற்படுத்துவதுபற்றி வேதாகமம் என்ன சொல்லுகிறது?`

`3 	தேவகட்டளைகளுக்குக் கீழ்ப்படிவதின் முக்கியத்துவத்தைக் காட்டவேண்டும், அதேநேரம் இந்தக் கீழ்ப்படிதல் நம் இரட்சிப்பின் ஆதாரம் அல்ல என்பதையும் காட்டவேண்டும். இதில் எவ்வாறு சமநிலையைப் பேணலாம்?`

`4	கீழ்ப்படிதல், விடுதலை, கட்டளைகள், சட்டங்கள், கற்பனைகள் சம்பந்தப் பட்ட கருத்துகள் சங்கீதம் 119 முழுவதிலும் எத்தனைமுறை வருகிறதென்று கவனியுங் கள். இந்தக் கருத்துகளைப்பற்றி சங்கீதம் 119இன் ஆசிரியர் நமக்குத் தெரிவிக்க விரும்புகிறவை என்ன?`