---
title:  கீழ்ப்படிகிறவர்களுக்கும் போராட்டங்கள்
date:  14/10/2020
---

தேவனுடைய நியாயப்பிரமாணத்தைக் கைக்கொள்வதில் மிகுந்த நன்மைகள் உள்ளன; அவ்விதமாக தேவனிடம் செழிப்பைப் பெற்றவர்கள் அதற்கு சாட்சி.  தேவனுடைய கட்டளைகளை யோசுவா கவனமாகக் கைக் கொண்டான். அவன் இஸ்ரவேலரை நன்றாக வழிநடத்தினான். இஸ்ரவேலர் நியாயப்பிரமாணத்தைக் கைக்கொண்டால் செழிக்கலாம் என்று தேவன் சொல் லிக்கொண்டே இருந்தார்.

`எசேக்கியா ராஜா சித்திபெற்றதற்கு காரணம் என்னவென்று சொல்லப்படுகிறது? 2நாளா 31:20,21.`

எந்தக் கல்விப் பிரிவாக இருந்தாலும், கீழ்ப்படிதலின் முக்கியத்துவத்தை நாம் வலியுறுத்தவேண்டும். ஆனாலும் நம்முடைய மாணவர்கள் முட்டாள்கள் அல்ல. சிலர் உண்மையும், அன்பும், கீழ்ப்படிதலும் உள்ள வர்களாக இருந்தாலும் அவர்களையும் பேரிடர் தாக்குகிறது என்பதை சீக்கிரமே கண்டுகொள்வார்கள். அதற்கு நாம் என்ன காரணம் சொல்லுவோம்? காரணம் சொல்லமுடியாது என் பதுதான் உண்மை. பாவமும் தீமையும் மாபெரும் போராட்டத்தின் சீற்றமும் காணப்படுகிற ஓர் உல கில் வாழ்கிறோம். யாருமே அதிலிருந்து தப்பமுடியாது.

`புரிந்துகொள்ளக் கடினமான இந்தக் கேள்விபற்றி பின்வரும் வசனங்கள் சொல்வது என்ன? மாற்கு 6:25–27; யோபு 1; 2; 2கொரி 11:23–29.`

செழிப்புக்கு இந்த உலகம் சொல்கிறபடி அர்த்தம் பார்த்தால், நல்லவர் களும் உண்மையுள்ளவர்களும் நியாயப்பிரமாணத்தைக் கைக்கொண்டு நடக் கிறவர்களும் எப்போதும் செழித்ததில்லை. பதிலளிக்கக் கடினமான இந்தக் கேள்விக்கு இதுவும்கூட அரைகுறை பதில்தான்; நியாயப்பிரமாணத்தின் முக் கியத்துவத்தைக் கற்றுக்கொடுக்க முயலும்போது நிச்சயமாகவே இந்தக் கேள்வி எழுப்பப்படும்.

செழிப்பு என்றால் என்ன அர்த்தம்? சங்கீதக்காரன் என்ன சொல்கிறார்? ஆகாமியக் கூடாரங்களில் வாசமாயிருப்பதைப்பார்க்கிலும் என் தேவனுடைய ஆலயத்தின் வாசற்படியில் காத்திருப்பதையே தெரிந்துகொள்ளுவேன். சங் 84:10. உலகத்தரங்களின்படி பார்த்தால், தேவனுக்கு உண்மையும் கீழ்ப்படிதலும் உள்ளவர்கள் இவ்வுலகில் கண்டிப்பாகச் செழிப்பார்கள் என்று சொல்லமுடியாது. மாற்றிச் சொல்வது நம் மாணவர்களுக்கு நாம் செய்கிற கெடுதியாக இருக்கும்.

`உண்மையுள்ளவர்கள் இவ்வாழ்க்கையில் பாடுகளை அனுபவிப்பதற்கான காரணத்தைப் புரிந்துகொள்ள எபி 11:13-16 எவ்வாறு உதவுகின்றன?`