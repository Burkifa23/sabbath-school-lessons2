---
title:  தேவன்மேல் பயமும் அன்பும்
date:  11/10/2020
---

இஸ்ரவேலின் ஒரு புதிய தலைமுறையினர் வாக்குத்தத்த தேசத்திற்குள் நுழையும்முன் அவர்களுடன் மோசே பேசிய கடைசி வார்த்தைகள் உபாகமத்தில் உள்ளன.  அவர்களுக்கு மிகத்தெளிவான போதனை களை மோசே வழங்கினார்.

`தேவனுக்குப் பயப்படுதல் என்றால் என்ன? உபா 31:9-13.`

நியாயப்பிரமாணத்தை இஸ்ரவேலருக்குக் கொடுத்தவிதத்தை தேவன் ஒரு திட்டத்தோடுதான் தேர்ந்தெடுத்திருந்தார்.  நியாயப்பிரமாணத்தை அவர்கள் மறவாதிருக்க எல்லா ஏற்பாடுகளும் செய்தார். தேவன் நீடியபொறுமையுள்ள கல்வியாளர். அவர் போதிக்கிறார்; திரும்பச்சொல்லுகிறார்; தீர்க்கதரிசிகளை அனுப்புகிறார்; ஊழியர்களைப் பயன்படுத்துகிறார். மீண்டும்மீண்டும் அவ்வாறு செய்தார். தம் மக்கள் ஜீவவழியைப் பின்பற்றும்படி, அதை அவர்களுக்குக் கற்றுக்கொடுக்க தேவன் முற்படுவதுதானே பழைய ஏற்பாட்டு?

நியாயப்பிரமாணத்தை வருங்காலச் சந்ததியார் கற்கவேண்டும்;  இதன் முக்கியத்துவத்தை இங்கே மோசே வலியுறுத்துகிறார். இதைச் செய்வதில் இரண்டு படிகள் உள்ளன.  முதலில், பிள்ளைகள் நியாயப்பிரமாணத்தைக் கேட்க வேண்டும்; இரண்டாவது, அவர்கள், தேவனாகிய கர்த்தருக்குப் பயப்படக் கற் றுக்கொள்ளுவார்கள். உபா 31:13.

பயப்படக் கற்கவேண்டும் என்பதால், நியாயப்பிரமாணத்தை அறிவதின் இயல்பான விளைவு அல்ல பயம். பயப்படுதல் எனும் செய்முறையை நாம் கற்றுக்கொள்ளவேண்டும். அறிவு-பயம் இந்த இரண்டுமே காரணங்கள்தாம்; ஒன்று மற்றதன் விளைவு அல்ல.

நீ உன் தேவனாகிய கர்த்தரிடத்தில் உன் முழு இருதயத்தோடும், உன் முழு ஆத்துமாவோடும், உன் முழுப்பலத்தோடும் அன்புகூருவாயாக என்கிறது உபா 6:5. அப்படியானால், தேவனுக்குப் பயப்படுதல் என்பதன் பொருள் என்ன?  தான் சொன்னபடி செய்து, செய்கிறபடி சொல்லி, தன் அன்பை வெளிப்படுத்துகிற ஒரு நல்ல தகப்பனை ஒரு பிள்ளை நேசித்து, அவருக்குப் பயப்படுகிறவிதத் திற்கு இதை ஒப்பிட லாம்.  அப்படிப்பட்ட தகப்பனுக்கு எதிராகத் தவறுசெய்தால், அந்தத் தவறுக்கான விளைவுகளைச் சந்தித்தாகவேண்டும். ஆம், நாம் தேவ னில் அன்புகூருகிற அதே சமயத்தில் அவருக்குப் பயப்படவும் முடியும்.  இரண் டும் முரண்பட்ட கருத்துகள் அல்ல.  ஏனென்றால், அவர் எவ்வளவு பரிசுத்தமும் நீதியும் உள்ளவர் என்றும், நாம் எவ்வளவு அநீதியுள்ளவர்கள் என்றும், கிருபை யால்மட்டுமே அதாவது தகுதியற்ற புண்ணியத்தால்மட்டுமே நாம் அழிக்கப் படாமல் இருப்பதையும் கண்டுகொள்ளலாம்.

`தேவனிடம் அன்புகூர்ந்து, அதேசமயம் அவருக்குப் பயப்படுவதுபற்றி என்ன புரிந்துகொண்டீர்கள்?`