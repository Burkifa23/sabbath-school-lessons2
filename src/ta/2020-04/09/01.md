---
title:  திருச்சபையும் கல்வியும்
date:  21/11/2020
---

### இவ்வார ஆராய்ச்சிக்கு:
லூக்கா 10:30-37; மத்தேயு 5:14-16;  லூக்கா 4:18-23; எரே 29:13; மத் 7:7; 1தெச 2:6-8.

> <p>மனன வசனம்</p>
> நாங்கள் கிறிஸ்துவின் அப்போஸ்தலராக உங்களுக்குப் பாரமா யிருக்கக்கூடியவர்களானாலும், உங்களிடத்திலாவது, மற்றவர்களிடத்திலாவது, மனுஷரால் வரும் மகிமையை நாங்கள் தேடவில்லை. உங்களிடத்தில் பட்சமாய் நடந்து கொண்டோம்; பால் கொடுக்கிற தாயானவள் தன் பிள்ளைகளைக் காப்பாற்றுகிறதுபோல, நாங்கள் உங்கள்மேல் வாஞ்சையாயிருந்து, தேவனுடைய சுவிசேஷத்தை உங்களுக்குக் கொடுத்ததுமல்லாமல், நீங்கள் எங்களுக்குப் பிரியமானவர்களானபடியினாலே, எங்கள் ஜீவனையும் உங்களுக்குக் கொடுக்க மனதாயிருந்தோம். 1தெச 2:6-8.

தேவனை அறியவேண்டும், தங்கள் வாழ்வுக்கான தேவ சித்தத்தை அறிய வேண்டும் என்கிற ஏக்கம் எல்லாக் காலங்களிலும் உள்ளது. அதனால்தான் விசு வாசிகள் தேவனை ஆராதிக்கும்படி ஆலயங்களிலும் வீடுகளிலும் கூடினார்கள்.  ஆலயமானது அர்த்தமுள்ள விஷயங்களை விவாதிக்கிற இடமாகவும், தேவனையும் தங்கள் வாழ்கைக்கான தேவசித்தத்தையும் மனிதர் அறிந்து கொள் ளும் இடமாகவும் இருக்கவேண்டும் என்று வேதாகமம் கூறுகிறது.

சிலசமயங்களில் கேள்விகள் கேட்கப் பயப்படுகிறோம். ஆனாலும், கேள்விகள்தாம் தேவனைப்பற்றி தெளிவான புரிதலை மனிதர்களுக்குக் கொடுக்கின்றன. அதேபோல, மக்கள் தங்கள் கடமைகளை மறுபரிசீலனை செய்வதற்கான வாய்ப்புகளை உருவாக்குவதற்கான சம்பவங்கள் வேதாகமம் முழுவதும் உள்ளன. இத்தகைய கல்விமுறையுடன் தம் சீடர்களையும் தம்மைப் பின்பற்றினவர்களையும் அணுகுவதில் இயேசு கவனம்செலுத்தினார்.

கற்றுக்கொடுக்கிற இடமாக இருப்பதற்கு, நயமான உரையாடல் நிகழ்கிற இடமாக ஆலயம் இருக்கவேண்டும். பள்ளியில் மாணவர் களிடம் ‘தேவையற்ற கேள்வி கூடாது’ என்று சொல்லுவதுண்டு. அதுபோல, ஒவ்வொருவரும் கிருபையிலும், தேவதிட்டம் குறித்த அறிவிலும் வளருவதற்கான பாதுகாப்பான சூழலை திருச்சபைக்குள்ளாக உருவாக்கவேண்டும்.

2020, நவம்பர் 28 வகுப்புக்காகப் படிக்கவேண்டிய பாடம்