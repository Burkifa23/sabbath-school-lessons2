---
title:  சத்தியத்தைத் தேடுதல்
date:  25/11/2020
---

நவீன இயற்பியலின் தந்தை என்று போற்றப்படும் ஆல்பர்ட் எய்ன்ஸ்டைன் இவ்வாறு எழுதுகிறார்: ‘கேள்வி கேட்பதை நிறுத்தக்கூடாது. ஆர்வம் காணப் படுவதற்கு ஒரு காரணம் இருக்கிறது. நித்தியம், ஜீவன்குறித்த மறைபொருட் களையும், எதார்த்தத்தின் பிரமாண்ட அமைப்பையும் ஒருவன் தியானிக்கும் போது, பிரமிக்காமல் என்ன செய்ய முடியும்! தினமும் இந்த மறைபொருள் பற்றி கொஞ்சம் புரிந்துகொள்ள முயற்சித்தாலே போதும். பரிசுத்தமான ஆர்வத்தை ஒருபோதும் இழந்துவிடாதீர்கள்.’

மறைபொருளான ஒரு உலகத்தில்தான் நாம் வாழ்கிறோம், இல்லையா? இயலுலகின் ஒவ்வொரு மட்டத்திலும் நம்பமுடியாத அளவுக்கு சிக்கல்கள் இருப்பதை நவீன அறிவியல் காட்டியிருக்கிறது. இயற்பியல் விஷயங்களே இப்படி என்றால், ஆவிக்குரிய விஷயங்கள்பற்றிச் சிந்தித்துப் பாருங்கள்.

`பதில்களைத் தேடி சத்தியத்தை ஆராய்வதுபற்றி பின்வரும் வசனங்கள் என்ன சொல் லுகின்றன? எரே 29:13; மத் 7:7; அப் 17:26, 27; சங் 25:5; யோவான் 16:13; 17:17.`

அத்தகைய ஆர்வம்நிறைந்த நபர்களுடைய சம்பவங்கள் வேதாகமத்தில் நிறைந்துள்ளன. அவர்களுக்கும் பயங்கள், கேள்விகள், எதிர்பார்ப்புகள், மகிழ்ச்சி அனுபவங்கள் இருந்தன. தங்களுக்குத் தெரிந்த வழியில் சத்தியத்தைத் தேடினார்கள்; வாழ்வின் கடினமான கேள்விகளுக்குப் பதில்தேடினார்கள்.

‘அவர் சகலத்தையும் அதினதின் காலத்திலே நேர்த்தியாகச் செய்திருக்கிறார்; உலகத்தையும் அவர்கள் உள்ளத்திலே வைத்திருக்கிறார்; ஆதலால் தேவன் ஆதிமுதல் அந்தம்மட்டும் செய்துவரும் கிரியையை மனுஷன் கண்டுபிடியான்.’ பிரசங்கி 3:11. இங்கு சாலமொன் என்ன சொல்லுகிறார்? இங்கு உலகம் என்பதற் கான எபிரெய வார்த்தை ‘ஓளம்’. தமிழ் வேதாகமத்தில் பிற இடங்களில் இந்த வார்த்தை நித்தியம் என்று வருகிறது.  ‘கடந்த காலத்தையும் எதிர்காலத்தையும் பற்றிய உணர்வு’ என்றும் சிலர் அதை மொழிபெயர்க்கிறார்கள். அதாவது, கடந்த காலத்தையும் எதிர்காலத்தையும் பற்றி உணர்வாகிய நித்தியத்தை (உலகத் தை) தேவன் மனிதர்களுடைய இருதயத்திலும் சிந்தையிலும் வைத்திருக்கிறார். அதாவது, நாம் ஏன் பிறந்தோம், ஏன் வாழ்கிறோம் போன்ற ‘பெரிய கேள்வி களை’ மனிதர்கள் கேட்டுப் பார்க்கமுடியும்.

அங்குதான் வேதாகமம் முக்கியப் பங்காற்றுகிறது. நாம் யார்? ஏன் இங்கு இருக்கிறோம்? எவ்வாறு வாழவேண்டும்? நாம் மரிக்கும்போது என்னவாகிறது? ஏன் தீமையும் உபத்திரவமும் காணப்படுகிறது? சத்தியத்தைத் தேடுகிறவர்கள் வரலாற்றின் துவக்கம் முதலே இத்தகைய கேள்விகளை எழுப்பி வந்திருக்கிறார் கள். இவ்வாறு தேடுகிறவர்களுக்குப் பதில்களைக் காட்டுகிற எவ்வளவு பெரிய சிலாக்கியத்தை, பொறுப்பை நாம் பெற்றிருக்கிறோம். வேத வசனத்தில் காணப் படுகிற இந்தப் பதில்களை மக்களுக்குக் காட்டாத கல்வி கிறிஸ்தவக் கல்வியாக இருக்கமுடியுமா?

`வாழ்க்கையின் பெரிய கேள்விகளுக்குப் பதிலளிப்பதில் வேதாகமம் ஏன் முக்கியப் பங்காற்ற வேண்டும்?`