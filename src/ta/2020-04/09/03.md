---
title:  வெளிச்சமாக வாழ அழைக்கப்பட்டிருக்கிறோம்
date:  23/11/2020
---

உலகமானது வெளிச்சத்தை இருளாக மாற்றுவதை எங்கும் காணமுடிகிறது. நம் வீட்டின் அருகிலேயே இருளைக் காணமுடிகிறது.கஷ்டமும் சவாலும் நிறைந்த இந்த உலகில், நம் சொந்த அனுபவமே அதற்குச் சாட்சி. நாமேகூட வாழ்வின் பயங்கரங்களைப் பார்த்திருப்போம். நோயின் அவதி, பிரியமான வர்கள் மரணம், சண்டை, விவாகரத்து, நம் சமுதாயத்திலும் கலாச்சாரத்திலும் காணப்படுகிற ஏராளமான தின்டாட்டங்கள் போன்றவை அதற்கு உதாரணங்கள்.

உலக ஒழக்கமின்மை நடுவிலும், ஆவிக்குரிய இருளின் மத்தியிலும், நமக்கு உள்ளேயும் வெளியேயும் இருந்து கேட்கிற சத்தங்களுக்கு இடையிலும், நம் ஒவ்வொருவரிடமும் இயேசு பேசுகிற வார்த்தைகளைக் கேட்கமுடிகிறது:

‘நீங்கள் உலகத்துக்கு வெளிச்சமாயிருக்கிறீர்கள்; மலையின்மேல் இருக்கிற பட்டணம் மறைந்திருக்கமாட்டாது. விளக்கைக் கொளுத்தி மரக்காலால் மூடி வைக்காமல், விளக்குத் தண்டின்மேல் வைப்பார்கள்; அப்பொழுது அது வீட் டிலுள்ள யாவருக்கும் வெளிச்சம் கொடுக்கும். இவ்விதமாய், மனுஷர் உங் கள் நற்கிரியைகளைக் கண்டு, பரலோகத்திலிருக்கிற உங்கள் பிதாவை மகி மைப்படுத்தும்படி, உங்கள் வெளிச்சம் அவர்கள் முன்பாகப் பிரகாசிக் கக்கடவது.’ மத்தேயு 5:14-16.

`கிறிஸ்தவர்களாக நாம் செய்கிற செயல்களால் மற்றவர்கள் தேவனைப் பார்க்கிற விதத் தில் தாக்கம் ஏற்படுகிறது; அதுபற்றியும், நாம் வாழவேண்டிய விதம்பற்றியும் இந்த வசனங்கள் போதிப்பது என்ன?`

அன்று கலிலேயாகக் கடலோரத்தில், நண்பகலில் இயேசுவின் வார்த்தை களைக் கேட்டுக்கொண்டிருந்த மக்கள் அதை எவ்வாறு புரிந்திருப்பார்கள்? அங்கிருந்த அனைவரும் இருளையும் வெளிச்சத்தையும்பற்றி நன்றாக அறிந்த வர்கள். அவர்களைப் பயமுறுத்துகிற ஏராளமான இருள்கள் இருந்தன. ரோமர் களின் ஆதிக்கத்தில், ரோம இராணுவக் கட்டுப்பாட்டு பகுதியில் வாழ்ந்தார்கள். அன்று தொலைபேசி, கணினி, இணையதள வசதிகள் கிடையாது; ஆனாலும் இன்றைய காலத்தைப் போல இராணுவக் கட்டுப்பாடு இருந்தது. சிலசமயம் அதைவிடக் கடுமையாக இருந்தது.

ரோமர்கள் எங்கும் இருந்தார்கள். யூதர்கள் பிரச்சனைபண்ணினால் உடனடியாகத் தண்டிக்கப்பட்டார்கள், சிலுவையில் நிர்வாணமாக ஆணியடிக்கப் பட்டார்கள். மலையோரத்தில் இருந்த மக்களுக்கு அது நினைவுக்கு வந்தது. அப்படி நிலையில்தான் இயேசு, வெளிச்சம் வீசவும், இரக்கம்காட்டவும், சமாதா னம்பண்ணவும் அவர்களை அழைக்கிறார். அப்படியானால் நம் மாணவர் களுக்கு உலகத்தில் வெளிச்சமாக இருக்க கற்றுக்கொடுப்பதும், தேவன் இருப்பதையும் அவருடைய நற்குணத்தையும் மற்றவர்களுக்கு வெளிப் படுத்துகிற தீர்மானங்களை எடுக்கக் கற்றுக்கொடுப்பதும் கிறிஸ்தவக் கல்வியில் இடம்பெறவேண்டும்.

`தேவன் இருப்பதையும், அவருடைய நற்குணத்தையும் என்னென்ன வழிகளில் நாம் மற்றவர்களுக்குச் சுட்டிக்காட்ட முடியும்?`