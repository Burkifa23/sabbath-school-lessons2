---
title:  மேலும் படிக்க
date:  27/11/2020
---

“உலக மேன்மைகுறித்த எதிர்பார்ப்பை கிறிஸ்து ஊக்குவிக்கவில்லை. தவறான கல்வியால் ஏற்பட்ட பாதிப்பைச் சரிசெய்யவும், தம் குணம் மற்றும் ராஜ்யம்பற்றி கூடியிருந்த வர்களுக்கு சரியான கருத்தைத் தெரிவிக்கவும் மலைப்பிரசங்கத்தில் முயன்றார். ஆனா லும் மக்களுடைய தவறுகளை அவர் நேரடியாகத் தாக்கவில்லை. உலகத்தின் துயரத்திற்கு பாவமே காரணம் என்று கண்டபோதிலும், அவர்களுடைய நிர்ப்பந்த நிலையை தனித்தனியே பிரித்துப் பட்டியலிடவில்லை. அவர்கள் அறிந்திருந்ததைவிட மிகமிக மேன்மையான ஒன் றைப் போதித்தார். தேவனுடைய ராஜ்யம் குறித்த அவர்களுடைய கருத்துகளைத் தாக்காமல், அதில் பிரவேசிப்பதற்கான நிபந்தனைகளைச் சொன்னார்; ராஜ்யத்தின் தன்மை பற்றி அவர் களே முடிவுக்குவர விட்டுவிட்டார். அவர் போதித்த சத்தியங்கள் அந்தத் திரளான மக்க ளுக்கு இருந்ததைவிட நமக்கு எந்தவிதத்திலும் முக்கியத்துவத்தில் குறைந்தவை அல்ல.  ராஜ்யத்தின் அடிப்படை நியதிகளை அவர்கள் கற்றுக்கொள்ளவேண்டிய அவசியம் அவர் களைவிட நமக்குக் குறைந்துவிடவில்லை.’1

1Ellen G. White, The Desire of Ages, p. 299.

**கலந்துரையாடக் கேள்விகள்**

`1	ராபர்ட் லூயிஸ் ஸ்டீவென்ஸன் சிறுவயதில் ஒருநாள் இரவில் சன்னல் ஓரமாகச்   சென்றார். வெளியே ஒருவர் ஒவ்வொரு தீப்பந்தமாக எரிய வைத்துக் கொண்டிருந் தார். உடனே குதூகலத்துடன் தன் பாட்டியை அழைத்து, ‘அந்த மனிதரைப் பாருங் கள்! அவர் இருளில் ஓட்டைபோட்டுக்கொண்டு போகிறார்!’ என்றாராம். சமூகத்தில் வெளிச்சமும் அன்பும் கொண்டுசெல்ல தேவன் உங்களுக்கு என்ன பங்கு கொடுத்திருக்கிறார்? சபை அங்கத்தினர்கள் எல்லாரும் சேர்ந்து என்ன செய்யலாம் என்று விவாதியுங்கள்?`

`2	உலகத்தில் ஊழியம் செய்ய திருச்சபை தேவனோடு கைகோர்க்க வேண்டுமானால், இயேசுவின் ஊழியத்தைப் பின்பற்றவேண்டும். நம் உலகத்தில் வாழவும், பாடுபடவும், நம்மோடு சேர்ந்து அழவும் சிரிக்கவும் தேவன் வந்தார் என்கிற உண்மையானது, நம்மைச் சுற்றிலும் உள்ளவர்கள்மேல் அக்கறை காட்டுகிறவர் களாக நம்மை மாற்றவேண்டும். இதை எவ்வாறு செய்வீர்கள்? இந்தப் பணியில் உதவிசெய்ய திருச்சபையிலுள்ள வாலிபர்களை எவ்வாறு ஈடுபடுத்துவீர்கள்?`

`3	நம்மிடமுள்ள அற்புதச் சத்தியங்களை மற்றவர்களுக்குக் கற்றுக்கொடுப்பதில் நமக்குள்ள பொறுப்பு என்ன? இந்தச் சத்தியங்களைப் பிறருக்குப் போதிப்பதில் உங்கள் சபை எவ்வாறு பங்காற்றலாம்? அதேசமயம், சத்தியங்கள் குறித்த கேள்விகளோடு இருப்பவர்களுக்கு அவற்றை விளக்குவதற்கு திருச்சபை எவ்வாறு பாதுகாப்பான இடமாக இருக்கமுடியும்? முக்கியக் கேள்விகளுக்குப் பதில் கிடைக்கிற ஒரு சூழலை உருவாக்க நீங்கள் என்ன செய்யலாம்?`

`4 	உங்களுடைய சமுதாயத்தில் காணப்படுகிற கலாச்சாரப் பேதங்கள்பற்றி வகுப்பில் கலந்தாலோசியுங்கள். இந்தப் பேதங்களைத் தாண்டி வந்து, வேதாகமம் சொல் கிறபடி நடக்குமாறு  என்னென்ன வழிகளில் திருச்சபை போதிக்கமுடியும்?`