---
title:  சீடர்களாக வாழுதல்
date:  24/11/2020
---

கிறிஸ்தவக் கல்வியின் பலத்த ஆதாரமாக விளங்க திருச்சபை தீர்மானித் தால், இயேசுவை வைத்து ஆரம்பிக்கவேண்டும். சிலரை இயேசு சீடர்களாகத் தெரிந்துகொண்டார். அவர்களோடு இருந்து, ஊழியப்பணிக்காக அவர்களைப் பயிற்றுவித்தார். மக்களுடைய வாழ்க்கையில் அன்பையும் அக்கறையையும் காட்டும்படி, அவர்களோடு இடைபடுவதற்கான வாய்ப்புகளை ஏற்படுத்திக் கொடுத்தார். ஒவ்வொருவரும் மற்றவரை தன் சகோதரனாக, சகோதரியாக நடத்த ஆரம்பித்தால் உலகம் எப்படிப்பட்டதாக இருக்கும் என்கிற காட்சியை முன்வைத்து அவர்களுக்கு அறைகூவல் விடுத்தார்.

`கிறிஸ்துவைப் பின்பற்றுகிற தம் பிள்ளைகளுக்கு லூக்கா 4:18-23இல் இயேசு சொல் கிற செய்தி என்ன?`

தங்கள் ஆசிரியராகிய இயேசு இராஜ்யத்தின் உன்னத நியதிகளின்படி வாழ்ந்ததை மூன்றரை வருடங்கள் சீடர்கள் கண்டிருந்தார்கள். அந்த நியதிகள் பற்றி, நாசரேத்தின் ஜெபாலயத்தில் செய்த முதல் பிரசங்கத்தின்போது அறிவித் திருந்தார். தனிமை, அர்ப்பணிப்பு, பாடுகள் மத்தியில் மன்னிப்பும் கிருபையும் அன்பும் அருளுகிறவராக வாழ்ந்தார். அவர்கள் கற்றுக்கொள்ள வேண்டிய ஒரு பாடம் இருந்திருக்குமானால், அது சீடத்துவத்தை எளிதாக எடுக்கக்கூடாது என் கிற பாடமாகத்தான் இருக்கவேண்டும். ஒரு நாள்மட்டும் அல்ல, வாழ்நாள் முழுவதும் சீடனாக இருக்கவேண்டும்.

‘சீடர்களுக்கு இரட்சகர் கொடுத்த ஊழியக்கட்டளையானது காலத்தின் முடிவுவரைக்குமுள்ள சகல விசுவாசிகளுக்கும் பொருந்தும். பரம ஏவுதலைப் பெறுகிற அனைவரிடமும் சுவிசேஷத்தை நம்பி ஒப்படைக்கிறார்.  கிறிஸ்துவின் ஜீவனைப் பெற்றுக்கொள்கிற அனைவரும் தங்கள் சகமனிதருடைய இரட்சிப் பின் பணிக்காக நியமிக்கப்படுகிறார்கள். இந்தப் பணிக்காகத்தான் திருச்சபை நிறுவப்பட்டது. அதன் பரிசுத்த பொருத்தனைகளைச் செய்கிற அனைவரும் கிறிஸ்துவோடு உடன்வேலையாட்களாக இருப்பதாக உறுதியளிக்கிறார்கள்.’1

நம் ஐக்கியத்திற்கும் தொழுகைக்கும் இயேசுதாம் எப்போதும் மையமாக இருக்கிறார் என்பதை இயேசுவின்  சீடர்கள் உறுதிப்படுத்த வேண்டும். இயேசு காலத்து ரபீமார்கள் தங்களுக்குச் சீடர்களைச் சேர்த்ததுபோல, இயேசு தம்மைப் பின்பற்றும்படி ஆண்களையும் பெண்களையும் அழைத்தார். தங்களுடைய அனைத்து கட்டளைகளையும்விட இயேசுவோடு இருப்பதுதான் முக்கியம் என்று அழைப்பு விடுப்பார் என்று ரபீமார்கள் நினைத்திருக்க மாட்டார்கள்.

நாம் இயேசுவின் சீடர்களாக எல்லா மனிதர்மேலும் மரியாதை காட்டினால் மட்டும் போதாது; மாறாக, அனைவரும் வளரவும் மேம்படவும் தேவையான சூழலையும் உருவாக்கவேண்டும். எனவே, கிறிஸ்தவக் கல்வியில் இந்த ஊழியச் சிந்தையும், நோக்கமும் இருக்கவேண்டும். சம்பாதிப்பதற்காகமட்டும் அல்ல, தேவன் நமக்குத் தந்துள்ள அழைப்பை நிறைவேற்றுவதற்காகவும் கற்க வேண்டும். அவரேப்போல, தேவையில் இருப்பவர்களுக்கு உதவிசெய்து, சுவி சேஷத்தின் நற்செய்தியை அவர்களோடு பகிர்ந்துகொள்ள வேண்டும்.