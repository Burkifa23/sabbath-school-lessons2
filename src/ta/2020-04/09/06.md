---
title:  நம் வாழ்க்கையை அர்ப்பணித்தல்
date:  26/11/2020
---

`நம்முடைய பள்ளிகளிலும் திருச்சபைகளிலும் நாம் பிரதிபலிக்கவேண்டிய என்ன தன்மையை 1தெச 2:6-8இல் பவுல் சுட்டிக்காட்டுகிறார்?`

சமூகச் சீர்கேடு அதிகரிக்கிற ஒரு காலத்தில் வாழ்கிறோம். எனவே எப்போதையும்விட அதிகமாக திருச்சபைகுறித்த வேதாகமப் புரிதல் அதிகம் தேவை. ‘இரண்டுபேராவது மூன்றுபேராவது என் நாமத்தினாலே எங்கே கூடி யிருக்கிறார்களோ, அங்கே அவர்கள் நடுவிலே இருக்கிறேன்’ என்று மத்தேயு 18:20 சொல்கிறது. திருச்சபை, சமூகம் குறித்த புதிய ஏற்பாட்டின் தரிசனமானது, விசுவாசிகளுடைய வீடுகளில்தான் முதலாவது கருவாகிறது. வீடுகளில்தான் விசுவாசக்கூட்டத்தார் சிறுகுழுக்களாகக் கூடினார்கள்; ஜெபித்தார்கள்; பாடி னார்கள்; கர்த்தருடைய திருவிருந்தை நடத்தினார்கள்; இயேசுவின் வார்த்தை களைக் கற்றுக்கொண்டு, ஒருவரோடு ஒருவர் பகிர்ந்தார்கள்.

இந்தத் தொழுகை குழுக்கள்தாம் முதல் திருச்சபைப் பள்ளிகளாக மாறின; ஏனென்றால் அங்குதான் புதிய உறுப்பினர்கள் வேதாகமத்திற்கும், இயேசுவில் காணப்படும் புதிய வாழ்விற்கும் அறிமுகமானார்கள். இந்தக் கல்விப்பணியை திருச்சபை சிரமேற்றுச் செய்ததை ரோமர் 12:2 போன்ற பவுலின் எழுத்துகளில் காணமுடிகிறது: ‘நீங்கள் இந்தப் பிரபஞ்சத்திற்கு ஒத்த வேஷந்தரியாமல்,  உங் கள் மனம் புதிதாகிறதினாலே மறுரூபமாகுங்கள்.’

சமூகத்தில்தான் சுவிசேஷத்தை முற்றிலும் வாழ்ந்துகாட்டமுடியும் என் பதை அந்த ஆதிகால விசுவாசிகள் சீக்கிரமே கண்டுகொண்டார்கள். சத்தமாகப் பாடுவதற்கும், தீவிரமாக ஜெபிப்பதற்கும், அதிக அக்கறையோடும் மனதுருக் கத்தோடும் வாழ்வதற்கும் சமூகத்தில்தான் சூழல்கள் உருவாகும். தேவன் நல்ல வர் என்று ஒருவர் பேசுவதைக் கேட்கும்போது, தேவன் நமக்கு எவ்வளவு நல்லவராக இருந்தார் என்று உணரலாம்; ஒருவர் தன் போராட்டங்களையும் காயங்களையும்பற்றிச் சொல்லும்போது, தேவன் நம்மைக் குணப்படுத்திய அனுபவங்களை உணரலாம். அதனால் தேவனுடைய கிருபை,குணமாகுதலின் கருவிகளாக நாம் இருக்க புதிய வாஞ்சையைப் பெறலாம்.

சிலுவையின் வல்லமை, ஆண்டவரின் உயிர்த்தெழுதல், வருகையின் வாக்குறுதிபற்றிச் சொல்கிற தேவனுடைய சுவிசேஷம் எல்லாவற்றிற்கும் போது மானது என்கிறார் பவுல். உலகம்முழுவதிலும் இதைவிடச் சிறந்த செய்தி எது வும் இல்லை. இயேசுவின் வரலாற்றை நேர்மையாக அர்ப்பணிப்போடு பகிர்ந்து கொள்கிற சவாலான பணிக்கு பவுல் தன் வாழ்க்கையை ஒப்படைத்தார்.

ஆனாலும் வாழ்க்கையை மற்றவர்களுக்காக அர்ப்பணிக்கும் போதுதான் சுவிசேஷத்தின் செய்தியை சிறப்பாகப் புரிந்துகொள்ள முடியும்; அனுபவிக்கமுடி யும் என்று பவுல் ஆலோசனைசொல்லுகிறார். வேதாகமத்திலுள்ள கிருபையின் செய்தியை நம் வாழ்க்கை எடுத்துக்காட்டுகிறதா என்று மக்கள் உன்னிப்பாகக் கவனித்துக்கொண்டிருக்கிறார்கள்.

`உங்களுடைய வாழ்க்கை பற்றி உள்ளபடி சிந்தியுங்கள். சுற்றிலும் உள்ளவர்களுக்கு எப்படிப்பட்ட சாட்சியாக வாழ்கிறீர்கள்?`