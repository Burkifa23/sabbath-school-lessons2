---
title:  மெய்யான கிறிஸ்தவக் கல்வி
date:  22/11/2020
---

வகுப்பில் தூக்கக்கலக்கத்துடன் இருந்த வாலிபர்களைப் பார்த்த ஒரு யூத ரபீ,”மாணவர்களே, இரவு முடிந்து, பகல் விடிவதை எவ்வாறு தெரிந்துகொள்ள முடியும்?” என்று கேட்டார். தாங்கள் பதில் சொல்வதாக மாணவர்கள் பலர் கரங் களை உயர்த்தினார்கள்.

“ரபீ, அத்திமரம் எது, ஒலிவ மரம் எது என்று அடையாளம் காணமுடிகிற நேரம்தானே?” என்று ஒரு மாணவர் கேட்டார். “இல்லை” என்றார் ரபீ.

வேறொரு மாணவன் கரத்தை உயர்த்தி, “வெள்ளாடு எது, செம்மறியாடு எது என்று அடையாளம் காணமுடிகிற நேரம் தானே?” என்று கேட்டான்.

எல்லாருடைய பதில்களையும் கேட்டபிறகு ரபீ, “மாணவர்களே, முன்பு பார்த்திராக ஒருவருடைய முகத்தைப் பார்க்கும்போது, அவரை ஒரு சகோதராக அல்லது சகோதரியாக அடையாளம் கண்டுகொள்வது விடியல். அதுவரையிலும், பகல் எவ்வளவுதான் வெளிச்சமாக இருந்தாலும், அது இரவுதான்” என்று பதிலளித்தாராம்.

`லூக்கா 10:30-37இன் சம்பவத்தில் இயேசு வலியுறுத்கிற கருத்து என்ன?  மெய்யான கிறிஸ்தவக் கல்வியில் காணப்படவேண்டிய விஷயம்பற்றி இந்தச் சம்பவம் என்ன சொல்லுகிறது?`

செவந்த்-டே அட்வென்டிஸ்டுகள் தங்கள் மூலக்கோட்பாடுகள்பற்றி ஏராளமான வெளிச்சம் பெற்றிருக்கிறார்கள். மரித்தோரின் நிலை, ஓய்வுநாள், 1844 நியாயவிசாரணை, மாபெரும் போராட்டம் போன்றவை சில உதாரணங்கள். பிறகிறிஸ்தவர்களில் அதிகம் பேருக்கு அந்த அளவுக்குத் தெரியாது.  இந்தச் சத்தியங்கள் எவ்வளவுதான் முக்கியமானவையாக இருந்தாலும், வாழவேண்டிய பிரகாரம் நாம் வாழாவிட்டால், ஒருவர்மேல் ஒருவர் வெறுப்புணர்வு கொண்டி ருந்தால், நம்முடைய சமுதாய, கலாச்சார பேதங்களைப் பின்பற்றி மற்றவர்களை தாழ்வாக நடத்தினால் என்ன நன்மை விளையப்போகிறது?

மெய்யான கிறிஸ்தவக் கல்வி மனிதர்களுடைய குறைபாடுகளையும் தீமை களையும் தாண்டி, கிறிஸ்து பார்ப்பதுபோலவே அவர்களை நாம் பார்க்கச் செய்யவேண்டும். அதாவது அவர்களுக்காக இயேசு மரித்தார்; அவருடைய பாவங்களை சிலுவையில் சுமந்தார்; அவர்களுக்காக ஈடுஇணையற்ற விலை செலுத்தினார் என்று பார்க்கச் செய்யவேண்டும். சிலுவையை உயர்த்தும்போது, ஒவ்வொரு மனிதனுடைய மதிப்பையும் தகுதியையும் காணலாம். அவர்களை நடத்தவேண்டிய விதத்தில் நடத்தலாம். அவர்களை தேவன் மதிக்கிற விதத்தில் நாமும் மதிக்கலாம். இந்தப் போதனை கிறிஸ்தவக் கல்வியில் இடம்பெற வேண் டும்; இல்லையேல்’கிறிஸ்தவன்’ என்று சொல்லிக்கொள்வதில் அர்த்தமில்லை.

`உங்கள் சமுதாயத்திலும் கலாச்சாரத்திலும் மறைமுகமாகவோ வெளிப்படையா கவோ காணப்படுகிற எத்தகைய தப்பெண்ணங்களிலிருந்து நீங்கள் தப்பிக்க வேண்டியுள்ளது?`