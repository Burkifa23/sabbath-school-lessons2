---
title:  தேவனுடைய சாயலில்
date:  15/11/2020
---

`ஆதியில் தேவன் மனிதர்களை எவ்வாறு சிருஷ்டித்தார்? பாவத்திற்குப்பிறகு மனிதர் களுக்கு என்னவாயிற்று? ஆதி 1:26,27; ஆதி 5:1,3.`

‘தேவனுடைய சாயல்’ என்கிற சொற்றொடர், பல நூற்றாண்டுகளாக வேத வியாக்கியானர்களை வியப்பில் ஆழ்த்திவருகிறது. முதல் பெற்றோர் சிருஷ்டிக் கப்பட்ட இந்தச் சாயலில் உள்ள சிறப்பு என்ன?  அதாவது, தேவன் தம்மைக் கண்ணாடியில் பார்த்துக்கொண்டே, தம்மைப்போல இருக்கும் படி அவர்களைச் சிருஷ்டித்தாரா? அல்லது, மற்ற உயிரினங்களைக் காட்டிலும் மனிதர்கள்தாம் அதிகமாக தேவனைப்போல இருக்கிறார்கள் என்று அர்த்தமா?  அல்லது சிருஷ்டி கருக்கும் அவர் சிருஷ்டித்த மனிதர்களுக்கும் இடையே நிலவுகிற ஆவிக்குரிய மற்றும் அறிவுசார் ஒற்றுமையையும், இணக்கத்தையும் அது சுட்டிக்காட்டுகிறதா? இந்தச் சொற்றொடரின் அர்த்தம்பற்றி வேதவல்லுனர்கள் பல விளக்கங்கள் கொடுத்தாலும், வேதாகம் இதற்கு தனிப்பட்ட விளக்கம் எதையும் கொடுக்க வில்லை. ஆனாலும் பாவத்திற்குபிறகு, அந்தச் சாயல் மாறினது. அதனால்தான் கல்வியின் நோக்கம் அந்தச் சாயலை திரும்பப் பெறுவதாக இருக்கவேண்டும் என்று எலன் ஒய்ட் எழுதினார்.1

`கல்வியால் எவ்வாறு அந்தக் குறிப்பிடத்தக்க இலக்கை எட்டமுடியும்?`

முதலாவது, பெற்றோர் பிள்ளை உறவையும், தேவனோடு உறவையும் ஏற்படுத்தவே நம்மைச் சிருஷ்டித்தார். பெற்றோரின் சாயல் பிள்ளைகளில் தெரி வதைபோல, அவர் நம்மை தம் சாயலில் சிருஷ்டித்தார். ஆதி 5:1. அப்போதுதான் அவருடைய குடும்பத்தைச் சேர்ந்த பிள்ளைகளாக அவர் நம்மை வளர்க்கமுடி யும்; நம்மோடு பேசி, நிரந்தரமான உறவை ஏற்படுத்தமுடியும். எனவே தேவ னுடைய சாயல் என்பது முக்கியமாக ‘மனதின் சாயல்’ ஆகும். அது இரண்டு நபர்கள் சந்திப்பதற்கு, அதாவது தேவனும் மனிதனும் மனதளவில் சந்திப்பதற் குத் திறனளிக்கிறது. முதலாவது வீட்டில் பெற்றோருக்கும் பிள்ளைகளுக்கும் இடையேயும், பிறகு பள்ளியில் கல்விப்பணியை ஆசிரியர்கள் மேற்கொள்ளும் போதும், இதைத்தான் கல்வி சாதிக்கிறது.  பிற உயிரினங்களிலிருந்து வேறு படுத்தி, தம்முடைய சொந்த சாயலில் தேவன் நம்மைச் சிருஷ்டித்தபோது, இன்று நமக்குத் தெரிந்திருக்கிற இந்தக் கல்வி செயல்முறை தேவனுடைய நோக்கத்தில் இடம்பெற்றிருந்தது. நமக்குக் கற்றுக்கொடுக்கவும், அவருடைய சாயல் (அவரு டைய சிந்தை) நம்மில் பிரதிபலிக்கப்படும்வரையிலும் அவரிடமிருந்து நாம் கற்றுக்கொள்ளவும் அப்படிச் செய்தார்.

`சிருஷ்டிப்புமுதல் மனிதவருகைவரை, மனிதவருகைமுதல் மறுசிருஷ்டிப்பு வரைக்குமான கல்வி வரலாறே மீட்பின் வரலாறு. தேவனே ஆசிரியர்; பரலோகம் தான் நித்திய காலத்திற்குமான பள்ளிக்கூடம். பார்க்கவும்2. வீட்டில், திருச்சபை யில், பல்கலைக்கழகத்தில், வாழ்நாள்முழுவதிலும் நாம் கிறிஸ்தவக் கல்வியில்  அர்ப்பணிப்போடு இருப்பதற்கு இதிலிருந்து என்ன கற்றுக்கொள்ளலாம்?`