---
title:  ஆதிகாலத் திருச்சபையில் கல்வி
date:  19/11/2020
---

மாபெரும் ஆசிரியராகிய இயேசு, தம் மாணவர்களை அதாவது சீடர்களை விட்டுச்செல்ல தயாரான சமயத்தில், கல்வி சம்பந்தப்பட்ட ஒரு விசேஷித்த நியதி வெளிப்படுகிறது. மூன்றரை வருடங்கள் அவரோடு இருந்தார்கள்; கிட் டத்தட்ட அது இன்று நம் கல்லூரி படிப்புக்காகச் செலவிடுகிற காலஅளவு. அந் தக் காலக்கட்டத்திற்கு பிறகு, மாணவர்கள் தங்களை சுயமாக நிர்வகிக்க தயாரா கிறார்கள். ஆனாலும், அது தனிப்பட்ட மாணவரைச் சார்ந்தது.

இயேசுவுக்கு எல்லாம் தெரியும். அதனால் பரிசுத்த ஆவியின் ஆதரவில் தம் சீடர்கள் தொடர்ந்து கற்றுக்கொள்ள ஏற்பாடுசெய்கிறார். அந்த ஆசிரியர் அல்லது வழிகாட்டியை தேற்றரவாளன் அல்லது பரிந்துபேசுகிறவர் என்கிறார் கள். தேற்றரவாளன் என்பதற்கான கிரேக்கச் சொல் பாரக்ளிடோஸ். இயேசுவின் சீடர் களுக்கு அவர் நிரந்தரமாகக் கொடுக்கப்படுகிறார். யோவான் 14:16,17. அவர் சத்திய ஆவி எனப்படுகிறார். பரிசுத்த ஆவியானவரை வேதாகமம் ஆசிரியர் என்று அழைக்கவில்லை. ஆனால், அவருடைய பணி கல்விபுகட்டுவது தான். குறிப்பாக, சத்தியத்தைத் தேடுகிறவர்களுக்கு அவர் உதவுகிறார்.

`கல்விப் பின்னணியில் என்ன முக்கியக் கருத்தை 1கொரிந்தியர் 2:1-16இல் பவுல் சொல்கிறார்?`

கொரிந்துவுக்கு முதன்முதலாகச் சென்றபோது, இயேசு கிறிஸ்துவையும் அவர் சிலுவையில் அறையப்பட்டதையும் தவிர வேறு ஒன்றையும் பிரசங்கிக் கக்கூடாதென தான் தீர்மானித்திருந்த்தாக திருச்சபையாரிடம் பவுல் சொல்கிறார். 1கொரி 2:2. அதாவது ஞானமான பேச்சுக்களை அல்ல, சுவிசேஷத்தைமட்டுமே அறிவிக்கத் தீர்மானித்திருந்தார். அதோடு அவர் முடிக்கவில்லை. 1கொரி 2:6. அந்தப் புதுக்கிறிஸ்தவர்கள் முதிர்ச்சி அடைந்ததும், அவர்களுக்கு ஞானத்தைப் போதிக்க விரும்புகிறார். அதாவது உலகம் தோற்றம்முதல் மறைக்கப்பட்ட, தேவனுடைய ஆழங்களை போதிக்கவிரும்புகிறார். 1கொரி 2:7,10. பரிசுத்த ஆவியானவருடைய வழிநடத்துதலின்கீழ் எல்லாருமே கற்றுக்கொள்ள முடியும். கற்றுக்கொள்ளும் மனநிலையோடு இருப்பவர்களிடம் அவர் கைகோர்க்கிறார்.

அத்தகைய படிப்பின் ஆழமும், அவ்வாறு கற்றுக்கொள்வதின் அளவும் எவ்வளவு அதிகமாக இருக்கும்! ஏசாயா தீர்க்கதரிசி சொன்ன வசனத்தை மேற்கோள்காட்டி இரண்டாம் அதிகாரம் முடிகிறது: ‘கர்த்தருடைய ஆவியை அளவிட்டு, அவருக்கு ஆலோசனைக்காரனாயிருந்து, அவருக்குப் போதித்த வன் யார்?’ ஏசாயா 40:13. சாதாரணமாக வாழ்கிறவர்களால் அது கூடாது என்று தீர்க்கதரிசி குறிப்பிடுகிறார். ஆனால் அந்தக் கருத்துபற்றி பவுல், ‘கிறிஸ்துவின் சிந்தை’ உடையவர்கள் அப்படி அல்ல என்கிறார். அதாவது, ஆவியால் நிறைந்த கிறிஸ்தவர்கள் தேவனுடைய சிந்தையைப் பெறமுடியும். நீதியின் பாதையை அறிந்துகொள்ளத் தேவையான கல்வியையும் உணர்வையும் எவ்வளவு வேண்டுமானாலும் பெறலாம். 1கொரி 2:10-13.