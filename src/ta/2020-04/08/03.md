---
title:  ஆசிரியராக இயேசு
date:  16/11/2020
---

இயேசுவைச் சுட்டிக்காட்ட வேதாகமத்தில்  பல வார்த்தைகள் உள்ளன . தேவகுமாரன், மேசியா, மனுஷகுமாரன், இரட்சகர், மீட்பர், கர்த்தர், தேவ ஆட்டுக்குட்டி போன்றவை அவற்றில் சில. ஆனால் யூதேயாவிலும் கலிலேயா விலும் கிட்டத்தட்ட மூன்றரை வருடங்கள் அவர் ஊழியம்செய்தபோது, அவரை ஆசிரியராக அறிந்திருந்தார்கள். ‘போதகர்’ ,  ‘ரபீ’ என்று அழைத்தார்கள். இந்த இரு பெயர்களும் ‘ஆசிரியர்’ என்கிற அர்த்தம் உடையவைதாம்.

எனவே, கற்பித்தலையும் கற்பிக்கிற தொழிலையும் பொது ஊழியம் செய் வதற்கான சிறந்த வழியாக இயேசு கருதினார். அவருடைய மீட்பின் பணியைப் போலத்தான் அவருடைய போதகப்பணி இருந்தது. சுவிசேஷத் தீர்க்கதரிசியும் கூட அதை முன்னறிவித்திருக்கிறார்.

`இயேசுவின் போதக ஊழியம்பற்றி ஏசாயா 11:1-9 என்ன சொல்லுகிறது?`

மேசியாகுறித்த வேதாகமத் தீர்க்கதரிசனங்களில் ஏசாயா 11 அற்புதமானது. 1-3 வசனங்கள், வரவிருந்த மேசியாபற்றி கல்வி சார்ந்த வார்த்தைகளில் விவரிக்கிறது. அறிவையும் ஞானத்தையும் ஆலோசனையையும் உணர்வையும் அவர் அருளுவார். அந்த வசனங்கள் ஓர் அற்புத வாக்குறுதியுடன் முடிகின்றன: ‘சமுத்திரம் ஜலத்தினால் நிறைந்திருக்கிறது போல், பூமி கர்த்தரை அறிகிற அறிவினால் நிறைந்திருக்கும்.’ ஏசா 11:9. வேதாகமத்தின் இந்தப் போதனை கள்தாம், கல்விபற்றி எலன் ஒய்ட் எழுதின புத்தகத்தில், ‘கல்விப்பணியும் மீட்பின்பணியும் ஒன்றே’ என்று குறிப்பிடுவதற்குத் தூண்டின. பார்க்கவும்1.

இயேசுவை நிக்கொதேமு, ‘ரபீ’ என்று அழைக்கிறான். யோவான் 3:1-3.  இயேசுவின் போதக வரங்கள் தேவனிடமிருந்து கொடுக்கப்பட்டதாகக் கண்டு கொண்டான். இயேசு செய்த அற்புதங்களும் வாழ்க்கையின் அர்த்தம்குறித்து அவர் சொன்ன கருத்துகளுமே அதற்குக் காரணம். அவன் தன்னை ரபீ என்று அழைத்ததை இயேசு ஏற்றுக்கொள்ளாமல் இருந்திருக்கலாம்; ஆனால் தம் போதக வரங்கள் தேவனால் கொடுக்கப்பட்டவை என்பதை ஏற்றுக்கொண்டார். அதனால்தான் தேவனுடைய ராஜ்யத்தைப் புரிந்து கொள்வதற்கும் அதில் பிர வேசிப்பதற்கும் அவன் மறுபடியும் பிறக்கவேண்டும் என்று நிக்கொதேமுவிடம் சொன்னார். மற்றவர்களுக்குப் போதிக்கிற அதி காரமானது இயேசுவுக்கும்கூட தேவனிடமிருந்துதான் வந்தது.

போதிப்பது தேவனுடைய ஒரு வரம். தேவன் அதைக் கட்டளையிடுகிறார். இயேசு அதைத் தமக்குச் சொந்மாக்கத் தீர்மானித்தார். தெய்வீக அதிகாரத்துடன் போதிக்கிற யாவரும் அதை உணரமுடியும்.

`உலகம்முழுவதும் கர்த்தரை அறிகிற அறிவால் நிறைந்திருக்கும் என்கிற தீர்க்கதரிசனம் நிறைவேறுவதில் நம்முடைய பங்கு என்ன?`