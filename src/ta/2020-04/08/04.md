---
title:  மோசேயும் தீர்க்கதரிசிகளும்
date:  17/11/2020
---

`கிறிஸ்தவக் கல்வியில் வேதவசனங்களின் பங்குபற்றி 2தீமோ 3:14-17 வசனங்கள் என்ன சொல்லுகின்றன?`

வேதாகமத்தின் முதல் பகுதி ட்டோரா; அது ‘பிரமாணம்’ என்றும் மொழி பெயர்க்கப்பட்டுள்ளது. ட்டோராவில் அநேக கட்டளைகள் சொல்லியிருப்பது அதற்கு ஒரு காரணம். ஆனால், ட்டோரா என்றால், ‘போதனை’ அல்லது ‘வழி காட்டல்’ என்றுதான் உண்மையில் அர்த்தம். வேதாகமப் ‘பிரமாணத்தை’ பலர் இப்படிப் பார்ப்பதில்லை. பிரமாணம் என்றால், தேவகிருபைகளில் நிலைத்தி ருக்க நாம் பின்பற்றவேண்டிய சட்டத்திட்டங்கள் என்று கருதுகிறார்கள். அப்படி யல்ல; தேவன் எப்படிப்பட்ட உடன்படிக்கை உறவுக்காக முதலில் நம்மைச் சிருஷ்டித்தாரோ, அதன்படி பாதுகாப்பாகவும் வெற்றிகரமாகவும் வாழ்வதற்கு அவர் கொடுத்திருக்கிற பாடப்புத்தகம்தான் பிரமாணம்.

எபிரெய வேதாகமத்தின் இரண்டாம் பகுதியை தீர்க்கதரிசிகள் என அழைத் தார்கள். இதன் முதல் பிரிவில் வரலாற்றுப் புத்தகங்கள் இருந்தன. இந்தப் பிரிவை முந்தைய தீர்க்கதரிசிகள் என்று அழைத்தார்கள்.  தேவமக்கள் ட்டோரா வாகிய பாடப் புத்தகத்தை எவ்வளவு தூரம் கற்று, அதன்படி வாழ்ந்தார்கள் என் பதை இந்தப் பிரிவு கூறுகிறது. பாடப்புத்தகத்திலிருந்து என்ன கற்கவேண்டும் என்பதை இரண்டாம் பிரிவு சொல்கிறது. அந்தப் பிரிவை பிந்தைய தீர்க்கதசிகள் என்பார்கள். பழைய ஏற்பாட்டின் மூன்றாம் பகுதியை படைப்புகள் என்று அழைத் தார்கள். ஆசிரியர்களிலும் மாணவர்களிலும் வெற்றிபெற்றவர்கள் உண்டு; வெற்றிபெற்றவர்களும் உண்டு. இருவகுப்பினரின் கல்வி அனுபவங்களும் இப்பிரிவில் உள்ளன. எஸ்தர், ரூத், தானியேல், யோபு போன்றோர் கல்வி ரீதி யாக வெற்றிபெற்றவர்கள். வெற்றிபெறாதவர்களில் யோபுவின் நண்பர்களும் உண்டு. சங்கீதப்புத்தகம் ஒரு பாடல்புத்தகம்தான். ஆனாலும், குறைந்தபட்சம் மூன்று கல்விப்பாடல்கள் அதில் உள்ளன. சங்கீதம் 1; சங்கீதம் 37; சங்கீதம் 73.

சுவிசேஷப்புத்தகங்களில் பாடங்கள் ஏராளம் உள்ளன; குறிப்பாக இயேசு வின் உவமைகள். பவுலின் பல நிருபங்களில், சுவிசேஷத்தை வலியுறுத்தும் முன்னுரைகள் உள்ளன; அதன்பிறகு, கிறிஸ்தவர்களின் அன்றாட வாழ்விற்கான நடைமுறைப் பாடங்களும் உள்ளன. வெளிப்படுத்தல் முழுவதிலும் பாடங்கள் நிறைந்துள்ளன. அதாவது ஆசிரியர்களுக்கு ஆசிரியரான இயேசுமட்டுமே திறக்  கக்கூடிய ஒரு புத்தகத்தில்தான் கிறிஸ்தவச் திருச்சபையின் எதிர்காலம்குறித்த முழுவெளிப்பாடும் உள்ளது. வெளி 5:1-5.

`மோசேயின் புத்தகங்களிலுள்ள பாடங்கள் அனைத்தும் இன்று நமக்குப் பொருந் தாது என்று சிலர் சொல்லலாம். அது சரிதான். அரசபதவிக்குத் தேர்ந்தெடுக்கப் படுகிற ஒருவர் எப்படி இருக்கவேண்டும் என்பது குறித்த வழிகாட்டல்கள் உபா 17:14-20இல் உள்ளன. இன்று நம் திருச்சபைகளில் ராஜாக்களை நாம் நியமிப் பதில்லை. ஆனாலும், இதுபோன்ற வேதாகமப் பாடங்களை எவ்வாறு நமக்குப் பொருத்திப் பார்க்கலாம்?`