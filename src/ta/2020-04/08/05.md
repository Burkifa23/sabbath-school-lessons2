---
title:  ஞானமுள்ள ஆண்களும் பெண்களும்
date:  18/11/2020
---

பள்ளி, படிப்பு, கல்வி போன்ற வார்த்தைகள் இன்று நம் மத்தியில் பிர பலம்; ஆனால் வேதாகமக் காலத்தில் அப்படி இல்லை. ஞானம், ஞானவான் போன்ற வார்த்தைகள்தாம் பிரபலமாக இருந்தன. உதாரணமாக, ஞானமுள்ள ஸ்திரீகள், ஞானமுள்ள புருஷர்கள்பற்றி பழைய ஏற்பாடு குறிப்பிடுகிறது. 2சாமு 14:2; நீதி 16:23.

`ஞானத்தின் முக்கியத்துவம்பற்றி 1இராஜா 4:29-34 கற்றுக்கொடுப்பது என்ன?`

ஞானத்தில் சாலொமோன் ராஜாவுக்கு ஈடானவர் இல்லை என்று சொல்லப் படுகிறது. அவர் மிருகங்களையும் தாவரங்களையும்பற்றிச் சொல்லியிருக்கிறார்; மிகுந்த ஞானத்தோடு நீதிமொழிகள் எழுதியிருக்கிறார். ஒட்டுமொத்தத்தில் அவர் மிகப்பெரிய கல்விமான். 1இராஜா 4:29-34. நீதிமொழிகள், பிரசங்கி புத்த கங்களில் ஏராளமான தலைப்புகளின்கீழ் ஞானமான போதனைகள் உள்ளன; சாலொமோனும், பண்டைய காலத்தில் ஞானத்தில் சிறந்த சில ஆசிரியர்களும் அவற்றை எழுதியுள்ளார்கள். நீதி 1:1; 25:1; 30:1; 31:1

முதலாவதாக, வேதாகமத்தின்படி ஞானம் என்பது ஒருவிதத்தில் இன்றைய கல்வியைப் போன்றது. சிறுவர்களாக இருக்கும்போது,பெற்றோர்கள், ஆசிரியர்களிடமிருந்து கற்றுக்கொள்வது. பிர 12:1. பின்னர் வாழ்நாள்முழுவதும் சேகரிப்பது.

இரண்டாவதாக, ஞானம் என்பது நடைமுறை சம்பந்தப்பட்ட ஒன்று. உதார ணமாக, குளிர்காலத்திற்காக கோடைக்காலத்தில் ஆகாரத்தைச் சம்பாதிக்கிற எறும்புகளிடமிருந்து கற்றுக்கொள்ளுதல். நீதி 6:6-8.

மூன்றாவதாக, ஞானம் என்பது கருத்தியல் சார்ந்ததாகவும் இருக்கிறது. ஏனென்றால், தேவனை விசுவாசித்து, சில அடிப்படை நியதிகளைப் பின்பற்று வதுதான் ஞானத்தின் ஆரம்பம். நீதி 1:7. நாம் பொறுப்புள்ளவர்களாக, மற்றவர் களுக்குப் பயனுள்ளவர்களாக வாழ்வதற்கும், ஆபத்திலிருந்து நம்மைப் பாது காப்பதற்கும் ஞானம் உதவுகிறது.  இறுதியாக, இன்றைய கல்விபோல, நாம் எழுப்புகிற கேள்விகளுக்கெல்லாம் ஞானம் பதிலளிப்பதில்லை. மாறாக, நாம் அறிந்திருப்பதில் திருப்தியடையவும், அறியாததைத் தொடர்ந்து தேடவும் திறன் அளிக்கிறது. அதுதான், தேவனை அறிந்துகொள்ளவும், அவருடைய கிருபையை நம்பவும் சிறந்த வாய்ப்பாகும். ஞானமுள்ள ஆசிரியரின் பங்கானது ஆசாரியர், தீர்க்கதரிசிகளின் பங்குகளுக்கு இணையானது என்று எரேமியா 18:18 சொல் கிறது. மூவருமே தேவனிடமிருந்து செய்திகளைப் பெற்று, அவருடைய மக்க ளுக்கு அறிவிக்கிறார்கள். நியாயப்பிரமாண போதனை, கல்விசார்ந்த ஆலோசனை, தேவன் கொடுக்கிற விசேஷச் செய்திகள்மூலம் அதைச் செய்கிறார்கள்.

`நாம் எவ்வாறு ஞானத்தைக் கற்றுக்கொண்டு, நமக்குப் பின்வருகிறவர்களுக்கு அதைக் கொடுக்கமுடியும்? ஒரு திருச்சபையாக இதை நாம் செய்யவேண்டியது ஏன் முக்கியமானது?`