---
title:  மேலும் படிக்க
date:  20/11/2020
---

மத் 28:18-20இன் மாபெரும் ஊழியக்கட்டளை உலகம் முழுவதிலும் ஒரு விசேஷித்த இயக்கத்தைப் பரவச் செய்தது. ஒரு சில அப்போஸ்தலர்கள் அல்லது ஊழியப்பணியாளர்கள் உலகம்முழுவதிலும் சென்று, மாணவர்களை உருவாக்கி, சீடர்களாக்கினார்கள். இரண்டுக் கும் ‘அனுப்பப்பட்டவர்கள்’ என்று அர்த்தம். இயேசுவை விசுவாசிக்கும்படி சொல்லி, ஞான ஸ்நானம் கொடுத்தார்கள். இயேசு தங்களுக்குக் கட்டளையிட்ட அனைத்தையும் அவர் களுக்குப் போதித்தார்கள். உலகம்முழுவதிலும் வெவ்வேறு கலாச்சாரத்தினரிலும், பாஷைக் காரரிலும் கிறிஸ்துவை ஏற்றுக்கொண்டு, தண்ணீரில் மூழ்கி ஞானஸ்நானம் பெற்றவர்கள், அதன்பிறகு ஒரு பள்ளி அனுபவத்திற்குள் நுழைந்து, கல்விகற்கத் தொடங்கினார்கள். ஏனென்றால், அவர்கள் இன்னும் அதிகம் கற்றுக்கொள்ள வேண்டியதிருந்தது.

கிறிஸ்தவர்கள் எப்போதும் கற்றுக்கொண்டிருப்பதற்கு காரணம் அறிவுத்திறன் ஆர் வமோ, அறிவில் வல்லவர்களாகும் ஆசையோ கிடையாது. மாறாக, அன்றாட வாழ்வின் மூலைமுடுக்கெல்லாம் கிறிஸ்தவ வாழ்வும் விசுவாசமும் ஊடுருவிச் செல்வதுதான். கற்றுக் கொள்ள அதிகம் இருக்கிறது. அதனால் தான் புதிய ஏற்பாட்டில் இயேசுவைக்குறித்த அறி விப்பும், கிறிஸ்தவர்களின் கல்விக்குத் தேவையான அனைத்தும் உள்ளன. இயேசுவைப் பற்றி அறிவிப்பை புதிய ஏற்பாடு கெரிக்மா என்றும், கிறிஸ்தவர்கள் கற்றுக்கொள்ள வேண்டியவற்றை டிட்டாகே என்றும் அழைக்கிறது. உதாரணமாக, கிறிஸ்துவைக் குறித்த அறிவிப்பு 1கொரி 2:2இல் உள்ளது; அதேசமயம், கிறிஸ்தவர்களுக்காக கல்வி 1கொரி 4இல் தொடங்கி, அந்த நிருபத்தின் மீதமுள்ள அதிகாரங்களில் ஆங்காங்கே தொடருகிறது. கிறிஸ்தவர்கள் என்ன கற்றுக்கொள்ள வேண்டும்?

வேலை, ஓய்வு, சமூக விவகாரம், சமூக உறவு, திருச்சபை, தொழுகை, பொருளாதா ரம், அறப்பணி, அதிகாரிகளோடுள்ள உறவுகள், ஆலோசனைவழங்குதல், குடும்ப அமைப்பு கள், திருமண உறவு, பிள்ளை வளர்ப்பு, உணவு தயாரிப்பு, உடை, வயது முதிர்வு, ஆயுள் முடிவுக் கான ஆயத்தம் போன்றவற்றை எடுத்துக் கொள்வோம். தனிப்பட்ட வாழ்வோ பொதுவாழ்வோ இதுபோன்ற விஷயங்களில் கிறிஸ்தவர்கள் ஏதாவது கற்றுக் கொள்ள வேண்டும். இவற்றை இயல்பாகவே புரிந்துகொள்ள முடியாது. கற்றுக் கொண்டால்தான் புரியும்.

**கலந்துரையாடக் கேள்விகள்**

`1	திருச்சபை ஊழியப்பணியில் கல்விப்பணி எவ்வளவு முக்கியமானது?`

`2	‘பரலோகம் ஒரு பள்ளி’1 என்று என்ன அர்த்தத்தில் எலன் ஒய்ட் எழுதினார்?`

`3 	1கொரி 2:1-16ஐ வாசியுங்கள். ஆவியின் ஏவுதலால் பவுல் எழுதிய அந்த வாக்கியங்களில் தேவன் வெளிப்படுத்துவது என்ன? இப்பிரபஞ்சத்தின் ஞானமும் பிரபுக்களின் ஞானமும் ஒன்றுமில்லாமல் போகும் என்று எவ்வாறு அவரால் உறுதியாகச் சொல்லமுடிந்தது? அந்தக் காலத்திலேயே அவர் அவ்வாறு சொல்லி யிருந்தால், இக்கால ‘ஞானம்’ பற்றி நாம் என்ன சொல்லலாம்?`