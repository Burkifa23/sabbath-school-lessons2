---
title:  ஒளிவதற்குப் பதிலாக
date:  01/11/2020
---

`ஆதாமிடம் தேவன், “நீ எங்கே இருக்கிறாய்?” என்று ஏன் கேட்டிருப்பார்? ஆதியா கமம் 3:1–11.`

விழுகைகுறித்த வழக்கமான படங்கள் அந்தப் பழத்தை ஓர் ஆப்பிள் போலக் காட்டுகின்றன. ஆனால் வசனம் அப்படிச் சொல்லவில்லை.விருட்சத் தின் கனி என்றுமட்டுமே குறிப்பிடுகிறது. என்ன வகை பழம் என்பது பிரச்சனை யில்லை. அந்த விருட்சம் ஓர் அடையாளமாகக் கொடுக்கப்பட்டிருந்தது; அத னால், அதிலிருந்து சாப்பிடுவது தடைசெய்யப்பட்டிருந்தது. தேவனை ஒதுக்கித் தள்ளி, “எனக்கு நானே நிகரானவன். நான் எனக்கு தேவனாக இருக்கமுடியும். தேவனுடைய வார்த்தையைவிட எனக்கு அதிக அதிகாரம் இருக்கிறது” என்று சொல்லத் தூண்டுவதற்கு அடையாளமாக அது நின்றது.

சர்ப்பமானது ஆதாமையும் ஏவாளையும் அந்த மரத்தின் பழத்தைச் சாப் பிட வைத்தபோது, அவர்களின் வாழ்க்கை நிச்சயமாகவே தடம்புரண்டது. பிறகு, தேவன் தங்கள் அருகில் வந்திருந்ததை உணர்ந்தபோது, அவர்கள் தோட் டத்தின் விருட்சங்களுக்குள்ளே ஒளிந்து கொள்ளப் பார்த்தார்கள். ஆதி 3:8.

ஆதாமிடம் தேவன், “நீ எங்கே இருக்கிறாய்?” என்று கேட்டது புதுமை தான்; ஏனென்றால், அவன் எங்கே இருந்தான் என்பதை அவருக்கு நிச்சயமாகத் தெரியும். தாங்கள் செய்த காரியத்தின் விளைவாகவே இப்போது தாங்கள் ஒளியநேரிட்டது என்பதை ஆதாம்-ஏவாளை உணரச் செய்வதற்காக ஆண்டவர் அந்தக் கேள்வியைக் கேட்டிருக்கலாம். அவர்களுடைய செயல்களின் மோச மான விளைவுகளைக் காட்டமுயன்றார்.

`ஏதேனில் ஆதாம் செய்ததையும், சிலுவையில் இயேசு செய்ததையும் ரோமர் 5:11-19 இல் பல இடங்களில் பவுல் ஒப்பிட்டுக் காட்டுகிறார். ஆதாம் செய்ததைச் சரிசெய்ய இயேசு வந்ததுபற்றி என்ன புரிகிறது?`

ஆதாம்-ஏவாளின் பாவத்தால்தான் இரட்சிப்பின் திட்டம் வந்தது. பாவம் செய்து குற்றவுணர்வாலும் அவமானத்தாலும் அவர்கள் ஒளிந்திருந்தபோது, அவர்களைக் காப்பாற்ற தேவன் வந்தார். நாமும் அவர்களைப்போல நடந்திருக் கிறோம். நம்மைக் காப்பாற்றவும்தான் இயேசு வந்தார். எனவே, “நீ எங்கே இருக்கிறாய்?” என்கிற கேள்வி நமக்கும் உரியதுதான்.

`உன்னை இரட்சிக்க இயேசு எல்லாம் செய்திருக்கிற நிலையில், உன் பாவத்திலும் குற்றத்திலும் நீ எங்கே இருக்கிறாய்? தேவனிடமிருந்து ஒளிந்துகொள்ள முயல் வதுதான், நம் இயல்பான நிலை. இயேசுவே அதற்குத் தீர்வு என்பது ஏன் கிறிஸ் தவக் கல்வியில் முக்கியமான இடம்பெறவேண்டும்?`