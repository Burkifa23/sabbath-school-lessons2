---
title:  ஓடிக்கொண்டிருக்கும்போது
date:  02/11/2020
---

`ஆதி 28:10-17 சம்பவத்தின் பின்னணி என்ன? தங்கள் பாவங்கள்நிமித்தம் ஓடிக் கொண்டிருப்போர்மேல் தேவன் காட்டும் கிருபைபற்றி அது என்ன சொல்கிறது?`

யாக்கோபு தன் அம்மாவின் உதவியுடன், குடும்பத்தில் மற்றவர்களை மிகவஞ்சகமாக ஏமாற்றிவிட்டான்; இப்போது அதன் பலனை அனுபவித்தான். அவனுடைய சகோதரன் அவனைக் கொல்லப்போவதாக மிரட்டினான்; அத னால், உயிர்தப்புவதற்காக ஆரானில் இருந்த தன் மாமன் வீட்டிற்கு ஓடினான். ஒரே குழப்பமும் பீதியுமாக இருந்தது.

ஒருநாள் யாக்கோபு அந்திவேளைமட்டும் நடக்கிறான்; பிறகு இருளும் வருகிறது. வானம் பார்த்த பூமி அது, வேறு தங்குமிடமே கிடையாது. ஒரு கல்லை எடுத்து தலையின்கீழ் வைத்து தூங்குகிறான். மெய்மறந்த தூக்கம் பாதி யில் களைகிறது. பிரபலமான அந்தக் கனவு உண்டாகிறது; வானத்தை எட்டு மளவிற்கு உயரமுள்ள ஏணி பூமியில் வைக்கப்படுகிறது. தூதர்கள் அதில் ஏறு வதும் இறங்குவதுமாக இருக்கிறார்கள்.

அப்போது, “நான் உன் தகப்பனாகிய ஆபிரகாமின் தேவன்” என்கிற சத் தம் கேட்கிறது. ஆதியாகமம் 28:13. யாக்கோபு தன் குடும்ப சரித்திரத்திலிருந்து அறிந்திருந்த வாக்குறுதிகளை மீண்டும் அந்தச் சத்தம் கூறுகிறது. “உன் சந்ததி பெரிதாயிருக்கும்;  பூமியிலுள்ள வம்சங்களுக்கு அவர்கள் ஆசீர்வாதமாக இருப்பார்கள். நான் உன்னோடே இருந்து, நீ போகிற இடத்திலெல்லாம் உன் னைக் காத்து, நான் உனக்குச் சொன்னதைச் செய்யுமளவும் உன்னைக் கைவிடு வதில்லை” என்றும் அந்தச் சத்தம் சொன்னது. ஆதி 28:15.

எலன் ஓய்ட் பவுலைப்பற்றி எழுதும்போது, ‘யாக்கோபின் கனவில் வந்த அந்த ஏணியாகிய கிறிஸ்துவை பவுல் கண்டான்; அவர் பூமியை பரலோகத் தோடும், முடிவுள்ள மனிதனை முடிவில்லா தேவனோடும் இணைத்தார். தன் ஆதாரமும் ஆறுதலுமானவரையே கோத்திரப்பிதாக்களும் தீர்க்கதரிசிகளும்    சார்ந்திருந்ததையும், தான் தன் வாழ்க்கையை அவருக்கே ஒப்புக்கொடுப்பதையும் நினைத்துப் பார்த்தபோது, அவனுடைய விசுவாசம் பெலப்பட்டது’ என்று குறிப்பிடுகிறார்.1

யாக்கோபு தூக்கத்திலிருந்து விழித்து, ‘மெய்யாகவே கர்த்தர் இந்த ஸ்தலத் தில் இருக்கிறார்; இதை நான் அறியாதிருந்தேன்’ என்று சொல்லுகிறான். ஆதி 28:16. அது ‘பரவசமான’ அனுபவம். அந்த இடத்தை மறக்கவே முடியாது, அந்த இடத்திற்கு ஒரு பெயரைச் சூட்டுகிறான். பிறகு வாழ்நாள்முழுவதும் அவ ருக்கு உண்மையுடன் இருப்பதாக பொருத்தனைசெய்கிறான்.

`நம் பாவங்களின்மத்தியிலும் கிறிஸ்துவுக்குள் தேவன் நம்மை நாடி வருவதுபற்றி இந்தச் சம்பவம் என்ன சொல்லுகிறது? கிறிஸ்தவக் கல்வியானது இந்த நியதியை ஏன் முக்கியமாகக் கற்றுக்கொடுக்க வேண்டும்?`