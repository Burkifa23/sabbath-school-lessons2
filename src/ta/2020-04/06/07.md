---
title:  மேலும் படிக்க
date:  06/11/2020
---

மகா ஆசிரியருக்கு மெய்யாகவே நாம் கீழ்ப்படியும்போது ‘அவருடைய சாயலைத் தரிக் கவும், அவருடைய ஆவியைச் சுவாசிக்கவும், அவருடைய சித்த்த்தைச் செய்யவும், சகலத் திலும் அவரைப் பிரியப்படுத்தவும் நாம் விரும்புவோம்’ என்று எலன் ஒய்ட் சொல்கிறார்.1 இயேசு கிறிஸ்துவுடன் இருக்கும்போது கடமையைச் செய்வது ‘மகிழ்ச்சியாக மாறுகிறது’ என்று சொல்லுகிறார்.2 மத்தேயு 5-7ஐ வாசியுங்கள். தம் மாணவர்கள் கற்றுக்கொள்ள வேண்டுமென்று மகத்தான ஆசிரியர் விரும்பின விஷயங்களும், அவர் ஸ்தாபிக்க வந்த ராஜ்யத்தின் நியதிகளும் அதில் உள்ளன.

**கலந்துரையாடக் கேள்விகள்**

`1	ஆதாம்-ஏவாளோடும், யாக்கோபோடும் தேவன் பேசினதுபோல, நம்மோடு இயேசு பேசுகிறார். நம் உள்ளான ஏக்கங்களை அறிந்திருக்கிறார்; நாம் யார், எதை நோக்கிச் செல்கிறோம் என்று மறுசிந்தனை செய்யும்படி பர்திமேயுவைத் தூண்டினதுபோல நம்மையும் தூண்டுகிறார். இதை மனதில் வைத்து, நம் பிள்ளை களுக்கும் மற்றவர்களுக்கும் வேதாகமத்தை சரியாகப் போதிக்கிறோமா என்று சிந்தித்துப் பாருங்கள்.`

`2	மேலோட்டமான வேதாகமப் போதனைக்கும், மக்களின் வாழ்வில் வித்தியாசத்தை உண்டாக்கும்படியான வேதாகமப் போதனைக்கும் இடையேயுள்ள வித்தியாசம் என்ன? உங்கள் வாழ்க்கைப் பயணத்தில் யாரிடமும் பகிரமுடியாத சூழ்நிலையைச் சந்திக்கிறீர்களா? நம்பிக்கையான ஒருவரிடம் அதுபற்றி விவாதிப்பது பிரயோஜ னமாக இருக்குமா? ‘கிறிஸ்துவின் சரீரம்’ என்று திருச்சபை அழைக்கப்படுகிறது. 1கொரி 12:27. அப்படியானால், நீங்கள் கற்றுக்கொள்ள கிறிஸ்து விரும்புகிறவற்றைக் கற்றுக்கொள்ள மற்றவர்களுடன் தொடர்பில் இருப்பது எவ்வாறு ஒரு வழியாக இருக்கமுடியும்?`

`3	பர்திமேயுவுக்குப் பார்வை கிடைத்ததுமே, சரீரக் குருட்டுத்தன்மையில் இருந்து (ஆவிக்குரிய குருட்டுத்தன்மையில் இருந்தும்) விடுதலைபெற்றதுமே, எருசலே முக்கு இயேசுவைப் பின்பற்றிச் சென்றான் என்று பார்த்தோம். வழிநெடுகிலும் ஒவ்வொரு நாளும் ஆசிரியர்களுக்கு ஆசிரியரின் ஞானத்தைக் கேட்டான். நிச்சய மாகவே அவன் இயேசுவின் சாயலைத் தரிக்கவும், அவருடைய ஆவியைச் சுவா சிக்கவும், அவருடைய சித்தத்தைச் செய்யவும் விரும்பியிருப்பான். மலைப்பிரசங் கத்தில் இயேசு சுட்டிக்காட்டுகிற உயர்தரமான வாழ்க்கையை வாழ்வதில், எலன் ஒய்ட் சொல்வது போல ஒருவர் எவ்வாறு ‘பிரியப்பட’ முடியும்?`

`4	நன்மைக்கும் தீமைக்கும் இடையேயுள்ள வித்தியாசத்தைப் பகுத்தறிய நாம் எவ் வாறு கற்றுக்கொள்ளலாம்? நன்மை-தீமையை எவ்வாறு வரையறுக்கலாம்? அறிவைவிட, அந்த அறிவின்படி நாம் செயல்படுகிறவிதம் ஏன் முக்கியம்?`