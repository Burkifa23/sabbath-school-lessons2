---
title:  தலைசிறந்த ஆசிரியரின் பாடங்கள்
date:  31/10/2020
---

### இவ்வார ஆராய்ச்சிக்கு:
ஆதி 3:1-11; ரோமர் 5:11-19; ஆதி 28:10-17; யோவான் 1:1-14; மத் 15:21-28; மாற்கு 10:46-52.

> <p>மனன வசனம்</p>
> இயேசு அவனை நோக்கி: நீ போகலாம், உன் விசுவாசம் உன்னை இரட்சித்தது என்றார். உடனே அவன் பார்வையடைந்து, வழியிலே இயேசுவுக்குப் பின் சென்றான். மாற்கு 10:52.

தங்களைக்குறித்து வெட்கமே அடைந்திராத யாராவது இருக்கமுடியுமா?  ஏதாவது தவற்றைச் செய்துவிட்டு, அதை நினைத்தாலே வேதனையும், மற்ற வர்களுக்குத் தெரிந்துவிடுமோ என்கிற திகிலும் ஏற்படாத யாராவது இருக்க முடியுமா? கிட்டத்தட்ட எல்லாருக்குமே அப்படியொரு அனுபவம் நேர்ந்திருக் கலாம், அப்படித்தானே?

ஆதாம்-ஏவாள் விலக்கப்பட்ட கனியைப் புசித்தபிறகு, அவர்களுக்கு எப்படி இருந்திருக்கும்? அப்பாவை ஏமாற்றி, அண்ணனுடைய ஆசீர்வாதத்தை வாங்கிய யாக்கோபு அண்ணனுடைய கோபத்திலிருந்து தப்பிக்க ஓடவேண்டிய தாயிற்று. இரவில் எவ்வாறு தூங்கியிருப்பான்? விபசாரத்தில் ‘கையும் மெய்யு மாய்ப்’ பிடிக்கப்பட்ட பெண்னைப்பற்றி யோசியுங்கள். யோவான் 8:4. தாவீதும் அத்தகைய அனுபவத்தைச் சந்தித்திருக்கிறான்; அந்த அனுபவம்பற்றி அவன் வெளிப்படையாக அறிக்கையிடுகிற அனுபவம்தான் சங்கீதம் 32.

சுவிசேஷம் எல்லாருக்கும் உரியது என்பதற்கு அதுவும் ஒரு காரணம்; கிறிஸ்து எல்லாருக்காகவும் மரித்திருக்கிறார். பல வித்தியாசங்கள் இருக்கலாம், ஆனால் ஒரு விஷயம் எல்லாருக்கும் பொதுவானது: அது நம் பாவத்தன்மை.

நம்முடைய நம்பிக்கையற்ற நிலைக்கு இருக்கிற அந்த ஒரே தீர்வைச் சுட் டிக்காட்டுவதாக மெய்யான கிறிஸ்தவக் கல்வி இருக்கவேண்டும். நம்முடைய ஒரே தீர்வான மகா ஆசிரியரைப்பற்றி இந்த வாரம் பார்ப்போம்.

2020, நவம்பர் 7 வகுப்புக்காகப் படிக்கவேண்டிய பாடம்