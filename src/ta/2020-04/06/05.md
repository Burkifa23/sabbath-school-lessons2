---
title:  ஒரு பெண்ணின் பதில்
date:  04/11/2020
---

இயேசுவே மகா ஆசிரியர். தேவனுடைய நற்குணம் அவர் போதனையிலும் வாழ்க்கையிலும் வெளிப்படுகிறது. யாராவது பேசினால் அதை கவனமாகக் கேட்பவர் இயேசு என்பதை ஒரு சுவிசேஷச் சம்பவம் தெளிவாகக் காட்டுகிறது.

தீரு சீதோன் பகுதியைச்  சேர்ந்த ஒரு புறஜாதி பெண் (கானானியப் பெண்) இயேசுவைச் சந்திக்கிறாள். மத் 15:21-28; மாற்கு 7:24-30. இயேசுவோடு இருந்தவர்கள் பொறுமையிழக்கிறார்கள்; இயேசுவும்கூட அவளை அங்கிருந்து செல்லும்படி சொன் னதுபோலத் தெரிகிறது.

`அந்தப் பெண்ணின் அசராத நம்பிக்கைபற்றி என்ன நினைக்கிறீர்கள்? சீடர்களுக்கு இயேசு கற்றுக்கொடுத்ததை அந்தச் சம்பவம் எவ்வாறு காட்டுகிறது?`

தீரு-சீதோன் பகுதியருகே இயேசு இருந்தார். அது அந்நியர்கள் அதிகம் வாழ்ந்த, இனப்பிரிவினைப் பதற்றம் மிகுந்த பகுதி. நகரவாசிகளான கிரேக்க மொழிபேசுகிறவர்கள் கிராமப்புறத்திலிருந்த யூத விவசாயிகளை இழிவாகப் பார்த்தார்கள்; யூத விவசாயிகள் பதிலுக்கு அவர்களை இழிவாகப் பார்த்தார்கள்.

இயேசுவின் சொந்த ஊரான கலிலேயாவில் கைப்பாவை ஆளுநராக இருந்த ஏரோது, சிறிதுகாலத்திற்குமுன்தான் யோவான் ஸ்நானனைக் கொன்றி ருந்தான். இயேசுவின் தரிசனத்தை உடையவனாக இருந்த யோவான் ஸ்நானன் கொல்லப்பட்டது பெரும் அச்சுறுத்தலை உண்டாக்கியிருந்தது. இயேசு தம் ஊழியப்பணியில் ஆபத்தை நேருக்குநேர் சந்திக்கிற நிலை ஏற்பட்டது.

அப்படிப்பட்ட அழுத்தமான நிலையில் இயேசு ஒரு வீட்டிற்குள் செல்கி றார். ஒருவரும் அதை அறியாதிருக்க விரும்பினதாக மாற்கு எழுதுகிறார். மாற்கு 7:4. ஆனால், அந்தப் பெண் அவரைத் தேடி வந்துவிட்டாள்.

அன்றைய சமயத்தில், அப்பகுதியின் கலாச்சாரப்படி ஒரு பெண் எந்த உரிமையும் எடுத்துக்கொள்ள முடியாது. மேலும் அந்தப் பெண் யூதர்கள் விரும் பாத ஓர் இனத்தை, கலாச்சாரத்தைச் சேர்ந்தவளாக இருந்தாள்; அது கூடுதல் சாதக மற்ற நிலையை உண்டாக்கியிருந்தது. ஆனால் அந்தப் பெண்ணுடைய மகள் சுகவீனமாக இருந்தாள். தன் மகளைக் குணமாக்கும்படி கேட்டுக்கொண்டே இருந்தாள். இயேசு அவளைப் புறக்கணித்தார். “பிள்ளைகளின் அப்பத்தை எடுத்து, நாய்க்குட்டிகளுக்குப் போடுகிறது நல்லதல்ல” என்றும் சொன்னார். மத் 15:6.  அப்படிச் சொன்னதும் அவளுடைய உணர்வு புண்பட்டிருக்கலாம்.

எதிர்பார்க்காத ஒரு விஷயம் நிகழ்கிறது. அவள் பதில்சொல்கிறாள்.  யூதர் கள் நாய்களை செல்லப்பிராணிகளாக வளர்ப்பதில்லை; ஆனால், அவளுக்கு நாய்கள்பற்றி நன்றாகத் தெரியும். “மெய்தான் ஆண்டவரே, ஆகிலும் நாய்க் குட்டிகள் தங்கள் எஜமான்களின் மேஜையிலிருந்து விழும் துணிக்கைகளைத் தின்னுமே” என்று சொன்னாள். மத் 15:27. அவளுடைய பதில் ஒரு மாற்றத்தை உண்டாக்கியது. அதில் உறுதி இருந்தது. இயேசு அந்த மகளைக் குணமாக்குகிறார்.

`“நீ விரும்புகிறபடி உனக்கு ஆகக்கடவது” என்று சொன்னார். மத் 15:28. இந்த வார்த்தைகளிலிருந்து என்ன புரிகிறது? நாம் விரும்புகிறபடி காரியங்கள் நிகழாதபோது, எவ்வாறு நடந்துகொள்ளுகிறோம்?`