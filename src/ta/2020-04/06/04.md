---
title:  இயேசு எனும் ரபீ
date:  03/11/2020
---

புதிய ஏற்பாட்டு அதிகாரங்களின் ஆரம்ப வரிகளில் பின்வரும் வரிகள் பிரபலமானவை: ‘ஆதியிலே வார்த்தை இருந்தது, அந்த வார்த்தை தேவனிடத் திலிருந்தது, அந்த வார்த்தை தேவனாயிருந்தது.’ யோவான் 1:1. நீங்காத இன் னொரு வசனத்தை யோவான் 1:14 சொல்கிறது: ‘அந்த வார்த்தை மாம்சமாகி, கிருபையினாலும் சத்தியத்தினாலும் நிறைந்தவராய், நமக்குள்ளே வாசம்பண்ணி னார்; அவருடைய மகிமையைக் கண்டோம்; அது பிதாவுக்கு ஒரே பேறான வருடைய மகிமைக்கு ஏற்ற மகிமையாகவே இருந்தது.’ யோவான் 1:14.

`இயேசுவையும் அவர் செய்ததையும்பற்றி யோவான் 1:1-14 வசனங்கள் சொல்வது என்ன? ஓர் ஆசிரியராக இயேசு மாபெரும் முன்னுதாரணமாக இருப்பதுபற்றி அந்த வசனங்கள் சொல்வது என்ன?`

ஏதேனில் ஆதாம்-ஏவாளிடமும், பிறகு யாக்கோபிடமும் பேசின அதே தேவன்தாம் இப்போது ஒரு மனிதனாக வந்திருந்தார். இயேசுவில் தேவன் மனித உருவில் வந்ததாக புதிய ஏற்பாடு சொல்கிறது. இயேசுவின்மூலம் தேவனுடைய சித்தத்தையும், அவருடைய வழியையும் நாம் அறிந்துகொள்ளலாம்; ஏனென் றால் இயேசு தேவனாக இருந்தார்.

தொடர்ந்து அந்த அதிகாரத்தில், யோவான் ஒரு வல்லமையான பிரசங்கி யாக இருந்ததாகவும், அவனிடம் ஏதோ சிறப்பு இருந்ததை எருசலேமின் மதத் தலைவர்கள்கூட உணர்ந்ததாகவும் சொல்லுகிறது. அவன் தன்னைவிட பெரிய வரான ஒருவருக்கு வழியை ஆயத்தப்படுத்தினான். வரவிருந்தவர் மிகவும் சிறப் புக்குரியவர், ‘அவருடைய பாதரட்சையின் வாரை அவிழ்ப்பதற்குகூட’ யோவான் ஸ்நானன் பாத்திரனாக இருக்கவில்லை’. யோவான் 1:27.

மறுநாளில் இயேசுவைக் கண்டு அவன், ‘இவர் தேவனுடைய குமாரன்’ என்றான். இயேசுவை ‘தேவ ஆட்டுக்குட்டி’ என்று அழைத்தான். ஒரு நாள் கழித்து மறுபடியும் அதையே சொன்னான். யோவான் ஸ்நானனுடைய சீடர்களில் இருவர் இயேசுவைப் பின்பற்றத் தீர்மானித்தார்கள். தம்மைப் பின்பற்றி வந்தவர்களிடம் என்ன தேடுகிறீர்கள் என்று இயேசு கேட்டபோது, அவர்கள், ‘ரபீ’ என்றார்கள். ரபீ என்பதற்கு ஆசிரியர் என்று அர்த்தம். யோவான் 1:38.

எனவே இயேசு ஒரு ரபீ; ஓர் ஆசிரியர். மனிதரில் அவரைப்போன்ற சிறப் பான ஓர் ஆசிரியர் வேறு எவரும் இல்லை; ஏனென்றால் அவர் தேவன். அதா வது, தேவன் மனிதர் மத்தியில் ஒரு மனிதனாக வந்தார்; ஒரு ரபீயாக, ஓர் ஆசிரி யராகப் பணியாற்றினார். ‘உலகம் கண்டதிலேயே மாபெரும் ஆசிரியர்’1 என்று இயேசுவை எலன் ஒய்ட் அழைத்ததில் ஆச்சரியமில்லை. அந்த ஆசிரியர் தேவனாக இருந்தார்.

`இயேசு மாபெரும் ஆசிரியர் என்றால், ஆவிக்குரிய சத்தியத்தைப் போதிப்பதற் கான மிகச்சிறந்த வழிகளை அவரிடமிருந்து கற்றுக்கொள்வதுதான் சிறந்தது. கற்பிக்கும்போது நாம் சொல்லுகிற வார்த்தைகள்மட்டும் அல்ல, நம் செயல்களும் முக்கியப் பங்காற்றுவதுபற்றி இயேசுவிடமிருந்து என்ன கற்றுக்கொள்ளலாம்?`