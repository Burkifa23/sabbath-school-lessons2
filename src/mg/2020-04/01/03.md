---
title:  Tonga tsy nasaina
date:  28/09/2020
---

Iray amin’ireo zavatra mahafaly indrindra ny ankamaroan’ny mpampianatra ny mandrindra ny efitrano ampianarany: ny manantona ny tabilao fametahana taratasy, ny mandamina ireo fitaovana samihafa sy ny efitrano fianarana araka izay fomba mahafinaritra indrindra. Rehefa mijery ny tanjon’Andriamanitra ho an´ny efitrano fianarana - ny sahan’i : Edena - isika, dia mahita ny fikarakarana fatratra nataony raha nanomana ny tontolo hianaran’i Adama sy i Eva. Niriny raha hatsaran-tarehy no nanodidina azy ireo. Azontsika an-tsaina ny voninkazo sy ny vorona, ny biby sy ny hazo tsirairay izay nahafahan’i Adama sy i Eva nianatra bebe kokoa momba ny tontolo misy azy sy ny Mpamorona azy ireo.

Nisy fiovan’ny toe-javatra tampoka anefa avy tao amin’ny Gen. 2 mankamin’ny Gen. 3. Efa vita lisitra avokoa ny zava-tsoa rehetra noharian’Andriamanitra araka ny fikasany masina. Voamaritsika ao amin’ny Gen. 3:1 koa anefa ny fanomezan’Andriamanitra ny fahafahana misafidy malalaka. Fihatahana amin’ny fiteny rehetra izay nampiasaina teo aloha ny fanondroana ny menarana ho “fetsy noko ny bibi-dia rehetra”. Ny mpamaritoetra hoe “tsara indrindra” sy “tsy nahalala henatra” aiy “tsara” no nentina nilazana ny zavatra noharian’Andriamanitra ao amin’ireo toko voalohany; izao kosa dia nisy fiovana teo amin’ny fiteny nampiasaina, nony niresaka momba ny menarana. Tampoka teo dia nisy singa ratsy iray tafiditra tao anatin’ny tontolo tsy nahitana afa-tsy fahalavorariana.

Tsy tahaka izany no anehoan’ny Genesisy an’Andriamanitra; mifanohitra amin’ny “fetsy” Izy. Nasehony mazava izay nandrasany tamin’ireo mpivady tao amin’ny saha. Hitantsika ao amin’ny baiko nomen’Andriamanitra ao amin’ny Gen. 2:16,17 fa tokana ihany ny fitsipika napetrany izay tsy maintsy hankatoavin’izy ireo, dia ny tsy hihinanana amin’ilay hazo voarara.

Zavatra iray no tena misongadina ankoatra ireo hafa izay mety sintonintsika avy amin’io tantara io: nohariana hanana safidy malalaka i Adama sy i Eva; zavaboaiy izay afaka nisafidy ny hankatò na tsia izy ireo. Hatrany am-piandohana, na tao amin’ny tontolo tsy mbola lavo aza, dia hitantsika fa efa nomena fahafahana hisafidy malalaka ny olombelona.

Diniho ny teny nampiasain’ilay menarana izay naverin’i Eva ihany koa, ao amin’ny Gen. 3:1-6. Inona no voamarikao mikasika ny zavatra nolazain’ilay menarana tamin'i Eva? Nanao ahoana ny fìjerin’i Eva ilay hazo fahalalana ny tsara sy ratsy taorian'izay?

`Nambaran’Andriamanitra tamin’i Adama ao amin’ny Gen. 2:17 fa raha mihinana amin’ilay hazo izy dia “ho faty tokoa”. Rehefa namerina izany baiko izany i Eva ao amin’ny Gen. 3:3 dia tsy nolazainy ilay teny hoe “tokoa” izay nanamafy ny tian-kolazaina.`

Naverin’ny menarana izany fanamafisana izany ao amin’ny Gen. 3:4 saingy ny mifanohitra tanteraka amin’izay nambaran’Andriamanitra no nolazainy. Na dia nampianarin’Andriamanitra aza i Eva tao amin’ilay saha, dia toy ny tsy noraisiny tamim-pahamatorana tsara izay zavatra nianarany, raha jerena ny teny nolazainy.