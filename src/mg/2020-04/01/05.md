---
title:  Mahazo indray ny efa very
date:  30/09/2020
---

Rehefa nisafidy ny hanaraka ny tenin'ilay menarana i Adama sy i Eva dia voaroaka avy tao amin'ny efitrano fianaran'Andriamanitra, ary nisetra vokany hafa ihany koa. Eritrereto ireo zavatra verin'izy ireo noho ny fahotany. Rehefa takatsika ny fahalavoan'izy ireo dia ho takatsika kokoa ny tanjon'ny fanabeazana ho antsika amin'izao andro izao. Na dia noroahina tao Edena aza izy ireo dia nisy ny tanjona vaovao nosoritana ho an'ny fanabeazana azy teto arnin'ny tontolo tsy tonga lafatra.

Raha fomba iray nampiasain'Andriarnanitra hampahafantarana an'i Adama sy i Eva ny momba Azy sy ny toetrany ary ny fahatsarany sy ny fitiavany ny fanabeazana nialoha ny Fahalavoana, dia natao hampahafantarana indray ny olombelona ireo teboka ireo izany rehefa noroahina tao Edena izy ireo, ary koa natao hamerenana indray ny endrik'Andriamanitra eo amintsika. Na dia nesorina tsy ho eo amin'ny fanatrehan'Andriamanitra aza ireo zanany dia mbola azon'izy ireo atao ny mahafantatra Azy sy ny fahatsarany ary ny fitiavany. Azontsika atao ny manatona ilay Andriamanitsika, tahaka an'i Adama sy i Eva tany Edena, amin'ny alalan'ny vavaka sy ny fanompoana ary ny fianarana ny Baiboly.

Izao no vaovao rnahafaly: noho ny amin'i Jesôsy sy ny drafi-pamonjena dia tsy very avokoa tsy akory ny zava-drehetra. Mahazo manantena famonjena sy famerenana amin'ny laoniny isika. Ny fanabeazana kristianina rehetra dia tokony hampitodika ny mpianatra amin'i Jesôsy sy izay efa nataony ho antsika ary ny fanavaozana izay atolony.

`Vakio ny 2 Pet. 1:3-11. Na dia teo aza ireo zava-drehetra very vokatry ny nandaozan'ny olombelona ny saha Edena, ireo andininy ireo kosa dia mampahery fa maro no mbola ho azo indray. Inona no ambaran'i Petera fa tsy maintsy ataontsika mba hamerenana indray ny endrik'Andriamanitra eo amin'ny fiainantsika?`

Efa nomena antsika amin'ny alalan'i Jesôsy "ny zavatra rehetra momba ny fiainana sy ny toe-panahy araka an'Andriarnanitra" - 2 Pet. 1:3. Teny fikasana manao ahoana re izany ! Mety ho inona avy izany nomena antsika izany? Tanisain'i Petera amintsika izany: finoana, toe-panahy, fahalalana, fahononam-po, faharetana, sns. Mariho fa notanisain'i Petera tao koa ny fahalalana; mazava loatra fa mampiditra hevitra momba ny fanabeazana izany. Mitarika ho amin'ny fahalalana marina ny fanabeazana marina, dia ny fahalalana an'i Kristy izany; amin'izay dia tsy ho tonga tahaka Azy fotsiny isika fa hizara izay fantatsika momba Azy amin'ny hafa koa.

`Eritrereto mandritra ny fotoana fohy fa ilay hazo voarara dia nantsoina hoe "hazo fahalalana ny tsara sy ny ratsy" - Gen. 2:9. lnona no ambaran'izany momba ny antony tsy maha-tsara ny fahalalana rehetra? Ahoana no hanavahantsika ny fahalalana tsara amin'ny fahalalana ratsy?`