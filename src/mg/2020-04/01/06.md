---
title:  Ireo Mpanamavo ny fahalehibiazana
date:  01/10/2020
---

Misy ireo mpianatra izay tsy mila mandalina be mba hahazoana naoty tsara. Mora foana ny fandraisany izay ampianarina azy, toy ny "miraikitra" ho azy ao an-tsainy izany. Asehon'ny 2 Pet. 1 sy 2 mazava anefa fa ny fanabeazana omena antsika ao amin'i Kristy dia fanandramana andraisana tombontsoa mitovy ho an'ireo izay manokana ny tenany ho amin'izany. Mampahery antsika ny 2 Pet.1; fampitandremana ho antsika kosa ny 2 Pet. 2.

`Vakio ny 2 Pet. 2:1-17. Inona ny teny manan-danja sy mitory fanamelohana ambaran'i Petera eto? Inona ny fanantenana lehibe ampanantenaina antsika eo anatrehan'izany fananarana mafy sy fampitandremana izany?`

Mariho izay nosoratan'i Petera ao amin'ny and. 10 momba ireo izay "manamavo ny fahalehibiazana". Fananarana hentitra ho antsika amin'izao andro izao koa Amin'ny maha-fiangonana antsika dia tokony hanaiky ireo manam-pahefana isika (vakio ny Heb. 13:7, 17, 24) ary asain'Andriarnanitra manana sy mankato azy ireo. Tsy maintsy mahatoky amin'Andriarnanitra anefa izy ireo amin'izany.

Ao anatin'izany fampitandremana mahery vaika izany dia misy ihany ny fampanantenana ambaran'i Petera (2 Pet. 2:9). Voalazany fa na dia handà ireo olona misafidy hino ny famitahana aza. Andriamanitra dia fantany "izay harnonjeny ny tsara fanahy amin'ny fakam-panahy". Azo heverina ve fa ny ampahany amin'ny fanabeazana antsika ao amin'ny fivavahana kristianina dia tsy hoe manalavitra ny fakam-panahy fotsiny fa mianatra ireo fomba ampiasain'Andriamanitra hanafahana antsika amin'izany sy hiarovana antsika amin'ireo izay nampitandremany fa "hahatonga mangingina sain-diso mahavery" - 2 Pet. 2:1? Koa satria melohina ny fanamavoana ireo manana fahefana, moa ve tsy tokony ho tafiditra ao anatin'ny fanabeazana kristianina ny fianarana ireo fomba tsara hanekena sy hankatoavana "ny mpitondra" antsika ary hahatakarana ny fomba fisainany (Heb. 13:7)?

Tsy azontsika ambara fa nanao tsinontsinona ny fahefana i Adama sy i Eva, kanefa nisafidy ny tsy hankatò izany fahefana izany ihany izy ireo tamin'ny farany. Mainka naharatsy lavitra ny fandikany lalàna ny nanaovany araka izay mifanohitra indrindra amin'izay nambaran'izany fahefana izany, dia Andriamanitra. Soa ho azy ireo anefa izay nolazain'Andriamanitra taminy.

`Eritrereto bebe kokoa ny momba izay manam-pahefana, tsy izay ao amin'ny fiangonanta na ny fianakaviana ihany, fa eo amin'ny fiainana an-kapobeny. Nahoana no zava-dehibe tokoa ny fampiasana sy ny fankatoavana ny fahefana? Ento ao amin'ny kilasy ny valinteninao amin'ny Sabata.`