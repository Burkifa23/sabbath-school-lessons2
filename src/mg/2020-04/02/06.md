---
title:  Fandrao manadino ianareo
date:  08/10/2020
---

`Mialoha ny nidiran'ny zanak' Isiraely tany amin'ilay tany nampanantenaina dia niresaka tamin'izy ireo indray i Mosesy, namerina nitantara ny amin'ny fomba nitantanan'ny Tompo azy ireo. Ary nanafatrafatra indray izy mba tsy hanadinoan'izy ireo izay zavatra nataon'ny Tompo taminy. Maro ireo antony azo ilazana fa ny Deo. 6 no hafatra farany navelan'i Mosesy. Ary na efa taonjato maro lasa aza no nanoratana ireo fitsipika ireo, tao anatin'ny kolontsaina sy toe-piainana samy hafa tanteraka amin'ny antsika ankehitriny, dia natao ho antsika koa izany, Vakio ny Deo. 6. inona ny lesona azontsika sintonina avy amin'io toko io mikasika ireo fitsipiky ny fanabeazana kristianina? lnona no tokony ho ivorfny fampianarana rehetra omentsika, tsy ho an'ny zanatsika ihany to ho an'ireo rehetra tsy mahafantatra ny mamba an'Andriamanitra sy ny asam-pamonjeny lehibe? Inona koa ireo fampitandremana voalaza ao?`

Ny asa mahagaga nataon'Andriamanitra teo amin'izy ireo dia nomena toerana ambony tokoa teo amin'ny fampianarana rehetra natolony ny zanany. Ary natao mazava tsara ihany koa ny fampitandremana nomena azy ireo mba tsy hanadinoany izay rehetra nataon'Anciriamanitra ho azy.

Natao hiantsoroka ny andraikitra lehibe amin'ny fanabeazana ny zanany ny ray aman-dreny mba hananan'izy ireo fiainana araka ny fampianaran'ny Baiboly. Noho izany dia manana adidy izy ireo handamina sy hanamboatra ny fiainany manokana mba hananany fahalalana omena ny zanany sy fotoana atokana ho azy ireo.

"Ny reny no mpampianatra voalohany ny zanany. Ao anatin'ny fotoana izay isokafan'ny sain'ny zaza indrindra, ka mora andraisany izay rehetra ampianarina azy, sy amin'ny fotoan'ny fitomboany haingana indrindra, dia ny reny no tena iankinan'ny fanabeazana azy." — Ed, t. 275.

Io no fotoana sarobidy izay ampitan'ny ray aman-dreny amin'ny zanaka ny momba ny fitiavan'Andriarnanitra sy ny teny fikasany. Ny fanokanana sy fandarninana fotoana ara-dalana mba hampianaranao manokana ny zanakao momba ny fahendrena sy ny teny fikasan'Andriamanitra dia hitondra voka-tsoa ho an'ny ankohonanao mandritra ny taona maro mbola ho avy.

`Vakio ity andininy ity: "Dia ampianaro tsara ny zanakao izany, ary resaho, na mipetroka ao an-tranonao  hianao na mandeha any an-dalana  na matory, na mifoha" - Deo. 6:7. lnona no tiana ambara eto? Nahoana no tena zava-dehihe tokoa ny mametraka an'Andriamanitra ho lohalaharana mandrakariva ao an-tsain'ny zanatsika sy ao an-tsaintsika koa?`