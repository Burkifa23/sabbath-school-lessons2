---
title:  Ny ankohonana
date:  03/10/2020
---

### Hodinihina mandritra ny herinandro
Gen. 3:1-15: 2 Kôr. 4:6; Lio. 1:26-38; Mat. 1:18-24; Efes. 4:15; 1 Jao. 3:18; Deo. 6.

> <p>Tsianjery</p>
>  "Anaka, mihainoa ny ana-drainao, ary aza mahafoy ny lalan-dreninao"

Amin'ny maha-olombelona dia mianatra mandrakariva isika (izay hita fa tsara indrindra). Raha ny marina dia ny fiainana mihitsy no sekoly.

"Hatry ny taloha indrindra dia efa nikarakara betsaka ny fanabeazana ny tanora ny olona mahatoky tao Isiraely. Efa nanome toromarika Jehôvah fa raha vao menavava ny zaza dia tokony hampianarina ny fahatsarany sy ny fahalehibeazany, indrindra araka izay nambara tao amin'ny lalàny, sy naseho tao amin'ny tantaran'ny Isiraely. Ny hira sy ny vavaka ary ny lesona avy amin'ny Soratra Masina dia nampifanarahana tamin'ny sainy vao misokatra. Ny ray sy ny reny dia tokony hampianatra ny zanany fa fanehoana ny toetra amam-panahin'Andriamanitra ny lalàna, ary raha mandray ny foto-kevitry ny lalàna ao am-po izy, dia misoritra ao amin'ny sainy sy ny fanahiny ny endrik'Andriamanitra. Ambava ny ankabeazan'ny fampianarana; nefa nianatra ny hamaky ny asasoratra hebreo koa ny tanora; ary novelarina hianarany ireo horonan-taratasy fahiny mirakitra ny Soratra Masina ao amin'ny Testamenta taloha". - IFM, t. 56.