---
title:  Fianarana fanampiny
date:  09/10/2020
---

Vakio ny "Preparation" tt. NY - 275-282; "Cooperation" tt. 283-286; "Discipline" 287-297

"Mipetraka amin'ny ray sy ny reny ny andraikitra arnin'ny fanofanana ny zanany, tsy mandritra ny fahazazany ihany fa amin'ny fotoana aorian'izany koa. Tena ilain'izy ireo indrindra ny miomana tsara sy amim-pitandremana fatratra ho amin'izany. Mialoha ny handraisan'ny lehilahy sy ny vehivavy fanapahan-kevitra ho ray na ho renim-pianakaviana, dia tokony ho fantany tsara ny amin'ny lalan'ny fitomboana ara-batana (...); ny lalan'ny fitomboana ara-tsaina sy ny amin'ny fitondrantena araka ny tokony ho izy." - Ed, t. 276.

"Ny ray sy ny reny mihitsy no tokony haneho fiaraha-miasa voalohany ao an-tokantrano. Mifameno ny andraikitr'izy ireo eo amin'ny fanabeazana ny zanany, ary izany fiasana miaraka izany no tokony ho lahasany mandrakariva. Aoka izy ireo hiantehitra tanteraka amin'Andriamanitra, hitady fanampiana avy Aminy mba hahazoany mifanohana (...) Ireo ray aman-dreny izay manome fanabeazana toy izany dia tsy mba isan'ny mpanome tsiny ny mpanabe namany. Tsapan'izy ireo fa ny tombontsoan'ny zanany sy ny an'ny sekoly dia mitaky, araka izay azo atao, ny fanohanany sy ny fanajany ireo namany izay niara-mizaka aminy izany andraikitra izany." - Ed, t. 283.

**Fanontaniana hifanakalozan-kevitra**

`1. Na manan-janaka isika na tsia, dia toy ny miara-miaina eo anatinÂ´ny trano fonenana iray avokoa, ary mifandray amin'ny hafa ihany koa isika rehetra. Inona no lesona voarainao tamin'ity herinandro ity izay afaka hanampy anao eo amin'ny fifandraisana amin'ny hafa sy ny fijoroana ho vavolombelona aminy koa, na aiza na aiza toerana misy anao?`

`2. Ankapobeny dia zavatra tsara no fandraisantsika ny atao hoe fanabeazana. (Iza rahateo moa no mety hanohitra ny fanabeazana?) Kanefa izany mandrakariva ve no miseho? Inona avy ireo tranga mety ho nahitana fa simba ny fanabeazana ka nanjary zava-dratsy aza? Inona no azontsika ianarana avy amin'ireo ohatra ratsy ireo ka hanampy antsika hahatonga ny fanabeazana ho zavatra tsara?`

`3. Araka ny voalaza ao amin'ny lesona Alarobia, isika rehetra dia samy nomena ilay fanomezana manokan'ny fahafaha-misafidy malalaka. Na ho ela na ho haingana, rehefa tonga zatovo na olon-dehibe ny zanakao, dia tsy maintsy hanapa-kevitra samirery izy eo anatrehan'llay Andriamanitra Izay nampahafantarina azy fony fahatanorany. Eo am-piezahana hijoro ho vavolombelona amin'ny hafa sy hitory ny filazantsara amin'lzy ireo, nahoana ny ray aman-dreny - eny, ny olon-drehetra mihitsy aza raha ny marina - no tsy maintsy mametraka ao an-tsainy mandrakariva io fahamarinana lehibe momba ny safidy malalaka io?`