---
title:  Fianarana fanampiny
date:  30/10/2020
---

Vakio ny "The Teacher sent from God", tt. 73-83 ao amin'ny boky Education, nosoratan'i Ellen G. White.

"Ao amin'ilay Mpampianatra nirahin'Andriamanitra avy any an-danitra ny ivon'ny asa fanabeazana marina rehetra. Izao no fanambaran'ny Mpamonjy ao amin'ny teniny ny amin'asa ataony ankehitriny sy ny asa nataony valonjato sy arivo taona lasa izay: Izaho no Voalohany sy Farany, dia Ray velona; 'Izaho no Alfa sy Omega, ny fiandohana sy ny fiafarana' Apok. 1:17,18; 21:6. Ny fisian'ny Mpampianatra toy izany dia tombontsoa mba hahazoana fanabeazana avy any an-danitra. Manoatra Iavitra noho ny fahadalana ny fikatsahana fanabeazana ankoatra izay avy Aminy, ny mitady fahendrena ankoatra ny Fahendreny, ny mihevi-tena ho marina kanefa manda ny Fahamarinana, ny mitady fahazavana hafa ankoatra ny Fahazavany sy fisiana tsy misy aina; ny manda tsy higoka avy amin'Ilay Loharano Velona ka manjary toy ny siny vaky tsy afaka hitahiry rano intsony. Indro Izy fa mbola manasa hoe: 'Raha misy olona mangetaheta, aoka izy hanatona Ahy ka hisotro. Izay mino Ahy, dia hisy onin'ny rano velona miboiboika avy ao an-kibony,' fa ny rano izay homeko azy dia ho loharano miboiboika ao anatiny ho fiainana mandrakizay.'- Jao. 7:37,38; 4:14"- Ed, t. 83.

"Ry mpanabe malala (...) amin'izao fanomanana lehibe eo amin'ny asanao izao, mampitodika anao amin'ny teny sy ny fiainana ary ny fomba fiasan'ilay Mpanjakan'ny mpanabe aho. Manasa anao aho hanaiky Azy. Izao no ataony tarigetra: banjino izany, mitoera amin'izany, mandra-pahatonga ny fonao sy ny fiainanao ho fitoeran'ny Fanahin'ilay Mpanabe avy any an-danitra. 'Mijery ny voninahitry ny Tompo toy ny amin'ny fitaratra,' ka ianao dia hovana hahazo izany endrika izany.' 2 Kôr 3:18. Izany no tsiambaratelon'ny hery manoloana ireo mpianatrao. Haneho taratra Azy anie ianao" - Ed, t. 282.

**Fanontaniana hifanakalozan-kevitra**

`1. Inona ny tombambidy sy asa manan-danja ho an'ny mpanabe kristianina sy ny mpianatra, izay mandray amim-pahamatorana ny fisintonana lesona amin'ny nahafongavan'ilay Mpampianatra Lehibe ho nofo?`

`2. Manana fenitra avo dia avo hotratrarina ny ray aman-dreny sy ny mpanabe kristianina, dia ny hitaratra ny toetran'Andriamanitra izay voaseho ao amin'ny fahatongavan'i Jesôsy ho nofo. Inona no tokony hataontsika rehefa tsy tratrantsika izany fenitra izany?`

`3. Ifanakalozy hevitra ao amin'ny kilasy ny fanontaniana farany ao amin'ny fizarana Alakamisy. Inona no ampianarin'ny fahaterahan'i Jesôsy sy ny fiainany ary ny fahafatesany momba ny toetran'Andriamanitra? Nahoana izany no tokony hampahery anisika, indrindra amin'ny fotoan'ny fitsapana lehibe?`