---
title:  Maneho ny Ray, fizarana 1
date:  25/10/2020
---

`Inona ireo teboka manan-danja indrindra izay asongadin'ny Apostoly ao amin'ny fiantombohan'ny epistily ho an'ny Hebreo? (Heb. 1:1-4 )`

Hevitra iray manan-danja no nasongadin'ireo mpanoratra ny TT imbetsaka: Tonga tety an-tany i Jesôsy mba haneho amin'ny olombelona ny toetry ny Ray. Tamin'ny ampahany ihany no nanehoana an'Andriamanitra tamin'ny alalan'ny mpaminany, tamin'ny andro fahiny; ao amin'i Jesôsy  kosa no anehoana an'Andriamanitra amin'ny fahafenoana sy ny fahatanterahana.

I Jesôsy  mihitsy no "taratry ny voninahiny [Andriamanitra]" Heb. 1:3 (DIEM). Tsy ho zakantsika ny hijery ny voninahitrAndriamanitra amin'ny maha-mpanota antsika, voninahitra izay aseho ao amin'i Jesôsy, ilay Zanak'Andriamanitra tonga nofo izany. Voafina tao amin'ny maha-olombelona an'i Kristy izany voninahitra izany mba hahitantsika azy sy hahatakarantsika mazava ny toetran'Andriamanitra.

"Endriky ny tenany [Andriamanitra]"- Heb. 1:3 ihany koa i Jesôsy . Ny teny grika hoe "character"ampiasaina eta dia ampiasaina matetika arninhy fametrahana tombokase eo amin'ny savoka na amin'ny fametahana sary amin'ny vola madinika. I Jesôsy, araka izany, no "mariky ny tenany Andriamanitra" - Heb. 1:3, Baiboly katôlika.

Raha maniry ny hahafantatra ny Ray isika dia tsy maintsy mihaino amim-pahalianana fatratra izay ambaran'ilay Mpampianatra Lehibe momba Azy; tsy maintsy mibanjina ilay Mpampianatra Lehibe koa isika. Ao amin'ny Zanaka no ahitana ny Ray.

`Ampitahao ny Heb. 1:1-4 sy ny 2 Kôr. 4;1-6. Iza moa i Jesôsy  araka ny 2 Kôr. 4:1-6, ary inona no ianarantsika Aminy?`

Nitady izay hanehoana ny fampianaran'i Jesôsy momba ny Ray i Paoly sy ireo mpiara-miasa taminy raha nampianatra ny hafa momba an'Andriamanitra. Amin'ny maha-"endrik'Andriamanitra"Azy (2 Kôr. 4:4) no nitondrany fahalalana momba an'Andriamanitra Ray amintsika. Tahaka izany koa no nisorohan'i Paoly ny famitahana sy ny fanodinana ny tenin'Andriamanitra ka nanambarany mazava ny fahamarinana (2 Kôr. 4:2).

Tahaka ny nampiasan'Andriarnanitra ny hazavana mba handroaka ny haizina, tamin'ny famoronana, no nanomezany antsika an'i Jesôsy Zanany lahy mba hanala ireo fomba fijery diso mikasika Azy sy haneho amintsika ny fahamarinana momba an'Andriamanitra. Eo amin'ny "tavan'i Jesôsy Kristy" - 2 Kôr. 4:6 no ahazoantsika ny fahalalana marina an'Andriamanitra.

`Naneho taratra ny Ray tokoa i Jesôsy . Antsoina hanao toy izany koa isika, "hanahaka an'Andriamanitra (...) tahaka ny zanaka malala ". Efes. 5:1. Inona no hevitry ny hoe "manahaka" an'Andriamanitra, ary inona no azontsika ianarana  amin'i Jesôsy amin'ny fanaovana izany?`