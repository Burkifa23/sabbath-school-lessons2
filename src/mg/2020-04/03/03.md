---
title:  "Ho vavolombelona aminareo"
date:  12/10/2020
---

Fantatr'i Mosesy fa efa ho faty izy, ary fantany tsara koa ny toe-javatra hiseho aorian'izany. Fantany fa hiditra ao Kanana, ilay tany nampanantenaina, ny Isiraelita rehefa maty izy. Fantany ihany koa fa ho tonga mpikomy izy ireo eo am-panatrarana ilay fitodiana niriny hatry ny ela.

`Vakio ny Deo. 31:14-27. Inona ny fiomanana nataon'i Mosesy mialoha ny hahafatesany? Inona no tena nanahiran-tsaina an'i Mosesy amin'ny maha-mpitarika azy, ary ahoana no nataony teo anatrehan'izany?`

Toy ny fitenin'ny mpampianatra manomana ny mpandimby azy ny fitenin'i Mosesy eto. Hitany ny fitondrantena ratsin'ny mpianany tao amin'ny efitrano fianarana raha mbola teo anatrehany izy ireo. Tsy vao mainka ratsy noho izany no hitranga rehefa tsy eo intsony izy?

Nanome toromarika ny Levita izay nitondra ny fiaran'ny fanekena izy mba hametraka ny bokin'ny lalàna eo anilan'ny fiara, mba ho "vavolombelona". Tsy ny drafitry ny lesona fotsiny no nampitain'i Mosesy tamin'ny mpandimby azy fa ny vavolombelona ihany koa. Miresaka momba ny bokin'ny lalàna izy; ambarany ho tahaka ny olona manana fahefana mananatra ny fon'ny olona izany.

`Eritrereto ny amin'ny lalàna izay "vavolombelona hiampanga" azy ireo (DIEM). Ahoana no fahazoantsika izany hevitra izany ao amin'ny TV? Vakio ny Rom. 3:19-23. Ahoana no ilazan'ny lalana amintsika fa mita ny fahasoavana isika?`

Nasain'Andriarnanitra nandrakitra ny hira nampianariny azy i Mosesy ao amin'ny Deo. 31. Rehefa izay dia nasaina nampianatra izany hira izany tamin'ny Isiraely izy, mba "ho vavolombelona amin'ny Zanak'Isiraely" - and. 19. Hitantsika mivantana eto indray ny fitantanan'Andriamanitra. Mora zaraina sy mora ampitaina ny hira rehefa hiraina. Ary rehefa atao vavolombelona ny hira dia manana fahafahana mitaona ny olona handini-tena sy hahita izay ambarareizany momba ny tenany.

`Na dia mikatsaka ny hitandrina ny lalàn'Andriamanitra amin'ny hery rehetra norneny antsika aza isika, dia amin'ny fomba ahoana no hiasan'ny lalàna ho "vavolombelona hiampanga" (DIEM) antsika? Inona no ampianarin'izany vavolombelona izany mikasika ny filantsika ny Filazantsara eo amin'ny fiainantsika?`
