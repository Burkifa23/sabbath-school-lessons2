---
title:  Ny fahoriana sy ny tolon'ireo izay mitandrina ny lalàna
date:  14/10/2020
---

Tombontsoa marobe no hita ao amin'ny fanarahana ny lalàn'Andriamanitra; hita taratra teo amin'ireo vahoaka izay nambinin'Andriarnanitra izany. Fatra-pitandrina izay nambaran'ny fitsipik'Andriamanitra i Josoa ary tsara ny fitarihany ny zanak'Isiraely. Imbetsaka Andriamanitra no nilaza tamin'ny Isiraely fa hambinina izy ireo raha mankatò ny lalàna.

`Vakio ny 2 Tant. 31:20,21. lnona ny antony nanambinana an'i Hezekia araka ireo andalan-teny ireo?`

Tokony hanasongadina ny lanjan'ny fankatoavana na inona na inona toeram-panabeazana misy antsika. Tsy adala tsy akory ny mpianatsika; ho hitany na ho ela na ho haingana fa misy ireo olona izay mahatoky sy be fitiavana ary mankatò kanefa indro fa tra-doza ihany. Ahoana no hanazavantsika izany amin'izy ireo?

Raha ny marina dia tsy voazavantsika izany. Monina eto amin'ny tontolo feno fahotana sy faharatsiana isika, tontolo izay isian'ny fifanandrinana mivaivay ka tsy misy afa-bela amin'izany na dia iray aza.

`Inona ny lesona omen'ireto andalan-tSoratra Masina ireto antsika mikasika izany fanontaniana saro-balina izany? Mar. 6:25-27; Jôba 1, 2; 2 Kôr. 11:23-29.`

Tsy isalasalana tokoa fa tsy mahomby mandrakariva ny olona tsara fanahy sy mahatoky izay mitandrina ny lalàna, raha araka ny fahatakaran'izao tontolo izao ny fahombiazana. Mety hamaly amin'ny ampahany ny fanontaniana saro-baliana izao valinteny izao, fanontaniana izay tsy maintsy hipetraka rehefa hampianatra ny maha-zava-dehibe ny lalàna isika. Inona moa no antsoina hoe "fanambinana"? Inona no nambaran'ny mpanao Salamo? "Fa ny indray andro eo an-kianjanao dia tsara noho ny arivo; aleoko mipetraka eo amin'ny tokanam-baravaran'ny tranon'Andriamanitra, toy izay mitoetra ao an-dain'ny ratsy fanahy" - Sal. 84:10. Tsy isalasalana fa na ireo mahatoky amin'Andriamanitra sy mankatò ny lalàny aza dia tsy "ambinina" mandrakariva amin'izao fotoana izao, raha araka ny fenitr'izao tontolo izao. Tsy hanampy ny mpianatra isika raha milaza ny mifanohitra amin'izany.

`Vakio ny Heb. 11:13-16. Ahoana no hanampian'ireo andininy ireo antsika hahatakatra ny anton'ny fahorian'ny olona mahatoky, eto amin'izao fiainana izao?`
