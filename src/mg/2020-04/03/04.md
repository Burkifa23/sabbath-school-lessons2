---
title: "Mba hambinina hianao"
date:  13/10/2020
---

Hitantsika manerana ny Baiboly ireo vokatra hafa entin'ny fahalalana sy fankatoavana ny lalàn'Andriamanitra.

`Vakio ny Jos. 1:7,8. lnona no nambaran'i Jehôvah tamin'ny Josoa, ary fomba ahoana no hampiharana ireo fitsipika hita eto, amin'izao andro iainantsika izao?`

Izao no nambaran'Andriamanitra tamin'i Josoa raha hiditra tao Kanana izy: "Koa mahereza sy matanjaha tsara hianao, hitandremanao hanao araka ny laidna rehetra, izay nandidian'i Mosesy mpanarnpoko anao ; aza miala aminy, na ho amin'ny ankavanana, na ho amin'ny ankavia, rnba hambinina hianao arnin'izay rehetra alehanao" - Jos. 1:7.

Mety hifanohitra amin'ny fomba fijery ny fahombiazana araka ny tontolo misy antsika ankehitriny ny fiheverana ny fahombiazana ho vokatry ny fankatoavana. Maro mantsy amin'izao no mino fa ny famoronana zava-baovao sy ny fahaiza-mamorona ary ny fitokian-tena no mariky ny fahombiazana.

Mitaky fananana talenta miavaka sy fahasahiana lehibe matetika ny fahombiazana eo amin'ny sehatr'asa iray. Mitaky fitambaran-javatra maro samy hafa anefa ny fahombiazana araka ny fijerin'Andriamanitra.

`Vakio ny Apôk. 12:11; Apok, 14:12; Rôm. 1:5: Rôm. 16:26; Jak. 2:10-12. Inona no ambaranireo toko sy andininy ireo mikasika ny fankatoavana ny lalàn'Andriamanftra? Izany hoe, na tsy vonjena amin'ny alalan'ny fankatoavana ny lalàna aza isika, nahoana no zava-dehibe ny fitandremantsika izany?`

Testamenta Taloha, Testamenta Vaovao, Fanekena taloha, Fanekena vaovao - tsy izany no zava-dehibe, fa amin'ny maha-Kristianina antsika dia asaina mankato ny lalàn'Andriamanitra isika. Tsy hiteraka afa-tsy fahoriana sy alahelo ary fahafatesana mandrakizay mantsy ny fandikana ny lalàna, antsoina ihany koa hoe fahotana izany. Iza moa no tsy mbola nahita na nahalala ny vokatry ny fahotana, ny vokatry ny fandikana ny lalàn'Andriamanitra? Tsy hafa amin'ny nanambinana ny zanak'Isiraely fahiny raha nankato ny lalàna (na dia nila ny fahasoavana koa aza izy ireo), no mbola anambinana antsika ihany koa ankehitriny. Tokony hitandrina ny lalàn'Andriarnanitra isika, ao anatin'ny tontolon'ny fanabeazana kristianina, ka hanao izany ho ivon'ny fananana fiainam-pinoana sy fitokiana amin'ny fahasoavan'Andriamanitra.

`Inona ny fanandramana niainanao mikasika ny vokatry ny fahotana? lnona ny lesona nosintoninao izay azonao zaraina amin'ny hafa, mba tsy hamerenan'lzy ireo fahadisoana tanaka izany?`
