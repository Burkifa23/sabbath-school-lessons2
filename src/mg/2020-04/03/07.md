---
title: Fianarana fanampiny
date:  16/10/2020
---

Ny fitiavana, izay fototry ny famoronana sy ny fanavotana, no fototry ny tena fanabeazana marina. Nambara mazava ao amin'ny lalàn'Andriamanitra izay nomeny ho tari-dalan'ny fiainana izany. Ny voalohany sady lehibe indrindra amin'izany dia: "Tiava an'i Jehovah Andriamanitrao amin'ny fonao rehetra, amin'ny fanahinao rehetra, amin'ny herinao rehetra ary amin'ny sainao rehetra" - Lio. 10:27. Ny hoe: Mitia Ilay tsy manam-petra, mahay ny zavatra rehetra, amin'ny hery sy saina ary ny fo manontolo dia midika ho fitomboana ambony indrindra eo amin'ny hery rehetra. Midika fa eo amin'ny maha-izy azy ny olona - ny vatany, ny sainy, ary indrindra ny fanahiny - dia tafaverina indray ilay endrik'Andriamanitra.

"Mitovy amin'lay voalohany ihany ny didy faharoa manao hoe: ' Tiava ny namanao tahaka ny tenanao ' - Mat. 22:39. Ny lalàn'ny fitiavana dia miantso fanolorana ny tena, ny saina ary ny fanahy mba hanompo an'Andriamanitra sy ny hafa. Izany fanompoana izany, rehefa mahatonga antsika ho fitahiana ho an'ny hafa, dia mitondra fitahiana lehibe ho antsika ihany koa. Ny tsy fitiavan-tena no mibaiko ny tena fitomboana marina. Amin'ny alalan'izany fanompoana feno fandavan-tena izany no handraisantsika kolontsaina ambony amin'ny fahaiza-manao rehetra. Manjary mpiray fomba amin'ny lanitra bebe kokoa hatrany isika ary mendrika ny lanitra rehefa mandray azy ao am-pontsika." - Ed, t. 16.

**Fanontaniana hifanakalozan-kevitra**

`1. Asaina mitia sy matahotra an'Andriamanitra tahaka ny Isiraely fahiny Isika (Mat. 22:37; Apok. 14:7). lfanakalozy hevitra ao amin'ny kilasy ny fomba hahafahantsika manatanteraka izany. Valio ihany koa izao fanontaniana izao: Nahoana ireo didy ireo no tsy mifanohitra?`

`2. Inona ny maha-samy hafa ny hoe maneho ohatra tsara sy mametraka fitsipika? Araka ny fanandramana hitanao, moa ve ny fametrahana ohatra ambony eo amin'ny fiarahamonin'ny mpino no heverin'ny Fiangonana Advantista kokoa sa ny fametrahana fitsipika izay mampiray ny mpino? Inona no ambaran'ny Soratra Masina momba ny fametrahana fenitra ho an'ny tena? Ho an'ny fianakaviana? Ho an'ny fiangonana?`

`3. Zava-dehibe ny mankatò ny Ialàn'Andriamanitra; tsy loharanom-pamonjena anefa izany. Ahoana no hampifandanjana ireo?`

`4. Vakio hatramin'ny farany ny Sal. 119 ary mariho hoe Impiry no miverina ireto teny ireto: fitandremana, malalaka, lalàna, fitsipika ary didy. Inona no tian'ny mpanoratra ny Sal. 119 hambara mikasika ireo lohahevitra ireo?`