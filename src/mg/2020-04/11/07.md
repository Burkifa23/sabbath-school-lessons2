---
title:  Fianarana fanampiny
date:  11/12/2020
---

Vakio ny Gen. 3; Mpitt. 2:18-23; Efes. 6:5-8; ary "Ny fakam-panahy sy ny nahalavoan'ny olona", tt. 28-40 ao amin'ny Patriarka sy Mpaminany.

Fitahiana sa ozona ny asa? Toy ny ampahan'ny ozon'ny fahotana no fahitana ny asa (Gen. 3:17); kanefa rehefa vakina tsara ny Baiboly dia hita ao fa ny tany no voaozona fa tsy ny asa velively. Ambaran'i Ellen G. White fa nomen'Andriamanitra antsika ho fitahiana ny asa: "Ny fiainana feno asa mafy sy andraikitra izay nomena ho anjaran'ny olona dia mbola manafina eritreri-pitiavana ihany koa. Ho fitsipika hitaizana ny toetran'ny olona izany, hamefy ny sitrapony, hibaiko ny fitiavany ary hanampy azy hitondra tena tsara. Isan'ny hevitr'Andriamanitra ho fanavotana ny olona ho afaka amin'ny fahasimbana sy ny fandringanana koa izany." - PM, t. 37 (nasiam-panamboarana). Azo heverina ve fa isika no nahatonga ny asa ho ozona, noho ny fiverimberenana mahamonamonaina, ny asa tafahoatra, na koa ny fanomezana azy tombambidy mihoatra ny tokony ho izy eo amin'ny fiainantsika? Tokony hianarantsika ny hanana fomba fijery ny asa araka ny tokony ho izy, na Inona na Inona toe-javatra iainantsika. Tokony hanampy ny hafa hahafantatra ny tombambidin'ny asa ny fanabeazana kristianina, kanefa tsy hanao izany ho sampy.

**Fanontaniana hifanakalozan-kevitra**

`1. Vakio ny Mpitt. 2:18-24. Fomba ahoana no andraisan'i Solomona ny asa ho fitahiana no sady ozona ao amin'ny fizarana iray ao amin'ny Baiboly? Inona fly famantarana ao amin'ireo andalan-teny ireo izay maneho ny fahasamihafana entininy fomba fijerintsika ny asa?`

`2. Nyasantsika no amelomantsika nyankohonantsika. Ahoana no hampitantsika fomba fijery ambony mikasika ny asa amin'ny ankohonantsika?`

`3. Sarotra ny manavaka ny fanaovana asa tsara indrindra sy ny fiankinan-doha amin'ny asa. Ahoana no ataontsika mba tsy hifangaroan'ireo? Vakio ny Mpitt. 2:23.`

`4. Izao no fanambarana mazava nataon'i Paoly: "Fa fony mbola teo aminareo ihany aza izahay, dia nandidy anareo hoe: Raha misy tsy mety miasa, dia aoka tsy hihinana izy" - 2 Tes. 3:10. Manana fly lanjany lehibe tokoa izany fitsipika izany. Inona anefa ny ohatra tsy azo ampiharana izany? Nahoana no tokony hitandrina isika mba tsy hahatonga izany ho didiko fe lehibe?`