---
title:  Ireo lafiny maro amin'ny asa
date:  06/12/2020
---

`"Fantatro fa tsy misy tsara amin'ny olombelona afa-tsy ny mifaly, sy ny manao tsara, raha mbola velona koa izy. Ary koa, raha mihinana sy misotro ary finaritra amin'ny fisasarany rehetra ny olombelona, dia fanomezan'Andriamanitra izany" - Mpitt. 3:12,13.`

"Asa", teny iray monja izany kanefa azo ampiasaina amin'ny tontolon-kevitra samihafa. Satria ilaintsika ny misakafo, ny miantoka ireo fandaniana samy hafa ao an-tokantrano ary manangom-bola kely hiatrehana ny fotoan-tsarotra, dia miasa isika. Ratsy lavitra noho ny fanaovana asa tsy tiana matetika ny fahaverezana asa.

Mahatonga ny olona iray hahatsapa ny tombambidy ananany ny asa. Valinteny asetrinao ny fanontaniana hoe: "manao inona ianao?"ny asa. Maro ny olona efa nisotro ronono no mbola manao asa tapaka andro raha mbola vitany izany, mba hahazoam-bola na an-tsitrapo. Antony iray ifohazana maraina ny asa. Omeo asa ny tanora iray dia hihena ny olona hanao heloka.

`Vakio ny Gen. 3:19. lnona ny tontolon-kevitr'io andininy io, ary inona no ambarany momba ny lafiny iray hafa amin'ny asa, fara fahakeliny ho an'ny olona sasany?`

Tampoka teo dia niova ny asa nomena talohan'ny Fahalavoana, nony lavo ny olombelona. Fanehoana lafiny iray hafa momba ny asa indray no Nita. etoana. Ho an'ny olona sasany, ny asa dia zavatra manasatra izay atao mandra-pahafaty. Mandany hery amin'ny asa tsy tiany izy ireo, kanefa manantena fa mbola ho salama rehefa hitsahatra amin'izany. Ho an'ny hafa kosa dia mety haningotra ny ainy mihitsy izany asa izany, manjary ivon'ny fisiany, ary ny asany aza no raisiny ho fototra ijoroan'ny maha-izy azy. Rehefa tsy miasa ireny olona ireny dia mahatsiaro ho ketraka sy very hevitra, ary tsy fantany izay hatao sy izay tokony hitodihana. Mety hitotongana ny fahasalamana ara-batan'ireny olona ireny rehefa tonga ny fotoana hisotroan-dronono; toy izany koa ny fahasalamany ara-tsainy, ary matetika izy ireo no maty tanora.

Ilain'ny Kristianina ny mianatra miasa araka ny fomban'Andriamanitra. Mihoatra noho ny filana ara-toe-karena fotsiny ny asany, ary tsy nohariana ho mpiasa fotsiny ny olombelona. Raha takatra araka ny heviny tena izy ny asa dia ho tonga lalana iray hanaovana asa fanompoana sy fanehoana ny fifandraisana amin'Andriamanitra. Anisan'ny anjara asan'ny mpampianatra ny manampy ny mpianany hahita ny asa izay mampifandrify ny fahaiza-manao ananany sy ny tombontsoa nomen'Andriamanitra azy amin'izay zavatra ilain'izao tontolo izao.

`lnona ny asanao? Izany hoe, inona no ataonao eo amin'ny fiainana, ary fomba ahoana no hahafahanao manome voninahitra an'Andriamanitra kokoa amin'ny fanaovana izany?`