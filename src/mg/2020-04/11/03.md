---
title:  Ny asa sy ny fitomboana
date:  07/12/2020
---

Ny asa dia izay ataontsika eo amin'ny fiainantsika. Na ireo olona manao asa saina indrindra aza dia mbola manao asa vatana, na dia mitendry ireo bokotra eo amin'ny solosaina ihany aza izany.

**Mampiasa ny teny hoe "tanana" ny toko sy andininy manaraka eto, ho sary an'ohatra maneho ny asa. lnona no ampianarin'izy ireo momba ny asa?**

`Deo. 16:15:`

`Mpitt. 9:10:`

`Ohab. 21:25:`

`Jer. 1:16:`

Nomen'Andriamaasan'ny tanantsika" mba hahitantsika fahasambarana sy fifaliana (jereo ny Ohab. 10:4; 12:14). Manana fahaiza-manao hahafahany manatontosa zavatra manan-danja iray eo amin'ny fiainany ny tsirairay. Tsy ny famerenana hoe: "Mino aho fa mahavita!" no hampitombo izany fahaiza-manao izany fa ny fanaovana asa ihany.

Raha fitahian'Andriamanitra antsika ny "asan'ny tanantsika" (jereo ny Sal. 90:17) ary koa manome lanja ny fisiantsika, ny drafitr'Andriamanitra fara tampony kosa dia ny hitahiana ny hafa amin'izany "asan'ny tanantsika" izany. Nosoratan'i Paoly fa tsy maintsy miasa isika, manao zavatra mahasoa amin'ny alalan'ny tanantsika, mba hananantsika zavatra hozaraina amin'ny hafa. Azo antoka fa niaina araka izany fitsipika izany i Paoly: "Fa fantatrareo ihany fa ireto tanako ireto no niasa `mba hahazoako sy ny niaraka tamiko izay nilainay. Efa nasehoko anareo tamin'ny zavatra rehetra fa tokony hiasa toy izany koa hianareo, mba hiantra ny mahantra ka hahatsiaro ny tenin'i Jesosy Tompo, izay manao hoe: Mahasambatra kokoa ny manome noho ny mandray" - Asa. 20:34,35.

`Tokony hanao tahaka ny vavaka tsotra nataon'i Nehemia isika, manao hoe: "Koa ankehitriny ampaherezo e ny tanako!"- Neh. 6:9. Manao ahoana ny fihetsikao manoloana ny asanao? Fomba ahoana no hahatonga ny asanao ho fitahiana bebe kokoa ho an'ny hafa?`