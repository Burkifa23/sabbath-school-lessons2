---
title:  ആദ്യ കുടുംബം
date:   04/10/2020
---

മനുഷ്യചരിത്രത്തിന്റെ ആദ്യദിനങ്ങളിൽ ഉണ്ടായിരുന്ന കുടുംബവിദ്യാഭ്യാസത്തെ ക്കുറിച്ച് തിരുവെഴുത്തുകളുടെ ആദ്യതാളുകളിലൊന്നും വിശദവിവരങ്ങളൊന്നും നമുക്ക് നൽകപ്പെട്ടിട്ടില്ല - വാസ്തവത്തിൽ ഒന്നും തന്നെയില്ല, എന്നാലും ആ കാലത്ത് കുടുംബഘടനയിൽ തന്നെയാണ് വിദ്യാഭ്യാസം നടന്നിരുന്നതെന്ന് നമുക്ക് ഉറപ്പിക്കാം.

“ഏദനിൽ സ്ഥാപിതമായ വിദ്യാഭ്യാസ സമ്പ്രദായം കുടുംബത്തെ കേന്ദ്രീകരി ച്ചായിരുന്നു. ആദാം "ദൈവത്തിന്റെ പുത്രനായിരുന്നു' ( ലൂക്കൊസ് 3:38), അവരുടെ പിതാവിൽനിന്നാണ് അത്യുന്നതന്റെ മക്കൾക്ക് പഠനം ലഭിച്ചത്. അവരുടേത്, ഏറ്റവും സത്യമായ നിലയിൽ, ഒരു കുടുംബപാഠശാലയായിരുന്നു” E. G. White, Education, p. 33.

കൃത്യമായി എന്താണ് പഠിപ്പിച്ചതെന്ന് നമുക്ക് അറിയില്ല എങ്കിലും, അത് സൃഷ്ടി യുടെ അത്ഭുതങ്ങളും പാപത്തിന് ശേഷം രക്ഷാപദ്ധതിയെക്കുറിച്ചും ആയിരിക്കുമെന്ന് നമുക്ക് ഉറപ്പാക്കാം.

`തുടർന്നുള്ള വാക്യങ്ങൾ എന്തു പഠിപ്പിക്കുന്നു, ആദാമും ഹവ്വയും അവരുടെ മക്കൾക്ക് നൽകിയ വിദ്യാഭ്യാസത്തിന്റെ ഒരു ഭാഗം നിശ്ചയമായും ഇവ ആകുന്നത് എന്തുകൊണ്ട്? ഉല്പത്തി 1, 2; 3:1-15; 2 കൊരി. 4:6; ലൂക്കൊസ് 10:27; ഗലാ. 3:11; വെളി. 22:12.`

“ലോകാരംഭത്തിൽ നടപ്പിലാക്കപ്പെട്ട വിദ്യാഭ്യാസ സമ്പ്രദായം തുടർന്നുള്ള കാല ങ്ങളിലൊക്കെയും മനുഷ്യർക്ക് ഒരു മാതൃക ആകണമായിരുന്നു. അതിന്റെ തത്വങ്ങ ളുടെ ഒരു ദൃഷ്ടാന്തമായി ഏദനിൽ ഒരു മാതൃകാ വിദ്യാലയം സ്ഥാപിക്കപ്പെട്ടു, ആദ്യ മാതാപിതാക്കളുടെ ഭവനം” - E.G. White, Education, p. 20.

ക്രിസ്തീയ വിദ്യാഭ്യാസം എന്നത് കുടുംബങ്ങളെയും അംഗങ്ങളെയും വിശ്വാസ പ്രമാണത്തിലും, ആരാധനയിലും, ഗുണീകരണത്തിലും, കൂട്ടായ്മയിലും, സുവിശേ ഷീകരണത്തിലും, സേവനത്തിലും അഭ്യസിപ്പിക്കുന്നതിനുള്ള ഒരു സമർപ്പണമായി രുന്നു. ദൈവത്തിന്റെ വാഗ്ദത്തങ്ങളെയും സ്നേഹത്തെയും കുറിച്ച് കുടുംബാംഗങ്ങ ളോട് നിങ്ങൾ സുവിശേഷീകരിക്കുന്ന ഇടമാണ് ഭവനം. ഇവിടെയാണ് കുഞ്ഞുങ്ങ ളോട് യേശുവിനെ അവരുടെ ദൈവമായും, രക്ഷകനായും, സുഹൃത്തായും പരിചയ പ്പെടുത്തുന്നതും വേദപുസ്തകത്തെ ദൈവവചനമായി ഉയർത്തിപ്പിടിക്കുന്നതും. നമ്മുടെ സ്വർഗ്ഗീയ പിതാവുമായുള്ള ഒരു ആരോഗ്യകരമായ ബന്ധം എന്തായിരിക്ക ണമെന്ന് മാതൃകയാക്കുന്നത് കുടുംബത്തിലാണ്.

ഉല്പത്തി 4:1-4 ൽ, കയീനും ഹാബേലും ദൈവത്തിന് അവരുടെ കാണിക്കകൾ കൊണ്ടുവരുന്ന ഭാഗമുണ്ട്. രക്ഷാപദ്ധതിയെക്കുറിച്ച് അവരുടെ കുടുംബവിദ്യാഭ്യാ സത്തിന്റെ ഭാഗമായാണ് അവർ കാണിക്കകളുടെ പ്രാധാന്യത്തെയും അർത്ഥത്തെയും കുറിച്ച് പഠിച്ചതെന്ന് നമുക്ക് ഉറപ്പായും അനുമാനിക്കാം. നിശ്ചയമായും, കഥ കാണി ക്കുന്നതുപോലെ, ഒരു നല്ല വിദ്യാഭ്യാസം എപ്പോഴും ഒരുവൻ ആഗ്രഹിക്കുന്നതു പോലുള്ള പരിണതഫലത്തിലേക്ക് നയിക്കുന്നില്ല.

`നിങ്ങളുടെ കുടുംബസാഹചര്യം എന്തുതന്നെ ആയാലും, സത്യം പഠിപ്പിക്കുകയും അതിൽ ജീവിക്കുകയും ചെയ്യുന്ന ഒരു പരിസ്ഥിതിയാക്കുവാനായി നിങ്ങൾക്ക് എന്ത് തിരഞ്ഞെടുപ്പുകൾ നടത്താൻ കഴിയും?`