---
title:  കുടുംബം
date:   03/10/2020
---

### ഈയാഴ്ചയിലെ പഠനത്തിനായി വായിക്കുക
ഉല്പത്തി 3:1-15; 2 കൊരി. 4:6; ലൂക്കൊസ് 1:26-38; മത്തായി 1:18-24; എഫെ. 4:15; 1 യോഹ. 3:18; ആവ. 6

> <p>മനഃപാഠവാക്യം</p>
> “മകനേ, അപ്പന്റെ പ്രബോധനം കേൾക്ക; അമ്മയുടെ ഉപദേശം ഉപേക്ഷിക്കുകയും അരുത്” (സദൃശ. 1:8).

മനുഷ്യരെന്ന നിലയിൽ, നാം എപ്പോഴും (ആദർശപരമായി) പഠിച്ചുകൊണ്ടിരി ക്കുകയാണ്. വാസ്തവത്തിൽ, ജീവിതം തന്നെ ഒരു പാഠശാലയാണ്. “ആദ്യകാലം മുതലേ യിസ്രായേലിലെ വിശ്വസ്തർ യുവജനങ്ങളുടെ വിദ്യാഭ്യാസത്തിന് അതീവ ശ്രദ്ധ നൽകിയിരുന്നു. കുട്ടിക്കാലം മുതലേ അവന്റെ മഹത്വത്തെയും നന്മയെയും കുറിച്ച് കുട്ടികളെ പഠിപ്പിക്കണമെന്ന് ദൈവം നിർദ്ദേശിച്ചിരുന്നു, വിശേഷാൽ ന്യായ പ്രമാണത്തിൽ വെളിപ്പെടുത്തിയിരിക്കുന്നതുപോലെയും, യിസ്രായേലിന്റെ ചരിത്ര ത്തിൽ കാണപ്പെട്ടതുപോലെയും. പാട്ടും, പ്രാർത്ഥനയും, തിരുവെഴുത്തുകളിൽ നിന്നുള്ള പാഠങ്ങളും കുട്ടികൾക്ക് പരിചിതമാക്കണമായിരുന്നു. ദൈവത്തിന്റെ ന്യായ പ്രമാണം അവന്റെ സ്വഭാവത്തിന്റെ ഒരു പ്രകടനമാണെന്ന് മാതാപിതാക്കൾ അവ രുടെ മക്കളെ പഠിപ്പിക്കണമായിരുന്നു, ന്യായപ്രമാണത്തിന്റെ തത്വങ്ങൾ അവരുടെ ഹൃദയത്തിൽ സ്വീകരിക്കപ്പെടുമ്പോൾ, ദൈവത്തിന്റെ സ്വരൂപം ആത്മാവിലും മന സ്സിലും പതിക്കും. പഠിപ്പിക്കലിൽ അധിക ഭാഗവും വാമൊഴിയായിരുന്നു. എന്നാൽ യുവജനങ്ങൾ എബ്രായ എഴുത്തുകൾ വായിക്കാൻ പഠിച്ചു, പഴയനിയമ തിരുവെഴു ത്തുകളുടെ തോൽച്ചുരുളുകൾ അവരുടെ പഠനത്തിനു നൽകപ്പെട്ടിരുന്നു” - E. G White, The Desire of Ages, p. 69.

മനുഷ്യചരിത്രത്തിന്റെ അധിക ഭാഗവും, ഭവനങ്ങളിലാണ് പഠനം നടന്നിരുന്നത്, പ്രത്യേകിച്ച് ആദ്യ വർഷങ്ങളിൽ. കുടുംബത്തിലെ വിദ്യാഭ്യാസത്തെക്കുറിച്ച് വേദപു സ്തകം എന്തു പറയുന്നു, നമ്മുടെ കുടുംബസാഹചര്യം എന്തു തന്നെ ആയാലും നമുക്കായി എന്ത് തത്വം എടുക്കാൻ കഴിയും?

_ഈ ആഴ്ചയിലെ പാഠം പഠിച്ച് ഒക്ടോബർ 10 ശബ്ബത്തിനുവേണ്ടി നമുക്ക് ഒരുങ്ങാം..._