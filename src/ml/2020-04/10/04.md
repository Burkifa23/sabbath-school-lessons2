---
title:  തെറ്റിൽ വിദഗ്ധർ
date:   01/12/2020
---

ദൈവത്തെ ആദരിക്കാത്ത തത്വശാസ്ത്രത്തിന്റെയും കലയുടെയും നല്ലൊരു പങ്ക് നമ്മുടെ ഭൂമിക്കുണ്ടെന്ന് നമുക്കറിയാം. ഇപ്രകാരമുള്ള മേഖലകളിൽ ക്രിസ്ത്യാനി കൾ പ്രവേശിക്കുകപോലും ചെയ്യരുതെന്ന് അനേകർ വാദിച്ചേക്കാം. സെവന്ത്-ഡേ അഡ്വന്റിസ്റ്റ് ക്രിസ്ത്യാനികൾ ചില പ്രത്യേക വ്യവസായങ്ങളിലോ, പ്രസ്ഥാനങ്ങളി ലോ, മാധ്യമങ്ങളിലോ മാത്രമേ ശ്രദ്ധാപൂർവ്വം തങ്ങളുടെ സ്വന്തം സംരംഭങ്ങൾ നടത്താവൂ.

`1 തിമൊഥയൊസ് 6 ൽ എന്ത് കാര്യങ്ങളാണ് നാം ഒഴിവാക്കേണ്ടത് എന്നുള്ള നിർദ്ദേശങ്ങൾ നമുക്ക് നൽകപ്പെട്ടിട്ടുണ്ട്, എന്നാൽ നമുക്ക് ആവശ്യത്തിന് വിശദീകര ണവും നൽകപ്പെട്ടിട്ടുണ്ട്. 1 തിമൊഥയൊസ് 6:9,10 ൽ എന്ത് തൊഴിലുകൾക്ക് എതി രെയാണ് പൗലൊസ് താക്കീത് നൽകുന്നത്?`

`1 തിമൊഥയൊസ് 6 ന്റെ ശേഷഭാഗം വായിക്കുക. പൗലൊസ് അനുമതി നൽകുന്ന പ്രധാന കാര്യങ്ങൾ എന്തൊക്കെയാണ്?`

തിമൊഥയൊസ് 6:20 ൽ "ജ്ഞാനമെന്ന് വ്യാജമായി പേർ പറയുന്നതിന്റെ” എതിരെ പൗലൊസ് താക്കീത് നൽകുന്നത് ശ്രദ്ധിക്കുക. അവൻ പ്രവർത്തിക്കുന്നത് വേറൊരു പശ്ചാത്തലത്തിൽനിന്നാണെങ്കിലും, തത്വം ഇപ്പോഴും ബാധകമാണ്. അതാ യത്, ഇപ്പോൾ മാത്രമല്ല പിന്നെയോ ചരിത്രത്തിലുടനീളം, തികച്ചും തെറ്റായിരുന്ന സകല വിശ്വാസങ്ങളെയും, സകല പഠിപ്പിക്കലുകളെയും, സകല അറിവുകളെയും കുറിച്ച് ചിന്തിക്കുക. നിശ്ചയമായും മനുഷ്യർക്ക് തെറ്റിൽ വിദഗ്ധരാകാം.

ഏകദേശം 2000 വർഷത്തോളം, ലോകത്തിലെ ഏറ്റവും മിടുക്കന്മാരായ ആളുകൾ, വിദഗ്ധർ വിശ്വസിച്ചിരുന്നത് പ്രപഞ്ചത്തിനു മദ്ധ്യത്തിൽ ചലനമറ്റ് ഭൂമി ഇരുന്നിരുന്നു വെന്നും, അതേ സമയം സകല നക്ഷത്രങ്ങളും ഗോളങ്ങളും പൂർണ വൃത്തങ്ങളിൽ അതിനെ ഭ്രമണം ചെയ്തിരുന്നു എന്നുമാണ്.

ഈ വിശ്വാസം പിന്താങ്ങുന്നതിനായി ചില സങ്കീർണമായ ഗണിതവും ശാസ്ത്രവുമൊക്കെ ഉപയോഗിച്ചു; അവയെല്ലാം പിന്നീട് എല്ലാ തലത്തിലും തെറ്റായി തെളിയിക്കപ്പെട്ടു. ആയതിനാൽ, ഈ മനുഷ്യർ തെറ്റുകളിൽ വിദഗ്ധരായിരുന്നു എന്ന് നമുക്ക് പറയാം, ഈ പഠിപ്പിക്കലിനെ നിശ്ചയമായും “ജ്ഞാനം എന്ന് വ്യാജമായി പേർ പറയുന്നു.” ഉദാഹരണത്തിന്, അതിന്റെ പിന്നിൽ യാതൊരു ഉദ്ദേശ്യമോ ദൈവമോ ഇല്ലാതെ, യാദൃച്ഛികമായി, കോടിക്കണക്കിന് വർഷങ്ങൾക്കുമുമ്പാണ് ജീവൻ ആരംഭിച്ചത് എന്ന സങ്കല്പത്തിലാണ് ജീവശാസ്ത്രം ഉറച്ചു വിശ്വസിക്കുന്നത്. അതേ സമയം, ഈ പഠി പ്പിക്കലിനെ അടിസ്ഥാനമാക്കി അവിശ്വസനീയമായ വിധം സങ്കീർണവും വിശദവു മായ ശാസ്ത്ര സാഹിത്യം ഉയർന്നുവന്നിട്ടുണ്ട്. ജനങ്ങൾക്ക് എങ്ങനെ തെറ്റിൽ വിദ ഗ്ധരാകാം എന്നതിനെക്കുറിച്ച് ഇതിൽനിന്ന് നമുക്ക് എന്ത് പാഠങ്ങൾ ലഭ്യമാകും? ഈ തിരിച്ചറിവ് എങ്ങനെയാണ് ക്രിസ്തീയ വിദ്യാഭ്യാസത്തെ പൊതുവിലും ശാസ്ത്ര പഠിപ്പിക്കലിനെ പ്രത്യേകമായും സ്വാധീനിക്കേണ്ടത്?