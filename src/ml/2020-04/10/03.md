---
title:  വിശുദ്ധ വസ്ത്രാലങ്കാരം
date:   30/11/2020
---

**സങ്കീർത്തനം 96:9 ഇങ്ങനെ വായിക്കുന്നു: “വിശുദ്ധ വസ്ത്രാലങ്കാരത്തോടെ യഹോ വയെ നമസ്കരിപ്പിൻ; സകല ഭൂവാസികളുമായുള്ളാരേ, അവന്റെ മുമ്പിൽ നടുങ്ങു വിൻ.”**

“വിശുദ്ധ വസ്ത്രാലങ്കാരത്തോടെ” ഈ ആശയത്തെ നാം എങ്ങനെ മനസ്സിലാ ക്കുന്നു? ഒരു ക്രിസ്ത്യാനിക്ക് ഇത് എന്ത് അർത്ഥമാകണം, മിക്കപ്പോഴും ഇതുമായി ബന്ധപ്പെട്ടിട്ടുള്ള സൗന്ദര്യത്തെയും കലയെയും കുറിച്ച് നാം പഠിപ്പിക്കുന്നതിനെ ഇത് എങ്ങനെ സ്വാധീനിക്കണം? “കാഴ്ചക്കാരന്റെ കണ്ണുകളിലാണ് സൗന്ദര്യം” എന്ന് പറയപ്പെട്ടിട്ടുണ്ടെങ്കിലും, പ്രാരംഭമായി ഈ കണ്ണിനെ സൃഷ്ടിച്ചവൻ ആരാണെന്ന് നാം മറക്കരുത് (സദൃശ. 20:12 കാണുക).

സൃഷ്ടിയെ തന്നെ ആരാധിക്കാതിരിക്കുന്നതിൽ നാം ശ്രദ്ധാലുക്കളായിരിക്കണ മെങ്കിലും (ഇന്നലത്തെ പഠനം കാണുക), സൃഷ്ടിയുടെ സൗന്ദര്യത്തിൽനിന്നും നമുക്ക് ദൈവത്തെക്കുറിച്ചും, നിശ്ചയമായും, സൗന്ദര്യത്തോടുള്ള അവന്റെ സ്നേഹത്തെക്കു റിച്ചും മനസ്സിലാക്കാം. വീഴ്ച ഭവിച്ച നമ്മുടെ ലോകം ഇപ്പോഴും ഇത്ര മനോഹര മായി കാണപ്പെടുന്നുവെങ്കിൽ, വീഴ്ചയ്ക്ക് മുമ്പ് എങ്ങനെയായിരുന്നിരിക്കും എന്ന് ആർക്ക് സങ്കല്പിക്കാൻ കഴിയും? ഇതു നമ്മെ പഠിപ്പിക്കുന്നതാകട്ടെ ദൈവം നിശ്ചയ മായും സൗന്ദര്യത്തിന്റെ സ്രഷ്ടാവാണെന്നാണ്. കാരണം നാം ദൈവത്തിന്റെ സ്വന്തം കൗശലപ്പണിയുടെയും ശാസ്ത്രപ്രതിഭാസത്തിന്റെയും ഭാഗമാണ്; ക്രിസ്തുവിലുള്ള നമ്മുടെ സ്വന്തം വ്യക്തിത്വത്തെക്കുറിച്ചും നമുക്ക് കൂടുതലായി പഠിക്കാൻ കഴിയും.

“നമ്മുടെ ഭൗമിക ഭവനത്തെ അവൻ അണിയിച്ചൊരുക്കിയ ലളിതവും, ശാന്തവു മായ സൗന്ദര്യത്തിൽ ആനന്ദിക്കുകയും അവന്റെ കൈവേലയെ അഭിനന്ദിക്കുകയും വേണമെന്ന് ദൈവം തന്റെ കുഞ്ഞുങ്ങളെക്കുറിച്ച് ആഗ്രഹിക്കുന്നു. മനോഹരമായ തിനെ സ്നേഹിക്കുന്നവനാണവൻ, ബാഹ്യമായി ആകർഷകമായതിനെക്കാൾ ഒക്കെ ഉപരിയായി അവൻ സ്വഭാവത്തിന്റെ സൗന്ദര്യത്തെ സ്നേഹിക്കുന്നു; പുഷ്പങ്ങളുടെ നിശ്ശബ്ദമായ മനോഹാരിതയും ലാളിത്യവും നൈർമ്മല്യവും നാം പരിപോഷിപ്പി ക്കണമെന്ന് അവൻ ആഗ്രഹിക്കുന്നു” - E. G. White, Steps to Christ, p. 85.

`ഉല്പത്തി 3:6 വായിക്കുക. സൗന്ദര്യം മാത്രമല്ല വാസ്തവത്തിൽ വിശുദ്ധവും നല്ല തുമെന്നതിനെക്കുറിച്ച് അത് നമ്മെ എന്തു പഠിപ്പിക്കുന്നു? സദൃശ. 6:25; 31:30 ഉം കാണുക.`

ദൈവം ചെയ്ത സകലത്തിലും എന്നപോലെ, അത് വികലമാക്കുകയും ചൂഷണം ചെയ്യുകയും ചെയ്യുന്ന ഒരു ശ്രതു നമുക്കുണ്ട്. അപ്പോൾ പിന്നെ സൗന്ദര്യവും സൗന്ദ ര്യത്തിന്റെ ആശയവും നമുക്കെതിരെയും ഉപയോഗിക്കാൻ കഴിയും എന്നത് ആശ്ച ര്യകരമല്ല. അപ്രകാരം, വിശേഷാൽ കലകളിൽ, തിരുവെഴുത്തിനാൽ നയിക്കപ്പെട്ട, ക്രിസ്തീയ വിദ്യാഭ്യാസം സൗന്ദര്യമുള്ളതെല്ലാം അത്യാവശ്യം വിശുദ്ധമോ നല്ലതോ അല്ല എന്ന് മനസ്സിലാക്കുന്നതിൽ സൂക്ഷ്മതയുള്ളവരായിരിക്കണം എന്ന് മനസ്സിലാ ക്കാൻ നമ്മെ സഹായിക്കണം.

ശരിക്കും വിശുദ്ധമോ നല്ലതോ അല്ലാത്ത ചില “സൗന്ദര്യമുള്ള” കാര്യങ്ങൾ എന്താണ്? അല്ലെങ്കിൽ, സാഹചര്യങ്ങൾക്കനുസരിച്ച് അശുദ്ധമോ ചീത്തയോ ആയി ത്തീരാവുന്ന സൗന്ദര്യമുള്ള കാര്യങ്ങൾ എന്താണ്? ഈ വ്യത്യാസങ്ങൾ വരുത്തുവാൻ നാം എന്ത് നിലവാരമാണ് ഉപയോഗിക്കുന്നത്?