---
title:  പ്രധാനഗുരുവിന്റെ ആദ്യ വിദ്യാർത്ഥികൾ
date:   29/10/2020
---

ഒരു നിമിഷം, അവർ ഒരു ചെറിയ പട്ടണത്തിനു പുറത്ത് ഒരു ശരാശരി ആട്ടിൻ കൂട്ടത്തെ പരിപാലിച്ചുകൊണ്ടിരുന്ന സാധാരണ ആട്ടിടയന്മാരായിരുന്നു. അടുത്ത നിമിഷം, ലോകം തകർക്കുന്ന, അത്ഭുതകരമായ, ഞെട്ടിത്തരിപ്പിക്കുന്ന ദൂത് വഹിച്ച ദൂതന്മാരുടെ ആശ്ചര്യകരമായ പ്രത്യക്ഷപ്പെടലിന് സാക്ഷികളായി. അതിനാൽ പ്രചോ ദിതരായി, ദൂതന്മാർ പ്രഖ്യാപിച്ച ആ ശിശുവിനെ അവർ തേടി കണ്ടെത്തി.

`ആട്ടിടയന്മാരോടൊത്ത് പുൽക്കൂട്ടിലേക്ക് സൂക്ഷിച്ചു നോക്കിനില്ക്കുന്നത് ഭാവന ചെയ്യുക, നിങ്ങൾ എന്തു കാണും? ലൂക്കൊസ് 2:8-20.`

പ്രധാന ഗുരുവിന്റെ ആദ്യ വിദ്യാർത്ഥികളെ നാം ശ്ലാഘിക്കണം - യോസേഫും, മറിയയും, ആട്ടിടയന്മാരും. യേശുവിന്റെ ജനനത്തിന്റെ എളിയ സാഹചര്യങ്ങൾ അവ താര അത്ഭുതത്തിന്റെ യാതൊരു സൂചനയും നല്കുന്നില്ല - അതായത്, ശിശുവിന്റെ ആൾരൂപത്തിൽ, ദൈവം മനുഷ്യജാതിയുമായി ഒന്നായിത്തീർന്നു. എന്നിരുന്നാലും, ദർശനങ്ങളുടെയും, സ്വപ്നങ്ങളുടെയും, ദൂതന്മാരുടെയും സഹായത്തോടെ, അവന്റെ ആദ്യ വിദ്യാർത്ഥികൾക്ക് യേശുവിന്റെ ജനനത്തിന്റെ ബാഹ്യമായ കാഴ്ചയ്ക്കപ്പുറം കാണാൻ കഴിയുന്നു. ആട്ടിടയന്മാർ ഈ ശിശു യഥാർത്ഥത്തിൽ ആരാണെന്ന് മറ്റു ള്ളവരുമായി പങ്കുവെക്കുന്നു, അതായത് അവൻ, “കർത്താവായ ക്രിസ്തു എന്ന രക്ഷി താവ്” ( ലൂക്കൊസ് 2:11) ആണെന്ന കാര്യം.

`യേശുവിന്റെ ജനനത്തിന്റെ വാർത്തയോട് വിദ്വാന്മാർ എങ്ങനെ പ്രതികരിക്കുന്നു? ഹെരോദാവ് എങ്ങനെ പ്രതികരിക്കുന്നു? മത്തായി 2:1-12.`

അവൻ അവന്റെ ആദ്യ ഉപമ പറയുന്നതിനുമുമ്പേ അല്ലെങ്കിൽ അവന്റെ ആദ്യ അത്ഭുതം പ്രവർത്തിക്കുന്നതിനുമുമ്പേ ആ പ്രഥമഗുരു നമ്മുടെ ആരാധനയ്ക്ക് യോഗ്യ നാണ്, കാരണം അവൻ ആരാണെന്നതു തന്നെ. യേശുവിന്റെ പില്ക്കാലത്തുള്ള ശിക്ഷണശുശൂഷ പൂർണ്ണമായി ആസ്വദിക്കുവാൻ, നാം ഈ ആദിമ വിദ്യാർത്ഥിക ളായ വിദ്വാന്മാരോടൊത്ത്, പ്രഥമഗുരുവിനോടുള്ള അവരുടെ ആരാധനയിൽ ചേരണം. ആരുടെ ശിക്ഷണമാണോ നാം ആസ്വദിക്കുന്നത് അവൻ ഒരു ബുദ്ധിമാനായ ശിക്ഷ കനിലും അപ്പുറമാണ്. അവൻ മനുഷ്യനോടൊത്ത് വസിക്കാൻ വന്ന ദൈവമാണ്. ക്രിസ്തീയ വിദ്യാഭ്യാസം ക്രിസ്തുവിന്റെ ആരാധനയിൽ വേരൂന്നിയിരിക്കയാണ്. വിദ്വാ ന്മാരോടും, ആട്ടിടയന്മാരോടും, ദൂതന്മാരോടുംകൂടെ നവജാത രാജാവായ ക്രിസ്ത വിനെ ആരാധിക്കുവാനും ശിശുവായ യേശുവിൽ ദൈവത്തിന്റെ തന്നെ യാഥാർത്ഥ്യം കാണുവാനും നാം വിളിക്കപ്പെട്ടിരിക്കുകയാണ്.

`ദൈവത്തിന്റെ സ്വഭാവത്തെ സംബന്ധിച്ച് യേശുവിന്റെ അവതാരം എന്ത് അർത്ഥ മാക്കുന്നു എന്നതിനെക്കുറിച്ച് ചിന്തിക്കുക. മുഴുപ്രപഞ്ചത്തിന്റെയും സ്രഷ്ടാവ്, അത് അത്ര വലിയതാകുന്നതുകൊണ്ട് നമുക്ക് മനസ്സിലാക്കാനാകില്ല - ഈ ദൈവം “തന്നെ ത്താൻ താഴ്ത്തി” മനുഷ്യരിലേക്ക് വന്നു, യേശുവായി ജീവിച്ചു, പിന്നീട് നമ്മുടെ പാപങ്ങളുടെ ശിക്ഷ അവന്റെ മേൽ വഹിച്ച് ക്രൂശിൽ മരിച്ചു. ഇത് എന്തുകൊണ്ടാണ് ഇത് നല്ല വാർത്ത ആയിരിക്കുന്നത്?`