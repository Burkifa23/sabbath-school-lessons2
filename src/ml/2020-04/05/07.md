---
title:  കൂടുതൽ ചിന്ത
date:   30/10/2020
---

എലൻ ജി. വൈറ്റിന്റെ "The Teacher sent from God", pp. 73-78, Education വായിക്കുക.

“ദൈവത്തിൽനിന്ന് അയക്കപ്പെട്ട ഗുരു എല്ലാ വിദ്യാഭ്യാസ പ്രവർത്തനത്തിന്റെയും കേന്ദ്രമാണ്. 2000 വർഷങ്ങൾക്കുമുമ്പ് അവൻ സ്ഥാപിച്ച വേലയെപ്പോലെ സത്യമായി ഇന്നത്തെ വേലയെക്കുറിച്ചും, രക്ഷകൻ ഈ വാക്കുകളിൽ സംസാരിക്കുന്നു-

"ഞാൻ ആദ്യനും അന്ത്യനും ജീവനുള്ളവനും ആകുന്നു.' "ഞാൻ അല്പയും ഓമേ ഗയും ആദിയും അന്തവും ആകുന്നു' (വെളി. 1:17,18; 21:6).

“അപ്രകാരമുള്ള ഒരു ഗുരുവിന്റെ സാന്നിദ്ധ്യത്തിൽ, ദിവ്യ അഭ്യസനത്തിനുള്ള അപ കാരമൊരു അവസരത്തിൽ, അവനെ ഒഴിച്ചുനിർത്തിയുള്ള ഒരു വിദ്യാഭ്യാസം തേടു ന്നത് എത്ര വിഡ്ഢിത്തമാണ് പരിജ്ഞാനത്തെ മാറ്റിനിർത്തി ജ്ഞാനിയാകാൻ നോക്കുക; സത്യത്തെ തള്ളിക്കളഞ്ഞിട്ട് സത്യവാനാകാൻ നോക്കുക; വെളിച്ചത്തെ ഒഴിവാക്കി പ്രകാശപൂരിതമാക്കാൻ നോക്കുക; ജീവനില്ലാതെ നിലനില്പിന് ശ്രമിക്കുക; ജീവജലത്തിന്റെ ഉറവകളിൽനിന്ന് തിരിഞ്ഞ്, വെള്ളമില്ലാത്ത പൊട്ടക്കിണറുകളെ ഉണ്ടാ ക്കുക.

“നോക്കൂ, അവൻ ഇപ്പോഴും ക്ഷണിക്കയാണ്: “ദാഹിക്കുന്നവൻ എല്ലാം എന്റെ അടുക്കൽ വന്ന് കുടിക്കട്ടെ, എന്നിൽ വിശ്വസിക്കുന്നവന്റെ ഉള്ളിൽനിന്നു തിരുവെ ഴുത്തു പറയുന്നതുപോലെ ജീവജലത്തിന്റെ നദികൾ ഒഴുകും.' “ഞാൻ കൊടുക്കുന്ന വെള്ളം കുടിക്കുന്നവനോ ഒരുനാളും ദാഹിക്കയില്ല; ഞാൻ കൊടുക്കുന്ന വെള്ളം അവനിൽ നിത്യജീവങ്കലേക്കു പൊങ്ങിവരുന്ന നീരുറവായിത്തീരും' (യോഹ. 7:37,38; 4:14) - E. G. White, Education, p. 83.

പ്രിയ ഗുരുവേ,

നിങ്ങളുടെ വേലയ്ക്കുള്ള ഏറ്റവും ഉന്നതമായ തയ്യാറെടുപ്പ് എന്ന നിലയിൽ, ഞാൻ നിങ്ങളെ ഗുരുക്കന്മാരുടെ രാജകുമാരനായവന്റെ രീതികളിലേക്കും, ജീവിതത്തിലേക്കും, വാക്കുകളിലേക്കും ചൂണ്ടിക്കാട്ടുന്നു. നിങ്ങൾ അവനെ കണക്കിലെടുക്കുവാൻ ഞാൻ ആഹ്വാനം ചെയ്യുന്നു. ഇവിടെയാണ് നിങ്ങളുടെ യഥാർത്ഥ മാതൃക. ദിവ്യഗുരുവിന്റെ ആത്മാവ് നിങ്ങളുടെ ജീവനെയും ഹൃദയത്തെയും ഏറ്റെടുക്കുന്നതുവരെ അതിൽ മനസ്സ് അർപ്പിക്കുക, ദർശിക്കുക. “കർത്താവിന്റെ തേജസ്സിനെ കണ്ണാടിപോലെ പ്രതി ബിംബിക്കുന്നവരായി” തീരുമ്പോൾ നിങ്ങൾ “അതേ പ്രതിമയായി രൂപാന്തരപ്പെടുന്നു” (2 കൊരി. 3:18). “നിങ്ങളുടെ വിദ്യാർത്ഥികളുടെ മേലുള്ള അധികാരത്തിന്റെ രഹസ്യം ഇതാണ്, അവനെ പ്രതിബിംബിക്കുക.”

**ചർച്ചയ്ക്കുള്ള ചോദ്യങ്ങൾ**

`1. പ്രധാന ഗുരുവിന്റെ അവതാരത്തിൽനിന്നും പഠിക്കുക എന്ന ആശയം ഗൗരവമാ യെടുക്കുന്ന ക്രിസ്തീയ വിദ്യാർത്ഥികൾക്കും അദ്ധ്യാപകർക്കും എന്തെല്ലാം പ്രവൃ ത്തികളും മൂല്യങ്ങളുമായിരിക്കും പ്രധാനം?`

`2. ക്രിസ്തീയ അദ്ധ്യാപകർക്കും മാതാപിതാക്കൾക്കും ഒരു ഉന്നതമായ നിലവാരമുണ്ട് യേശുവിന്റെ അവതാരത്തിൽ വെളിവാക്കപ്പെട്ട ദൈവത്തിന്റെ സ്വഭാവം പ്രതി ബിംബിക്കുക എന്നത്. ഈ ഉന്നതമായ നിലവാരത്തിന് കുറവ് സംഭവിക്കുമ്പോൾ നാം എന്തു ചെയ്യണം?`