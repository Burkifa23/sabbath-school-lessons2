---
title:  പിതാവിനെ വെളിപ്പെടുത്തുന്നു.
date:   25/10/2020
---

`എബ്രായർക്കുള്ള ലേഖനത്തിന്റെ ആരംഭത്തിൽ യേശുവിനെക്കുറിച്ച് അപ്പൊസ്ത ലനായ പൗലൊസ് പറയുന്ന ഏറ്റവും പ്രധാന കാര്യങ്ങൾ എന്തൊക്കെയാണ് ? (എബ്രാ. 1:1-4).`

പുതിയനിയമ എഴുത്തുകാർ ഒരു സുപ്രധാനമായ ആശയം ഊന്നിപ്പറയുന്നു: യേശു ഭൂമിയിലേക്ക് വരുന്നത് ആരാണ് പിതാവെന്ന് മനുഷ്യരെ കാണിക്കുവാനാണ്. മുൻകാലങ്ങളിൽ, ദൈവത്തിന്റെ വെളിപ്പാട് ഭാഗികമായ രീതിയിൽ പ്രവാചകന്മാരി ലൂടെ വന്നു; എന്നാൽ യേശുവിലാകട്ടെ പൂർണ്ണവും അന്ത്യവുമായ വെളിപ്പാട് വന്നി ട്ടുണ്ട്.

യേശു “അവന്റെ തേജസ്സിന്റെ പ്രഭ” ആണ് (എബ്രാ. 1:3). പാപികളായ മനുഷ്യ രെന്ന നിലയിൽ, നമുക്ക് അവന്റെ പൂർണ്ണ മഹത്വം പ്രാപ്യമല്ല. അവതാര പുത്രൻ എന്ന നിലയിൽ, യേശു ആ മഹത്വത്തെ പ്രതിഫലിപ്പിക്കുന്നു. ദൈവത്തിന്റെ സ്വഭാവം വ്യക്തമായി മനസ്സിലാക്കുന്നതിനും കാണുന്നതിനും അത് ക്രിസ്തുവിന്റെ മനുഷ്യ പ്രകൃതിയിൽ പ്രകടമാണ്. യേശു “തത്വത്തിന്റെ മുദ്രയും” ആണ് (എബ്രാ. 1:3). ഇവിടെ ഉപയോഗിച്ചിരിക്കുന്ന ഗ്രീക്ക് പദം "സ്വഭാവം', ചിലപ്പോഴൊക്കെ മെഴുകിൽ ഒരു മുദ്ര ഉണ്ടാക്കുന്ന പാടിനെയോ ഒരു നാണയത്തിൽ ഉണ്ടാക്കപ്പെടുന്ന സ്വരൂപത്തെയോ സൂചിപ്പിക്കുന്നു. അപ്പോൾ യേശു “തത്വത്തിന്റെ മുദ്രയും” (എബ്രാ. 1:3) ആകുന്നു. നാം പിതാവിനെ അറിയുവാൻ ആഗ്രഹിക്കുന്നുവെങ്കിൽ, നാം ശ്രദ്ധയോടെ പ്രധാന ഗുരു അവനെക്കുറിച്ച് പറയുന്നത് കേൾക്കണം. നാം പ്രധാന ഗുരുവിനെയും നിരീ ക്ഷിക്കണം. പിതാവ് പുത്രനിൽ കാണപ്പെടുന്നു.

`എബ്രാ. 1:1-4, 2 കൊരി. 4:1-6 മായി താരതമ്യം ചെയ്യുക. 2 കൊരി. 4:1-6 ൽ യേശു ആരാണ്, നാം അവനിൽനിന്നും എന്തു പഠിക്കുന്നു?`

അവർ യേശുവിനെക്കുറിച്ച് മറ്റുള്ളവരെ പഠിപ്പിച്ചപ്പോൾ, പൗലൊസും അവന്റെ സഹപ്രവർത്തകരും പിതാവിനെക്കുറിച്ചുള്ള യേശുവിന്റെ സ്വന്തം ശുശ്രൂഷ പ്രതിഫ ലിപ്പിക്കാൻ ശ്രമിച്ചു. “ദൈവതേജസ്സിന്റെ പരിജ്ഞാനം വിളങ്ങിക്കേണ്ടതിനു” (2 കൊരി. 4:4), യേശു നമുക്ക് പിതാവായ ദൈവത്തെക്കുറിച്ചുള്ള പരിജ്ഞാനം നൽകി. ഇതു പോലെ തന്നെ, പൗലൊസ് ഉപായം പ്രയോഗിക്കാതെയും ദൈവവചനത്തിൽ കൂട്ടു ചേർക്കാതെയും, സത്യം വെളിപ്പെടുത്തുന്നു (2 കൊരി. 4:2).

സൃഷ്ടിപ്പിന്റെ സമയത്ത് ഇരുട്ടിനെ അകറ്റാൻ ദൈവം വെളിച്ചം ഉപയോഗിച്ചതു പോലെതന്നെ, അവൻ തന്റെ പുത്രനായ യേശുവിനെ നമുക്ക് നല്കിയിട്ടുണ്ട്, അവ നെക്കുറിച്ചുള്ള വ്യാജ കാഴ്ചപ്പാടുകൾ അകറ്റുവാനും ദൈവത്തെക്കുറിച്ചുള്ള സത്യം നമ്മെ കാണിക്കുവാനും. “യേശുവിന്റെ മുഖത്തിലാണ് നാം ദൈവത്തെക്കുറിച്ചുള്ള ഏറ്റവും വ്യക്തമായ പരിജ്ഞാനം നേടുന്നത് (2 കൊരി. 4:6).

`യേശു കൃത്യമായി പിതാവിനെ പ്രതിഫലിപ്പിച്ചു, നാമും അതിനായി വിളിക്കപ്പെ ട്ടിരിക്കുന്നു കാരണം നാം ക്ഷണിക്കപ്പെട്ടിരിക്കുന്നത് “ആകയാൽ പ്രിയ മക്കൾ എന്ന പോലെ ദൈവത്തെ അനുകരിപ്പിൻ” (എഫെ. 5:1). അതിന്റെ അർത്ഥം എന്താണ്, ദൈവത്തെ “അനുകരിക്കുന്നവർ” എങ്ങനെ ആയിരിക്കണം എന്നതിനെക്കുറിച്ച് യേശു വിൽ നിന്ന് നമുക്ക് എന്ത് പഠിക്കാൻ കഴിയും?`