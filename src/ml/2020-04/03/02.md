---
title:  ദൈവത്തെ ഭയപ്പെടാനും സ്നേഹിക്കാനും
date:   11/10/2020
---

ഒടുവിൽ ഒരു പുതിയ തലമുറ വാഗ്ദത്തദേശത്ത് പ്രവേശിക്കുന്നതിനു മുമ്പ് യിസ്രാ യേലിനോടുള്ള മോശെയുടെ അവസാന വാക്കുകളാണ് ആവർത്തനപുസ്തകത്തി ലുള്ളത്. എന്നാൽ അവർ അത് ചെയ്യുന്നതിനുമുമ്പ് അവന് അവർക്കായി ചില വ്യക്ത മായ വാക്കുകളും നിർദ്ദേശങ്ങളുമുണ്ട്.

`ആവ. 31:9-13 വായിക്കുക. ദൈവത്തെ ഭയപ്പെടുക എന്നതിന്റെ അർത്ഥമെന്താണ്?`

യിസ്രായേലിന് ദൈവം ന്യായപ്രമാണം നൽകിയത് ആ വഴികളെക്കുറിച്ച് അവനു നിശ്ചയമുണ്ടായിരുന്നതുകൊണ്ടാണ്. അവന്റെ ന്യായപ്രമാണങ്ങൾ മറക്കപ്പെടാതിരി ക്കാൻ വേണ്ട എല്ലാ നടപടികളും അവൻ ചെയ്തിരുന്നു. ഈ തരത്തിൽ, ദൈവം ഒരു ദീർഘക്ഷമയുള്ള അദ്ധ്യാപകനായിരുന്നു. അവൻ അഭ്യസിപ്പിക്കുകയും, ആവർത്തിക്കുകയും, പ്രവാചകന്മാരെ അയയ്ക്കുകയും അവന്റെ ദൂത് നൽകുവാൻ അവന്റെ ദാസന്മാരെ ഉപയോഗിക്കുകയും ചെയ്യുന്നു. അവൻ അത് വീണ്ടും വീണ്ടും ചെയ്തു. ഉറപ്പായും, പഴയനിയമ എഴുത്തുകളിൽ അധികവും ദൈവം അവന്റെ ജന ങ്ങളെ ജീവന്റെ വഴി പിന്തുടരാൻ പഠിപ്പിക്കുന്നതല്ലാതെ മറ്റെന്താണ്?

ഈ വാക്യങ്ങളിൽ മോശെ എങ്ങനെയാണ് വരും തലമുറകൾ ന്യായപ്രമാണം പഠിക്കുന്നതിനെക്കുറിച്ച് ഊന്നൽ നൽകിയിരിക്കുന്നതെന്ന് ശ്രദ്ധിക്കുക. മോശെ അതിനെ രണ്ടു പടികളുള്ള പ്രകിയയായാണ് വിവരിക്കുന്നത്.

ഒന്നാമത് കുഞ്ഞുങ്ങൾ ന്യായപ്രമാണം കേൾക്കും, പിന്നീട് അവർ “യഹോവയെ ഭയപ്പെടുവാൻ പഠിക്കും” (ആവ. 31:13).

അതായത്, ന്യായപ്രമാണം പഠിക്കുന്നത് മുൻകൂട്ടി അനുമാനിക്കുന്നത് ഭയം എന്നത് ന്യായപ്രമാണം പഠിക്കുന്നതുകൊണ്ടുണ്ടാകുന്ന സ്വാഭാവിക പരിണതഫലം ആയി രിക്കില്ല എന്നാണ്. ദൈവത്തെ ഭയപ്പെടുന്ന പ്രക്രിയ പഠിക്കേണ്ടിയിരിക്കുന്നു. മോശെ സൂചിപ്പിക്കുന്നത് ജ്ഞാനവും ഭയ ഒരു പ്രക്രിയ ആണെന്നാണ്, അല്ലാതെ ഉടനെ യുള്ള കാരണവും ഫലവുമായുള്ള ബന്ധമല്ല.

ജനങ്ങളോട് “നിന്റെ ദൈവമായ യഹോവയെ പൂർണ്ണഹൃദയത്തോടും പൂർണ്ണമന സ്സോടും പൂർണ്ണശക്തിയോടും കൂടെ സ്നേഹിക്കണം” (ആവ. 6:5) എന്നുകൂടെ പറ യുമ്പോൾ “ദൈവത്തെ ഭയപ്പെടുക” എന്നതിന്റെ അർത്ഥം എന്താണ്? ഒരുപക്ഷേ നമുക്ക് ഇതിനെ ഒരു കുഞ്ഞ് ഒരു നല്ല പിതാവിനെ സ്നേഹിക്കുകയും ഭയപ്പെടു കയും ചെയ്യുന്ന രീതിയോട് താരതമ്യപ്പെടുത്താം. അതേ, നാം ഒരേ സമയം ദൈവത്തെ ഭയപ്പെടുകയും സ്നേഹിക്കയും വേണം, നമുക്ക് അതിന് കഴിയും. അവ വിരുദ്ധമായ ആശയങ്ങളല്ല. നാം ദൈവത്തെക്കുറിച്ച് കൂടുതൽ പഠിക്കുമ്പോൾ, അവന്റെ നന്മ കാരണം നാം അവനെ കൂടുതൽ സ്നേഹിക്കാൻ ഇടയാകും. എന്നാൽ, നാം ദൈവത്തെ കൂടുതൽ അറിയും തോറും, നമുക്കവനെ കൂടുതൽ ഭയപ്പെടാനും കഴിയും. കാരണം അവൻ എത്ര വിശുദ്ധിയുള്ളവനും നീതിമാനുമാണെന്നും, അതിനു വിരു ദ്ധമായി നാം എത്ര പാപവും അനീതിയും ഉള്ളവരാണെന്നും, എങ്ങനെ കൃപ അർഹി ക്കാത്ത യോഗ്യതയിൽമാത്രം നാം നശിപ്പിക്കപ്പെടാത്തതെന്നും തിരിച്ചറിയും.

`ഒരേ സമയം ദൈവത്തെ ഭയപ്പെടുകയും സ്നേഹിക്കുകയും ചെയ്തു എന്നതിന്റെ അർത്ഥം എന്താണെന്ന് നിങ്ങൾ എങ്ങനെ മനസ്സിലാക്കുന്നു?`