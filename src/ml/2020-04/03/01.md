---
title:  ന്യായപ്രമാണം ഗുരുവായി
date:   10/10/2020
---

### ഈയാഴ്ചയിലെ പഠനത്തിനായി വായിക്കുക
ആവ. 6:5; 31:9-27; റോമർ 3:19-23; വെളി. 12:17; 14:12; മർക്കൊസ് 6:25-27; എബ്രാ. 5:8

> <p>മനഃപാഠവാക്യം</p>
“നിന്റെ ദൈവമായ യഹോവയെ നീ പൂർണ്ണഹൃദയത്തോടും പൂർണ്ണമനസ്സോടും പൂർണ്ണശക്തിയോടും കൂടെ സ്നേഹിക്കണം” (ആവ. 6:5).

ഗലാത്യരെ നിയമസിദ്ധാന്തത്തിനെതിരെ താക്കീത് ചെയ്തപ്പോൾ, പൗലൊസ് എഴുതി, “ജീവിപ്പിക്കാൻ കഴിയുന്നൊരു ന്യായപ്രമാണം നല്കിയിരുന്നു എങ്കിൽ ന്യായ പ്രമാണം വാസ്തവമായി നീതിക്ക് ആധാരമാകുമായിരുന്നു” (ഗലാ. 3:21). നിശ്ചയ മായും, ഏതൊരു ന്യായപ്രമാണത്തിനും “ജീവൻ നൽകാമായിരുന്നെങ്കിൽ” അതാ കുമായിരുന്നു ദൈവത്തിന്റെ ന്യായപ്രമാണം. എന്നിട്ടുകൂടി, പൗലൊസ് ചൂണ്ടിക്കാ ണിക്കുന്നത്, നാം പാപികളെന്ന നിലയ്ക്ക്, ദൈവത്തിന്റെ ന്യായപ്രമാണത്തിനു പോലും ജീവൻ നൽകാനാകില്ല, എന്തുകൊണ്ട്?

“എങ്കിലും വിശ്വസിക്കുന്നവർക്കു വാഗ്ദത്തം യേശുക്രിസ്തുവിലെ വിശ്വാസത്താൽ ലഭിക്കേണ്ടതിനു തിരുവെഴുത്ത് എല്ലാവരെയും പാപത്തിൻ കീഴടച്ചുകളഞ്ഞു” (ഗലാ. 3:22).

എന്നിരുന്നാലും, ന്യായപ്രമാണത്തിനു പാപികൾക്ക് ജീവൻ നൽകാൻ കഴിയു ന്നില്ല എങ്കിൽ, നമുക്കുള്ള കൃപയുടെ ആവശ്യകത നമ്മെ കാണിക്കുവാനല്ലെങ്കിൽ അതിന്റെ ഉദ്ദേശ്യം എന്താണ്? അങ്ങനെയെങ്കിൽ ന്യായപ്രമാണത്തിന്, നിഷേധാത്മക പ്രവർത്തനം മാത്രമേയുള്ളാ, നമ്മുടെ പാപങ്ങൾ കാണിക്കുന്നതിനായി മാത്രം?

അല്ല; ന്യായപ്രമാണമുള്ളത് യേശുവിൽ മാത്രം കാണപ്പെടുന്ന ജീവന്റെ വഴിയി ലേക്ക് നമ്മെ ചൂണ്ടിക്കാണിക്കുവാനാണ്. ശരിയായ വിദ്യാഭ്യാസവും ഇതുതന്നെ ആയി രിക്കണം, കൃപയിലും, വിശ്വാസത്തിലും, ക്രിസ്തുവിനോടുള്ള അനുസരണത്തിലു മുള്ള ഒരു ജീവിതത്തിലേക്ക് നമ്മെ ചൂണ്ടിക്കാണിക്കുക. അതിനാലാണ് ക്രിസ്തീയ വിദ്യാഭ്യാസത്തിൽ ദൈവത്തിന്റെ ന്യായപ്രമാണത്തിനുള്ള പങ്കിനെപ്പറ്റി നാം ഈയാഴ്ച പഠിക്കാൻ പോകുന്നത്. നാം അങ്ങനെ ചെയ്യുമ്പോൾ, ന്യായപ്രമാണത്തിനു നമ്മെ രക്ഷിക്കാൻ കഴിയില്ലെങ്കിൽ കൂടി അതിനു നമ്മെ വിശ്വാസത്തെക്കുറിച്ചും, കൃപ യെക്കുറിച്ചും, വീഴ്ച ഭവിച്ച മനുഷ്യജാതിയോടുള്ള നമ്മുടെ ദൈവത്തിന്റെ സ്നേഹ ത്തെക്കുറിച്ചും നമ്മെ എന്ത് പഠിപ്പിക്കാൻ കഴിയും എന്ന് നമുക്ക് നോക്കാം.

_ഈ ആഴ്ചയിലെ പാഠം പഠിച്ച് ഒക്ടോബർ 17 ശബ്ദത്തിനുവേണ്ടി നമുക്ക് ഒരുങ്ങാം._