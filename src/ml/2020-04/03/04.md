---
title:  നിങ്ങൾക്ക് സമൃദ്ധി ഉണ്ടാകേണ്ടതിന്
date:   13/10/2020
---

ദൈവത്തിന്റെ ന്യായപ്രമാണം അറിയുകയും പ്രമാണിക്കുകയും ചെയ്യുമ്പോഴു ണ്ടാകുന്ന മറ്റ് ഫലങ്ങളെക്കുറിച്ച് വേദപുസ്തകത്തിലുടനീളം നാം കേൾക്കുന്നു.

`യോശുവ 1:7,8 വായിക്കുക. ദൈവം യോശുവയോട് എന്ത് പറയുകയായിരുന്നു, അവിടെ കാണപ്പെടുന്ന തത്വങ്ങൾ ഇന്ന് നമുക്ക് എങ്ങനെ ബാധകമാണ്?`

അവൻ കനാനിലേക്ക് പ്രവേശിക്കുമ്പോൾ ദൈവം യോശുവയോട് പറയുന്നു: “എന്റെ ദാസനായ മോശെ നിന്നോട് കല്പിച്ചിട്ടുള്ള ന്യായപ്രമാണമൊക്കെയും... നീ ശുഭമായിരിക്കേണ്ടതിന് അതു വിട്ട് ഇടത്തോട്ടോ വലത്തോട്ടോ മാറരുത്” (യോശുവ 1:7).

വിജയം അനുസരണത്തിന്റെ ഒരു ഉപ ഉല്പന്നമാണ് എന്ന ഈ ആശയം ഒരുപക്ഷേ ഇന്ന് നമ്മുടെ ലോകത്തിൽ വിജയത്തെ അളക്കുന്ന രീതിയിൽ നിന്ന് വിരുദ്ധമായി തോന്നിയേക്കാം. ഇന്ന് അനേകർ വിശ്വസിക്കുന്നത് വിജയത്തിന്റെ മുദ്രകൾ പുതു തായ കണ്ടെത്തൽ, സൃഷ്ടിപരമായ പ്രവൃത്തി, സ്വയാശ്രയം എന്നിവയാണെന്നാണ്. ഒരു പ്രത്യേകമായ വ്യവസായത്തിൽ വിജയിക്കുന്നതിന് മിക്കവാറും അസാധാരണ മായ കഴിവും, അപകടമോ നഷ്ടമോ നേരിടാനുള്ള ധൈര്യവും ആവശ്യമാണ്.

എന്നിരുന്നാലും, ദൈവത്തിന്റെ കണ്ണുകളിൽ വിജയത്തിന് ആവശ്യം വ്യത്യസ്ത മായ ഒരു കൂട്ടം കഴിവുകളാണ്.

`വെളി. 12:17; 14:12; റോമർ 1:5; 16:26; യാക്കോബ് 2:10-12 എന്നിവ വായിക്കുക. ദൈവത്തിന്റെ ന്യായപ്രമാണത്തോടുള്ള അനുസരണത്തെക്കുറിച്ച് ഈ വാക്യങ്ങൾ ഇന്ന് നമ്മോട് എന്താണ് പറയുന്നത്? അതായത്, ദൈവത്തിന്റെ ന്യായപ്രമാണം അനു സരിച്ചാലും നാം രക്ഷപ്പെടുന്നില്ല എന്നു വരികിലും, നാം അത് അനുഷ്ഠിക്കണം എന്നത് എന്തുകൊണ്ട് അത് പ്രധാനമായിരിക്കുന്നു?`

പഴയനിയമം, പുതിയനിയമം, പഴയ ഉടമ്പടി, പുതിയ ഉടമ്പടി - അത് കാര്യമല്ല. വേദപുസ്തകം വിശ്വസിക്കുന്ന ക്രിസ്ത്യാനികൾ എന്ന നിലയിൽ ദൈവത്തിന്റെ ന്യായ പ്രമാണത്തോടുള്ള അനുസരണത്തിനാണ് നാം വിളിക്കപ്പെട്ടിരിക്കുന്നത്. പാപം എന്നു കൂടി അറിയപ്പെടുന്ന ന്യായപ്രമാണലംഘനം വേദനയിലേക്കും, കഷ്ടതയിലേക്കും, നിത്യമരണത്തിലേക്കും മാത്രമേ നയിക്കുകയുള്ളൂ. ദൈവത്തിന്റെ ന്യായപ്രമാണലം ഘനത്തിന്റെയും പാപത്തിന്റെയും ഫലങ്ങൾ ആരാണ് സ്വയമായി കാണാത്തതും മനസ്സിലാക്കാത്തതും? ദൈവത്തിന്റെ ന്യായപ്രമാണം അനുസരിക്കുന്നതിലൂടെ പുരാ തന യിസ്രായേൽ അഭിവൃദ്ധി പ്രാപിച്ചതുപോലെതന്നെ (അവർക്കു കൃപയും ആവ ശ്യമായിരുന്നെങ്കിൽ കൂടി) ഇന്ന് നമ്മുടെ കാര്യത്തിലും അതിന് വ്യത്യാസമൊന്നു മില്ല. അതിനാൽ, ദൈവത്തിന്റെ കൃപയിൽ ആശ്രയിക്കുകയും വിശ്വാസത്താൽ ജീവി ക്കുകയും ചെയ്യുന്നത് എങ്ങനെയെന്ന് മനസ്സിലാക്കുവാൻ ക്രിസ്തീയ വിദ്യാഭ്യാസ ത്തിന്റെ ഭാഗമായി ദൈവത്തിന്റെ പ്രമാണത്തെ ഒരു കേന്ദ്രഘടകമായി നാം നില നിർത്തേണ്ടതുണ്ട്.

`പാപത്തിന്റെ പരിണതഫലങ്ങളെക്കുറിച്ചുള്ള നിങ്ങളുടെ സ്വന്തം അനുഭവങ്ങൾ എന്തായിരുന്നു? ഒരുപക്ഷേ, മറ്റുള്ളവർ അതേ തെറ്റുകൾ ചെയ്യാതിരിക്കത്തക്കവണ്ണം അവരുമായി പങ്കുവെക്കാനുള്ള എന്താണ് നിങ്ങൾ പഠിച്ചിട്ടുള്ളത്?`