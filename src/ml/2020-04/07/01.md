---
title:  വിദ്യാഭ്യാസത്തിൽ ആരാധന
date:   07/11/2020
---

### ഈയാഴ്ചയിലെ പഠനത്തിനായി വായിക്കുക
ദാനീ. 3; വെളി. 14:6-12; സങ്കീ. 78:1-17; യോഹ. 4:7-26; 1 ദിന. 16:1-36; മർക്കൊസ് 7:1-13.

> <p>മനഃപാഠവാക്യം</p>
> “യഹോവയ്ക്ക് അവന്റെ നാമത്തിന്റെ മഹത്വം കൊടുപ്പിൻ; കാഴ്ച യുമായി അവന്റെ സന്നിധിയിൽ ചെല്ലുവിൻ; വിശുദ്ധ ഭൂഷണം ധരിച്ചുകൊണ്ടു യഹോ വയെ നമസ്കരിപ്പിൻ” (1 ദിന. 16:29).

ആരാധന മനുഷ്യവർഗ്ഗത്തിന്റെ ഭാഗമാണ്, മനുഷ്യപ്രകൃതത്തിന്റെ, വീഴ്ച ഭവിച്ച മനുഷ്യപ്രകൃതത്തിന്റെ പോലും ഭാഗം. ദൈവത്താൽ നൽകപ്പെട്ട സ്വാതന്ത്യത്തിൽനിന്ന് നാം കർത്താവിനെ ആരാധിക്കുന്നു, കാരണം നാം അവനെ സ്നേഹിക്കയും അവൻ ആരാധനായോഗ്യനാണെന്ന് അറിയുകയും ചെയ്യുന്നു. ഇങ്ങനെയുള്ള ജീവികളായാണ് നാം സൃഷ്ടിക്കപ്പെട്ടത് എന്നതിൽ ചോദ്യം ഏതും ഇല്ല. വീഴ്ച ഭവിക്കാത്ത ഒരു ലോകത്തിൽ അപ്രകാരമുള്ള ആരാധന താരതമ്യേന എളുപ്പമായിരുന്നിരിക്കാം, അവിടെ നാശത്താലും, മരണത്താലും, പാപത്താലും വികലമാകാത്ത ഒരു സൃഷ്ടി പ്പിൽ മനുഷ്യന് ദൈവവുമായി മുഖാമുഖം ബന്ധമുണ്ടായിരുന്നു. വീഴ്ച ഭവിച്ച ഒരു ലോകം മാത്രം അറിയാവുന്ന നമുക്ക് ചിന്തിക്കാനേ കഴിയാത്ത ഒരു സൃഷ്ടിപ്പ്.

ഇന്ന്, നിശ്ചയമായും, ജന്മസിദ്ധമായി ആരാധിക്കാനുള്ള ആവശ്യം ഇപ്പോഴും നില നില്ക്കുന്നുവെങ്കിലും, അത്, ലോകത്തിലുള്ള മറ്റെല്ലാറ്റിനെയും പോലെ, പാപത്താൽ വികലമാക്കപ്പെടുകയും വളച്ചൊടിക്കയും ചെയ്യപ്പെട്ടിരിക്കുന്നു, അതിനർത്ഥം മറ്റ് കാര്യ ങ്ങൾക്ക് ഇടയിൽ നാം, ആരാധിക്കുന്ന ജീവികളെന്ന നിലയ്ക്ക്, തെറ്റായ കാര്യങ്ങളെ ആരാധിക്കുന്നതിൽ എത്തിച്ചേരാൻ സാധ്യതയുണ്ട്, അല്ലെങ്കിൽ ദൈവത്തെ ആരാ ധിക്കേണ്ട രീതിയിൽ ആരാധിക്കാതിരിക്കുന്നതിലേക്കും എത്തിച്ചേരും (ഉദാഹരണ ത്തിന് മർക്കൊസ് 7:1-13; യിരെ. 7:4 കാണുക).

ആയതിനാൽ, ക്രിസ്തീയ അനുഭവത്തിൽ ആരാധന വളരെ പ്രാധാന്യം ഉള്ളതാക കൊണ്ട്, ക്രിസ്തീയ വിദ്യാഭ്യാസം ഈയാഴ്ചയിലെ പാഠത്തിന്റെ വിഷയമായ ആരാ ധനയുടെ കാര്യം കൈകാര്യം ചെയ്യണം.

_ഈ ആഴ്ചയിലെ പാഠം പഠിച്ച് നവംബർ 14 ശബ്ബത്തിനുവേണ്ടി നമുക്ക് ഒരുങ്ങാം..._