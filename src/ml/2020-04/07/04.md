---
title:  സത്യത്തിലും ആത്മാവിലും
date:   10/11/2020
---

എങ്ങനെയാണ് യേശു തകർന്ന ആത്മാക്കളെ ശുശ്രൂഷിച്ചത് എന്നതിനെ സംബ ന്ധിച്ച് പുതിയനിയമത്തിലെ ഏറ്റവും അതിശയകരമായ ഒരു വിവരണമാണ് യേശു വിന്റെയും കിണറ്റിൻകരയിലെ സ്ത്രീയുടെയും കഥ.

`യോഹന്നാൻ 4:7-26 വായിക്കുക. ആരാധനയെക്കുറിച്ച് യേശു എന്താണ് അവ ളോട് പറയുന്നത്? വാസ്തവത്തിൽ, ആരാധന എന്ന വിഷയത്തിൽ പ്രാരംഭമായി അവർ എങ്ങനെ എത്തിച്ചേർന്നു?`

ആരാധനയെക്കുറിച്ച് സംസാരിച്ച് അവൾ വിഷയം മാറ്റാൻ ശ്രമിച്ചെങ്കിലും, യേശു ആരാധനയെക്കുറിച്ചും ആരാധനയിൽ എന്ത് ഉൾപ്പെട്ടിരിക്കുന്നു എന്നതിനെക്കുറിച്ചും ചില അഗാധമായ സത്യങ്ങൾ അവളുടെ തന്ത്രം ഉപയോഗിച്ച് യേശു നമുക്കായി നല്കി. ഒരുപക്ഷേ നമുക്ക് ഉടനെ ആവശ്യമുള്ളത് അവൻ യോഹന്നാൻ 4:24 ൽ പറഞ്ഞ താണ്: “ദൈവം ആത്മാവ് ആകുന്നു; അവനെ നമസ്കരിക്കുന്നവർ ആത്മാവിലും സത്യത്തിലും ആരാധിക്കണം.”

ദൈവത്തിന്റെ സത്യ ആരാധന “ആത്മാവിൽ” ആയിരിക്കണം, അതായത്, അത് സ്നേഹത്തിൽനിന്ന് ഉളവാകണം, അവനെ വ്യക്തിപരമായി അറിയുന്നതിൽനിന്നുള്ള അനുഭവത്താൽ. “ദൈവത്തിൽനിന്നും വരുന്ന മതം മാത്രമാണ് ദൈവത്തിലേക്ക് നയി ക്കുന്ന ഏക മതം. അവനെ ശരിയായി സേവിക്കുന്നതിന്, നാം ദിവ്യ ആത്മാവാൽ ജനിക്കണം. ഇത് ഹൃദയത്തെ ശുദ്ധീകരിക്കുകയും മനസ്സിനെ പുതുക്കുകയും, അങ്ങനെ നമുക്ക് ദൈവത്തെ സ്നേഹിക്കുന്നതിനും അറിയുന്നതിനും ഒരു പുതിയ കഴിവും നൽകുന്നു. അവന്റെ സകല ആവശ്യങ്ങൾക്കും ഇത് നമുക്കൊരു മനസ്സോ ടെയുള്ള അനുസരണം നല്കും. ഇതാകുന്നു സത്യ ആരാധന - അത് ആത്മാവിന്റെ പ്രവർത്തനത്തിന്റെ ഫലമാണ്” - E. G. White, The Desire of Ages, p. 189.

അതേ സമയം, ആരാധന “സത്യത്തിലായിരിക്കണം.” നമുക്ക് ദൈവത്തെക്കുറിച്ച് ഒരു ശരിയായ ജ്ഞാനം ഉണ്ടായിരിക്കണം, അവൻ ആരാണെന്നും, അവൻ നമ്മിൽനിന്ന് എന്ത് ആവശ്യപ്പെടുന്നുവെന്നും. മറ്റൊരു വിധത്തിൽ പറഞ്ഞാൽ, വിശ്വാസപ്രമാണവും ഉൾപ്പെട്ടിരിക്കുന്നു. (ഇത് എത്ര അർത്ഥവത്താണ്, ഉദാഹരണ ത്തിന്, മനുഷ്യരെ നരകത്തിൽ നിത്യതയോളം കത്തിക്കാത്ത ഒരു ദൈവത്തെയാണ് നാം ആരാധിക്കുന്നതെന്ന്.)

അങ്ങനെ, നാം ഇവിടെ ആരാധനയിൽ രണ്ട് കാര്യങ്ങൾ കാണുന്നു: ദൈവത്തെ അനുസരിക്കയും അറികയും ചെയ്യുന്നതിൽനിന്ന് വരുന്ന അനുഭവവും, ദൈവത്തെ ക്കുറിച്ച് നമുക്ക് വെളിവാക്കപ്പെടുന്ന വസ്തുനിഷ്ഠമായ സത്യങ്ങളും. സത്യമില്ലാത്ത ആത്മാവിന് നമ്മെ മറ്റെന്തിനെക്കാളും സ്ഥിരതയില്ലാത്ത വികാരത്തിന്മേൽ പണിയ പ്പെട്ട ആഴമില്ലാത്ത വികാരതീവതയിലേക്ക് നയിക്കാൻ കഴിയും. ഇതിനു വിപരീത മായി, ആത്മാവില്ലാത്ത സത്യത്തിനു ജീവനില്ലാത്ത ഔപചാരികത്വത്തിലേക്കും ആചാ രത്തിലേക്കും നയിക്കാൻ കഴിയും. ആയതിനാൽ, ഇത് രണ്ടും നമുക്ക് ആവശ്യമാണ്.

`“സത്യത്തിലും ആത്മാവിലും” ആരാധിക്കാൻ നിങ്ങൾ ആരെയെങ്കിലും എങ്ങ നെയാണ് പഠിപ്പിക്കുക? ഏത് സാഹചര്യങ്ങളിലാണ് ആർക്കെങ്കിലും ഒന്നിനുമേൽ മറ്റൊന്നിന് ഊന്നൽ ആവശ്യമായിവരിക?`