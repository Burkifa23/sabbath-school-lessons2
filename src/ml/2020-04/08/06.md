---
title:  ആദിമ സഭയിലെ വിദ്യാഭ്യാസം
date:   19/11/2020
---

തിരുവെഴുത്തിലെ വിദ്യാഭ്യാസത്തിന്റെ ശ്രദ്ധേയ മായ തത്വങ്ങളിൽ ഒന്ന് പുറത്തുവരുന്നത് പ്രധാന ഗുരുവായ യേശു അവന്റെ ശിഷ്യന്മാരെ അല്ലെങ്കിൽ വിദ്യാർത്ഥികളെ വിട്ടുപോകാൻ തയ്യാറെടുക്കുമ്പോഴാണ്. അവർ അവനോടൊത്ത് മൂന്നര വർഷക്കാലം ഉണ്ടായിരുന്നു, കോളേജ് വിദ്യാഭ്യാസത്തിനോ ഹൈസ്കൂൾ പഠന ത്തിനോ നാം അനുവദിക്കുന്ന ഏകദേശ സമയം. ഏതൊന്നിന്റെയും പൂർത്തീകരണ സമയത്ത്, വ്യക്തിയെ അടിസ്ഥാനമാക്കി, വിദ്യാർത്ഥികൾ സ്വയമായി കാര്യങ്ങൾ കൈകാര്യം ചെയ്യാൻ പ്രാപ്തരെന്ന് കണക്കാക്കപ്പെടുന്നു.

എന്നാൽ യേശുവിന് കാര്യങ്ങൾ കൂടുതൽ നന്നായി അറിയാമായിരുന്നു. അതി നാൽ പരിശുദ്ധാത്മാവിന്റെ ശിക്ഷണത്തിൽ അവൻ അവന്റെ അനുയായികൾക്ക് നട ന്നുകൊണ്ടിരിക്കുന്നതും തുടർച്ചയായതുമായ വിദ്യാഭ്യാസം നൽകി. മറ്റെവിടെയോ ആ ഗുരുവിനെ പരിചയപ്പെടുത്തുന്നത് ആശ്വാസകനായോ അല്ലെങ്കിൽ പക്ഷവാദം ചെയ്യുന്നവനോ ആയാണ് (ഗ്രീക്കിൽ പാരാക്ലീറ്റോസ്). അവനെ യേശുവിന്റെ അനു യായികൾക്ക് സ്ഥിരമായി നൽകപ്പെടും (യോഹ. 14:16,17). അവനെ സത്യത്തിന്റെ ആത്മാവ് എന്ന് പരിചയപ്പെടുത്തുന്നു. പരിശുദ്ധാത്മാവിനെ ഒരു ശിക്ഷകനായി പരി ചയപ്പെടുത്തുന്നില്ലെങ്കിലും, ആത്മാവിന്റെ പ്രവർത്തനം നിശ്ചയമായും വിദ്യാഭ്യാസ പരമാണ്, പ്രത്യേകിച്ച് അത് സത്യം കണ്ടെത്തുന്നതും അന്വേഷിക്കുന്നതുമായി ബന്ധപ്പെട്ടിരിക്കുമ്പോൾ.

`1 കൊരിന്ത്യർ 2:1-16 വായിക്കുക. വിദ്യാഭ്യാസത്തിന്റെ പശ്ചാത്തലത്തിൽ വളരെ പ്രധാനമായ എന്താണ് പൗലൊസ് പറയുന്നത്?`

അവൻ ആദ്യം അവരുടെ അടുത്തേക്ക് വന്നപ്പോൾ യേശുക്രിസ്തുവിനെക്കുറിച്ചും അവന്റെ ക്രൂശീകരണത്തെക്കുറിച്ചുമല്ലാതെ ഒന്നും തന്നെ സംസാരിച്ചില്ല എന്ന് കൊരി ന്ത്യയിലെ സഭയെ ഓർപ്പിച്ചുകൊണ്ടാണ് പൗലൊസ് ആരംഭിക്കുന്നത് (1 കൊരി. 2:2) - ബുദ്ധിപരമായ പരിജ്ഞാനം ഒന്നും ഇല്ല, സുവിശേഷ പ്രഖ്യാപനം മാത്രം. എന്നാൽ അത് അതിന്റെ അന്ത്യമായിരുന്നില്ല (1 കൊരി. 2:6), കാരണം ഒരിക്കൽ ഈ പുതിയ ക്രിസ്ത്യാനികൾക്ക് പക്വത വന്നപ്പോൾ, അപ്പൊസ്തലൻ തിരികെ അവരെ പരി ജ്ഞാനം പഠിപ്പിക്കാനായി തിരികെയെത്തും, ലോകം ആരംഭിക്കുന്നതിനു മുമ്പ് ദൈവം മറച്ചുവച്ച കാര്യങ്ങൾ (1 കൊരി. 2:7), ദൈവത്തിന്റെ ആഴത്തിലുള്ള കാര്യങ്ങൾപോലും (1 കൊരി. 2:10). അവൻ പഠിക്കുന്നവന്റെ ആത്മാവുമായി യോജിക്കുമ്പോൾ സക ലതും ദൈവത്തിന്റെ ആത്മാവിന്റെ നടത്തിപ്പിൻ കീഴിൽ അഭ്യസിക്കപ്പെടും.

ആ പഠനം എത്ര ആഴത്തിലുള്ളതായിരിക്കും, ആത്മാവിനാൽ നയിക്കപ്പെടുന്ന വർക്ക് എത്രമാത്രം പഠനമാണ് തുറക്കപ്പെടുന്നത്? ആ അദ്ധ്യായം അവസാനിക്കു ന്നത് യെശയ്യാപ്രവാചകന്റെ ഒരു ഉദ്ധരണിയോടെയാണ്: “യഹോവയുടെ മനസ്സ് ആരാ ഞ്ഞറികയോ അവനു മന്ത്രിയായി അവനെ ഗ്രഹിപ്പിക്കയോ ചെയ്തവനാർ?” (യെശ. 40:13). അവന്റെ കാലത്തിലെ സാധാരണ ജനങ്ങളോട് സംസാരിക്കുന്ന ആ പ്രവാച കൻ പറയുക ആർക്കും അത് ചെയ്യാൻ കഴിയില്ല എന്നാണ്. എന്നാൽ പൗലൊസ് ആ കാഴ്ചപ്പാടിനെ തിരുത്തി ഇങ്ങനെ ഉപസംഹരിച്ചു, “ഞങ്ങൾക്ക് ക്രിസ്തുവിന്റെ മനസ്സുണ്ട്,” എന്നതിനർത്ഥം ആത്മാവിനാൽ നിറയപ്പെട്ട ക്രിസ്ത്യാനികൾക്ക് ദൈവത്തിന്റെ മനസ്സിലേക്ക് പോലും പ്രാപ്യത ഉണ്ടെന്നാണ്. അപ്രകാരം നീതിയുടെ പാത അറിയേണ്ടുന്നതിന് ആവശ്യമായ അറിവും വിവേകവും ലഭിക്കുന്നു (1 കൊരി. 2:10-13).