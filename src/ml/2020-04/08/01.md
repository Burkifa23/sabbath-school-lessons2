---
title:  വീണ്ടെടുപ്പും വിദ്യാഭ്യാസവും
date:   14/11/2020
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 1:26,27; യെശ.11:1-9; 2 തിമൊ. 3:14-17; 1 രാജാ. 4:29-34; യോഹ. 14:17; 1 കൊരി. 2:1-16.

> <p>മനഃപാഠവാക്യം</p>
> “എല്ലാ തിരുവെഴുത്തും ദൈവശ്വാസീയമാകയാൽ ദൈവത്തിന്റെ മനുഷ്യൻ സകല സൽപ്രവൃത്തിക്കും വക പ്രാപിച്ചു തികഞ്ഞവൻ ആകേണ്ടതിന് ഉപദേശത്തിനും ശാസനത്തിനും ഗുണീകരണത്തിനും നീതിയിലെ അഭ്യാസത്തിനും പ്രയോജനമുള്ളത് ആകുന്നു” (2 തിമൊ. 3:16,17).

വേദപുസ്തകം ദൈവത്തെയും അവന്റെ ജനത്തെയും കുറിച്ച് ഒരു നീണ്ട കഥ പറയുന്നു. അത് തെറ്റിപ്പോയ ഒരു പ്രണയകഥയായാണ് കാണപ്പെടുന്നത്, കുറഞ്ഞ പക്ഷം താല്ക്കാലികമായെങ്കിലും. അല്ലെങ്കിൽ അതിനെ ഒരു പിതാവിന്റെയും ഒടു വിൽ തിരികെ വരുന്ന അവന്റെ മറുതലിക്കുന്ന മക്കളുടെയും കഥയായി കാണാൻ കഴിയും.

എന്നാൽ ഈ ആഴ്ചയിലെ പഠന ആവശ്യങ്ങൾക്കായി, നാം വേദപുസ്തകത്തിൽ മറ്റൊരു കേന്ദ്ര ആശയം കണ്ടെത്തും, ഒരു ഗുരുവിന്റെയും അവന്റെ വിദ്യാർത്ഥികളു ടെയും. അവർ അവരുടെ പരീക്ഷകൾ തോറ്റുകൊണ്ടേയിരുന്നു, എന്നാൽ അവൻ ക്ഷമയോടെ അവരുടെ പാഠങ്ങൾ വീണ്ടും വീണ്ടും വിശദീകരിച്ചുകൊടുത്തു, ഒടു വിൽ അവരിൽ ചിലർ അത് പഠിക്കുന്നതുവരെ.

നമുക്ക് വളരെ നന്നായി അറിയാവുന്ന നമ്മുടെ സ്വന്തം മനുഷ്യ കഥകളിൽനിന്ന് വ്യത്യസ്തമല്ല വേദപുസ്തക കഥകൾ ഒരു ഒഴികഴിവോടെ. ദൈവത്തിന്റെയും അവന്റെ ജനത്തിന്റെയും കഥയിൽ ഒരു നല്ല അന്ത്യം ഉറപ്പാണ്, അത് ലക്ഷ്യത്തി ലെത്തും. അവന്റെ ജനത്തോടുള്ള ദിവ്യമായ കൃപയാണ് ആ അനന്തരഫലം ഉറപ്പാ ക്കുന്നത്. ഈ ബന്ധത്തിലുള്ള മാനുഷിക ഉത്തരവാദിത്വം മിക്കപ്പോഴും തെറ്റിദ്ധരി ക്കപ്പെടുകയും അത് ഭാരിച്ചതാണെന്ന് കരുതിയ അനേകരാൽ ഭീകരമായി കരുതപ്പെ ടുകയും ചെയ്തിട്ടുണ്ട്. എന്നാൽ വാസ്തവത്തിൽ, വേദപുസ്തക കഥ ദൈവത്തെ അറിയാനും അവന്റെ ഇച്ഛ് മനസ്സിലാക്കാനുമുള്ള ഒരു ക്ഷണമാണ്. നിശ്ചയമായും, ദൈവത്തെ അറിയാൻ പഠിക്കുക എന്നതാണ് അവന്റെ കൃപയോടുള്ള നമ്മുടെ പ്രഥമ മായ പ്രതികരണം. നമുക്ക് അപ്രകാരമുള്ള കൃപ നേടിയെടുക്കാൻ സാധ്യമല്ല, എന്നാൽ നമുക്ക് അതേക്കുറിച്ച് പഠിക്കാനാകും, മാത്രമല്ല അതിന്റെ ഉള്ളിന്റെയുള്ളിൽ ഈ കൃപയെക്കുറിച്ചുള്ള പഠനമല്ലെങ്കിൽ ക്രിസ്തീയ വിദ്യാഭ്യാസം എന്താണ്?

_ഈ ആഴ്ചയിലെ പാഠം പഠിച്ച് നവംബർ 21 ശബ്ബത്തിനുവേണ്ടി നമുക്ക് ഒരുങ്ങാം..._