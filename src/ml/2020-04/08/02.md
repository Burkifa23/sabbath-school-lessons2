---
title:  ദൈവത്തിന്റെ സ്വരൂപത്തിൽ
date:   15/11/2020
---

`ഉല്പത്തി 1:26,27 ഉം 5:1,3 ഉം വായിക്കുക. ആദിയിൽ ദൈവം മനുഷ്യരെ എങ്ങനെ സൃഷ്ടിച്ചു എന്നതിനെക്കുറിച്ച് ഈ വാക്യങ്ങൾ എന്തു പറയുന്നു, പിന്നീട് പാപ് ത്തിനുശേഷം മനുഷ്യവർഗ്ഗത്തിന് എന്തു സംഭവിച്ചു?`

“ദൈവത്തിന്റെ സ്വരൂപത്തിൽ” എന്ന പദസമുച്ചയം വേദപുസ്തകം വ്യാഖ്യാതാ ക്കളെ നൂറ്റാണ്ടുകളായി ആകർഷിച്ചിട്ടുണ്ട്. ആദ്യ മനുഷ്യർ സൃഷ്ടിക്കപ്പെട്ട ഈ സ്വരൂപം എന്താണ്? ഉദാഹരണത്തിന്, ദൈവം ഒരു കണ്ണാടിയിൽ നോക്കി അവന്റെ പുതിയ സൃഷ്ടിയെ അവനെപ്പോലെ രൂപപ്പെടുത്തി എന്ന് ഇതിന് അർത്ഥമുണ്ടോ? അതോ മറ്റ് എല്ലാ ജീവജാലങ്ങളെക്കാളും മനുഷ്യർക്ക് ദൈവത്തോട് കൂടുതൽ സാമ്യ മുണ്ട് എന്ന് ഇത് അർത്ഥമാക്കുന്നുവോ? അതോ ഇത് ഒരു ആത്മീയവും ബുദ്ധിപര വുമായ സാമ്യത്തെയും സ്രഷ്ടാവും അവന്റെ മനുഷ്യസൃഷ്ടിയും തമ്മിൽ അനുരൂപ മാകുന്നതിനെ പ്രതിപാദിക്കുകയും ചെയ്യുന്നുവോ? അതിന്റെ അർത്ഥം എന്തായിരിക്കും എന്ന് അനേക വ്യാഖ്യാനങ്ങൾ തിരുവെഴുത്തിൽനിന്ന് പണ്ഡിതന്മാർ കണ്ടെത്തിയി ട്ടുണ്ടെങ്കിലും തിരുവെഴുത്തുകൾ ഈ അഭിപ്രായ പ്രകടനത്തിന് കൃത്യമായ യാതൊരു വിശദീകരണവും നൽകിയിട്ടില്ല.

എന്നിരുന്നാലും, പാപത്തിനുശേഷം, ഈ സ്വരൂപത്തിന് മാറ്റമുണ്ടായിട്ടുണ്ട് എന്ന് നമുക്ക് കാണാൻ കഴിയും, അതുകൊണ്ടാണ് വിദ്യാഭ്യാസത്തിന്റെ ലക്ഷ്യം മനുഷ്യ നിൽ അവനെ ഉണ്ടാക്കിയവന്റെ സ്വരൂപം പുനഃസ്ഥാപിക്കുകയാണ് എന്ന് എലൻ ജി. വൈറ്റ് എഴുതിയത് (Education, pp. 14-16).

എങ്ങനെയാണ് വിദ്യാഭ്യാസത്തിന് അത്ര ശ്രദ്ധേയമായ ഒരു ലക്ഷ്യം കൈവരി ക്കാനാകുക? ഒന്നാമത്, ദൈവം നമ്മെ ഉണ്ടാക്കിയത് അവനുമായി ഒരു ബന്ധം ഉണ്ടാ യിരിക്കുവാനാണ് എന്ന് നാം ഓർക്കേണ്ടതുണ്ട്. മിക്ക മാതാപിതാക്കൾക്കും അവ രുടെ മക്കളോട് ഉള്ളതുപോലെ. അവൻ നമ്മ അവന്റെ സ്വരൂപത്തിൽ ഉണ്ടാക്കി, മനുഷ്യ മാതാപിതാക്കൾക്ക് അവരുടെ സ്വരൂപത്തിൽ മക്കൾ ഉണ്ടാകുന്നതുപോലെ തന്നെ (ഉല്പത്തി 5:1), അങ്ങനെ അവന്റെ കുടുംബത്തിലേതെന്നപോലെ അവന്റെ മക്കളായി നമ്മെ വളർത്തിക്കൊണ്ട് വരാം; അവന് നമ്മോട് ആശയവിനിമയം നടത്തി. നാമുമായി ഈടുറപ്പുള്ള ഒരു ബന്ധമുണ്ടാക്കാൻ കഴിയും. അതിനാൽ ദൈവത്തിന്റെ സ്വരൂപം എന്നത് കൂടുതലും രണ്ടു ജീവികളെ, ഒന്ന് ദിവ്യവും അടുത്തത് മാനുഷി കവും ആയതിന് മനസ്സുകൾ തമ്മിൽ കണ്ടുമുട്ടുന്നതിനുള്ള ഒരു “മാനസിക സ്വരൂപ മാണ്.” ഇതുതന്നെയാണ് വിദ്യാഭ്യാസത്തിലും കൃത്യമായി സംഭവിക്കുന്നത്, ആദ്യം ഭവനത്തിൽ മാതാപിതാക്കളും മക്കളും തമ്മിൽ, പിന്നീട് വിദ്യാഭ്യാസത്തിന്റെ വേല അദ്ധ്യാപകർ ഏറ്റെടുക്കുമ്പോൾ പാഠശാലയിലും. നമുക്ക് നന്നായി അറിയാവുന്ന ഈ വിദ്യാഭ്യാസ പ്രക്രിയയെ ദൈവം ഉദ്ദേശിച്ചിരുന്നു എന്ന് വ്യക്തമാണ്. അങ്ങനെ നമ്മ മറ്റ് അനേകം ജീവജാലങ്ങളിൽനിന്ന് വേർതിരിച്ച്, അവൻ നമ്മ അവന്റെ സ്വരൂപ ത്തിലുണ്ടാക്കി. അവൻ അങ്ങനെ ചെയ്തതിന് കാരണം അവന് നമ്മെ പഠിപ്പിക്കാനും നമുക്ക് അവനിൽനിന്ന് പഠിക്കാനും കഴിയും എന്നതാണ്, അവന്റെ സ്വരൂപം (അവന്റെ മനസ്സ്) നമ്മിൽ പ്രതിഫലിക്കുന്നതു വരെ.

`ജീവിതത്തിലുടനീളവും, സർവ്വകലാശാല, പാഠശാല, സഭ, ഭവനം എന്നിവയിലും ക്രിസ്തീയ വിദ്യാഭ്യാസത്തോടുള്ള നമ്മുടെ സമർപ്പണത്തിന്റെ ഈ ചിന്തയോടുള്ള സൂചനകൾ എന്തെല്ലാമാണ്?`