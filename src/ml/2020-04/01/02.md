---
title:  ആദ്യ പാഠശാല
date:   27/09/2020
---

നാം ഒരു തോട്ടത്തെ ഒരു ക്ലാസുറിയായി കരുതുന്നില്ലെങ്കിലും, അത് തികച്ചും യുക്തമാണ്, പ്രത്യേകിച്ച് ദൈവത്തിന്റെ സൃഷ്ടിയുടെ ചീത്തയാകാത്ത സമ്പത്തുക ളാൽ നിറയപ്പെട്ട്. ഏദെനെപ്പോലെയുള്ള ഒന്നിന്റെ കാര്യത്തിൽ ഇന്നത്തെ നമ്മുടെ കാഴ്ചപ്പാടിൽ, വീഴ്ച ഭവിക്കാത്ത ഒരു ലോകത്തിൽ വീഴ്ച ഭവിക്കാത്ത ജീവികൾ നേരിട്ട് അവരുടെ സ്രഷ്ടാവിനാൽ അഭ്യസിക്കപ്പെട്ട്, ആ ക്ലാസുമുറിയിൽ എത്രയധികം പഠിച്ചിരിക്കുമെന്ന് ഊഹിക്കുക കഠിനമാണ്.

`വായിക്കുക: ഉല്പത്തി 2:7-23. ആദാമിനെ സൃഷ്ടിക്കുകയും, ആക്കി വെക്കുകയും, വേലയിൽ ഏർപ്പെടുത്തുകയും ചെയ്ത ദൈവത്തിന്റെ ഉദ്ദേശ്യ സമ്പുഷ്ടിയെക്കുറിച്ച് നിങ്ങൾ എന്ത് മനസ്സിലാക്കുന്നു?`

ദൈവം സ്ത്രീയെയും പുരുഷനെയും അവന്റെ സ്വരൂപത്തിൽ ഉണ്ടാക്കുകയും അവന് അർത്ഥവത്തായ ഒരു വേലയും ഒരു ഭവനവും നൽകുകയും ചെയ്തു. ശക്തിമത്തായ വിദ്യാർത്ഥി-അദ്ധ്യാപക ബന്ധം കണക്കിലെടുക്കുമ്പോൾ ഇതൊരു മാതൃകാപരമായ ബന്ധമാണ്. ദൈവം അവനെ സൃഷ്ടിച്ചതുകൊണ്ട് അവന് ആദാ മിന്റെ കഴിവുകൾ അറിയാമായിരുന്നു. ആദാമിന്റെ പൂർണ്ണ കഴിവുകൾ മനസ്സിലാക്കി യതിനാൽ അവന് ആദാമിനെ പഠിപ്പിക്കുവാൻ കഴിയുമായിരുന്നു.

ദൈവം മനുഷ്യന് ഉത്തരവാദിത്വം നൽകി, എന്നാൽ അവന് സന്തോഷവും വേണ മെന്ന് അവനാഗ്രഹിച്ചു. ഒരുപക്ഷേ അവന് സന്തോഷം നൽകുക എന്നതിന്റെ ഒരു ഭാഗമായിരുന്നിരിക്കണം ഉത്തരവാദിത്വങ്ങൾ. അതിനാൽ, അവൻ തോട്ടം പരിപാലി ക്കുന്നതിന്റെ ചുമതല ആദാമിനു നൽകി. “ദൈവം മനുഷ്യനെ കൂട്ടിക്കൊണ്ടുപോയി ഏദെൻ തോട്ടത്തിൽ വേല ചെയ്യാനും അതിനെ കാപ്പാനും അവിടെ ആക്കി” (ഉല്പത്തി 2:15). ആദാം അവരുടെ ഭവനമായ തോട്ടം സൂക്ഷിക്കുകയും വേല ചെയ്യു കയും ചെയ്യുമ്പോൾ സംശയലേശമെന്യേ അവൻ എന്തൊക്കെ പഠിക്കുകയും ചെയ്തു എന്ന് ഊഹിക്കാൻ, പാപം നിറഞ്ഞ ഒരു ലോകവും മരണവും മാത്രമറിയാവുന്ന നമുക്ക് പ്രയാസമാണ്.

ഉല്പത്തി 2:19-23 ൽ, ദൈവം ആദാമിന് മൃഗസുഹൃത്തുക്കളെ സൃഷ്ടിക്കുകയും, ആദാമിന്റെ ഭാര്യയായി ഹവ്വയെ സൃഷ്ടിക്കുകയും ചെയ്തു. തുല്യ നിലവാരമുള്ള ഒരാളുടെ സഹായവും സൗഹൃദവും ആദാമിന് ആവശ്യമായിരുന്നു എന്ന് ദൈവത്തി നറിയാമായിരുന്നു; അതിനാൽ അവൻ സ്ത്രീയെ സൃഷ്ടിച്ചു.

മനുഷ്യൻ അവനുമായി അടുത്ത ബന്ധം ഉണ്ടാക്കേണ്ടതിന്റെ ആവശ്യകതയും ദൈവത്തിനറിയാമായിരുന്നു, അതിനാൽ, തോട്ടത്തിന്റെ പരിധിക്കുള്ളിൽ തന്നെ ഈടാർന്ന ഒരിടം അവൻ സൃഷ്ടിച്ചു. മനുഷ്യരാശിയോടുള്ള അവന്റെ സ്നേഹ ത്തെയും സൃഷ്ടിയിലുള്ള ദൈവത്തിന്റെ ഉദ്ദേശ്യത്തെയും ഇവയെല്ലാം സാക്ഷ്യപ്പെ ടുത്തുന്നു. വീണ്ടും, നമുക്കും ഏദനും ഇടയിലുള്ള വലിയ ദൂരം കണക്കിലെടുത്താൽ അതെങ്ങനെ ആയിരുന്നു എന്ന് ഭാവന ചെയ്യുക പ്രയാസമായിരിക്കും - അത് ഭാവന ചെയ്യുന്നത് രസകരമായിരിക്കും, അല്ലേ?

`നാം ഏദനിൽനിന്നും മാറ്റപ്പെട്ടിട്ട് അധികമായെങ്കിലും, നമുക്ക് ഇപ്പോഴും പ്രകൃ തിയിൽനിന്ന് പാഠങ്ങൾ പഠിക്കാം. അവയിൽ ചില പാഠങ്ങൾ എന്താണ്, തിരുവെഴു ത്തിന്റെ ഭൂതക്കണ്ണാടിയിലൂടെ (ലെൻസ്) നാം അവയെ വ്യാഖ്യാനിക്കുമ്പോൾ അവ യിൽനിന്നും നമുക്ക് എന്ത് പ്രയോജനം ഉണ്ടാകും?`