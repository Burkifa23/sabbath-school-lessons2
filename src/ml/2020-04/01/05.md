---
title:  നഷ്ടപ്പെട്ടത് വീണ്ടെടുക്കുന്നു
date:   30/09/2020
---

ആദാമും ഹവ്വയും പാമ്പിന്റെ ദൂത് പിൻപറ്റാൻ തിരഞ്ഞെടുത്തപ്പോൾ, മറ്റനേകം പരിണതഫലങ്ങൾക്കൊപ്പം, ദൈവത്തിന്റെ ക്ലാസ്മറിയിൽ നിന്നുള്ള പുറത്താക്കലും അവർ നേരിട്ടു. അവരുടെ പാപം മൂലം ആദാമിനും ഹവ്വയ്ക്കും എന്തു നഷ്ടമായി എന്ന് ചിന്തിക്കുക; നാം അവരുടെ വീഴ്ച മനസ്സിലാക്കുമ്പോൾ, ഇക്കാലത്ത് നമുക്കു വേണ്ട വിദ്യാഭ്യാസത്തിന്റെ ഉദ്ദേശ്യത്തെക്കുറിച്ച് നമുക്ക് കൂടുതൽ മെച്ചപ്പെട്ട രീതി യിൽ മനസ്സിലാക്കാം. അവർ പുറത്താക്കപ്പെട്ടിട്ടുകൂടി, അപൂർണ്ണമായ ലോകത്തിലുള്ള ജീവിതം വിദ്യാഭ്യാസത്തിന് ഒരു പുതിയ ഉദ്ദേശ്യം കൊണ്ടുവന്നു.

വീഴ്ചയ്ക്കു മുമ്പുള്ള വിദ്യാഭ്യാസം ആദാമിനെയും ഹവ്വയെയും അവനുമായും അവന്റെ സ്വഭാവം, അവന്റെ നന്മ എന്നിവയുമായി പരിചിതമാക്കാനുള്ള ദൈവത്തിന്റെ മാർഗ്ഗമായിരുന്നെങ്കിൽ, അവരുടെ പുറത്താക്കലിനുശേഷം വിദ്യാഭ്യാസം ആ കാര്യ ങ്ങളുമായി മനുഷ്യവർഗ്ഗത്തെ വീണ്ടും പരിചയപ്പെടുത്തുന്നതിനും അതോടൊപ്പം നമ്മിൽ ദൈവസ്വരൂപം പുനഃസ്ഥാപിക്കുന്നതിനുമാണ്. പ്രാർത്ഥനയിലൂടെയും, സേവ നത്തിലൂടെയും, അവന്റെ വചനം പഠിക്കുന്നതിലൂടെയും ഏദനിൽ ആദാമും ഹവ്വയും ചെയ്തതുപോലെ നമുക്ക് നമ്മുടെ ദൈവത്തിന്റെ അടുക്കലേക്ക് വരാം.

സുവാർത്ത എന്താണെന്നാൽ യേശുവിനാലും രക്ഷാപദ്ധതിയാലും എല്ലാം നഷ്ട മായിട്ടില്ല. നമുക്ക് പുനഃസ്ഥാപനത്തിന്റെയും രക്ഷയുടെയും പ്രത്യാശയുണ്ട്. ക്രിസ്തീയ വിദ്യാഭ്യാസത്തിലെ ഏറിയ പങ്കും വിദ്യാർത്ഥികളെ യേശുവിലേക്കും അവൻ നമുക്കുവേണ്ടി എന്തു ചെയ്തു എന്നതിലേക്കും അവൻ നൽകുന്ന പുനഃ സ്ഥാപനത്തിലേക്കും വിരൽ ചൂണ്ടണം.

`2 പതാസ് 1:3-11 വായിക്കുക. മനുഷ്യജീവികൾ തോട്ടം വിട്ടുപോയപ്പോൾ നഷ്ട മായതിന്റെ എല്ലാം വെളിച്ചത്തിൽ, വളരെയധികം വീണ്ടും നേടിയെടുക്കാനാകും എന്ന പ്രോത്സാഹനമായാണ് ഈ വാക്യങ്ങൾ വരുന്നത്. നമ്മുടെ ജീവിതങ്ങളിൽ ദൈവ ത്തിന്റെ സ്വരൂപം പുനഃസ്ഥാപിക്കുന്നതിന് വേണ്ടി നാം എന്തു ചെയ്യണമെന്നാണ് പതാസ് എഴുതുന്നത്.`

യേശുവിലൂടെ നമുക്ക് “ജീവനും ഭക്തിക്കും വേണ്ടിയതു ഒക്കെയും നമുക്കു ദാനം ചെയ്തിരിക്കുന്നുവല്ലോ.” എത്ര വലിയ വാഗ്ദത്തം! അവയിൽ ചിലത് എന്തായിരിക്കും? പതാസ് നമുക്ക് ഒരു കുറിപ്പടി നൽകുന്നു. വിശ്വാസം, സദ്ഗുണം, പരിജ്ഞാനം, ആത്മനിയന്ത്രണം, നിരന്തര പ്രയത്നം അങ്ങനെയങ്ങനെ. ഒരു കാര്യം കൂടി ശ്രദ്ധി ക്കുക, പത്രൊസ് പ്രതിപാദിക്കുന്നതിൽ ഒരു കാര്യം പരിജ്ഞാനമാണ്. ഈ ആശയം, നിശ്ചയമായും, വിദ്യാഭ്യാസം എന്നതിലേക്ക് നയിക്കുന്നു. ശരിയായ വിദ്യാഭ്യാസം ശരിയായ പരിജ്ഞാനത്തിലേക്ക് നയിക്കുന്നു, ക്രിസ്തുവിനെക്കുറിച്ചുള്ള പരിജ്ഞാനം, അപ്രകാരം നാം കൂടുതൽ അവനെപ്പോലെ ആകുക മാത്രമല്ല, പിന്നെയോ അവനെ ക്കുറിച്ചുള്ള പരിജ്ഞാനം നാം മറ്റുള്ളവരുമായി പങ്കുവെയ്ക്കുകയും ചെയ്യും.

`വിലക്കപ്പെട്ട വൃക്ഷം “നന്മതിന്മകളെക്കുറിച്ചുള്ള അറിവിന്റെ വൃക്ഷ”വുമായിരുന്നു എന്ന വസ്തുത ഒരു നിമിഷം ചിന്തിക്കുക (ഉല്പത്തി 2:17, ഊന്നൽ നൽകിയിരി ക്കുന്നു). എല്ലാ അറിവും എന്തുകൊണ്ട് നല്ലതല്ല എന്നതിനെക്കുറിച്ച് അത് നമ്മോട് എന്തു പറയണം? നല്ലതും ചീത്തയുമായ അറിവുകൾ തമ്മിലുള്ള വ്യത്യാസം നാം എങ്ങനെ അറിയും?`