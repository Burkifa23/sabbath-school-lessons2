---
title:  ആ ദൂത് നഷ്ടമാകുന്നു
date:   29/09/2020
---

നാം ഇന്നലെ കണ്ടതുപോലെ, ഹവ്വാ അവളുടെ ഭാഷയിൽപ്പോലും - ദൈവത്തിന്റെ വ്യക്തമായ കല്പന ഉണ്ടായിട്ടുകൂടി അവളെ പഠിപ്പിച്ചതിൽ വെള്ളം ചേർത്ത് ലഘു കരിച്ചിരിക്കുന്നു.

ദൈവം അവളോട് പറഞ്ഞതിനെ അവൾ ദുർവ്യാഖ്യാനം ചെയ്തില്ല എങ്കിലും അവൾ അത് വേണ്ടത്ര ഗൗരവത്തിലെടുത്തില്ല. അവളുടെ പ്രവൃത്തികളുടെ പരിണ തഫലങ്ങൾ ഒരുവന് പെരുപ്പിച്ചു കാണാനേ കഴികയില്ല.

അപ്രകാരം, ഹവ്വാ പാമ്പിനെ നേരിട്ടപ്പോൾ, അവൾ ആവർത്തിച്ചു (കൃത്യമായല്ല) എങ്കിലും തോട്ടത്തിലെ വൃക്ഷത്തെക്കുറിച്ച് ദൈവം പറഞ്ഞതുപോലെ പാമ്പിനോട് ആവർത്തിച്ചില്ല (ഉല്പത്തി 3:2,3). നിശ്ചയമായും പാമ്പിന് ഇതൊരു വാർത്തയായിരു ന്നില്ല. പാമ്പ് ഈ കല്പനയുമായി പരിചിതനായിരുന്നു. അതിനാൽ തന്നെ അത് വള ച്ചൊടിക്കുവാൻ തയ്യാറും, അങ്ങനെ ഹവ്വയുടെ നിഷ്കളങ്കതയെ മുതലെടുക്കുന്നു.

`ഉല്പത്തി 3:4-6 പരിശോധിക്കുക. ദൈവം പറഞ്ഞത് കൃത്യമായി നിരാകരിക്കു ന്നതു കൂടാതെ, പ്രകടമായും ഹവ്വയെ വീഴ്ത്തുവാനുള്ള മറ്റെന്ത് കാര്യമാണ് പാമ്പ് പറഞ്ഞത്?`

ആ പറഞ്ഞ സന്ദേശത്തിന്റെ ഒരു ഭാഗം തെറ്റായിരുന്നു എന്ന് പാമ്പ് അവളോട് പറഞ്ഞപ്പോൾ, ഹവ്വയ്ക്ക് ദൈവവുമായി കൂടിയാലോചിക്കാമായിരുന്നു. ഇതാണ് ഏദനിലെ വിദ്യാഭ്യാസത്തിന്റെ മനോഹാരിത, ഉറപ്പായും ഇന്ന് നമുക്ക് ഭൂമിയിൽ ഊഹിക്കാവുന്നതിനും അപ്പുറമായിരുന്നു വിദ്യാർത്ഥികൾക്ക് ആ ശക്തനായ അദ്ധ്യാ പകനോടുണ്ടായിരുന്ന സാമീപ്യം. എന്നിരുന്നാലും, ഓടിപ്പോകുന്നതിനു പകരം, ദിവ്യസഹായം തേടുന്നതിനു പകരം, ഹവ്വാ പാമ്പിന്റെ ദൂത് സ്വീകരിക്കുന്നു. ആ ദൂതിനു പാമ്പ് നൽകിയ പരിഷ്കരണം സ്വീകരിച്ചതിലൂടെ ഹവ്വയുടെ ഭാഗത്ത് ദൈവത്തെ ക്കുറിച്ചുള്ള സംശയവും ദൈവം അവരോടു പറഞ്ഞതിലുള്ള അവിശ്വാസവും ഉണ്ടാ യിരുന്നു.

ഇതിനിടയിൽ, ആദാം തന്നെ ഒരു പ്രതിസന്ധിയിലകപ്പെടുന്നു. തന്റെ ഇണ ദൈവ ത്തിന്റെ കല്പന ലംഘിച്ചുവെന്ന് ആദാം മനസ്സിലാക്കുന്നു. അവന്റെ മനസ്സിൽ ഒരു ഭയാനകമായ പോരാട്ടമുണ്ടായിരുന്നു. അവന്റെ അടുത്തുനിന്നും ഹവ്വയെ അലയാൻ വിട്ടതോർത്ത് അവൻ ദുഃഖിച്ചു. എന്നാൽ ഇപ്പോൾ കൃത്യം ചെയ്യപ്പെട്ടു കഴിഞ്ഞു; ആരുടെ സഹവാസമാണോ അവന് സന്തോഷകരമായിരുന്നത് അവളിൽനിന്നും അവൻ വേർപെടണം. അത് അപ്രകാരമാക്കാൻ അവന് എങ്ങനെ കഴിയും? - E.G. White, Patriarchs and Prophets, p. 56.

നിർഭാഗ്യവശാൽ, തെറ്റും ശരിയും അവനറിയാമായിരുന്നെങ്കിലും, അവനും തെറ്റ് തിരഞ്ഞെടുത്തു.

`ഇവിടുള്ള വഞ്ചനാപരമായ വിപരീതാർത്ഥപ്രയോഗത്തെക്കുറിച്ച് ചിന്തിക്കുക: അവർ വൃക്ഷത്തിന്റെ ഫലം തിന്നാൽ “ദൈവത്തെപ്പോലെ ആകും” എന്ന് പാമ്പ് പറഞ്ഞു (ഉല്പത്തി 3:5). എന്നാൽ അവർ നേരത്തേതന്നെ ദൈവത്തെപ്പോലെയാണെന്ന് ഉല്പത്തി 1:27 പറഞ്ഞില്ലേ? ആദാമിനും ഹവ്വയ്ക്കും നൽകപ്പെട്ടതുപോലുള്ള ഏറ്റവും നല്ല വിദ്യാഭ്യാസം നമുക്ക് ലഭ്യമായാലും, അനുസരണവും വിശ്വാസവും മാത്രമാണ് നമുക്കുള്ള സുരക്ഷയെന്നും നാം എത്ര എളുപ്പത്തിൽ വഞ്ചിക്കപ്പെടാമെന്നുമുള്ളതി നെക്കുറിച്ച് ഇത് നമ്മെ എന്ത് പഠിപ്പിക്കുവാൻ കഴിയും?`