---
title:  ഏദെൻതോട്ടത്തിലെ വിദ്യാഭ്യാസം
date:   26/09/2020
---

### ഈയാഴ്ചയിലെ പഠനത്തിനായി വായിക്കുക
ഉല്പത്തി 2:7-23; 3:1-6; 2 പതാസ് 1:3-11; 2:1-17; എബ്രാ. 13:7,17,24

> <p>മനഃപാഠവാക്യം</p>
> “ദൈവം തന്റെ ശക്തിയാൽ ഉന്നതമായി പ്രവർത്തിക്കുന്നു; അവനു തുല്യനായ ഉപദേശകൻ ആരുള്ളു?” (ഇയ്യോബ് 36:22).

മിക്ക വേദപുസ്തക വിദ്യാർത്ഥികൾക്കും ഉല്പത്തി 1 മുതൽ 3 വരെയുള്ള കഥയും കഥാപാത്രങ്ങളെയും അറിയാം: ദൈവം, ആദാം, ഹവ്വാ, ദൂതന്മാർ, പാമ്പ്. “ഏദൻ” എന്ന് വിളിക്കുന്ന പറുദീസയിലെ മനോഹരമായ ഒരു തോട്ടമാണ് പശ്ചാത്തലം. കഥാ തന്തു ഒരു യുക്തമായ സംഭവപരമ്പരകളെ പിന്തുടരുന്നതായി തോന്നുന്നു. ദൈവം സൃഷ്ടിക്കുന്നു. ദൈവം ആദാമിനും ഹവ്വയ്ക്കും നിർദ്ദേശങ്ങൾ നൽകുന്നു. ആദാമും ഹവ്വയും പാപം ചെയ്യുന്നു. ആദാമിനെയും ഹവ്വയെയും ഏദെനു പുറത്താക്കുന്നു. എന്നിരുന്നാലും, ഉല്പത്തിയുടെ ആദ്യ അദ്ധ്യായങ്ങളിലൂടെ ഒരു സൂക്ഷ്മ പരിശോ ധന നടത്തിയാൽ, പ്രത്യേകിച്ച് വിദ്യാഭ്യാസത്തിന്റെ ലെൻസിലൂടെ, കഥയിലും, പശ്ചാ ത്തലത്തിലും, കഥാപാത്രങ്ങളിലേക്കുമുള്ള ചില ഉൾക്കാഴ്ചകൾ വെളിവാക്കപ്പെടും.

“ലോകാരംഭത്തിൽ സ്ഥാപിതമായ വിദ്യാഭ്യാസ സമ്പ്രദായം നിത്യതയോളം മനു ഷ്യന് ഒരു മാതൃക ആകേണ്ടതായിരുന്നു. അതിന്റെ തത്വങ്ങളുടെ ഒരു ദൃഷ്ടാന്തം എന്ന നിലയിൽ ഏദനിൽ ഒരു മാതൃകാ പാഠശാല സ്ഥാപിതമായി, നമ്മുടെ ആദ്യ മാതാപിതാക്കളുടെ ഭവനം. ഏദെൻതോട്ടമായിരുന്നു പഠനമുറി, പ്രകൃതിയായിരുന്നു പാഠപുസ്തകം, സഷ്ടാവു തന്നെയായിരുന്നു അദ്ധ്യാപകൻ, മാനവകുടുംബത്തിന്റെ മാതാപിതാക്കളായിരുന്നു വിദ്യാർത്ഥികൾ” - E. G. White, Education, p. 20.

ഈ ആദ്യ വിദ്യാലയത്തിന്റെ സ്ഥാപകനും, പ്രധാന അദ്ധ്യാപകനും, അദ്ധ്യാപ കനും കർത്താവായിരുന്നു. ആത്യന്തികമായി ആദാമും ഹവ്വയും മറ്റൊരദ്ധ്യാപകനെ തിരഞ്ഞെടുക്കുകയും തെറ്റായ പാഠങ്ങൾ പഠിക്കയും ചെയ്തു. എന്തു സംഭവിച്ചു, എന്തുകൊണ്ട്, വിദ്യാഭ്യാസത്തെക്കുറിച്ചുള്ള ഈ ആദിമ രേഖയിൽനിന്ന് നമ്മെ ഇന്ന് സഹായിക്കുന്നതിനായി നമുക്ക് എന്ത് പഠിക്കാൻ കഴിയും?

_ഈ ആഴ്ചയിലെ പാഠം പഠിച്ച് ഒക്ടോബർ 3 ശബ്ബത്തിനുവേണ്ടി നമുക്ക് ഒരുങ്ങാം..._