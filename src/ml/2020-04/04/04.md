---
title:  വേദപുസ്തകപരമായ ലോകദർശനം
date:   20/10/2020
---

ആമുഖത്തിൽ പറഞ്ഞതുപോലെ, നാം ആരും തന്നെ നിഷ്പക്ഷമായി ലോകത്തെ ദർശിക്കുന്നില്ല. ഉദാഹരണത്തിന്, ഒരു നിരീശ്വരവാദി ആകാശത്തിൽ ഒരു മഴവില്ലിനെ നോക്കി ഒരു സ്വാഭാവിക പ്രതിഭാസം എന്നതല്ലാതെ മറ്റൊന്നും കാണുന്നില്ല. അതിന് മനുഷ്യൻ നൽകുവാൻ തീരുമാനിക്കുന്ന അർത്ഥമല്ലാതെ മറ്റൊന്നുമില്ല. ഇതിനു വിപ രീതമായി, അതിനെ വേദപുസ്തകപരമായ ലോകദർശനത്തിലൂടെ നോക്കിക്കാണുന്ന ഒരാൾ സ്വാഭാവിക പ്രതിഭാസം മാത്രമല്ല കാണുന്നത്, വെളിച്ചവും വെള്ളവും തമ്മി ലുള്ള പരസ്പര പ്രവർത്തനം, പിന്നെയോ ഇനിമേൽ വെള്ളത്താൽ ഭൂമിയെ നശിപ്പി ക്കില്ല എന്ന ദൈവവാഗ്ദത്തത്തിന്റെ ആവർത്തിച്ചുള്ള സ്ഥിരീകരണമാണ് (ഉല്പത്തി 9:13-16). “മനുഷ്യരുമായുള്ള അവന്റെ ഉടമ്പടിയുടെ സൂചകമായി മേഘങ്ങളിൽ മനോ ഹരമായ മഴവില്ലിനെ തെറ്റുചെയ്യുന്ന അവന്റെ ജീവികൾക്കായുള്ള അവന്റെ അനുക മ്പയും താഴേത്തട്ടിലേക്ക് ഇറങ്ങിവരാനുള്ള ദൈവത്തിന്റെ മനസ്സും എത്ര മഹനീയം... വരുംതലമുറകളിലെ കുഞ്ഞുങ്ങൾ ആകാശം നിറഞ്ഞുനില്ക്കുന്ന ആ മഹത്തായ കമാനത്തിന്റെ അർത്ഥം ചോദിക്കുമ്പോൾ, അവരുടെ മാതാപിതാക്കൾ ജലപ്രളയ ത്തിന്റെ കഥ ആവർത്തിക്കുകയും, അത്യുന്നതനായവൻ ആ വില്ലിനെ വളച്ച് മേഘ ങ്ങളിൽ സ്ഥാപിച്ചത് വെള്ളം ഇനിമേലിൽ ഭൂമിയിൽ കവിഞ്ഞൊഴുകില്ല എന്നതിന്റെ ഉറപ്പാണ് എന്ന് പറയണമെന്നത് ദൈവത്തിന്റെ ഉദ്ദേശ്യമായിരുന്നു.” - E. G. White, Patriarchs and Prophets, p. 106.

`നാം ആയിരിക്കുന്ന യാഥാർത്ഥ്യത്തെ മനസ്സിലാക്കുവാൻ നമ്മ മെച്ചപ്പെട്ട രീതി യിൽ സഹായിക്കാൻ സാധ്യമാകുന്ന എന്ത് സത്യങ്ങളാണ് തുടർന്നുള്ള വാക്യങ്ങ ളിൽ കാണപ്പെടുന്നത്? എഫെ. 6:12; മർക്കൊസ് 13:7; റോമർ 5:8; 8:28; സഭാപ്രസംഗി 9:5; വെളി. 20:5,6.`

സെവെന്ത്-ഡേ അഡൈ്വന്റിസ്റ്റുകാരെന്ന നിലയിൽ, വേദപുസ്തക പഠിപ്പിക്കലുക ളോട് നാം ഉറപ്പായി ചേർന്നു നില്ക്കണം, കാരണം ലോകത്തെക്കുറിച്ച് മറ്റൊരു വി ധത്തിലും നമുക്ക് അറിയാൻ കഴിയാത്ത അനേക കാര്യങ്ങൾ നമുക്കായി വിശദീക രിച്ചു തരുന്നു. ആയതിനാൽ, സകല ക്രിസ്തീയ വിദ്യാഭ്യാസവും ദൈവവചനത്തിൽ അടിസ്ഥാനപ്പെടുത്തിയതും വേരൂന്നിയതുമാകണം, ഇതിനു വിപരീതമായുള്ള ഏതൊരു ഉപദേശവും തള്ളിക്കളയണം.

`ജനങ്ങൾ വെച്ചുപുലർത്തുന്ന മറ്റ് വിശ്വാസങ്ങളെ എതിർക്കുന്ന വേദപുസ്തക ത്തിലെ ചില പഠിപ്പിക്കലുകൾ എന്തെല്ലാമാണ്? നാം ദൈവവചനത്തോട് വിശ്വസ്ത തയോടെ ചേർന്നു നില്ക്കണം എന്നത് എത്ര പ്രധാനമാണെന്നതിനെക്കുറിച്ച് ഈ വ്യത്യാസം നമ്മെ എന്തു പഠിപ്പിക്കണം?`