---
title:  വീണ്ടെടുപ്പുകാരനെ ആരാധിക്കുക
date:   21/10/2020
---

നമ്മുടെ വിശ്വാസത്തിന് സൃഷ്ടിപ്പിന്റെ വിശ്വാസപ്രമാണം എത്ര പ്രധാനമായിരി ക്കുന്നുവോ, ഈ വിശ്വാസപ്രമാണം ഒറ്റയ്ക്കു പ്രത്യക്ഷപ്പെടുന്നില്ല, പ്രത്യേകിച്ച് പുതിയനിയമത്തിൽ. അത് മിക്കപ്പോഴും, ജോടിയായി, വേർപ്പെടുത്താനാവാത്ത വിധം കെട്ടുപിണഞ്ഞു കിടക്കുന്ന, വീണ്ടെടുപ്പിന്റെ വിശ്വാസപ്രമാണമാണ്. അതിന് കാരണം, വാസ്തവമായി, മരണത്താലും പാപത്താലും വീഴ്ച ഭവിച്ച ഒരു ലോകത്തിൽ, സൃഷ്ടിപ്പ് മാത്രമായി മതിയാകില്ല എന്നതാണ്. നാം ജീവിക്കുകയും, പോരാടുകയും, കഷ്ടതയനുഭവിക്കുകയും (നാം എല്ലാം അനുഭവിക്കുന്നു), അതിനുശേഷം - എന്ത്? നാം മരിക്കുന്നു, ആത്യന്തികമായി വഴിയോരത്ത് ചത്തുകിടക്കുന്ന മൃഗങ്ങളിൽനിന്നും ഒരു വ്യത്യാസവുമില്ലാതെ.

അത് എത്ര മഹത്വകരമാണ്?

ആയതിനാൽ, നമുക്ക്, നമ്മുടെ ലോകദർശനത്തെപ്പോലെതന്നെ, വീണ്ടെടുപ്പിന്റെ വിശ്വാസപ്രമാണവും പ്രധാനമാണ് അതിനർത്ഥം ക്രൂശിക്കപ്പെട്ടവനും ഉയിർത്തെ ഴുന്നേറ്റതുമായ യേശുക്രിസ്തുവാണ് നാം വിശ്വസിക്കുന്നതിന്റെ എല്ലാം കേന്ദ്രത്തിൽ.

`യോഹ. 1:1-14 വായിക്കുക. യേശു ആരായിരുന്നുവെന്നും അവൻ നമുക്കുവേണ്ടി എന്തു ചെയ്തു എന്നതിനെക്കുറിച്ചും ഈ വാക്യങ്ങൾ നമ്മോട് എന്ത് പറയുന്നു?`

ഒന്നാം ദൂതന്റെ ദൂതും നോക്കുക: “വേറൊരു ദൂതൻ ആകാശമധ്യേ പറക്കുന്നതു ഞാൻ കണ്ടു; ഭൂവാസികളായ സകല ജാതിയും ഗോത്രവും ഭാഷയും വംശവും ആയി വരോട് അറിയിപ്പാൻ അവന്റെ പക്കൽ ഒരു നിത്യസുവിശേഷം ഉണ്ടായിരുന്നു. ദൈവത്തെ ഭയപ്പെട്ട് അവന് മഹത്വം കൊടുപ്പിൻ; അവന്റെ ന്യായവിധിയുടെ നാഴിക വന്നിരിക്കുന്നു; ആകാശവും ഭൂമിയും സമുദ്രവും നീരുറവുകളും ഉണ്ടാക്കിയവനെ നമസ്കരിപ്പിൻ എന്ന് അവൻ അത്യുച്ചത്തിൽ പറഞ്ഞുകൊണ്ടിരുന്നു” (വെളി. 14:6,7). ശ്രദ്ധിക്കുക, ആ “നിത്യസുവിശേഷം” എന്നത് നേരിട്ട് സ്രഷ്ടാവായ ദൈവവുമായി ബന്ധപ്പെട്ടിരിക്കുന്നു. നമ്മെ സൃഷ്ടിച്ച അതേ ദൈവം തന്നെയാണ് മനുഷ്യരൂപത്തിൽ നമ്മുടെ പാപങ്ങളെല്ലാം അവന്റെ മേൽ വഹിച്ച് ശിക്ഷയേറ്റത് എന്ന് തിരിച്ചറിയുമ്പോൾ - നാം അവനെ ആരാധിക്കാനായി വിളിക്കപ്പെട്ടതിൽ ആശ്ചര്യമില്ല. നമ്മുടെ ദൈവം യഥാർത്ഥത്തിൽ എങ്ങനെയാണെന്ന് തിരിച്ചറിയുമ്പോൾ നമ്മിൽനിന്ന് മറ്റ് എന്ത് പ്രതി കരണമാണ് ഉണ്ടാകേണ്ടത്?

ഈ കാരണത്താൽ, ക്രിസ്തുവും അവന്റെ ക്രൂശീകരണവുമാകണം നാം പഠിപ്പി ക്കുന്നതിന്റെയെല്ലാം ഒന്നാമതും കേന്ദ്രവും - വാസ്തവത്തിൽ, രണ്ടാം വരവും ഉൾപ്പെടെ. കാരണം, ക്രിസ്തുവിന്റെ രണ്ടാം വരവില്ലാതെ ഒന്നാം വരവുകൊണ്ട് നമുക്ക് വലിയ പ്രയോജനമൊന്നുമില്ല, അല്ലേ? തിരുവെഴുത്തിൽനിന്ന് ഒരുവന് ഇങ്ങനെയും വാദിക്കാം, ഒരേ സംഭവത്തിന്റെ - രക്ഷാപദ്ധതിയുടെ - രണ്ടു ഭാഗങ്ങളാണ് ക്രിസ്ത വിന്റെ ഒന്നും രണ്ടും വരവുകൾ

`യോഹന്നാൻ 1 ൽ പ്രകടിപ്പിച്ചിരിക്കുന്ന ആശയത്തെക്കുറിച്ച് കൂടുതൽ സംസാരി ക്കുക, “ഉളവായതൊന്നും” (യോഹ. 1:3) അവനെ കൂടാതെ ഉളവായതല്ല, അവൻ തന്നെയാണ് നമുക്കുവേണ്ടി ക്രൂശിൽ മരിച്ചതും. എന്തുകൊണ്ടാണ് ആരാധന നമ്മ പൂർണ്ണമായി കീഴ്പ്പെടുത്തുന്ന സ്വാഭാവിക പ്രതികരണമായിരിക്കേണ്ടത്?`