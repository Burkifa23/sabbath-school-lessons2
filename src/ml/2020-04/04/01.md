---
title:  “യഹോവയുടെ കണ്ണുകൾ” - വേദപുസ്തകപരമായ ലോകദർശനം
date:   17/10/2020
---

### ഈയാഴ്ചയിലെ പഠനത്തിനായി വായിക്കുക
സദൃശ. 15:3; ഇയ്യോബ് 12:7-10; എഫെ. 6:12; വെളി. 20:5,6; യോഹ. 1:1-14; മർക്കൊസ് 12:29-31

> <p>മനഃപാഠവാക്യം</p>
> “യഹോവയുടെ കണ്ണ് എല്ലാടവും ഉണ്ട്; ആകാത്തവരെയും നല്ലവരെയും നോക്കിക്കൊണ്ടിരിക്കുന്നു” (സദൃശ. 15:3).

പോളണ്ടിലെ കവിയായ ചൊ മിലോസ് ഒരു കവിത എഴുതി, അത് ആരംഭി ച്ചത് സങ്കല്പത്തിലുള്ള മൃഗങ്ങളെക്കുറിച്ച് എഴുതിക്കൊണ്ടാണ്: സംസാരിക്കുന്ന മുയ ലുകൾ, സംസാരിക്കുന്ന അണ്ണാൻ തുടങ്ങിയവ. അവയ്ക്ക് “യഥാർത്ഥ മൃഗങ്ങളുമായി വളരെയധികം സാമ്യമുണ്ട്.” അദ്ദേഹം എഴുതി, “ലോകത്തെക്കുറിച്ചുള്ള നമ്മുടെ ആശ യങ്ങൾ യഥാർത്ഥ ലോകത്തിന്റേതുപോലെയാണ്.” പിന്നീട്, പദ്യം അവസാനിപ്പി ച്ചുകൊണ്ട് എഴുതി, “ഇതിനെക്കുറിച്ച് ചിന്തിച്ച് വിറയ്ക്കുക.”

“വിറയ്ക്കുക” എന്നത് വളരെ കർക്കശമായ ഒരു വാക്കായിരിക്കാം, എന്നാൽ നിശ്ച യമായും മനുഷ്യർ ലോകത്തെക്കുറിച്ച് ചിന്തിക്കുന്നതിൽ അധികവും പൂർണ്ണമായി തെറ്റായിരിക്കാം. ഉദാഹരണത്തിന്, മിക്കവാറും രണ്ടായിരം വർഷങ്ങളോളം ലോക ത്തിലെ ഏറ്റവും മിടുക്കന്മാരും നല്ല വിദ്യാഭ്യാസമുള്ളവരും ചിന്തിച്ചത് ഭൂമി പ്രപഞ്ച ത്തിനു നടുവിൽ ചലനമില്ലാതെ ഇരിക്കയാണെന്നാണ്. ഇന്ന്, അനേകം മിടുക്കന്മാരും നല്ല വിദ്യാഭ്യാസമുള്ളവരും ചിന്തിക്കുന്നത് മനുഷ്യൻ ആദ്യമായി ഉരുത്തിരിഞ്ഞത് ഒരു ലഘുവായ ജീവരൂപത്തിൽനിന്നാണെന്നാണ്.

മനുഷ്യരെന്ന നിലയിൽ, നാം ഒരിക്കലും ലോകത്തെ നിഷ്പക്ഷമായ ഒരിടത്തുനിന്ന് നോക്കിക്കാണാറില്ല. നാം അതിനെ കാണുന്നത്, എപ്പോഴും അങ്ങനെ മാത്രവും, നമുക്കു ചുറ്റുമുള്ള ലോകത്തെ നാം എങ്ങനെ മനസ്സിലാക്കുകയും വ്യാഖ്യാനിക്കു കയും ചെയ്യുന്നതിനെ സ്വാധീനിക്കുന്ന അരിപ്പകളിലൂടെയാണ്. ആ അരിപ്പയെ ലോക ദർശനം എന്ന് വിളിക്കുന്നു, നാം നമ്മുടെ യുവജനങ്ങളെയും മുതിർന്ന സഭാംഗങ്ങ ളെപ്പോലും, വേദപുസ്തകപരമായ ലോകദർശനം പഠിപ്പിക്കുക എന്നത് വളരെ പ്രധാ നമാണ്.

_ഈ ആഴ്ചയിലെ പാഠം പഠിച്ച് ഒക്ടോബർ 24 ശബ്ബത്തിനുവേണ്ടി നമുക്ക് ഒരുങ്ങാം._