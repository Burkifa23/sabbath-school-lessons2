---
title:  യഹോവയുടെ കണ്ണുകൾ
date:   18/10/2020
---

നാമും, ഈ ലോകവും, നമുക്ക് ചുറ്റുമുള്ള സകലവും അതിൽ ഒന്നും തന്നെ യഥാർത്ഥമല്ല എന്ന് ഒരു ഓക്സ്ഫോർഡ് സർവകലാശാല പ്രൊഫസ്സർ സൈദ്ധാ ന്തീകരിച്ചിട്ടുണ്ട് (സിദ്ധാന്തമായി രൂപീകരിച്ചിട്ടുണ്ട്). പകരം, അതിശക്തമായ കമ്പ്യൂ ട്ടറുകളുള്ള ഒരു വർഗ്ഗം അന്യഗ്രഹജീവികളുടെ സാങ്കേതിക സൃഷ്ടികളാണ് നാം.

അത് രസകരമായ ഒരു സിദ്ധാന്തം ആയിരിക്കുമ്പോൾ തന്നെ, അത് സുപ്രധാന മായ ഒരു ചോദ്യം ഉയർത്തുന്നു. യാഥാർത്ഥ്യത്തിന്റെ പ്രകൃതം എന്താണ്?

സാധ്യമായ രണ്ട് വിശാലമായ ഉത്തരങ്ങളുണ്ട്, അതിൽ ഒന്ന് മാത്രമേ യുക്തിക്ക് നിരക്കുന്നുള്ളൂ. ഒന്നാമത്തേത് പ്രപഞ്ചവും അതിൽ നാം ഉൾപ്പെട്ട സകലവും അങ്ങനെ ആയിരിക്കുന്നു. യാതൊന്നും അതിനെ സൃഷ്ടിച്ചതല്ല. യാതൊന്നും അതിനെ രൂപപ്പെടുത്തിയതല്ല. അത് അങ്ങനെ ഇവിടെ ആയിരിക്കുന്നു. അത് വെറുതെ ഒരു മൃഗീയ വസ്തുതയാണ്: ദൈവമില്ല, ദിവ്യമായത് ഒന്നുമില്ല. യാഥാർത്ഥ്യം എന്നത് തികച്ചും ഭൗതികമാണ്, തികച്ചും സ്വാഭാവികം. ആരോ പറഞ്ഞതുപോലെ 2500 വർഷ ങ്ങൾക്ക് മുമ്പ് (ഇത് ഒരു പുതിയ ആശയമല്ല), “അണുക്കളും ശൂന്യതയും” മാത്രമേ യുള്ളൂ.

അടുത്ത കാഴ്ചപ്പാട് ഏതോ ദിവ്യമായ ജീവി (അല്ലെങ്കിൽ ജീവികൾ) പ്രപഞ്ചത്തെ സൃഷ്ടിച്ചുവെന്നാണ്. അത് നിശ്ചയമായും യാതൊരു വിശദീകരണവും ഇല്ലാതെ പ്രപഞ്ചം അങ്ങനെ ഉള്ളതാകുന്നു എന്ന ആശയത്തെക്കാൾ കൂടുതൽ യുക്തിയു ള്ളതും, ബുദ്ധിക്ക് നിരക്കുന്നതും, ഉചിതമായതുമാണ്. ഈ വിശദീകരണം സ്വാഭാ വിക ലോകത്തെ ഉൾക്കൊള്ളുന്നു, “അണുക്കളുടെയും ശൂന്യതയുടെയും” ലോകം, എന്നാൽ അത് അതിൽ പരിമിതപ്പെടുന്നില്ല. ഇന്ന് നാം മിക്കവാറും കേൾക്കുന്ന നിരീശ്വര- ഭൗതിക കാഴ്ചപ്പാടിനെക്കാൾ കൂടുതൽ ബഹുമുഖവും, ആഴത്തിലുള്ളതും കൂടുതൽ വിശാലമായ ഒരു യാഥാർത്ഥ്യത്തിലേക്ക് വിരൽ ചൂണ്ടുന്നു.

`ഇന്നത്തെ പാഠത്തിൽ ഉയർന്നുവന്ന ആശയങ്ങളെക്കുറിച്ച് തുടർന്നുള്ള വാക്യ ങ്ങൾക്ക് എന്താണ് പറയുവാനുള്ളത്? സങ്കീ. 53:1; സദൃശ. 15:3; യോഹ. 3:16; യെശ. 45:21; ലൂക്കൊസ് 1:26-35.`

ഏത് ക്രിസ്തീയ വിദ്യാഭ്യാസത്തിന്റെയും കേന്ദ്രം വെറുതെ ദൈവത്തെക്കുറിച്ച് എന്നതല്ല പിന്നെയോ അവൻ എങ്ങനെയുള്ള ഒരു ദൈവമായിരിക്കുന്നു എന്ന യാഥാർത്ഥ്യമാണ്. നമ്മെ സ്നേഹിക്കുകയും നമ്മോട് ഇടപെടുകയും ചെയ്യുന്ന വ്യക്തി പരമായ ഒരു ദൈവം അവൻ അത്ഭുതങ്ങളുടെ ഒരു ദൈവമാണ്, പ്രകൃതിനിയമ ങ്ങൾ ഉപയോഗിക്കുമെങ്കിലും, ആ നിയമങ്ങളാൽ ബന്ധിക്കപ്പെടാത്തവൻ, അവന്റെ ഇച്ഛാനുസരണം ആ നിയമങ്ങൾക്ക് മീതെ പോകാവുന്നവൻ (യേശുവിന്റെ കന്യകാ ഗർഭം പോലെ). ഈ കാഴ്ചപ്പാട് നമ്മുടെ കാലത്ത് പഠിപ്പിക്കുന്നതിന് പ്രത്യേക പ്രസ ക്തിയുണ്ട്, കാരണം ബുദ്ധിപരമായ ലോകത്തിലെ വളരെയധികം പേരും തെറ്റായി അവകാശപ്പെടുന്നത് ശാസ്ത്രം അതിനെ പിന്താങ്ങുന്നുവെന്നാണ്; മറയില്ലാതെയും മനസ്താപമില്ലാതെയും നിരീശ്വരവും ഭൗതികവുമായ ലോക കാഴ്ചപ്പാടിനെ പഠിപ്പി ക്കുന്നു.