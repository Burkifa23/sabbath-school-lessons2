---
title:  പ്രധാന ഗുരുവിൽനിന്ന് കൂടുതൽ പാഠങ്ങൾ
date:   31/10/2020
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 3:1-11; റോമർ 5:11-19; ഉല്പത്തി 28:10-17; യോഹ. 1:1-14; മത്തായി 15:21-28; മർക്കൊസ് 10:46-52.

> <p>മനഃപാഠവാക്യം</p>
“യേശു അവനോട്: പോക; നിന്റെ വിശ്വാസം നിന്നെ രക്ഷിച്ചി രിക്കുന്നു എന്നു പറഞ്ഞു. ഉടനെ അവൻ കാഴ്ച പ്രാപിച്ചു യാത്രയിൽ അവനെ അനു മിച്ചു” (മർക്കൊസ് 10:52).

നമ്മിൽ ആരാണ് ഒരിക്കലും അവരവരെക്കുറിച്ച് ലജ്ജിതരാകാതിരുന്നിട്ടുള്ളത്? മറ്റുള്ളവർ അറിഞ്ഞാലോ എന്ന ചിന്തയിൽ ഭയന്ന് പിന്മാറാത്തതും, ചിന്തിക്കുമ്പോൾ വേദന തോന്നുന്നതുമായ കാര്യങ്ങൾ നമ്മിൽ ആരാണ് ചെയ്യാത്തത്? മിക്കവാറും നാമെല്ലാം ആ അവസ്ഥയിൽ ആയിട്ടുണ്ട് അല്ലേ? അപ്പോൾ ഒന്ന് ഭാവന ചെയ്യു, വില ക്കപ്പെട്ട കനി ഭക്ഷിച്ചശേഷം ആദാമും ഹവ്വയും എങ്ങനെ ആയിരുന്നിരിക്കുമെന്ന് അല്ലെങ്കിൽ, യാക്കോബ് തന്റെ പിതാവിനെ കബളിപ്പിച്ച് ജ്യേഷ്ഠാവകാശം തട്ടിയെടു ക്കയും സഹോദരന്റെ ദേഷ്യം ഭയന്ന് ഓടിപ്പോകുകയും ചെയ്തത്. അവൻ രാത്രി യിൽ എങ്ങനെ ഉറങ്ങി? വ്യഭിചാരത്തിൽ “കർമത്തിൽ തന്നെ” (യോഹ. 8:4) പിടിക്ക പ്പെട്ട ആ വ്യഭിചാരിണിയായിരിക്കുന്നത് സങ്കല്പിക്കൂ. ദാവീദിനും ഇതേ അനുഭവം ഉണ്ടായിട്ടുണ്ട്, അത് എങ്ങനെയായിരുന്നു എന്നുള്ള ഏറ്റുപറച്ചിലും ദുഃഖം നിറഞ്ഞ പ്രകടനവുമായിരുന്നു 32-ാം സങ്കീർത്തനം.

നിശ്ചയമായും, സുവിശേഷം സാർവത്രികമാകാനുള്ള ഒരു കാരണം അതാണ്, ക്രിസ്തുവിന്റെ മരണമാകട്ടെ സകല മനുഷ്യർക്കും വേണ്ടി ആയിരുന്നു. നമ്മുടെ വ്യത്യാസങ്ങൾ എന്തുതന്നെ ആയിരുന്നാലും, ഉറപ്പായും ഒരു കാര്യം നമ്മെ ഒന്നിപ്പി ക്കുന്നു: നമ്മുടെ പൊതുവായ പാപപ്രകൃതം.

ആയതിനാൽ, യഥാർത്ഥ ക്രിസ്തീയ വിദ്യാഭ്യാസം എന്നത് നമ്മുടെ പരിതാപക രമായ അവസ്ഥയ്ക്കുള്ള ഒരേയൊരു പരിഹാരത്തിലേക്ക് നമ്മെ ചൂണ്ടിക്കാണിക്കുക എന്നതായിരിക്കണം. ഈ ആഴ്ചയിൽ നാം നമ്മുടെ ഏക പരിഹാരമായ നമ്മുടെ പ്രധാന ഗുരുവിനെ നോക്കും.

_ഈ ആഴ്ചയിലെ പാഠം പഠിച്ച് നവംബർ 7 ശബ്ബത്തിനുവേണ്ടി നമുക്ക് ഒരുങ്ങാം..._