---
title:  ഒളിക്കുന്നതിനു പകരം
date:   01/11/2020
---

`ഉല്പത്തി 3:1-11 വായിക്കുക. എന്തുകൊണ്ടായിരിക്കാം ദൈവം ആദാമിനോട് “നീ എവിടെയാണ്” എന്ന് ചോദിച്ചത് ?`

വീഴ്ചയെ സംബന്ധിച്ച സമാന കഥകളിൽ ആ പഴം ഒരു ആപ്പിളായാണ് ചിത്രീ കരിക്കുന്നത്. എന്നാൽ വാക്യം പറയുന്നത് അതല്ല. അത് വെറുതെ “വൃക്ഷത്തിന്റെ ഫലം” ആയിരുന്നു (ഉല്പത്തി 3:3). ഏത് തരത്തിലുള്ള ഫലം ആയിരുന്നു എന്നതല്ല കാര്യം. ആ വൃക്ഷത്തിൽ നിന്നും തിന്നുന്നത് വിലക്കപ്പെട്ടിരുന്നു, കാരണം ആ മരം "എന്തിനോ വേണ്ടി നിലകൊണ്ടു.' ദൈവത്തെ ഒരു വശത്തേക്ക് തള്ളിമാറ്റി “എനിക്ക് എന്റെ സ്വന്തം കാര്യം നോക്കാൻ കഴിയും. ഞാൻ എനിക്കു തന്നെ ദൈവം. എനിക്ക് ദൈവവചനത്തിനുമേൽ അധികാരമുണ്ട്' എന്ന് പ്രഖ്യാപിക്കാനുമുള്ള പരീക്ഷയ്ക്ക് വേണ്ടി അതു നിലകൊണ്ടു.

കൂടാതെ, പാമ്പ് അല്ലെങ്കിൽ “സർപ്പം” ആദാമിനെയും ഹവ്വയെയുംകൊണ്ട് ആ മരത്തിന്റെ ഫലം ഭക്ഷിപ്പിച്ചപ്പോൾ, അവരുടെ ജീവിതങ്ങൾ ശരിയായ പാതയിൽ നിന്നും തെന്നിമാറി. പിന്നീട്, ദൈവം അടുത്തുണ്ടെന്ന് അവർ മനസ്സിലാക്കിയപ്പോൾ അവർ “വൃക്ഷങ്ങൾക്ക് ഇടയിൽ” ഒളിക്കാൻ ശ്രമിച്ചു (ഉല്പത്തി 3:8). “നീ എവിടെ?” എന്ന് ദൈവം ആദാമിനോട് ചോദിക്കുന്നത് എത്ര വിചിത്രമായിരിക്കുന്നു. അവൻ എവിടെ യെന്ന് ' ഉറപ്പായും ദൈവത്തിന് അറിയാമായിരുന്നു. ഒരുപക്ഷേ കർത്താവ് ആ ചോദ്യം ചോദിച്ചത് അവർ ചെയ്യരുതാത്തതു ചെയ്തുകൊണ്ടാണ് ഒളിക്കേണ്ടിവരുന്നതെന്ന് ആദാമിനെയും ഹവ്വയെയും ബോധ്യപ്പെടുത്താനായിരിക്കും. അതായത്, അവർ ചെയ്ത പ്രവൃത്തികളുടെ സങ്കടകരമായ ഫലങ്ങൾ കാണുന്നതിന് അവൻ അവരെ സഹായി ക്കുകയായിരുന്നു.

`യേശു ക്രൂശിൽ ചെയ്തതിനെ ആദാം ഏദനിൽ ചെയ്തതുമായി നേരിട്ട് ബന്ധ പ്പെടുത്തി പൗലൊസ് അനേക പ്രാവശ്യം പറയുന്ന റോമർ 5:11-19 വായിക്കുക. ആദാം ചെയ്തതിനെ അഴിക്കാനായി യേശു വന്നു എന്നതിനെക്കുറിച്ച് ഇത് നമ്മോട് എന്തു പറയണം?`

വീണ്ടെടുപ്പിന്റെ പദ്ധതി ആദാമിന്റെയും ഹവ്വയുടെയും ഉത്തരത്തിനുള്ള ദൈവ ത്തിന്റെ പ്രതികരണമാണെന്ന് ഒരുവന് വാദിക്കാമായിരിക്കും. അവരുടെ പാപത്തിന്റെ കുറ്റബോധത്തിലും ലജ്ജയിലും അവർ ദൈവത്തിൽനിന്നും ഒളിക്കുകയായിരുന്നു, ദൈവമാകട്ടെ അവരെ രക്ഷിപ്പാനായി വന്നു. നമ്മുടേതായ രീതികളിൽ, നാമും, അതേ കാര്യം ചെയ്തിട്ടുണ്ട്, യേശുവാകട്ടെ നമ്മെ രക്ഷിപ്പാനായി വന്നു. അതിനാൽ “നീ എവിടെ?” എന്ന ചോദ്യം നമ്മോടും ചോദിക്കാം. അതായത്, നിങ്ങളുടെ കുറ്റബോധ ത്തിലും പാപത്തിലും നിങ്ങൾ എവിടെയാണ്, യേശുവിനോടുള്ള ബന്ധത്തിലും, അതിൽനിന്നും നിങ്ങളെ രക്ഷിക്കാൻ അവൻ എന്ത് ചെയ്തിട്ടുണ്ട് എന്നതിലും?

`കിസ്തീയ വിദ്യാഭ്യാസം മറ്റെന്തു തന്നെ അനിവാര്യമാക്കിയാലും, ദൈവ ത്തിൽനിന്ന് ഒളിക്കുക എന്നതാണ് നമ്മുടെ സ്വാഭാവിക അവസ്ഥ എന്ന വസ്തുതയും, പിന്നീട് യേശുവിലേക്ക് പരിഹാരം എന്ന നിലയിൽ ചൂണ്ടിക്കാണിക്കയും ചെയ്ക എന്നത് എന്തുകൊണ്ടാണ് അത് അനിവാര്യമാക്കേണ്ടതും, ഊന്നിപ്പറയേണ്ടുന്നതും?`