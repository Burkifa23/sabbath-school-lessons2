---
title:  വെളിച്ചമായി ജീവിക്കാൻ വിളിക്കപ്പെട്ടു
date:   23/11/2020
---

നാം നോക്കുന്നിടത്തെല്ലാം, നമ്മുടെ ഗ്രഹം ഇരുളിനു പകരം വെളിച്ചം കൈമാറി ക്കൊണ്ട് തിരിയുന്നതായി തോന്നുന്നു. എന്നിട്ടും, ഈ വെല്ലുവിളി നിറഞ്ഞതും ബുദ്ധി മുട്ടേറിയതുമായ ലോകത്തിൽ നമ്മുടെ സ്വന്തം അനുഭവങ്ങൾ കണക്കിലെടുക്കുമ്പോൾ നാം അന്ധകാരത്തെ നമ്മുടെ ഭവനത്തിന് വളരെ അടുത്തായി മുഖാമുഖം കാണുന്നു. കാരണം നാമും, ഈ ജീവിതം നൽകുന്ന ഭീകരതകൾ മനസ്സിലാക്കുന്നു, നാം രോഗ ങ്ങളുമായി മല്ലടിക്കുമ്പോഴും, സ്നേഹഭാജനങ്ങളുടെ നഷ്ടം നേരിടുമ്പോഴും, വിവാ ഹമോചനത്തിനും വേർപെടലിനും കുടുംബങ്ങൾക്കു വിധേയമാകുമ്പോൾ, നമ്മുടെ സംസ്കാരത്തിലും സമൂഹത്തിലും ഉള്ള അനേകം ചീത്തകാര്യങ്ങൾക്ക് അർത്ഥം കണ്ടെത്താൻ നാം പാടുപെടുന്നു.

എന്നിട്ടുകൂടി, ആത്മീയ അന്ധകാരത്തിന്റെയും ധാർമ്മിക പാപ്പരത്വത്തിന്റെയും ഈ ഭൂദൃശ്യത്തിനു നടുവിൽ, ആന്തരികവും ബാഹ്യവുമായ ശബ്ദകോലാഹലത്തി നിടയിലും നാം ഓരോരുത്തരോടുമുള്ള യേശുവിന്റെ വാക്കുകൾ കേൾക്കുന്നു:

**“നിങ്ങൾ ലോകത്തിന്റെ വെളിച്ചം ആകുന്നു; മലമേൽ ഇരിക്കുന്ന പട്ടണം മറഞ്ഞി രിപ്പാൻ പാടില്ല; വിളക്കു കത്തിച്ചു പറയിൻകീഴല്ല തണ്ടിന്മേലത്രേ വയ്ക്കുന്നത്; അപ്പോൾ അതു വീട്ടിലുള്ള എല്ലാവർക്കും പ്രകാശിക്കുന്നു. അങ്ങനെതന്നെ മനുഷ്യർ നിങ്ങളുടെ നല്ല പ്രവൃത്തികളെ കണ്ട്, സ്വർഗ്ഗസ്ഥനായ നിങ്ങളുടെ പിതാവിനെ മഹത്വ പ്പെടുത്തേണ്ടതിനു നിങ്ങളുടെ വെളിച്ചം അവരുടെ മുമ്പിൽ പ്രകാശിക്കട്ടെ” (മത്തായി 5:14-16).**

`നാം എങ്ങനെയാണ് ജീവിക്കേണ്ടതെന്നും ക്രിസ്ത്യാനികളെന്ന നിലയിൽ നാം ചെയ്യുന്നത് മറ്റുള്ളവർ ദൈവത്തെ കാണുന്നതിന് എങ്ങനെ സ്വാധീനിക്കുന്നു എന്നും ഈ വാക്യങ്ങൾ നമ്മെ എന്ത് പഠിപ്പിക്കുന്നു?`

ഉച്ചസൂര്യന്റെ കീഴിൽ ഗലീലക്കടൽക്കരയിൽ ഇരുന്ന്, എങ്ങനെയായിരിക്കും യേശു വിന്റെ ശ്രോതാക്കൾ അവന്റെ വാക്കുകൾ മനസ്സിലാക്കിയിട്ടുണ്ടാവുക? അവന്റെ വാക്കു കൾ കേട്ട സകലർക്കും വെളിച്ചത്തെയും അന്ധകാരത്തെയും കുറിച്ച് സകലവും അറി യാമായിരുന്നു. തീർച്ചയായും അവർക്ക് വളരെയധികം ഇരുട്ടിനെ പേടിക്കാനുണ്ടായി രുന്നു. അവർ റോമാ അധികാരത്തിൻ കീഴിലായിരുന്നു, ഒരു സൈനിക അധീനതയി ലുള്ള സമൂഹത്തിൽ വേൾഡ് വൈഡ് വെബ്ബിന്റെയോ (www), കമ്പ്യൂട്ടറുകളുടെയോ, ടെലിഫോണുകളുടെയോ അഭാവം ഉണ്ടായിട്ടുകൂടി, അനേക രീതികളിൽ അവർ നമ്മെപ്പോലെതന്നെ കാര്യക്ഷമതയുള്ളവരായിരുന്നു. പ്രശ്നം ഉണ്ടാക്കണം എന്ന് നിർബന്ധം പിടിക്കുന്നവർ വേഗത്തിൽ പീഡകന്മാർക്കരികിലേക്കും - ഒരു റോമാക്കു രിശിൽ വിവസ്ത്രരായി നഗ്നമായ മരണത്തിലേക്കും എത്തിച്ചേരുമെന്ന് കുന്നിൻചരി വിലുള്ള ജനക്കൂട്ടത്തെ ഓർപ്പിച്ചുകൊണ്ട് റോമാക്കാർ എല്ലായിടവുമുണ്ടായിരുന്നു.

എന്നിട്ടുകൂടി, വെളിച്ചമായി ജീവിക്കാൻ അവരോട് ആഹ്വാനം ചെയ്തുകൊണ്ട്, യേശു ഇവിടെ ഉണ്ടായിരുന്നു. കരുണയുള്ളവരും ഹൃദയശുദ്ധിയുമുള്ളവരായിരിപ്പാൻ. സമാധാനം ഉണ്ടാക്കുന്നവരായിരിപ്പാൻ. അങ്ങനെയെങ്കിൽ, ക്രിസ്തീയ വിദ്യാഭ്യാസം, ലോകത്തിൽ വെളിച്ചങ്ങളായിരിപ്പാൻ വിദ്യാർത്ഥികളെ പഠിപ്പിക്കുന്നത് ഉൾപ്പെടു ത്തണം, മറ്റുള്ളവർക്ക് ദൈവത്തിന്റെ നന്മയും യാഥാർത്ഥ്യവും വെളിപ്പെടുത്തുന്ന വിധം തിരഞ്ഞെടുപ്പുകളും തീരുമാനങ്ങളും എടുക്കാൻ അവർ കഴിവുള്ളവരായിത്തീരണം.

`ദൈവത്തിന്റെ നന്മയിലേക്കും യാഥാർത്ഥ്യത്തിലേക്കും മറ്റുള്ളവരെ നിശ്ചയമായി ചൂണ്ടിക്കാട്ടാൻ നമുക്ക് കഴിയുന്ന വഴികൾ എന്തൊക്കെയാണ്?`