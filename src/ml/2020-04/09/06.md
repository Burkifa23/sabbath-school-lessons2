---
title:  നമ്മുടെ ജീവിതങ്ങൾ പങ്കുവെയ്ക്കുന്നു
date:   26/11/2020
---

1 തെസ്സലൊനീക്യർ 2:6-8 വായിക്കുക.

നമ്മുടെ സഭകളിലും പാഠശാലകളിലും നാം പ്രതിഫലിപ്പിക്കേണ്ടതും നമുക്ക് കഴി യുന്നതുമായ എന്തിനെക്കുറിച്ചാണ് പൗലൊസ് ഇവിടെ പറയുന്നത്?

സമൂഹത്തിലെ സമുദായത്തിന്റെ തകർച്ച നേരിട്ട്, നാം ഇന്ന് ജീവിക്കുന്നത് സഭയെ സംബന്ധിച്ച് വേദപുസ്തകപരമായ തിരിച്ചറിവ് ഏറെ പ്രസക്തമായ ഒരു കാലഘട്ട ത്തിലാണ്.

മത്തായി 18:20 നമ്മെ ഓർമ്മിപ്പിക്കുന്നതുപോലെ: “രണ്ടോ മൂന്നോ പേർ എന്റെ നാമത്തിൽ കൂടിവരുന്നേടത്തൊക്കെയും ഞാൻ അവരുടെ നടുവിൽ ഉണ്ട്.” ഒരു സമു ദായവും സഭയും എന്താകുന്നു എന്നതിനെക്കുറിച്ചുള്ള പുതിയനിയമ ദർശനം പ്രാഥ മികമായി രൂപം പ്രാപിച്ചത് വിശ്വാസികളുടെ ഭവനങ്ങളിലാണ്. ഇവിടെയാണ് സമു ദായം ചെറിയ കൂട്ടങ്ങളായി വന്ന് പ്രാർത്ഥിക്കുകയും, പാടുകയും, തിരുവത്താഴം കൈക്കൊള്ളുകയും, യേശുവിന്റെ വചനങ്ങൾ പഠിക്കുകയും അന്യോന്യം പങ്കുവെ യ്ക്കുകയും ചെയ്തത്.

ഈ ആരാധനാക്കൂട്ടങ്ങൾ ആദ്യത്തെ സഭാ പാഠശാലകളായി തീരുകയും ചെയ്തു, കാരണം ഇവിടെയാണ് പുതിയ അംഗങ്ങളെ യേശുവിൽ കണ്ടെത്തുന്ന ഈ പുതിയ ജീവിതത്തിലേക്കും വേദപുസ്തകത്തിനും പരിചയപ്പെടുത്തിയത്. റോമർ 12:2 പോലെ യുള്ള പൗലൊസിന്റെ എഴുത്തുകൾ, “ഈ ലോകത്തിന് അനുരൂപമാകാതെ... മനസ്സ് പുതുക്കി രൂപാന്തരപ്പെടുവിൻ,” സൂചിപ്പിക്കുന്നത് സഭ വിദ്യാഭ്യാസത്തിന്റെ ഈ വേല വളരെ ഗൗരവമായി എടുത്തു എന്നാണ്. സമുദായത്തിലാണ് സുവിശേഷം ശരിയായി ജീവിച്ചു തീർക്കാനാകുക എന്ന് ഈ ആദിമ വിശ്വാസികൾ വേഗത്തിൽ കണ്ടെത്തി. ഒരു സമുദായത്തിൽ കൂടുതൽ ഉറക്കെ പാടാനും, കൂടുതൽ തീക്ഷ്ണതയോടെ പ്രാർത്ഥിക്കാനും, കൂടുതൽ കരുതലും ആർദ്രതയും കാണിക്കുവാനും നമുക്ക് കഴിയും. ദൈവത്തിന്റെ നന്മയെക്കുറിച്ച് മറ്റുള്ളവർ സംസാരിക്കുന്നത് കേൾക്കുമ്പോൾ, അവൻ നമ്മോട് എത്ര നല്ലവനായിരുന്നുവെന്ന് നമുക്ക് ബോധ്യമാകും.

ഇന്നത്തെ പുസ്തകഭാഗത്ത്, ദൈവത്തിന്റെ സുവിശേഷമാണ് സകലതും എന്ന് പൗലൊസ് ഊന്നിപ്പറയുന്നു: ക്രൂശിന്റെ ശക്തി, കർത്താവിന്റെ ഉയിർപ്പ്, അവന്റെ തിരി ച്ചുവരവിനുള്ള വാഗ്ദത്തം. ലോകത്താകമാനം ഇതിനെക്കാൾ മെച്ചമായ ഒരു വാർത്ത യില്ലായിരുന്നു, പൗലൊസ് ഏറ്റവും വലിയ സമർപ്പണത്തോടും സത്യസന്ധതയോടും കൂടി യേശുവിന്റെ കഥ പങ്കുവെയ്ക്കുന്നത് ഏറ്റവും വലിയ വെല്ലുവിളിയായി എടുത്ത് തന്റെ ജീവിതം ചിലവഴിച്ചു.

എന്നിട്ടുകൂടി, ഇവിടെ പൗലൊസ് നിർദ്ദേശിക്കുന്നത് സുവിശേഷത്തിന്റെ ദൂത് ഏറ്റവും നന്നായി മനസ്സിലാക്കുകയും, ഏറ്റവും നന്നായി അനുഭവപ്പെടുകയും ചെയ്യു ന്നത്, ജീവിതം ഒരുമിച്ച് പങ്കുവെയ്ക്കുന്ന പ്രവൃത്തിയിലൂടെയാണെന്നാണ്. വേദപു സ്തകത്തിൽ കാണപ്പെടുന്ന കൃപയുടെ സന്ദേശം നമ്മുടെ ജീവിതങ്ങളിൽ പ്രദർശി പ്പിക്കപ്പെടുന്നുണ്ടോ എന്ന് കാണാൻ ജനങ്ങൾ നമ്മെ നോക്കിക്കൊണ്ടിരിക്കയാണെന്ന കാര്യം നാം ഒരിക്കലും മറക്കരുത്.

`നിങ്ങൾ എങ്ങനെ ജീവിക്കുന്നു എന്നതിനെക്കുറിച്ച് ഗൗരവമായി ചിന്തിക്കുക, എന്നിട്ട് നിങ്ങൾ തന്നെ ചോദിക്കുക: എനിക്ക് ചുറ്റുമുള്ളവർക്ക് ഞാൻ എപ്രകാര മുള്ള സാക്ഷിയാണ്?`