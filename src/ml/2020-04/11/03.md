---
title:  പ്രകൃതിയും വേലയും
date:   07/12/2020
---

തൊഴിൽ അല്ലെങ്കിൽ വേല കൈകാര്യം ചെയ്യുന്നത് ജീവിതത്തിന്റെ “ചെയ്തുകൊ ണ്ടിരിക്കൽ” ആണ്. ഏറ്റവും ബുദ്ധിപരമായ വേലകൾ ചെയ്യുന്നവൻപോലും ഏതെ ങ്കിലും തരത്തിലുള്ള ശാരീരിക വേല ചെയ്യുന്നതിൽ എത്തിച്ചേരും, അത് വെറുതെ കമ്പ്യൂട്ടർ ബട്ടണുകൾ അമർത്തുന്നതും ഉൾപ്പെടും.

**തുടർന്നുള്ള വാക്യങ്ങൾ നമ്മെ വേലയെക്കുറിച്ച് എന്തു പഠിപ്പിക്കുന്നു- “കൈകൾ' ഒരു അടയാളമായി ഉപയോഗിച്ച്?**

`ആവർത്തനം 16:15`

`സഭാപ്രസംഗി 9:10`

`സദൃശ. 21:25`

`യിരെമ്യാവ് 1:16`

നമുക്ക് സന്തോഷവും പൂർത്തീകരണവും കണ്ടെത്തുന്നതിന് ദൈവം നമുക്ക് “നമ്മുടെ കൈകളുടെ പ്രവൃത്തി” നല്കിയിട്ടുണ്ട് (സദൃശ. 10:4; 12:14).

മനഃശാസ്ത്രത്തിൽ “സ്വയ സാഫല്യം” വിവരിക്കുന്നത് ജീവിതത്തിൽ എന്തെങ്കിലും അർത്ഥവത്തായത് നേടിയെടുക്കാനുള്ള കഴിവ് ഓരോരുത്തർക്കും ഉണ്ടെന്നുള്ള വിശ്വാ സമാണ്. “ഞാൻ ചിന്തിക്കുന്നു എനിക്ക് കഴിയും”, “ഞാൻ ചിന്തിക്കുന്നു എനിക്കു കഴിയും” എന്ന് ആവർത്തിക്കുന്നതുകൊണ്ട് സ്വയ സാഫല്യം വർദ്ധിക്കുന്നില്ല. വാസ്ത വമായും എന്തെങ്കിലും ചെയ്യുന്നതാണ് സ്വയ സാഫല്യം വർദ്ധിപ്പിക്കുന്നത്.

“നമ്മുടെ കൈകളുടെ പ്രവൃത്തി” നമുക്കുള്ള ദൈവത്തിന്റെ അനുഗ്രഹം ആയിരി ക്കുമ്പോഴും ഒരു അർത്ഥവത്തായ ജീവിതം നയിക്കാൻ നമ്മെ അനുവദിക്കുമ്പോഴും, ദൈവത്തിന്റെ ആത്യന്തികമായ പദ്ധതി “നമ്മുടെ കൈകളുടെ പ്രവൃത്തി” മറ്റുള്ള വരെ അനുഗ്രഹിക്കുമെന്നാണ്. നാം അദ്ധ്വാനിക്കണമെന്ന് പൗലൊസ് എഴുതുന്നു, പ്രയോജനകരമായത് എന്തെങ്കിലും നമ്മുടെ കൈകൾകൊണ്ട് ചെയ്തുകൊണ്ട്, അങ്ങ നെയാകുമ്പോൾ, നമുക്ക് മറ്റുള്ളവരുമായി എന്തെങ്കിലും പങ്കുവയ്ക്കാനുണ്ടാകും. നിശ്ച യമായും പൗലൊസ് ആ തത്വമനുസരിച്ചാണ് ജീവിച്ചത്. “എന്റെ മുട്ടിനും എന്നോടു കൂടെയുള്ളവർക്കുംവേണ്ടി ഞാൻ ഈ കൈകളാൽ അദ്ധ്വാനിച്ചു എന്ന് നിങ്ങൾ തന്നെ അറിയുന്നുവല്ലോ. ഇങ്ങനെ പ്രയത്നം ചെയ്തു പ്രാപ്തിയില്ലാത്തവരെ സഹായി ക്കുകയും, വാങ്ങുന്നതിനെക്കാൾ കൊടുക്കുന്നതു ഭാഗ്യം എന്നു കർത്താവായ യേശു താൻ പറഞ്ഞ വാക്ക് ഓർത്തുകൊൾകയും വേണ്ടത് എന്ന് ഞാൻ എല്ലാംകൊണ്ടും നിങ്ങൾക്കു ദൃഷ്ടാന്തം കാണിച്ചിരിക്കുന്നു” (അ.പ്ര. 20:34,35).

യിരെമ്യാവിന്റെ ലളിതമായ പ്രാർത്ഥന ആയിരിക്കണം നമ്മുടേതും: “ദൈവമേ, എന്റെ കൈകളെ ബലപ്പെടുത്തണമേ.”

`നിങ്ങളുടെ വേലയോടുള്ള നിങ്ങളുടെ മനോഭാവം എന്താണ്? മറ്റുള്ളവർക്ക് കൂടു തൽ അനുഗ്രഹമായിരിക്കാൻ നിങ്ങളുടെ വേലയെ നിങ്ങൾ എന്തെല്ലാം രീതികളിൽ ഉപയോഗിക്കാൻ കഴിയും?`