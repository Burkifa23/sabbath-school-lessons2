---
title:  വേലയും ക്രിസ്ത്യാനിയും
date:   05/12/2020
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 3:19; ആവർത്തനം 16:15; പുറപ്പാട് 25:10-30:38; ഗലാത്യർ 5:22-26; സഭാപ്രസംഗി 9:10; 1 കൊരിന്ത്യർ 10:31.

> <p>മനഃപാഠവാക്യം</p>
> “ആകയാൽ എന്റെ പ്രിയ സഹോദരന്മാരേ, നിങ്ങൾ ഉറപ്പുള്ളവരും കുലുങ്ങാത്തവരും നിങ്ങളുടെ പ്രയത്നം കർത്താവിൽ വ്യർത്ഥമല്ല എന്ന് അറിഞ്ഞി രിക്കയാൽ കർത്താവിന്റെ വേലയിൽ എപ്പോഴും വർദ്ധിച്ചുവരുന്നവരും ആകുവിൻ” (1 കൊരിന്ത്യർ 15:58).

വേല എന്നത് ദൈവത്തിന്റെ ആശയമാണ്. പാപത്തിനുമുമ്പുള്ള അത്യുത്തമമായ ലോകത്തിൽ, ആദാമിനും ഹവ്വയ്ക്കും ദൈവം തോട്ടം പരിപാലിക്കുന്നതിനുള്ള ദൗത്യം നല്കി (ഉല്പത്തി 2:15). ആരുടെ സ്വരൂപത്തിലാണോ അവർ ഉണ്ടാക്കപ്പെട്ടത് ആ സ്രഷ്ടാവിനെപോലെ, അവർ സ്നേഹത്തോടുകൂടിയ സേവനത്തിലും ക്രിയാ ത്മകമായ തൊഴിലിലും ഏർപ്പെടണമായിരുന്നു. അതായത്, വീഴ്ച ഭവിക്കാത്ത ഒരു ലോകത്തിൽ പോലും, കഷ്ടതയും മരണവും പാപവും ഇല്ലാത്ത ഒരു ലോകത്തിൽ മനുഷ്യർ വേല ചെയ്യണമായിരുന്നു.

ഈ "ഇടയിലുള്ള സമയത്ത്' (അത്യുത്തമമായ ലോകത്തിനുശേഷവും വാഗ്ദത്ത ലോകത്തിനു മുമ്പും), വേലയെ ഒരു ദൈവത്തിന്റെ അനുഗ്രഹമായി കണക്കാക്കാൻ നാം ക്ഷണിക്കപ്പെടുകയാണ്. ജൂതർക്കിടയിൽ, ഓരോ പൈതലിനെയും ഒരു തൊഴിൽ പഠിപ്പിച്ചിരുന്നു. വാസ്തവത്തിൽ, അവന്റെ മകനെ ഒരു തൊഴിൽ പഠിപ്പിക്കാത്ത പിതാവ് ഒരു കുറ്റവാളിയെ വളർത്തുമെന്ന് പറയപ്പെട്ടിരുന്നു. ഇതിനിടയിൽ, ദൈവപുത്രനായ യേശു തന്റെ പിതാവിന്റെ ഇഷ്ടം ചെയ്തുകൊണ്ട് ഒരു സത്യസന്ധനായ ഒരു വിദഗ്ദ്ധ തൊഴിലാളിയായി തന്റെ വേല ചെയ്തുപോന്നു, ഒരുപക്ഷേ നസറത്തിലെ ജനങ്ങൾക്ക് ആവശ്യമായ വീട്ടുപകരണങ്ങളും കൃഷിക്കാവശ്യമായ ഉപകരണങ്ങളും നൽകി ക്കൊണ്ട് (മർക്കൊസ് 6:3). ഇതും മുന്നിലുള്ള ശുശ്രൂഷയ്ക്കായി അവനെ ഒരുക്കുന്ന തിന്റെ ഭാഗമായിരുന്നു. അപ്പൊസ്തലനായ പൗലൊസ് പ്രിസ്കില്ലയോടും അക്വിലാ സിനോടും ഒപ്പം ഒന്നര വർഷം ഒരു കൂടാരപ്പണിക്കാരനായി വേല ചെയ്തപ്പോഴും ശബ്ദത്തിൽ ജൂതപ്പള്ളിയിൽ വാദപ്രതിവാദത്തിലേർപ്പെട്ടപ്പോഴും അവൻ കർത്താവിന്റെ വേല ചെയ്യുകയായിരുന്നു (അ.പ്ര. 18:1-4; 2 തെസ്സലൊനീക്യർ 3:8-12).

**ഈ ആഴ്ചയിൽ നാം വേലയെയും അതിന് ക്രിസ്തീയ വിദ്യാഭ്യാസത്തിലുള്ള പങ്കിനെയും സംബന്ധിച്ച് പഠിക്കും.**

_ഈ ആഴ്ചയിലെ പാഠം പഠിച്ച് ഡിസംബർ 12 ശബ്ബത്തിനുവേണ്ടി നമുക്ക് ഒരുങ്ങാം..._