---
title:  വേലയുടെ വിവിധ വശങ്ങൾ
date:   06/12/2020
---

**“ജീവപര്യന്തം സന്തോഷിക്കുന്നതും സുഖം അനുഭവിക്കുന്നതും അല്ലാതെ ഒരു നന്മയും മനുഷ്യർക്ക് ഇല്ല എന്നു ഞാൻ അറിയുന്നു. ഏതു മനുഷ്യനും തിന്നുകുടിച്ച് തന്റെ സകല പ്രയത്നംകൊണ്ടും സുഖം അനുഭവിക്കുന്നതും ദൈവത്തിന്റെ ദാനം ആകുന്നു” (സഭാപ്രസംഗി 3:12,13).**

“വേല”- കൂട്ടിച്ചേർക്കലൊന്നുമില്ലാത്ത ഒരു ഉറച്ച ആംഗലേയ-സാക്സൺ പദ മാണ്. ആംഗലേയഭാഷയിൽ ഏകസ്വരാക്ഷരഗണം, എന്നിട്ടും അതിന് അനേകം സാധ്യ മായ അർത്ഥങ്ങളുണ്ട്. ആവശ്യം ആയതുകൊണ്ട്, ആഹാരത്തിനും, ബില്ലുകൾ അട യ്ക്കാനും ദുരിതകാലത്തേക്ക് കുറച്ച് സ്വരൂപിച്ചുവെക്കാനുമായി നാം വേല ചെയ്യുന്നു. ഒരു മോശമായ വേലയുടെ അന്തരീക്ഷത്തിൽ പൊരുത്തപ്പെട്ടു പോകുന്നത് ജോലി നഷ്ടപ്പെടുന്നതിനെക്കാൾ നല്ലതാണ്.

വേല ഒരു വ്യക്തിക്ക് ഒരു മൂല്യബോധം നൽകുന്നു. നിങ്ങൾ എന്തു ചെയ്യുന്നു? നിങ്ങൾ എന്താണ്? എന്നൊക്കെ ചോദിക്കുന്നതിനുള്ള ഉത്തരം നൽകുന്ന പൊതു മാർഗ്ഗമാണ് ജോലി. വിരമിച്ച മിക്കവരും കഴിയുന്നിടത്തോളം ഭാഗികമായ വേലയിൽ തുടരുന്നു, വേതനത്തിനായോ അല്ലെങ്കിൽ സ്വമേധയായോ. പ്രഭാതത്തിൽ എഴു ന്നേൽക്കുന്നതിനുള്ള ഒരു കാരണമാണ് ജോലി. ഒരു യുവാവിനോ യുവതിക്കോ ഒരു വേല നൽകൂ, അപ്പോൾ കുറ്റകൃത്യങ്ങളിലേർപ്പെടാൻ ഒരാളുകൂടെ കുറവാകും.

`ഉല്പത്തി 3:19 വായിക്കുക. ഇവിടുള്ള പശ്ചാത്തലം എന്താണ്, വേലയുടെ വേറൊരു വശത്തെക്കുറിച്ച് അതു നമ്മോട് എന്താണു പറയുന്നത്, ചിലർക്കെങ്കിലും?`

വീഴ്ചയ്ക്കു മുമ്പ് നല്കപ്പെട്ടിരുന്ന വേല വീഴ്ചയ്ക്കുശേഷം പെട്ടെന്നു മാറുന്നു. ഇവിടെ വേലയുടെ വേറൊരു വശം പ്രതിപാദിക്കുന്നു. ചിലർക്ക്, വേല എന്നാൽ ദിനംപ്രതിയുള്ള അദ്ധ്വാനത്തിന്റെ വിരസത മാത്രമാണ്, അത് മരണത്തോടെ അവ സാനിക്കും. അവർ വെറുക്കുന്ന വേലയിൽ അവർ അദ്ധ്വാനിച്ചുകൊണ്ടേയിരിക്കും, ആരോഗ്യം ഉള്ളപ്പോൾത്തന്നെ വിരമിക്കാമെന്ന ആഗ്രഹത്തോടെ. മറ്റുള്ളവർക്ക്, വേല ഒരുവന്റെ ജീവിതത്തെ തന്നെ കൈയടക്കാം, ഒരുവന്റെ നിലനില്പിന്റെ തന്നെ കേന്ദ്രം, ഒരുവന്റെ വ്യക്തിത്വത്തിന്റെ സർവ്വോന്മുഖമായ സ്രോതസ്സ്. അവർ വേലയിൽനിന്ന് ഒഴിഞ്ഞുനില്ക്കുമ്പോൾ, ഇവർക്ക് വിഷാദമോ സ്ഥിരതയില്ലായ്മയോ തോന്നാം, എന്തു ചെയ്യണമെന്നോ എങ്ങോട്ടു തിരിയണമെന്നോ ഉറപ്പില്ലാത്ത സ്ഥിതി. വിരമിച്ചുകഴിയു മ്പോൾ, അവർ ശാരീരികമായോ മനഃശാസ്ത്രപരമായോ തകർന്നുപോകയോ മിക്ക പ്പോഴും സമയമെത്താതെ മരിക്കയും ചെയ്യും.

ദൈവത്തിന്റെ രീതിയിൽ എങ്ങനെ വേല ചെയ്യണമെന്ന് ക്രിസ്ത്യാനികൾ പഠി ക്കേണ്ടതുണ്ട്. ശരിയായി മനസ്സിലാക്കിയാൽ, ഒരുവന്റെ ജീവവേല എന്നത് ശുശ്രൂ ഷയ്ക്കുള്ള ഒരു വേദിയാണ്, ദൈവത്തോടുള്ള ഒരുവന്റെ ബന്ധത്തിന്റെ പ്രകടനം. ഒരു ഗുരുവിന്റെ ദൗത്യത്തിന്റെ ഒരു ഭാഗം അവരുടെ താലന്തുകളും ദൈവദാനമായ താല്പര്യങ്ങളും ലോകത്തിന്റെ ആവശ്യങ്ങളുമായി ചേർന്നുപോവുന്ന ഒരു വേല കണ്ടെത്തിക്കൊടുക്കുക എന്നതാണ്.

`നിങ്ങൾ എന്തു ചെയ്യുന്നു? അതായത്, നിങ്ങളുടെ ജീവിതംകൊണ്ട് നിങ്ങൾ എന്താണ് ചെയ്യുന്നത് അങ്ങനെ ചെയ്യുന്നതിലൂടെ നിങ്ങൾക്ക് ദൈവത്തെ എങ്ങനെ കൂടുതൽ മഹത്വപ്പെടുത്താം?`