---
title:  വേലയും വൈശിഷ്ട്യവും
date:   08/12/2020
---

`പുറപ്പാട് 25:10-30:38 ഓടിച്ച് നോക്കുക. ആരാധനയ്ക്കായി ഒരു ആലയം ഉണ്ടാക്കാൻ മോശെയോട് പറഞ്ഞപ്പോൾ ദൈവം എത്ര നിഷ്കർഷതയുള്ളവനായിരുന്നു? ഇത് നമ്മോട് ദൈവത്തിന്റെ സ്വഭാവത്തെ ക്കുറിച്ച് എന്തു പറയുന്നു?`

“അവനുവേണ്ടി” ഒരു കൂടാരം പണിയാൻ ദൈവം മോശെയോട് പറഞ്ഞപ്പോൾ, മോശെക്ക് പറയാമായിരുന്നു “പ്രശ്നം ഒന്നുമില്ല കർത്താവേ! ഞാൻ 40 വർഷം മുമ്പ് മിസ്രയീമിൽനിന്ന് ഓടിയ നാൾ മുതൽ ഞാൻ കൂടാരങ്ങൾ സ്ഥാപിക്കുന്നതാണ്. എനിക്ക് വെറുമൊരു നിമിഷം തരൂ!” ആ കാലത്തിലെ പകുതി സമയവും അലഞ്ഞു തിരിഞ്ഞു നടന്നിരുന്ന മിദ്യാന്യസംസ്കാരത്തിലെ ഒരു മനുഷ്യന് ഒരു കൂടാരമടി ക്കുക എന്നത് ലളിതമായ കാര്യമായിരുന്നു. അവനത് കണ്ണും പൂട്ടി ചെയ്യാമായിരുന്നു ഞൊടിയിടയിൽ, മനസ്സ് മറ്റു പ്രധാന കാര്യങ്ങളിൽ അർപ്പിച്ചുകൊണ്ട്. മോശെ പ്രതീ ക്ഷിക്കാതിരുന്നത് ഒരുപക്ഷേ വളരെ വിശദമായ ഒരു പ്രാഥമിക പദ്ധതിയോ അതി നോടൊപ്പം “എങ്ങനെ ചെയ്യണമെന്ന കുറിപ്പ്” അകമേയുള്ള ഓരോ ഉപകരണങ്ങളു ടെയും പുരോഹിതന്റെ വസ്ത്രങ്ങൾക്കും - ഏകദേശം 150 നിർദ്ദേശങ്ങൾ. ഒരു ലളിത മായ മേശ ഉണ്ടാക്കുവാൻ മോശെക്ക് ഏഴു പടികളുള്ള ഒരു പ്രവർത്തനരീതി പിന്തു ടരണമായിരുന്നു (പുറപ്പാട് 25:23-30).

അവന്റെ കൂടാരത്തിന്റെ പണിയിൽ ദൈവം കാണിച്ച വിശദാംശങ്ങളിലെ ശ്രദ്ധ (പിന്നീട് യാഗാനുഷ്ഠാനങ്ങളിലുള്ള നിർദ്ദേശങ്ങളിലും) വ്യക്തമാക്കുന്നത് നിലനി ല്ക്കുന്ന ഒരു ശ്രേഷ്ഠതയുടെ ആത്മാവിനെയാണ്, ഏറ്റവും ശ്രേഷ്ഠമായതിൽ കുറ ഞ്ഞതൊന്നും പാടില്ല എന്ന ആഗ്രഹം. ഉപയോഗിച്ച വസ്തുക്കൾ ഉയർന്ന നിലവാര മുള്ളവയായിരുന്നു, രൂപകല്പന കുറ്റമറ്റതും, വേല ഏറ്റവും ശ്രദ്ധേയമായിരിക്കണ മായിരുന്നു- സന്ദേശം വളരെ വ്യക്തമായിരുന്നു: “ദൈവത്തിന് അടുക്കും ചിട്ടയുമി ല്ലാത്ത പണി സ്വീകാര്യമല്ല!” എന്നിരുന്നാലും, നിലവാരം ഉന്നതമായി തോന്നിയെ ങ്കിലും, ദൈവം തന്നെയാണ് പ്രേരകശക്തി, മാത്രമല്ല പിന്നെയോ അതിൽ എത്തിച്ചേ രാനുള്ള മാനുഷിക സ്രോതസ്സുകളും നൽകിയത്. പുറപ്പാട് 31:1-6; 35:30-36:1 ൽ നാം വായിക്കുന്നത് ദൈവം തന്നെ ജനങ്ങൾക്ക് ആവശ്യമായ വൈദഗ്ദ്ധ്യം നൽകിയെ ന്നാണ്. ഈ മനുഷ്യർ “ആത്മാവിനാൽ നിറയപ്പെട്ടു”, അത് അവർക്ക് എല്ലാ കര കൗശല പണികളിലും കഴിവും അറിവും നൽകി, അങ്ങനെയാവുമ്പോൾ “ദൈവം കല്പിച്ചതുപോലെ” ആലയത്തിന്റെയും അതിന്റെ സകല ഉപകരണങ്ങളുടെയും പണി മുമ്പോട്ട് പോകും (പുറപ്പാട് 36:1). ഇതിനുപുറമേ, രണ്ടു പ്രധാന രൂപകല്പനക്കാർക്കും “മറ്റുള്ളവരെ പഠിപ്പിക്കാൻ” പുറപ്പാട് 35:34 ഉള്ള കഴിവ് നൽകപ്പെട്ടിരുന്നു. ഈ രണ്ട് വ്യക്തികളും കഥയിൽ ഓരോരുത്തരായി ദൈവം തിരഞ്ഞെടുത്ത നേതാക്കന്മാർ എന്നു പറയുന്നുണ്ടെങ്കിലും, മറ്റു മനുഷ്യർക്കും അതേപോലുള്ള ദാനങ്ങൾ ലഭിക്കയും വേല യിൽ ചേരുകയും ചെയ്ത (പുറപ്പാട് 36:2). അപ്രകാരം, വീഴ്ച ഭവിച്ചു, പാപികളായ മനുഷ്യരാണ് എന്നതൊന്നും ഒരു ദൗത്യത്തെ ഏറ്റവും ഉന്നതമായ സമർപ്പണത്തിൽ കുറഞ്ഞതൊന്നും നൽകി ചെയ്യുന്നതിനുള്ള യുക്തിയുക്തമായ ഒഴികഴിവല്ല. നാം എപ്പോഴും ഏറ്റവും നന്നായി കാര്യങ്ങൾ ചെയ്യണമെന്ന് ദൈവം ആഗ്രഹിക്കുന്നു, നമ്മുടെ കഴിവുകളും വൈദഗ്ദ്ധ്യവും സമയവും വിദ്യാഭ്യാസവും നല്ല രീതിയിൽ വലിയ കാര്യങ്ങൾക്കായി ഉപയോഗപ്പെടുത്തണം.