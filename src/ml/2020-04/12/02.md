---
title:  ആശ്ചര്യപ്പെടാനുള്ള സമയം
date:   13/12/2020
---

ഉല്പത്തിയുടെ ആദ്യ രണ്ട് അദ്ധ്യായങ്ങളിൽ രണ്ട് യോജിപ്പുള്ള സൃഷ്ടിപ്പിൻ വിവരങ്ങൾ നൽകാൻ ദൈവം എന്തുകൊണ്ട് തിരഞ്ഞെടുത്തു എന്നു നിങ്ങൾ എപ്പോൾ എങ്കിലും അതിശയിച്ചിട്ടുണ്ടോ? ഉല്പത്തി, സൃഷ്ടിപ്പിന്റെ ആദ്യവശത്തെ വർണ്ണി ക്കുന്നു. ഭൂമിക്ക് രൂപവും പിന്നീട് ജീവനും നൽകിയപ്പോൾ വളർന്നുവന്ന ഭൂമിയുടെ അതിശയത്തെയും, ആറാം ദിനത്തിലുള്ള മൂർദ്ധന്യാവസ്ഥയിൽ പുരുഷന്റെയും സ്ത്രീയുടെയും സൃഷ്ടിയിലും. ഉല്പത്തി 2 ഉം അതേ വിവരങ്ങൾ നൽകുന്നു, പക്ഷേ വ്യത്യസ്തമായ ഒരു കാഴ്ചപ്പാടിൽ, അതിൽ ആറാംദിവസത്തിന് പ്രത്യേക ഊന്നൽ നൽകിയിരിക്കുന്നു. ഇപ്പോൾ ആദാമാണ് കേന്ദ്രബിന്ദു, അവനും ആ സ്ത്രീക്കുമായി ബാക്കിയുള്ള സകലവും ഉണ്ടാക്കപ്പെട്ടതായി വർണ്ണിക്കുന്നു. ആ തോട്ടം, ആ നദി കൾ, ആ മൃഗങ്ങൾ.

സൃഷ്ടിപ്പ് ഒറ്റയായി വർണ്ണിക്കാവുന്നതിലും ആഴത്തിലാണ്. ആദ്യം, കളങ്കമറ്റ സൗന്ദ ര്യത്തിൽ കണ്ണുള്ള ശക്തനും കലാകാരനുമായ ഒരു സഷ്ടാവിനെക്കുറിച്ച് നാം പഠി ക്കുന്നു. പിന്നീട് നാം ബന്ധങ്ങളുടെ ദൈവത്തെ കണ്ടുമുട്ടുന്നു, മനുഷ്യർ അന്യോ ന്യവും ബാക്കിയുള്ള സൃഷ്ടികളെയും സ്നേഹിക്കയും കരുതുകയും ചെയ്യണമെന്ന് അവൻ ആഗ്രഹിക്കുന്നു.

`ഉല്പത്തി 1 ഉം 2 ഉം വായിക്കുക. പിന്നീട് എങ്ങനെയാണ് ഒന്നാം ശബ്ബത്ത് (ഉല്പത്തി 2:1-3) ആദ്യസൃഷ്ടിപ്പിന്റെ കഥയുമായി മുൻബന്ധമുണ്ടാകുന്നതെന്നും രണ്ടാം സൃഷ്ടിപ്പിൻ വിവരണത്തിന്റെ ആമുഖവുമായി തീരുന്നതെന്ന് ചിന്തിക്കുക.`

ആ ആദ്യശബ്ബത്തിലെ ആദാമോ ഹവ്വയോ ആയി നിങ്ങളെത്തന്നെ സങ്കല്പിക്കുക. ജീവനോടെയുള്ള നിങ്ങളുടെ ആദ്യദിവസമാണ്, നിങ്ങളുടെ ഇണയുമായുള്ള ആദ്യ ദിവസവും ദൈവവുമായുള്ള ആദ്യദിവസവും. വിദ്യാഭ്യാസത്തിന്റേതായ എത്ര നല്ല ദിവസം. അത്ര സൗന്ദര്യം സൃഷ്ടിക്കാൻ കഴിയുന്ന ദൈവത്തെക്കുറിച്ച് നിങ്ങൾ പഠി ക്കുന്നു. ഒരു നിമിഷം നിങ്ങൾ ആനയെ കണ്ട് അതിശയിക്കുന്നു. അടുത്ത നിമിഷം ഒരു തവളയെയും, ഓരോന്നും സമാനതയില്ലാത്തവ. കാട്ടുപോത്തിന്റെയോ ജിറാഫി ന്റെയോ വിചിത്രമായ പെരുമാറ്റം കണ്ട് നിങ്ങൾ പുഞ്ചിരിക്കുന്നു. അനേക നിറങ്ങളും രൂപങ്ങളും നിങ്ങളെ ഭയഭക്തിയിൽ നിശ്ശബ്ദരാക്കുന്നു, സ്വരങ്ങളുടെ വാദ്യമേളങ്ങൾ നിങ്ങളെ ഹർഷപുളകിതരാക്കുന്നു; മണങ്ങളുടെയും രുചികളുടെയും സന്തോഷ ത്തിന്റെ വൈവിധ്യങ്ങളിൽ നിങ്ങൾ തിമിർത്തുല്ലസിക്കുകയും വ്യത്യസ്ത കൂട്ടുകൾ തേടുന്നതിൽ ആനന്ദം കണ്ടെത്തുകയും ചെയ്യുന്നു. എല്ലാറ്റിനുമുപരി, നിങ്ങൾ ബന്ധ ങ്ങളെക്കുറിച്ചു പഠിക്കാൻ തുടങ്ങുന്നു: ഉത്തരവാദിത്തം, കരുതൽ, സ്നേഹം. നിങ്ങൾ അത് നിങ്ങളുടെ സഷ്ടാവുമൊത്ത് അനുഭവിക്കുന്നു; സൃഷ്ടിക്കപ്പെട്ട മറ്റുള്ളവയു മായി നിങ്ങൾ അതു പരിശീലിക്കാൻ തുടങ്ങുന്നു.

ആദ്യശബ്ബത്ത് ആദാമിനും ഹവ്വയ്ക്കും ഒരു നിഷ്ക്രിയമായ അനുഭവം ആയിരു ന്നിരിക്കില്ല. അതവർക്ക് സഷ്ടാവിന്റെയും സൃഷ്ടിക്കപ്പെട്ടതിന്റെയും മേൽ ശ്രദ്ധ പതി പ്പിക്കാൻ ദൈവം സൃഷ്ടിച്ച ഒരു അവസരമായിരുന്നു. അതവർക്ക് ആശ്ചര്യപ്പെടാ നുള്ള ഒരു സമയം ആയിരുന്നു.

`ആ ആദ്യശബ്ബത്ത് സമയത്ത് ആദാമിനും ഹവ്വയ്ക്കും ഉണ്ടായ വ്യത്യസ്തമായ വിദ്യാഭ്യാസ അവസരങ്ങളുടെ ഒരു കുറിപ്പ് തയ്യാറാക്കുക. ഈ അവസരങ്ങളിൽ ഏതാണ് ഇന്നും പ്രസക്തമായവ, വേറൊരു രൂപത്തിൽ ആണെങ്കിൽ കൂടി? നിങ്ങ ളുടെ ശബ്ബത്തുകളെ അവയ്ക്ക് എങ്ങനെ ധന്യമാക്കാൻ കഴിയും?`