---
title:  'ശബ്ബത്ത്: ദൈവത്തിന്റെ സ്വഭാവം അനുഭവിക്കയും ജീവിക്കയും ചെയ്യുന്നു'
date:   12/12/2020
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 1,2, പുറപ്പാട് 16:14-29; യെശയ്യാവ് 58:1-14; മത്തായി 12:1-13; ലൂക്കൊസ് 13:10-17.

> <p>മനഃപാഠവാക്യം</p>
> “പിന്നെ അവൻ അവരോട്: മനുഷ്യൻ ശബ്ബത്ത്, നിമിത്തമല്ല; ശബ്ബത്ത് മനുഷ്യൻ നിമിത്തമത്രേ ഉണ്ടായത്; അങ്ങനെ മനുഷ്യപുത്രൻ ശബ്ബത്തിനും കർത്താവ് ആകുന്നു എന്നു പറഞ്ഞു” (മർക്കൊസ് 2:27,28).

അവളുടെ ബിരുദ ക്ലാസിൽ ജ്യോതി മാത്രമായിരുന്നു സെവെന്ത്-ഡേ അഡൈ്വന്റിസ്റ്റ് വിശ്വാസി. ശബ്ദത്തിൽ ഉണ്ടായിരുന്ന ചില ആഘോഷങ്ങളിൽ അവൾ പങ്കെടുക്കാതി രിക്കാനുള്ള അവളുടെ തിരഞ്ഞെടുപ്പ് അവളുടെ വിശ്വാസങ്ങളെ പ്രകടമാക്കി.

ഒരു ദിവസം അവളുടെ കൂട്ടുകാരിൽ ഒരാൾ, ഗെയ്ൽ, അവളെ വിളിച്ചു. ഗെയ്മിന്റെ ഭർത്താവ് ആറാഴ്ചത്തേക്ക് പട്ടണത്തിനു പുറത്ത് പോകുകയായിരിക്കും, അടുത്ത ആറ് വെള്ളിയാഴ്ചകൾ അവളോടൊത്ത് ചിലവഴിക്കാൻ ജ്യോതിക്ക് താല്പര്യമുണ്ടോ എന്ന് അവൾ ചോദിച്ചു, കാരണം, ആ വെള്ളിയാഴ്ച രാത്രികളിൽ എന്തായാലും അവൾ “യാതൊന്നും” ചെയ്യില്ല എന്ന് അവൾക്കറിയാമായിരുന്നു.

അടുത്ത നാല് വെള്ളിയാഴ്ച രാത്രികളിൽ അവർ ഒരുമിച്ചു ഭക്ഷണം കഴിച്ചു, സംഗീതം ആസ്വദിച്ചു, അവരുടെ ക്രിസ്തീയ അനുഭവങ്ങൾ പങ്കുവച്ചു. പൊതുവെ അന്യോന്യമുള്ള സൗഹൃദം ആസ്വദിച്ചു. അഞ്ചാമത്തെ ആഴ്ചാവസാനം ഗെയ്തൽ ജ്യോതിയോട് താൻ പട്ടണത്തിൽ സാധനങ്ങൾ വാങ്ങുകയായിരുന്നുവെന്നും പറഞ്ഞ ശേഷം വാച്ചിൽ നോക്കി; “ഓ! ദൈവമേ, ഇപ്പോൾ ശബ്ബത്ത് ഇങ്ങത്തും,” അവൾ ചിന്തിച്ചു. കഴിഞ്ഞ നാലു വെള്ളിയാഴ്ച രാത്രികളിൽ അവൾ തന്റെ ക്രിസ്തീയ ജീവി തത്തിൽ പുതിയതെന്തോ അനുഭവിച്ചു എന്നവൾ പൊടുന്നനെ തിരിച്ചറിഞ്ഞു. അവൾ വളരുകയും, അവളുടെ ദൈവത്തെക്കുറിച്ച് കൂടുതൽ മനസ്സിലാക്കുകയും, വിശ്വാസം ഉറപ്പുള്ളതാക്കുകയും ചെയ്തു. വിദ്യാഭ്യാസത്തിനും വ്യക്തിപരമായ വികസനത്തിനും ഒരു അവസരമായിരുന്നു ശബ്ബത്ത്.

ശബ്ബത്തിനെ നമുക്ക് എങ്ങനെ കരുതാം എന്നതിനെക്കുറിച്ചുള്ള ഒരു രസകരമായ കഥയാണ് അത്, വിശ്രമത്തിനുള്ള ഒരു ദിവസം മാത്രമായല്ല പിന്നെയോ വിദ്യാഭ്യാസ ത്തിനുള്ള ഒരു മാർഗ്ഗവും കൂടിയാണ്.

_ഈ ആഴ്ചയിലെ പാഠം പഠിച്ച് ഡിസംബർ 19 ശബ്ബത്തിനുവേണ്ടി നമുക്ക് ഒരുങ്ങാം..._