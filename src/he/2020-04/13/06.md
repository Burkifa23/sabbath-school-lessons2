---
title: 'המורה הגדול'
date: 24/12/2020

---

כפי שראינו לאורך כל הרבעון הנוכחי, היבט מרכזי אחד של השירות של המשיח בארץ היה הוראה. מתחילת שירותו, על ידי מעשים, ישוע לימד את תלמידיו באופן קבוע אמיתות לגביו, על האב, על הישועה, ועל התקווה המחכה לנו (ראו מתי 5:2, מרקוס 4:2, לוקס 19:47, יוחנן 6:59).

אכן, כל שעליכם לעשות הוא לדפדף בבשורה, כל בשורה שהיא, ולאורך כל דפיה תמצאו את ישוע מלמד. ולמרות שאפילו כעת, דרך דברו, האדון מלמד אותנו, בעולם הבא ההוראה תתמשך, גם כן. אך תארו לעצמכם כמה שונה זה יהיה בקיום משוחרר מעול החטא וכל המגבלות שהוא כופה עלינו.

`"וְאָמַר אֵלָיו, מָה הַמַּכּוֹת הָאֵלֶּה בֵּין יָדֶיךָ; וְאָמַר, אֲשֶׁר הֻכֵּיתִי בֵּית מְאַהֲבָי" (זכריה 13:6). על מה הינכם חושבים שפסוק זה מדבר?`

"בחלוף שנות הנצח, הן מביאות עימן התגלויות עשירות ונשגבות יותר על אלוהים ועל המשיח. ככל שהידע שנצבר מתעצם, כך גוברות האהבה, יראת הכבוד והאושר. ככל שהגאולים למדים עוד ועוד על

אלוהים, כך תתעצם הערצתם את אופיו. ככל שישוע יפרוש בפניהם את רזי ואוצרות הגאולה, ואת ההישגים המדהימים שהושגו בעימות הגדול עם השטן, לבבות הגאולים ירטטו באהבה, בלהט ובמסירות יוקדים יותר, ואצבעותיהם יפרטו על נבלי הזהב בשמחה והתלהבות רבים יותר. רבבות על גבי רבבות וריבוא רבבות של קולות יתאחדו יחדיו ויפצחו בשירת הלל אדירה… העימות הגדול הסתיים. החטא והחוטאים הוצמתו לעד. היקום כולו זך וטהור הוא. הבריאה העצומה כולה פועמת בהלמות לב אחידה של שמחה, שלווה והרמוניה. מן הבורא, שהכול נברא בידו, נובעים חיים, אור ושמחה לכל רחבי החלל האינסופי. מן האטום הזעיר ביותר ועד לעולם הכביר ביותר, הכול, היצורים מלאי החיים והדברים הדוממים, מכריזים פה אחד באמצעות יופיים כליל השלמות ושמחתם הצרופה כי אלוהים הוא אהבה." - אלן וויט, העימות הגדול, עמ' 514.

`מכל האמיתות המדהימות שנלמד לנצח, שום דבר לא ירתק אותנו יותר מאשר קרבן ישוע בעדנו. חשבו עד כמה עמוק ועשיר נושא זה, עד כדי כך שנלמד אותו לעד. אפילו כעת, כיצד תוכלו ללמוד להעריך טוב יותר את מה שישוע עשה עבורנו על ידי מותו על הצלב?`