---
title: 'נקודות למחשבה'
date: 23/10/2020

---

"המטרה האמיתית של החינוך היא לשקם את צלם ה׳ בנשמת האדם" - אלן וויט, אבות האומה ונביאי ישראל, עמ' 445.  עם רעיון זה ברקע, נוכל לראות מדוע השקפת עולם אדוונטיסטית איתנה חיונית לחינוך אדוונטיסט. אחרי הכל, כפי שהבחנו מוקדם יותר, השכלה כשלעצמה אינה בהכרח משהו טוב. אנשים יכולים להיות משכילים, ואף משכילים מאוד, ברעיונות והתנהגויות הנוגדות את עקרונות הכתובים. זו הסיבה לכך שכאדוונטיסטים שומרי שבת, מערכת החינוך שלנו חייבת להיות מבוססת על השקפת העולם האדוונטיסטית. פירוש הדבר שכל שדות החינוך הכלליים, מדע, היסטוריה, דרך ארץ, תרבות, וכולי יילמדו מנקודת מבט זו, בניגוד לנקודת מבט הנוגדת או אף מתעלמת מכך. שווה לחזור על משהו שכבר נאמר מוקדם יותר: לא קיימת נקודת מבט ניטרלית; החיים כולם, כל המציאות, נראית דרך פילטרים של השקפת העולם שלנו, גם כאשר השקפה זו אינה מחושבת בדקדקנות ובאופן שיטתי. לכן, חיוני שהשקפת העולם המקראית תהיה הבסיס לחינוך אדוונטיסט.

**שאלות לדיון**

`על אילו דוגמאות היסטוריות תוכלו לחשוב בהם מערכות חינוך שלמות היו הרסניות מאוד? מה היו כמה מן המקומות הללו, מה למדו התלמידים, ומה נוכל ללמוד מדברים אלו? כיצד נוכל להגן על מערכות החינוך שלנו מההשפעות ההרסניות האלה?`

`בשיעור השבוע הזה הסתכלנו על כמה נקודות מפתח מהשקפת העולם האדוונטיסטית: קיום אלוהים, הבריאה, הכתובים, תכנית הגאולה, ותורת אלוהים. אלו מרכיבים חשובים אחרים צריכים להיכלל בכל ניסוח שלם של השקפת עולם אדוונטיסטית?`

`הוגה דעות מהמאה השמונה עשרה פעם כתב: "הו מצפון, מצפון! הינך חוש אלוהי, הינך מדריך בטוח לבור ומוגבל, בעוד שהינך חכם וחופשי - הינך שופט מהימן של טוב ורע, המדמה את האדם לאלוהות." מה נכון, או לא נכון, בעמדה זו?`

`קראו שוב את אמירתה של אלן וויט: "המטרה האמיתית של החינוך היא לשקם את צלם ה׳ בנשמת האדם." מה זאת אומרת? כיצד אמירה זו מראה לנו כיצד חינוך אדוונטיסט חייב להיות שונה כל כך ממה שהעולם עצמו רואה כחינוך?`