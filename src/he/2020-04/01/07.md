---
title: 'נקודות למחשבה'
date: 02/10/2020

---

"בני הזוג הקדוש לא היו אך ורק ילדיו של אבינו שבשמיים, הנתונים לטיפולו המסור, אלא אף תלמידים שזכו להוראה מפיו של בורא רב חוכמה. הם שרו בחברותא עם המלאכים וזכו להתייחד עם בוראם, ללא כל מסווה ומסך. הם היו מלאי חוסן ועזוז, שהורעפו עליהם מעץ החיים. יכולתם השכלית הייתה פחותה אך במעט מזו של המלאכים. רזי היקום הגלוי לעין, אותן מִפְלְאוֹת ת ְמִים דֵעִים״, איוב לז:16(כלומר, אותם פלאים טמירים שברא ה', סמל השלמות), העניקו להם מקור לא אכזב של תובנה, ידע והנאה. חוקי הטבע, בהם הוגים בני האדם זה אלפי שנים, היו גלויים בפניהם, והם שוחחו בחופשיות עם העצים, העלים, הפרחים והעשבים, ודלו מכל אחד ואחד מהם את סודות החיים הכמוסים. אדם הראשון הכיר אישית את כל היצורים החיים, החל מן הלוויתן הכביר שהשתעשע בחדווה בקרב הגלים, וכלה בעש הזעיר שצף לו על קרן שמש. הוא העניק לכל אחד ואחד מהם את שמו, הוא הכיר את טבעם, והיה בקי בהרגליהם של כל היצורים החיים. תהילת האל בשמיים, אינספור העולמות, מסתורי האור וצלילי היום והלילה – כל אלו היו פרושים וגלויים בפני אבותינו הראשונים. על כל עלה מעצי היער, על כל אבן וסלע מסלעי ההרים, בכל כוכב זורח, בכל מקום על פני האדמה ובשמיים, נחקק שמו של האלוהים. הסדר וההרמוניה ששררו בבריאה העידו על חוכמה וגבורה אינסופיים. אדם וחווה גילו חדשות לבקרים דבר-מה שמשך את ליבם, הפעים אותם, גדש את ליבם באהבה עמוקה כלפי בוראם, וגרם להם להשתפך כל יום מחדש בהודייה ובהכרת טובה." - אלן וויט, אבות האומה ונביאי ישראל, עמ' 31,32.

**שאלות לדיון**

`אם הכוונה המקורית של אלוהים היתה שמוסד ההשכלה/עבודה יהיו הזדמנויות שבני האדם ימצאו אותו ואת בריאתו, האם אנחנו עדיין שומרים על כוונת אלוהים בעבודתנו כיום? כיצד נוכל להכיר טוב יותר את אלוהים דרך עבודתנו (שכר, חינוך, התנדבות, שירות, וכו')?`

`כאשר אנו לוקחים בחשבון את ערמומיותו של השטן בגן עדן, קל לנו להיות מתוסכלים מהחולשה האנושית שלנו. אדם וחווה ידעו שאלוהים היה קרוב, אך עם זאת הם קיבלו את החצי-אמת של הנחש. כיצד נוכל אנו, הרחוקים פיזית לאלוהים, עדיין יכולים לשאוב ממנו כוח כדי שיעזור לנו לעמוד איתנים מול פיתויים?`

`דונו על שאלת הסמכות ומדוע חשוב כל-כך לציית לסמכות זו. מה קורה כאשר קווי הסמכות משתבשות? כיצד סמכות יכולה לגרום לניצול, וכיצד אנו מגיבים כאשר זה קורה?`