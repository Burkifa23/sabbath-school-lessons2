---
title: 'נקודות למחשבה'
date: 11/12/2020

---

קראו בראשית ג', קהלת 2:18-23, אל האפסים 6:5-8; קראו אלן וויט, "הפיתוי והחטא הקדמון," עמ' 52-62, בספר אבות האומה ונביאי ישראל.

האם העבודה קללה היא או ברכה? נראה שהיא באה כחלק מקללת החטא (בראשית 3:17). קריאה עמוקה יותר מגלה שהארץ קוללה, לא העבודה. אלן וויט אומרת שאלוהים ייעד את העבודה כברכה: "חיי העמל והדאגה, שיהיו מנת חלקו של האדם מעתה ואילך, יועדו לו מתוך אהבה. זהו העונש על חטאו: הוא נועד לחנך אותו למשמעת, לאלף אותו, לרסן את תאוות הבשר ותענוגות החיך וללמדו שליטה עצמית. הוא היווה חלק מתוכניתו הגדולה והנשגבת של אלוהים לקראת תיקון ההרס שעולל החטא, והשבת המצב הקודם על כנו." אבות האומה ונביאי ישראל, עמ' 39,40. יתכן והפכנו את העבודה לקללה דרך מוֹנוֹטוֹנִיּוּת, עבודת יתר, או ערך יתר של תפקידה בחיינו? יהיה אשר יהיה מצבנו, עלינו לשים את העבודה בפרספקטיבה הנכונה. והחינוך אדוונטיסטי חייב לעזור להכשיר אנשים כדי שילמדו את ערך העבודה, ובו זמנית לא להפוך אותה לאליל.

**שאלות לדיון**

`קראו קהלת 2:18-24. כיצד יכול שלמה המלך להחשיב את העבודה כברכה וכקללה באותו חלק ממש של התנ"ך? מהם כמה רמזים מהפסוקים על מה יכול לעשות את ההבדל בגישתנו לעבודה?`

`דרך העבודה אנו דואגים (ומאכילים) את משפחתנו. כיצד נוכל להעביר גישה חיובית על העבודה למשפחות שלנו?`

`הקו בין עשיית עבודה מעולה לבין להיות מכורים לעבודה לפעמים הינו קו דק מאוד. כיצד נוכל להישמר מלחצות קו זה? ראו קהלת 2:23.`

`שאול הצהיר בצורה ברורה מאוד: "הֵן גַּם כַּאֲשֶׁר הָיִינוּ אֶצְלְכֶם, זֹאת צִוִּינוּ אֶתְכֶם: מִי שֶׁאֵינוֹ רוֹצֶה לַעֲבֹד, גַּם אַל יֹאכַל" (שניה לתסלוניקים 3:10). עקרון זה, כמובן, הגיוני ביותר. מהם כמה דוגמאות שעקרון זה אינו חל? כלומר, מדוע חייבים אנו להיות בטוחים לא לעשות מכלל זה חוק ברזל שאסור לשבור?`