---
title: 'היגלות האב (המשך)'
date: 26/10/2020

---

במבוא המרגש של בשורתו (יוחנן 1:1-18), יוחנן דן בנצחיות ה"דבר" בישוע. טענות יוחנן על ישוע אינן ביישניות או מוגבלות; הן אמיצות ובהיקף קוסמי. ישוע היה קיים לפני שהעולם הגיע להיות- למעשה, מאז ומתמיד. לאמיתו של דבר, ישוע הינו סוכן הבריאה (יוחנן 1:2, 3). הוא "הָאוֹר לִבְנֵי הָאָדָם" (יוחנן 1:4), והדבר שהגיע לעולם והאיר לכל אדם (יוחנן 1:9).

`לפי יוחנן, מה התוצאה של ביאת המשיח כבן אנוש? כדבר, איזה אור הוא הביא? אילו כישורים היו לו כדי לעשות כן? יוחנן 1:14,18.`

"האור הופיע בתקופה החשוכה מכולן.... נותרה רק תקווה אחת עבור המין האנושי… התקווה שדעת אלוהים תושב לעולם. ישוע הגיע כדי להשיב את הדעת הזו. הוא בא כדי לבער את התורות השקריות שניתנו על־ידי אלו אשר סילפו את דמותו וטענו שהם מכירים את אלוהים. הוא בא כדי לגלות את הטבע של תורתו, כדי לחשוף בכבודו ובעצמו את פאר קדושתו." אלן וויט, השכלה, עמ' 51,52.

כל שישוע עשה בחייו בעולם היה אמצעי למען מטרה אחת: "ההתגלות של אלוהים לטובת האנושות כולה" - השכלה, עמ' 82.

`ישוע בעצמו אומר, "הָרוֹאֶה אוֹתִי רָאָה אֶת הָאָב" (יוחנן 14:9). מה היה הרקע להצהרת ישוע? מדוע עשה אותה? יוחנן 14:1-14.`

מפתה לבקר את ההצהרה המטופשת של פיליפוס (יוחנן 14:8). לאחר שנים של אחוה וחברות קרובה עם ישוע, הוא עדיין החמיץ את הנקודה החיונית של ההתגלמות - ישוע הגיע לעולם כדעי להראות את אופי האב. יתכן ומורים כיום יכולים להתנחם בעובדה שאחד התלמידים של המורה המומחה בעצמו הפגין ביצוע כה עלוב! יתכן והצהרת פיליפוס נכתבה לא כדי לתת לנו סיבות לבקר אותו אלא כדי לתת לנו את ההזדמנות לבדוק את עצמנו. כמה זמן אנו הולכים עם ישוע? האם אנו מבינים את ישוע טוב יותר ממה שהבין אותו פיליפוס? "הָרוֹאֶה אוֹתִי רָאָה אֶת הָאָב."