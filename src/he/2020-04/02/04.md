---
title: תקשורת
date: 06/10/2020

---

במובן אמיתי מאוד, חינוך בכל רמה משמעותו תקשורת. למורה יש את הידע, תבונה, מידע, עובדות, וכדומה, כדי להעביר לתלמיד. אדם המלא ידע חייב להיות יכול לתקשר ידע זה לאחרים; אחרת, מה שווה ידע זה, לפחות במונחי הוראה?

מצד אחר, כישורי הוראה טובים אינם רק היכולת לתקשר. נקודה מכריעה לתהליך כולו היא יצירת יחסים. "המורה הנאמן יכול להעניק לתלמידיו מתנה יקרת ערך בעצם נוכחותו כחבר לצידם. הדבר נכון לגבי גברים ונשים, ונכון שבעתיים לגבי ילדים, שאותם אנו מסוגלים להבין רק באמצעות קשר אישי והזדהות עימם; ועלינו להבין אותם על־מנת להועיל להם במידה הרבה ביותר." - אלן וויט, השכלה, עמ' 152.

במילים אחרות, חינוך יעיל פועל הן ברמה רגשית והן ברמה אישית. במקרה המשפחה כבית ספר, יש לזאת חשיבות מכריעה. מערכת יחסים טובה חייבת להיבנות בין התלמיד למורה.

מערכות יחסים נוסדות ומתפתחות על ידי תקשורת. כאשר המאמינים אינם מתקשרים עם אלוהים דרך קריאת  דבר אלוהים או בתפילה, מערכת היחסים שלהם עם אלוהים נעכרת. המשפחה זקוקה להדרכה אלוהית אם תרצה לגדול בחסד וידע המשיח.

`קראו את הפסוקים הבאים. מה נוכל ללמוד מהם באשר לכיצד לבנות מערכות יחסים משפחתיות חזקות (או כל סוג של מערכת יחסים, באשר לכך)? תהילים 37:7-9; משלי 10:31,32; משלי 27:17; אל האפסים 4:15; הראשונה ליוחנן 3:18; טיטוס 3:1,2; יעקב 4:11.`

השקעת הזמן בזריעת זרעי תקשורת נכונים לא רק תכין את בני המשפחה למערכת יחסים אישית עם המשיח, אלא גם תעזור לפתח מערכות יחסים בין-אישיים בין בני המשפחה. זרעי התקשורת הללו יפתחו אפיקי תקשורת שישמחו את ההורים כאשר ילדיהם יגיעו לגיל ההתבגרות והבגרות. ואף בהיעדר ילדים, עקרונות הפסוקים הללו יכולים לעבוד בכל סוגי מערכות היחסים.

`חשבו מדוע לא רק מה שאנו אומרים חשוב אלא האופן שבו אנו אומרים את הדברים. האם למדתם ממצבים בהם הדרך שבה התבטאתם פגעה קשות בהשפעת הדברים שאמרתם  דבריכם היו נכונים?`