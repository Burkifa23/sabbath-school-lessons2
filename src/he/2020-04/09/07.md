---
title: 'נקודות למחשבה'
date: 27/11/2020

---

"אך המשיח לא מילא את תקוות העם לגדולה ארצית. בדרשה על ההר הוא ביקש לסלק את פרי הבאושים של תורות השקר שניתנו לעם, ולהעניק לשומעיו מושג אמיתי על מלכותו ואופיו. ואולם, הוא לא הוכיח את העם על טעויותיו באופן ישיר. הוא זקף את האומללות הרווחת בעולם לחטא, אך לא הציג בפניהם תיאור חי ונאמן של רשעותם. הוא לימד אותם על דבר שהיה טוב בהרבה ממה שהם הכירו. בלי לתקוף את רעיונותיהם על מלכות האלוהים, הוא הבהיר להם את תנאי הכניסה למלכות, והניח להם להסיק את מסקנותיהם בנוגע לטיבה. האמיתות שישוע לימד חשובות מבחינתנו כפי שהיו חשובות להמונים שהלכו אחריו. אנו זקוקים ללמוד את עיקרי מלכות האלוהים בדיוק כמותם." - אלן וויט, חמדת הדורות, עמ' 230.

**שאלות לדיון**

`רוברט לואיס סטבנסון נלד באדינבורג, סקוטלנד, ב-1850. סטבנסון מספר שלילה אחד, כאשר המטפלת שלו הכינה אותו לישון, הוא חמק לחלון וראה מראה שובה לב. היה זה הפנסאי, שהלך ממנורת גז אחת לאחרת. בעונג ילדותי, הוא קרא למטפלת שלו אליו ואמר לה, "הסתכלי על האדם הזה! הוא חובט חורים בחשיכה!" איזה תפקיד ה' נתן לכם להביא אור ואהבה לקהילתכם? אם אינכם בטוחים, הזמינו חברי קהילה רבים לשבת איתכם ולדון מה תוכלו לבצע יחדיו.`

`כאשר הקהילה תשתף פעולה עם אלוהים בהשגת העולם, נחבק את מילות ישוע ושירותו. מציאות ההתגלמות כשלעצמה - של אלוהים שבא אלינו, לחיות בעולמנו, להאבק ולצחוק ולבכות איתנו - מזכירה לנו שאנו קרואים לדאוג לאנשים הסובבים אותנו. כיצד תוכלו לעשות זאת? כיצד תוכלו להשתמש בצעירים בקהילתכם כדי לעזור עם המלאכה הזו?`

`חשבו על האחריות שיש לנו כאדוונטיסתים שומרי שבת ללמד אחרים על האמיתות המופלאות שניתנו לנו. כיצד יכולה וצריכה הקהילה המקומית למלא את תפקיד המפתח הזה בלימוד האמיתות הללו לאחרים? בו זמנית, כיצד יכולה הקהילה להיות מקום בטוח לדיון אמיתות אלו עם האנשים השואלים שאלות קשות לגבם? מה תוכלו לעשות כדי ליצור סביבה שבה שאלות רציניות יכולות להישאל?`

`בכיתה, דברו על הדעות הקדומות של החברה בה אתם חיים. מהם דרכים שהקהילה יכולה ללמד אחרים להתעלות על הדעות הקדומות הללו ובמקום זאת ללכת בעקבות הוראת הכתובים?`