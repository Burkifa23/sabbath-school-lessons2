---
title: 'חינוך וישועה'
date: 14/11/2020

---

### קראו את הפסוקים הבאים לקראת שיעור שבת השבועי
בראשית 1:26,27; ישעיה 11:1-9; השניה לטימותאוס 3:14-17; מלכים א, 4:29-34; יוחנן 14:17; בראשונה לקורינתים 2:1-16.

> <p>פסוק לשינון</p>
> "כָּל הַכָּתוּב נִכְתַּב בְּרוּחַ אֱלֹהִים, וּמוֹעִיל הוּא לְהוֹרָאָה, לְתוֹכֵחָה, לְתִקּוּן, לְחִנּוּךְ בְּמַעְגְּלֵי צֶדֶק" השניה לטימותאוס 3:16

הכתובים מספרים סיפור ארוך על אלוהים ועמו. לעיתים סיפור זה אף דומה לסיפור אהבה שהשתבש, לפחות זמנית. הוא יכול להיראות כסיפור על אב ועל ילדיו המורדים אשר, בסופו של דבר, מתרצים.

אך למטרת השיעור לשבוע זה, נגלה בסיפור המקראי נושא אחר, דהינו, של מורה ותלמידיו. הם ממשיכים להיכשל במבחנים שלהם, אך הוא מסביר את שיעורם שוב ושוב, עד שבסוף, חלק לומדים אותו.

הסיפור המקראי הוא כמו הסיפורים האנושיים שלנו, אותם אנו מכירים היטב - רק עם משהו אחד יוצא דופן. בסיפור של אלוהים ועמו מובטח סוף טוב, להגיע למטרתו. חסד אלוהים לטובת עמו מבטיח את התוצאה הזאת. האחריות האנושית בקשר זה לעיתים קרובות לא הובנה בהצלחה, ואף היו שפחדו מכיוון שחשבו שאחריות זו מפרכת. אך למעשה, הסיפור המקראי הינו הזמנה להכיר את אלוהים ולהבין את רצונו. אכן, ללמוד להכיר את אלוהים הינה תגובתנו הראשונית לחסדו. איננו יכולים להרוויח חסד שכזה, אך אנו יכולים ללמוד עליו, ומהו חינוך אדוונטיסטי אם לא, בליבה, חינוך המלמד אותנו על חסד?

למדו את השיעור השבועי לקראת שבת ה-21 בנובמבר.