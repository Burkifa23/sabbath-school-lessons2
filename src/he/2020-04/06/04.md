---
title: 'הרב ישוע'
date: 03/11/2020

---

מכל ההתחלות של הפרקים בברית החדשה, אין התחלה יותר מפורסמת מזו שלהלן: "בְּרֵאשִׁית הָיָה הַדָּבָר, וְהַדָּבָר הָיָה עִם הָאֱלֹהִים, וֵאלֹהִים הָיָה הַדָּבָר" (יוחנן 1:1). יוחנן א' לוקח אותנו במהירות לפסוק בלתי נשכח: " הַדָּבָר נִהְיָה בָּשָׂר וְשָׁכַן בְּתוֹכֵנוּ; וַאֲנַחְנוּ רָאִינוּ אֶת כְּבוֹדוֹ, כְּבוֹד בֵּן יָחִיד מִלִּפְנֵי אָבִיו, מָלֵא חֶסֶד וֶאֱמֶת" (יוחנן 1:14).

`קראו יוחנן 1:1-14. מה פסוקים אלו אומרים לנו לגבי מי היה ישוע ומה עשה אפוא? מה זה אמור להגיד לנו על ישוע כדוגמה למורה?`

אותו אלוהים שדיבר אל אדם וחווה בגן עדן, וליעקב באמצע שומקום, כעת נגלה כאדם. אלוהים, ברית החדשה אומרת, האניש את עצמו בישוע. דרך ישוע, אנו יכולים ללמוד מהו רצון אלוהים ודרך אלוהים, מכיוון שישוע היה אלוהים.

הפרק ממשיך ואומר כיצד יוחנן המטביל היה מטיף דגול כל כך עד שאפילו מנהיגים דתיים מירושלים חשדו שהוא מישהו מיוחד. אך הוא הכין את הדרך למישהו גדול ממנו. מישהו מיוחד להדהים עמד להופיע, והוא, יוחנן המטביל, לא היה ראוי אף "לְהַתִּיר אֶת שְׂרוֹךְ נְעָלָיו" (יוחנן 1:27).

יום למחרת הוא ראה את ישוע והכריז שהוא היה "בן האלוהים." היום הזה, וגם יום למחרת, הוא קרא לישוע "שה האלוהים."

בנוסף, שניים מחסידי יוחנן המטביל מחליטים ללכת בעקבות ישוע בעצמם. וכאשר ישוע שואל אותם מה הם מחפשים, הם קוראים לו "רבי" (משמעותו מורה) (יוחנן 1:38).

אז, ישוע הוא רב, אך לעולם לא היה מורה כמוהו, מכיוון ששוב, הוא אלוהים. במילים אחרות, אלוהים ירד והתקרב לעבר האנושות בצורת אדם, ובצורה זו הוא פעל כרב, מורה. לא פלא שאלן וויט כינתה את ישוע "המורה הגדול ביותר שהעולם אי פעם ראה." —Signs of the Times, June 10, 1886. אחרי הכל, המורה הזה הוא אלוהים.

`בהתחשב במי שהיה ישוע, מדוע הגיוני ללמוד ממנו את הדרכים הטובות ביותר ללמד את האמת הרוחנית? מה נוכל ללמוד מישוע לגבי מדוע לא רק מה שאנו אומרים חשוב כאשר אנו מלמדים, אלא מה שאנו עושים, גם כן?`