---
title: 'למען תשכיל'
date: 13/10/2020

---

לאורך הכתובים, אנו שומעים על התוצאות של ידיעה וציות לתורת ה'.

`קראו יהושע 1:7,8. מה אמר ה' ליהושע, וכיצד נוכל ליישם את העקרונות המוצגים בפסוקים אלו?`

ה' אומר ליהושע בהיכנסו לכנען: " רַק חֲזַק וֶאֱמַץ מְאֹד, לִשְׁמֹר לַעֲשׂוֹת כְּכָל-הַתּוֹרָה אֲשֶׁר צִוְּךָ מֹשֶׁה עַבְדִּי, אַל-תָּסוּר מִמֶּנּוּ יָמִין וּשְׂמֹאול: לְמַעַן תַּשְׂכִּיל, בְּכֹל אֲשֶׁר תֵּלֵךְ" (יהושוע 1:7).

הרעיון הזה של הצלחה כפועל יוצא של ציות יכול להישמע נוגד לדרך שבה הצלחה נמדדת בעולמנו כיום. רבים כיום מאמינים שחדשנות, יצירתיות, וביטחון עצמי הינם סממנים להצלחה. הצלחה בתעשייה מסויימת מצריכה כישרון יוצא דופן ולקיחת סיכונים.

לעומת זאת, בעיניי אלוהים הצלחה מצריכה סדרה שונה של משאבים.

`קראו התגלות 12:17, התגלות 14:12, אל הרומים 1:5, אל הרומים 16:26, יעקב 2:10-12. מה פסוקים אלו אומרים לנו כיום לגבי ציות לתורת אלוהים? כלומר, אפילו כאשר איננו נושעים על ידי ציות לתורה, מדוע חשוב כל כך שנשמור אותה?`

תנ"ך, הברית חדשה, ברית ישנה וברית חדשה - אין זה משנה: כאדוונטיסטים המאמינים בכתובים אנו נקראים לציית לתורת אלוהים. הפרת התורה, גם מוכרת כחטא, יכולה להוביל רק לכאב, סבל, ומוות נצחי. מי לא למד בעצמו, או ראה בעצמו, את תוצאות החטא, את תוצאות הפרת חוק אלוהים? כפי שעם ישראל בעת הקדומה הצליח כאשר ציית לתורת אלוהים (למרות שנוסף על כך היו זקוקים לחסד), זה לא שונה לגבינו, כיום. לכן, כחלק מהחינוך האדוונטיסטי עלינו לשמור על תורת ה' כמרכיב מרכזי למשמעות החיים על פי אמונה ולהאמין בחסד ה'.

`מה נסיונכם עם תוצאות החטא? מה למדתם שתוכלו לחלוק עם אחרים כדי שאולי הם לא יעשו את אותן הטעויות שאתם עשיתם?`