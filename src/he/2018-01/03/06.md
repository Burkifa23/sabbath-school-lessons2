---
title: שייכות אמיתית
date: 18/01/2018

---

אנו שייכים לאלוהים על ידי בריאה ועל ידי גאולה. ולא רק שאנו שייכים לאלוהים, אלא כל מה שיש לנו גם שייך לו. אין לנו בעלות על שום דבר, חוץ מההחלטות שלנו. 

בניגוד לזה, אחד מיסודותיו של רעיון הגשמיות הינה הגישה הגורסת שאנו הבעלים של רכושנו. אך זוהי הטעיה. לחשוב שהמשיחיים הם הבעלים של הרכוש שלהם זה לחשוב נגד מה שדבר אלוהים מלמד.

אלוהים, ולא אנחנו, הוא הבעלים האמיתי של הכל (איוב 38:4-11). אנו רק גרים ותושבים (ויקרא 25:23), בדיוק כפי שהיו בני ישראל בארץ המובטחת. אנו אף תלויים באלוהים בנשימה הבאה שלנו (מעשי השליחים 17:25). מה שאנו חושבים ששייך לנו, שייך לו. אנו רק מנהלי משק הבית שלו, ולכן עלינו לנהל רכוש מוחשי ובלתי מוחשי לתפארת אלוהים. 

עשו רשימה של הדברים בפסוקים הבאים השייכים לאלוהים: דברים 10:14; תהילים 50:10; 104:16; יחזקאל 18:4; חגי 2:8; 1 קורינתים 6:19,20. מה אומרים פסוקים אלו על כיצד עלינו להסתכל על הדברים החומריים שיש לנו?

"כל הדברים שייכים לאלוהים. האנשים יכולים להתעלם מטענותיו. בזמן שהוא מעניק בשפע את ברכותיו עליהם, הם משתמשים במתנותיו לסיפוק האני; אך הם יצטרכו לתת דין וחשבון על דרך הניהול במתנותיו." (Ellen G. White, Testimonies for the Church, 15 vol. 9, p. 246)

בעלות אלוהים על העולם והניהול שלנו מצווה על קשר, קשר שיכין אותנו לשמיים ושיועיל ויברך אחרים. אך מנהלים שאינם נאמנים יכולים להגביל את בעל הבית מרכושו שלו. כפי שראינו אתמול, אלוהים אינו כופה את רצונו עלינו. הוא ברא אותנו ונתן לנו רכוש בעולם הזה כדי שננהל אותו עד שהוא יחזור. מה שאנו עושים עם מה שהוא נתן לנו משקף את הקשר שיש לנו איתו.

`חשבו מה זאת אומרת שאין לכם בעלות אמיתית על שום דבר ממה שיש לכם אלא שהכל שייך לאלוהים. מה זה אמור להגיד לכם בנוגע לדרך בה עליכם להתייחס לדברים שברשותכם?`