---
title: בן אלוהים/בן האדם
date: 15/01/2018

---

כתלמידי המשיח, אנו מאמינים שישוע היה מאה אחוז אלוהי ומאה אחוז אנושי. האחדות הזו של האלוהות והאנושות נותנת לו היבט ייחודי לגבי מה חשוב בעולם הזה, ומה חשוב לחיי נצח. עצם זה שאיננו יכולים להבין כיצד יכול להיות לישוע טבע אלוהי/אנושי לא מבטלת את האמת הזו, כמו שחוסר הבנה של מישהו בתחום האירודינמיה אינו מונע מהמטוס לעוף. 

"הנה שתי תעלומות במחיר אחד –  הרבגוניות של האישויות בתוך האחדות האלוהית, ואחדות האלוהות ואנושות באיש ישוע… שום דבר בדוי אינו יכול להיות יותר יוצא מן הכלל מאמת ההתגלמות." (J. I. Packer, Knowing God ) Downers Grove, Illinois:(53 דומע ,InterVarsity Press, 1973)

אחת הסיבות שישוע בא לעולם הזה היתה להראות עד כמה אוהב ודואג אלוהים וכמה הוא משגיח על כל אחד מאיתנו. רחוק מלהיות אלוהות קרה ורחוקה, כפי שכמה האמינו, ישוע גילה את האופי האמיתי של האב. אך השטן ניסה להפריד את האנושות מאלוהים. הוא ניסה למנוע מאיתנו לראות את המאפיינים הייחודיים של אלוהים, ומאפיין אותו כמישהו שלא איכפת לו מאיתנו. הוא עושה את כל מה שביכולתו, ובכל דרך אפשרית, שלא נדע ולא נתנסה בטוב האמיתי של אלוהים וחסדו. אהבה מופרזת לדברים החומריים עובדת טוב ככלי השטן כדי להשיג מטרה זו. 

`קראו מתי 19:16-22. מה אומר לנו הסיפור הזה על כיצד השטן יכול לשתמש באהבתנו לדברים החומריים כדי להרחיק אותנו מהאדון?`

תארו לעצמיכם את ישוע בעצמו, אלוהים לבוש בשר, מדבר לבחור הצעיר הזה שידע בברור שישוע היה מישהו מיוחד. אך מה קרה? הוא הרשה לעושרו להפריד אותו מהאישות האלוהית בעצמה. אהבתו לעולם ולדברים החומריים עיוורה אותו עד כדי כך שלמרות שהיה עצוב, העצב הזה לא הספיק כדי לגרום לו לעשות את הדבר הנכון. הוא לא היה עצוב מכיוון שהוא איבד את נכסיו (הוא לא איבד את נכסיו). הוא היה עצוב מכיוון שהוא איבד את נפשו בגלל הדברים האלה. 

`בין אם אנו עשירים או עניים, כיצד נוכל להיות בטוחים שיש לנו את הקשר הראוי עם דברי העולם הזה?`