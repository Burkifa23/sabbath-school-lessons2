---
title: מניעי הלב
date: 28/02/2018

---

בשיעור מוקדם יותר ציינו את הסיפור של האלמנה הנדיבה. למרות שתרומתה היתה זעירה לעומת תרומות אחרות, היא היתה תרומה נדיבה מכיון שהיא הראתה את אופייה וליבה האמיתי, מה שגרם לישוע להצהיר באזני תלמידיו: "הָאַלְמָנָה הָעֲנִּיָה הַּזֹאת נָתְנָה יֹותֵר מִּכֻלָם" (לוקס 21:3). 

אלוהים לבדו (יעקב 4:2) מכיר את המניעים שלנו (משלי 16:2; ראו גם 1 קורינתים 4:5). אפשרי הוא הדבר שנעשה את המעשה הנכון אבל עם מניע שגוי. לתת מתוך שפע לא מצריך הרבה אמונה, אך להקריב בשביל טובת הזולת בהחלט יכול לומר משהו חשוב מאוד על ליבנו. 

`ראו 2 קורינתים 8:8-15. על מה מדבר שאול פה בנוגע לנתינה והמניעים לנתינה? אילו עקרונות נוכל לקחת מהפסוקים הללו לגבי ניהול?`

יהיה אשר יהיה המניע שלכם לתת, ישנו רצף הנע בין אגו לאלטרויזם. המאבק הרצוף בין אנוכיות ונתינה הוא מאבק שנלחמים בתדירויות גבוהות יותר מכל מאבקים רוחניים אחרים. האנוכיות תקרר לב שהיה בעבר בוער לאלוהים. הבעיה באה כאשר אנו מרשים לאנוכיות לקחת חלק בניסיון המשיחי שלנו. זאת אומרת, אנו מוצאים דרכים להצדיק את האנוכיות שלנו ולעשות זאת בשם המשיח. 

השורה האחרונה מסתכמת במילה אחת: אהבה. ואהבה לא יכולה להיגלות ללא הקרבה עצמית, נכונות לתת מעצמינו, אפילו עד נקודת הקרבה, לטובת הזולת.

אם אהבת אלוהים לא תשתקף בחיינו, הנתינה שלנו לא תשקף את אהבת אלוהים. לב אנוכי נוטה לאהוב רק את עצמו. אנו צריכים לבקש מהאדון לימול את ערלת לבבינו (דברים 10:16) כדי שנאהב כפי שאהבו אותנו.

האהבה, הבסיס לכל צדקה אמיתית, טומנת בחובה את סך כל החמלה המשיחית. אהבת אלוהים המכוונת אלינו מקרינה את האהבה בחזרה, והיא המניע העילאי ביותר בנתינה.

`מה רע, (אם בכלל) בתרומה מרצון אשר ניתנת מתוך תחושת התחייבות מאשר מתוך תחושת אהבה?`