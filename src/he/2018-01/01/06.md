---
title: התוצאה הסופית של החמרנות
date: 04/01/2018

---

ישנם הרבה אנשים שאוהבים את אלוהים. זהותם מעורבבת עם שלו באופן כזה שרכוש אינו יכול להפריד ביניהם. 

`קראו דברים 7:6, 1 כיפא 2:9, יוחנן 15:5, ואל הגלטים 2:20. מה המשמעות של להיות שייכים לאלוהים, והיכן נוכל למצוא את זהותנו האמיתית?`

אלוהים אומר, "אָנֹכִי הּוא הַּגֶפֶן וְאַּתֶם הַּׂשָרִיגִים… בִלְעָדַי לֹא תּוכְלּון עֲׂשֹות ּדָבָר" (יונחן 15:5). הקשר הוא ישיר ובטוח. 

"ציות אמיתי נובע מן הלב. המשיח פועל בלבבות בני האדם, לכן, אם נעניק לו את הסכמתנו, הוא יזדהה עם מחשבותינו, שאיפותינו ומטרותינו ויכפוף את לבנו ורצוננו לציות מוחלט לרצונו; וכאשר נציית לו, נבצע את רצונו. לאחר שהרצון עודן וקודש, אנו נפיק הנאה עצומה מעשיית רצונו של המושיע". (אלן וייט "חמדת הדורות (בגרסא העברית) עמ' 540). 

מצד שני, צרכנות מציעה לנו זהות נרדפת לחפצינו. במילים אחרות, אנו מגדירים את עצמינו על בסיס רכושנו ועל ידי אפשרותנו לרכוש ממוצרי העולם הזה. יעקב מזהיר אותנו נגד זה: "זְהַבְכֶם וְכַסְּפְכֶם ּכִּסָתַם חֶלְאָה וְהָיְתָה חֶלְאָתָם ּבָכֶם לְעֵדּות וְאָכְלָה ּכְמֹו־ אֵׁש אֶת־ּבְׂשַרְכֶם זֶה הּוא הָאֹוצָר אֲצַרְּתֶם לָכֶם לְקֵץ הַּיָמִים" (אגרת יעקב 5:3). המילה "אצרתם" פירושה לאגור ולאסוף הרבה אוצרות; אך חשוב מכך, באוצרות אלו ממש – בין אם זה אוצר רב או מועט – מרבית האנשים מוצאים את זהותם (לוקס 12:19-21). 

חמרנות היא צורה של בלבול בזהות. זאת אומרת שלרובנו, זהותנו קשורה מאוד לרכושנו. רכושנו הופך לאלוהים בחיינו (מתי 6:19-21). כפי שמישהו אמר פעם, "איני דבר ללא חפצי". כמה עצוב כשאנו מזהים את עצמנו אך ורק דרך חפצינו הגשמיים . כמה רדוד, חולף, ואף חסר ערך לחיות בדרך כזו, במיוחד לאדם הקורא לעצמו מאמין ומשיחי.  האם אנו מזדהים עם אלוהים או עם הרכוש שלנו? בסופו של יום, זה יהיה אחד משני אלה. 

`כמה מזהותכם טמונה ברכושכם ובחפציכם?`