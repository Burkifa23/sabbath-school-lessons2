---
title: נקודות למחשבה
date: 23/03/2018

---

חנוך ונח התרגלו ללכת עם אלוהים בדור שמעט היו נאמנים בין כל השפע, חומריות, ואלימות  (בראשית 5"24, 6:9). הם הבינו וקיבלו את חסד אלוהים, והיו מנהלים טובים של הרכוש והתפקידים שהופקדו בידם.

בכל דור ודור, אנשים הלכו עם אלוהים כפי שחנוך ונח הלכו. למשל, דניאל וחבריו, "הם הבינו שעל מנת לשמש נציגיה של דת האמת בקרב הדתות האליליות הכוזבות, עליהם להיות בעלי שכל חד וצלול ואופי משיחי מופתי. אלוהים בכבודו ובעצמו היה המורה שלהם. בזמן שהם שקדו ללא הרף על תפילתם ולימודיהם, והתחברו עם האל הסמוי מן העין, הם התהלכו עם אלוהים בדומה לחנוך". (אלן ווייט, מלכי ונביאי ישראל, פרק לט' עמ' 248).

"להתהלך עם אלוהים" מגדיר את מה שמנהל עושה, זאת אומרת, לחיות עם אלוהים יום אחר יום בעולם הזה. למנהל נאמן  תהיה שגרה להתהלך עם אלוהים בעולם מלא שחיתות, מכיוון שרק בקשר הזה עם אלוהים אנו יכולים להיות מוגנים מנפילה לתוך החטא הרווח כל כך בעולם בו אנו חיים.

חיי מנהל נאמן כרוכים בלחיות חיי הסכמה עם אלוהים (עמוס 3:3). עלינו להתהלך במשיח (אל הקולוסים 2:6), בחיים מחודשים (אל הרומים 6:4), באהבה (אל האפסים 5:2), בחכמה (אל הקולוסים 4:5), באמת (תהילים 86:11), באור (1 יוחנן 1:7), בתמימות (משלי 19:1), בתורתו (שמות 16:4), במעשים טובים (אל האפסים 2:10), ובדרך הישרה (משלי 4:26,27).

**שאלות לדיון**

`1. הגדירו ענווה והסבירו את תפקידה בחייו של מנהל (מתי 11:29, אל האפסים 4:2, אל הפיליפים 2:3, יעקב 4:10). מדוע ענווה חשובה בהליכתנו עם אלוהים? (מיכה 6:8)`

`2. בכיתה, דברו על דרכים שנוכל לעזור לאנשים מביננו הלכודים בהרגלים רעים ואף הרגלי הרס עצמי. מה תוכלו לעשות כקהילה מקומית בכדי לעזור לאנשים אלו?`

`3. מהם עוד הרגלים טובים שצריכים להיות למנהלים משיחים? ראו, למשל, טיטוס 2:7, תהילים 119:172, מתי 5:8.`

`4. דברו בכיתה על הזמן ועל תעלומת הזמן. מדוע נראה שהוא חולף כל כך מהר? כיצד נבין אפילו מה זה זמן? וחשוב מזה, מדוע זה הכרחי שנהיה מנהלים טובים של הזמן הקצר יחסית בעודנו בעולם הזה?`