---
title: בצע - שדברים יהיו כרצונך
date: 10/01/2018

---

`קראו ישעיה 56:11. על איזה חטא הפסוק מזהיר אותנו?`

כאנשים חוטאים, תאוות בצע באה לנו בקלות ובטבעיות רבה. אך, קשה לנו לתאר משהו באופי האדם שפחות משקף את אופי המשיח כפי שתאוות הבצע עושה זאת. "ּכִי־יֹדְעִים אַּתֶם אֶת־חֶסֶד אֲדֹנֵינּו יֵׁשּועַ הַּמָׁשִיחַ ׁשֶּבִהְיֹותֹו עָׁשִיר נַעֲׂשָה רָׁש ּבַעֲבּורְכֶם לְמַעַן תַעֲׁשִירּו עַל־יְדֵי רִיׁשֹו" (2 קורינתים 8:9). רק האדון יודע את ההרס שתאוות הבצע הביאה עימה לאורך ההיסטוריה. רדיפת בצע גרמה למלחמות  וגרמה לאנשים לבצע פשעים שהביאו הרס על עצמם ועל משפחתם. תאוות הבצע הינה כוירוס ששוכן בגופו של אדם ומכלה כל מעלה עד שכל מה שנשאר זה בצע ועוד בצע. בצע הוא מחלה שרוצה את הכל: תאווה, כח, בעלות ורכוש. וכמו שכבר ציינו למעלה, אני רואה, אני רוצה, אני לוקח.

`קראו מתי 26:14-46. מה נוכל ללמוד מכוח רדיפת בצע מהסיפור העצוב הזה?`

שימו לב לדברי יהודה: "וַּיֹאמֶר מָה־ּתִּתְנּו לִי וְאֶמְסְרֶּנּו בְיֶדְכֶם"? (מתי 26:15). ראו כיצד רדיפת בצע מחלישה את כל השאר! ליהודה הייתה הפריבילגיה שניתנה למעט מאוד אנשים בכל ההיסטוריה: הוא חי עם ישוע בהתגלמותו כאדם, הוא היה עד לנסים, ושמע אותו מטיף דברי חיים. אף על פי כן - ראו מה הובילו אותו רדיפת בצע וחומדנות לעשות. 

" באיזה רוך נהג המושיע באיש שעתיד להסגירו! בתורתו לימד ישוע על עקרונות החסד שיצאו נגד שורשי החמדנות. הוא הציג לפני יהודה את טיבה הנורא של תאוות הבצע, ואכן, פעמים רבות הבין יהודה כי פרצופו האמיתי נחשף וחטאו התגלה. אך הוא מיאן להודות בחטאו ולוותר על דרכו הרעה. (אלן ג. וייט, חמדת הדורות פרק ל' עמ' 226). 

`מי מאיתנו, אם איננו עומדים על המשמר, אינו מפגין אהבת בצע באופיו? כיצד נוכל, בחסד אלוהים, לשלוט בנטייה הטבעית הזו?`
