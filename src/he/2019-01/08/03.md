---
title: 'הגירוש הסופי של השטן מן השמיים'
date: 18/02/2019

---

`קראו התגלות 12:7-9, המדבר על המלחמה בשמיים. מה היה טבע המלחמה שהסתיימה בגירוש השטן מן השמיים?`

השטן גורש מן השמיים בתחילת העימות הגדול, כאשר מרד נגד ריבונותו של אלוהים ורצה להשתלט על כס המלכות בשמיים ולהיות דומה "לְעֶלְיוֹן" (ישעיה 14:12-15). הוא עמד במרד גלוי נגד אלוהים אך הובס ולאחר מכן הושלך ארצה. כאשר הוליך שולל את הזוג האנושי הראשון, הוא גזל מהם את השלטון על העולם (לוקס 4:6). כשר העולם (יוחנן 12:31), הייתה לו גישה לשמיים להשתתף במועצה השמיימית כמייצג של כדור הארץ (איוב 1:6-12). אך, לאחר גירושו, השטן ומלאכיו היו מרותקים לכדור הארץ כלואים עד שיקבלו את עונשם (השנייה לכיפא 2:4, יהודה 6).

בינתיים, באמצעות מותו המכפר, ישוע גאל את כל מה שאבד, והאופי האמיתי של השטן נחשף בפני היקום כולו. "השטן ראה שתחפושתו נקרעה. התנהלותו נחשפה לפני המלאכים הטהורים והיקום השמיימי. המסווה נקרע; פרצופו האמיתי נגלה לעיניהם: הוא לא היה אלא רוצח. בכך ששפך את דמו של בן האלוהים, הוא איבד את אהדת מלאכי השמיים. מכאן ואילך, עבודתו הוגבלה." אלן ווייט, חמדת הדורות, עמ' 617. בפני היקום כולו, ממשל הארץ הועבר מהשטן לישוע, והוא הוכרז כריבון לגיטימי של הארץ (אל האפסים 1:20-22, הראשונה לכיפא 3:22).

כך קרה שהשטן ושותפיו גורשו לחלוטין מן השמיים. ישוע חזה את האירוע הזה באמרו: " 'כָּעֵת הַמִּשְׁפָּט שֶׁל הָעוֹלָם הַזֶּה; כָּעֵת יֻשְׁלַךְ הַחוּצָה שַׂר הָעוֹלָם הַזֶּה.' " (יוחנן 12:31).

עם הכרעת המשפט על השטן, " ' בָּאָה יְשׁוּעַת אֱלֹהֵינוּ, גְּבוּרָתוֹ וּמַלְכוּתוֹ וּמֶמְשֶׁלֶת מְשִׁיחוֹ' " (התגלות 12:10). עד לאותו היום, יש בהישגו עדיין כוח מוגבל לפגוע בעם אלוהים בעולם אך בידיעה "כִּי קְצָרָה עִתּוֹ" (התגלות 12:12). ולמרות שזמנו, אכן, קצר, הוא עושה את כל שביכולתו כדי לגרום כאב, סבל, והרס בכדור הארץ.    

`מה התגלות 12:11 מלמד אותנו לגבי הדרך היחידה שעלינו להגן על עצמנו מהשטן?`