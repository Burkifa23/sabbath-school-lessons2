---
title: 'השטן, האויב המובס'
date: 16/02/2019

---

### קראו את הפסוקים הבאים לקראת שיעור שבת השבועי
התגלות יב'; בראשית 3:15; ישעיה 14:12-15; דניאל 7:23-25; השנייה לתסלוניקים 2:8-12; התגלות 13:13, 14; 19:20.

> <p>פסוק לשינון</p>
> "וְהֵם נִצְּחוּהוּ בְּדַם הַשֶֹה וּבִדְבַר עֵדוּתָם, וְלֹא אָהֲבוּ אֶת נַפְשָׁם עַד מָוֶת." התגלות 12:11

התגלות יב' פותח את החלק של זמן הקץ בספר. בעוד שהחצי הראשון של הספר מתאר את המאבקים הרוחניים של הקהילה בעולם עוין לאורך העידן הנוצרי, החצי השני של הספר מתמקד באירועים המובילים לביאה השניה ולמלכות אלוהים.

מטרת פרק יב' היא להראות לנו את התמונה השלמה מאחורי המשבר הסופי של היסטוריית העולם. פרק זה אומר לנו שאירועי הקץ הם חלק מהמאבק הקוסמי המתמשך בין המשיח לשטן. 

בספר התגלות, השטן הוא האויב הגדול של אלוהים ועמו. קיומו אמיתי, והוא עומד מאחורי כל הרוע והמרד ביקום. הוא יודע שזו הזדמנותו האחרונה להצליח נגד אלוהים ולנצח את הקרב האחרון. לכן, הוא ממקד את כל מאמציו בהכנה לקראת אירוע זה.

החזון של התגלות יב' נועד לספק לעם אלוהים ביטחון שהשטן הינו אויב מובס. אותו המשיח שהביס את השטן בשירותו הארצי, על הצלב, ולאחר מכן לאחר התרוממותו, יביס אותו באחרית הימים. לכן, התקווה היחידה לעם אלוהים בקץ העולם נמצאת במשיח.

_למדו את השיעור השבועי לקראת שבת ה-23 בפברואר._