---
title: 'המלחמה בארץ'
date: 19/02/2019

---

`קראו התגלות 12:13, 14.  מאז שהודח מן השמיים, השטן ממשיך במתקפה בקהילה במשך 1,260 ימים נבואיים. כיצד היה אלוהים מעורב עם הקהילה במשך תקופה זו?`

"השלכת השטן כמלשין אחינו בשמיים הושג על ידי עבודתו הגדולה של המשיח בהקריבו את חייו. על אף ההתנגדות העיקשת של השטן, תכנית הגאולה בוצעה… השטן, בידעו שהאימפריה שגזל תילקח ממנו, היה נחוש בדעתו לא לחסוך שום מאמצים כדי להשמיד אנשים רבים ככל האפשר שאלוהים ברא בצלמו ובדמותו. הוא שנא את האדם מכיוון שהמשיח הראה לו אהבה סלחנית ורחמים כה רבים, וכעת הוא היה מוכן לבצע בו את כל התעתועים כדי שיאבד; הוא המשיך בדרכו ביתר שאת בגלל מצבו החסר תקווה."  Ellen G. White, The Spirit of Prophecy, vol. 3, pp. 194, 195. 

ללא ספק, השטן ממשיך בפעילותו בארץ במזיגת זעמו נגד מושא אהבתו הגדולה של המשיח עלי אדמות - קהילתו. אך, הקהילה מוצאת הגנה אלוהית במדבר במשך העידן הנבואי של 1,260 ימים בעוד היא מחכה לחזרתו של המשיח.

תקופת הרדיפות של השטן מוזכרת פעמיים בהתגלות יב', במושג ה-1260 ימים (התגלות 12:6) ו"מוֹעֵד מוֹעֲדִים וַחֲצִי מוֹעֵד" (התגלות 12:14). שניהם מתכוונים לתקופת הפעילות של הקרן הקטנה מוזכרת בדניאל 7:23-25. בכתובים, ימים נבואיים מסמלים שנים. התקופה בהיסטוריה שתואמת לעידן הנבואי הזה הוא 538-1798 לספירה, אשר במהלכם הכנסייה הרומית, כוח כנסייתי, ששלט בעולם המערבי עד שאירועי המהפכה הצרפתית הביאה את כוחה הרודני של רומא לסופו, לפחות זמנית. 

בתום העידן הנבואי של האישה במדבר, השטן מחדש מתקפה כדי להשמיד את קהילת אלוהים. התנין מטיל מפיו נהר מים כדי לחנוק ולהשמיד את האישה. נהר בכתובים לעיתים מסמל רדיפה (ישעיה 59:19). בנקודה זו, הארץ בולעת את המים, מצילה את האישה, ומספקת לה מבטחים.  

`חישבו עד כמה ארוכה הייתה הרדיפה כאן, 1,260 שנים. מה זה אמור להגיד לנו לגבי עד כמה מוגבלים אנו בהבנה של מדוע הדברים, כמו למשל ביאתו של המשיח, נראית כמתעכבת, לפחות לפי נקודת המבט שלנו?`