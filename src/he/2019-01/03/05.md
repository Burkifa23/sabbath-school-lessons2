---
title: 'מסר המשיח לסרדיס'
date: 16/01/2019

---

לסרדיס הייתה היסטוריה מפוארת, אך בתקופה הרומית העיר איבדה את יוקרתה. בעוד שהעיר עדיין נהנתה מעושר, יוקרתה הייתה משורשת בעברה ההיסטורי ולא במציאותה הנוכחית. העיר נבנתה על ראש גבעה תלולה, ולכן לא הייתה נגישה. תושביה הרגישו כה בטוחים שחומותיה נשמרו באופן רשלני. 

`קראו התגלות 3:1-6 יחד עם מתי 24:42-44 והראשונה לתסלוניקים 5:1-8. אילו שלושה דברים ישוע הציע למשיחיים בסרדיס לעשות כדי לרפא את מצבם הרוחני? כיצד אזהרתו לעמידה על המשמר תואמת לרקע ההיסטורי של העיר?`

ישוע מכיר שכמה משיחיים בקהילת סרדיס נאמנים, אך רובם מתים מבחינה רוחנית. הקהילה לא מורשעת בחטא גלוי או כפירה כלשהי (כמו שהקהילות בפרגמון ותיאטירה), אך בתרדמה רוחנית. 

המסר לקהילה בסרדיס תואם היטב למצב הרוחני של הפרוטסטנטים בתקופה הפוסט-רפורמית, ככל שהקהילה התדרדרה בהדרגה לפורמליזם חסר חיים ומצב של שאננות רוחנית. תחת ההשפעה הגואה של רציונליזם וחילוניות, המוקד של החסד המושיע של הבשורה וההתחייבות למשיח דעכו ופינו מקום לרציונליזם ולטִעוּנים פילוסופיים יבשים. הקהילה בתקופה זו, למרות שנדמה היה שהייתה חייה, הייתה למעשה מתה מבחינה רוחנית.

המכתב גם מתקשר לכל דור של משיחיים. ישנם משיחיים שתמיד מדברים בביטויים מרהיבים על עברם הנאמן למשיח. למרבה הצער, לאותם משיחיים אין הרבה מה לשתף לגבי החוויה הנוכחית עם המשיח. דתם הייתה נומינלית, ודת אמיתית של הלב הייתה חסרה וכמו כן גם התחייבות אמיתית לבשורה. 

`בשומרנו תמיד מולנו את אמת הישועה דרך אמונה במשיח בלבד, באילו דרכים נוכל להגיד שמעשינו לא היו "מושלמים" בעיניי אלוהים? מה זה אומר וכיצד נוכל לעשות את מעשינו "מושלמים" לפניו? ראו מתי 5:44-48. `