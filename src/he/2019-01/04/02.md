---
title: 'הכס השמיימי'
date: 20/01/2019

---

החל מהתגלות 4:1, ישוע מזמין את יוחנן לבוא לשמיים כדי להראות לו את הסקר הפנורמי של ההיסטוריה החל מזמנו ועד לביאת המשיח.

`קראו התגלות 4:1-8, יחד עם יחזקאל 1:26-28. לאור התגלות 5:11-14, מה נוכל ללמוד על תפארת הכס השמיימי?`

השליח הסתכל דרך הדלת הפתוחה למקדש השמיימי ולכס אלוהים. הכס מסמל את שלטון ה' ואת הסמכות המושלת על הבריאה, בעוד שהקשת סביב הכס מסמלת את נאמנות ה' לעמו. אך, השטן, יריבו הגזלן, העמיד בסימן שאלה את סמכותו של ה'. הסוגייה המרכזית בעימות הגדול בין אלוהים לשטן היא מי הוא זה הראוי למשול. מטרת ההתכנסות השמיימית היתה להחליט ולקבוע אחת ולתמיד את סוגיית זכותו של ה' למשול בכל היקום.

`קראו התגלות 4:8-11 והתגלות 5:9-14. מה תוכלו ללמוד בפסוקים אלו לגבי סגידה אמיתית? מדוע אדוני ה' ראוי לסגידה בפרק ד', ומדוע השה ראוי לסגידה זו בהתגלות 5:9-14?`

התגלות ד' מתארת לנו באופן כללי את הכס במקדש השמיימי ואת הפולחן החוזר ונשנה שם. בזמן שהסגידה בפרק ד' מהללת את כוחו היוצר של ה', פרק ה' משבח את הגאולה שהשה סיפק. זה מראה לנו שהסגידה האמיתית גוללת ומשבחת את מעשי ה' האדירים של בריאה וגאולה. לאל, שברא את העולם בבראשית,יש את הכוח ואת היכולת גם לשקמו למצב המקורי ולהפוך אותו לבית הנצחי של עמו, את כל מה שהוא הבטיח לעשות.

`חישבו על מה הבשורה מלמדת: הוא שברא, לא רק אותנו ואת עולמנו אלא את היקום כולו, היה גם "הַשֶֹה שֶׁנִּזְבַּח" (התגלות 5:12) עבורנו. איזו תקווה מדהימה זה מציג בעולמינו הרווי בכאב ומהומות?`