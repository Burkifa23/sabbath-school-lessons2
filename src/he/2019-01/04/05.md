---
title: 'המלכתו של השה.'
date: 23/01/2019

---

`קראו התגלות 5:8-14 יחד עם אל האפסים 1:20-23 ואל העברים 10:12 מה פסוקים אלו אומרים לנו שאמור לתת לנו תקווה גדולה ונחמה בעולם שכשלעצמו, מציע לנו אך מעט משתי תכונות אלו?`

בינתיים המשיח, השה, התקרב לכס, ולקח את הספר. כל הסמכות והריבונות הונקה לו עם מעשה זה (ראו אל האפסים 1:20-22). באותו הרגע, כל היקום הכיר בשלטון הלגיטימי של המשיח על הארץ. מה שאבד עם אדם נרכש מחדש עם המשיח.

עם נטילתו של הספר על ידי המשיח, גורל כל האנושות ניתן בידיו. ארבעת החיות ו-24 הזקנים נופלים על פניהם מולו ומהללים, כפי שעשו בהתגלות 5:9: " 'רָאוּי אַתָּה לָקַחַת אֶת הַסֵּפֶר וְלִפְתֹּחַ אֶת חוֹתָמָיו,כִּי אַתָּה נִשְׁחַטְתָּ ' ". בזאת, המלאכים הנשגבים ונציגי האנושות הנגאלת מאשרים את קרבן המשיח עבור האנושות. עם דמו, הוא שילם את הפדות עבור בני אדם חוטאים ומציע להם את כל תקוות הגאולה ואת ההבטחה של עתיד שבקושי נוכל לתאר.

ארבעת החיות והזקנים כעת מצורפים לאינספור מלאכים שסובבים את הכס ומהללים את המלך החדש: " 'רָאוּי הַשֶֹה שֶׁנִּזְבַּח לְקַבֵּל גְּבוּרָה, עֹשֶׁר וְחָכְמָה וְכֹחַ וִיקָר וְכָבוֹד וּבְרָכָה' "(התגלות 5:12).

ברגע זה הבריאה כולה, בשמיים ובארץ מצטרפים בהלל ממלכתי לאלוהים האב ולמשיח: " 'לַיּוֹשֵׁב עַל הַכִּסֵּא וְלַשֶֹה הַבְּרָכָה וְהַיְקָר וְהַכָּבוֹד וְהָעֹז לְעוֹלְמֵי עוֹלָמִים' " (התגלות 5:13).  ההלל נפגש עם תגובת "אמן" מארבעת החיות והשתחוות 24 הזקנים, ובכך מסתיימת לה החגיגה השמיימית הסוערת בהיכל השמימי. 

`פיסיקאים סוברים שיום יבוא והיקום יושמד, יקרוס פנימה, או פשוט יקרע. איזה ניגוד למה שדבר אלוהים מציג לגבי העתיד. כיצד נוכל, אפילו עכשיו, לשמוח על העתיד המצפה לנו?`