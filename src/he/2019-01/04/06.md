---
title: 'משמעות חג השבועות'
date: 24/01/2019

---

התגלות ה' מתאר את אחד האירועים המכריעים בהיסטוריית תכנית הישועה: חנוכת המשיח לשירותו לאחר מותו המכפר על מזבח הצלב כמלך וכהן גדול במקדש השמיימי. בלקחו את מקומו על כס המלוכה השמיימי לימינו של האב (אל העברים 12:2; ראו גם התגלות 3:21), המשיח מסוגל להוציא לפועל וממש בצורה אולטימטיבית את תכנית הישועה. הוא המתווך שלנו במקדש השמיימי, ודרכו יש לבני אדם חוטאים גישה חופשית לאלוהים כדי למצוא מחילה לחטאיהם.

`קראו מעשי השליחים 2:32-36 יחד עם יוחנן 7:39. מה הייתה החשיבות של התרוממות המשיח בשמיים בהקשר לביאת רוח הקודש? מדוע הרוח לא יכלה לצלוח על התלמידים לפני שישוע לבש הדר?`

צליחת רוח הקודש על התלמידים באה בעקבות התרוממות המשיח במקדש השמיימי. התגלות 5:6 מזכיר את שבעת הרוחות "הַשְּׁלוּחוֹת אֶל כָּל הָאָרֶץ." שבעת הרוחות מסמלות את מלוא הפעילות של רוח הקודש בעולם. בעוד שקודם לכן רוח הקודש נכח באופן קבוע לפני הכס (ראו התגלות 1:4, 4:5), בהמלכת המשיח, הוא נשלח ארצה. שליחת רוח הקודש מקושרת להמלכתו של המשיח לשירותו לאחר הצלב. משמעות הדבר היא שישוע הופיע לפני האב ושקורבנו עבור האנושות התקבל.    

"עלייתו של המשיח השמיימה הייתה האות שציינה כי חסידיו יקבלו את הברכה שהובטחה להם…. כאשר נכנס המשיח בשערי שמיים אפפוהו מלאכי השמיים, הושיבוהו על כס מלכות סגדו לו. בתום הטקס צלחה רוח הקודש על התלמידים במלואה, והמשיח רומם ונאדר בכבוד, לא פחות מן הכבוד שבו שרה עם האב בשמיים מקדמת דנה. שפיכת רוח הקודש בחג השבועות הייתה מסר מן השמיים, אשר הודיע כי חניכתו של הגואל הושלמה. בהתאם להבטחתו שלח המושיע את רוח קודשו אל חסידיו, כאות לכך שקיבל כל סמכות בשמיים ובארץ מתוקף תפקידו ככהן, כמלך וכמשיח ה', המושל על חסידיו." - אלן וויט, מעשה השליחים, עמ' 27.

`קראו אל העברים 4:16 ו8:1. איזו תקווה ועידוד מוצאים אתם בעובדה שהמשיח יושב על הכס השמיימי כמלכנו וכהננו? איזה רושם זה עושה כאשר אתם מתמודדים עם סיטואציות יומיומיות בחייכם, וכן בחוסר הוודאות לגבי העתיד?`