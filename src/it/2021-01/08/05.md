---
title:  Il Creatore misericordioso
date:  17/02/2021
---

`In che modo Isaia 40 sviluppa il tema della misericordia e della potenza di Dio?`

La misericordia e la potenza divine si intrecciano in tutto il capitolo e talvolta si fondono, perché sono entrambe indispensabili affinché Dio salvi il suo popolo. Egli desidera la sua salvezza, perché è misericordioso; egli può salvarlo perché è potente.

Avendo presentato la potenza divina con i termini di gloria e stabilità (vv. 3-8), Isaia approfondisce il tema della potenza divina come una saggezza superiore e imperscrutabile, davanti alle quali la terra e gli esseri umani appaiono minuscoli (vv. 12-17). Lo stile scelto da Isaia, fatto di domande retoriche e vivide analogie, si riferiscono alla terra e alle sue parti, molto simili alla risposta di Dio a Giobbe (Gb 38-41).

`Qual è la risposta alla domanda di Isaia «A chi vorreste assomigliare Dio?» (Is 40:18)`

Per Isaia, come per Giobbe, la risposta è ovvia: a nessuno. Dio è incomparabile. Ma Isaia, ripensando alla domanda, riporta la risposta implicita nelle loro azioni: Dio somiglia a un idolo (40:19-20). Il profeta allora reagisce a questa nozione. È già insensato scegliere un idolo come immagine di Dio, ma per essere certo che il popolo afferri il concetto, Isaia parla dell’unicità del Signore e introduce un’argomentazione incontrovertibile: egli è il Creatore santo (vv. 21-26).

`Quale atteggiamento ebbe il popolo verso il messaggio di Isaia? In che misura siamo anche noi colpevoli di un comportamento analogo?`

Lo scopo del messaggio di Dio è consolare le persone che ne hanno bisogno. Come nel caso di Giobbe, la sofferenza li ha scoraggiati e ha confuso la loro percezione del vero carattere divino.

`Isaia ricorda le azioni del Dio Creatore. Perché è importante capire questa verità? In che modo il sabato ci aiuta settimanalmente a consolidare questo punto determinante?`