---
title:  «Consolate il mio popolo»
date:  13/02/2021
---

### Letture
Isaia 40:1-31

> <p></p>
> «Tu che porti la buona notizia a Sion, sali sopra un alto monte! Tu che porti la buona notizia a Gerusalemme, alza forte la voce! Alzala, non temere! Di’ alle città di Giuda: “Ecco il vostro Dio!”» Isaia 40:9

La Seconda guerra mondiale terminò nel 1945, ma un soldato giapponese continuò a nascondersi nella giungla sull’isola di Guam. Alcuni volantini lanciati da un aereo militare americano annunciavano la pace, ma Yokoi pensò si trattasse di un inganno. Soldato e patriota leale all’imperatore, aveva giurato che non si sarebbe mai arreso. Senza alcun contatto con la civiltà, visse con quello che riusciva a trovare nella giungla, un’esistenza davvero dura e minimale.

Nel 1972, ventisette anni dopo la fine del conflitto, mentre stava pescando, Yokoi incontrò alcuni cacciatori e solo allora si rese conto che il messaggio di pace era vero. Mentre il resto della popolazione mondiale ne aveva beneficiato da decenni, Yokoi aveva sopportato la privazione e una condizione costante di stress – Roy Gane, Altar Call, Berrien Spring, Mich.: Diadem, 1999, p. 304 (adattamento).

Molti secoli prima il Signore, mediante il profeta Isaia, annunciò che il tempo della sofferenza e dell’angoscia per il suo popolo era davvero finito: «Consolate, consolate il mio popolo, dice il vostro Dio. Parlate al cuore di Gerusalemme e proclamatele che il tempo della sua schiavitù è compiuto; che il debito della sua iniquità è pagato, che essa ha ricevuto dalla mano del Signore il doppio per tutti i suoi peccati» (Is 40:1-2).

Proviamo a capire il significato di questi versetti.