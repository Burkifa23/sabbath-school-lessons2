---
title:  Approfondimento
date:  19/02/2021
---

«All’epoca di Isaia la situazione spirituale dell’umanità era degenerata a causa dell’incomprensione del carattere di Dio. Per molto tempo Satana si era sforzato di far credere agli uomini che il loro Creatore fosse responsabile del peccato, della sofferenza e della morte. Coloro che erano stati ingannati immaginavano che Dio fosse duro ed esigente, sempre pronto a giudicare per poi denunciare e condannare, senza essere disposto ad accogliere il peccatore che tornava a lui. La legge dell’amore che governa il regno dei cieli era stata presentata dal gran seduttore come una restrizione della felicità umana, come un giogo opprimente al quale bisognava sottrarsi con gioia. Egli dichiarava che non era possibile ubbidire alle sue leggi e che le punizioni per la trasgressione erano inflitte arbitrariamente» – PK, p. 311 [182].

**Domande per la condivisione**

`1.	Riassumi con parole tue il messaggio di Isaia 40:12-31. Come attualizzare questo messaggio utilizzando anche le ultime scoperte scientifiche che sottolineano la straordinaria potenza di Dio?`

`2.	In che modo la stabilità permanente della Parola di Dio, a confronto con la fragile transitorietà della vita umana (Is 40:6-8) aiuta i credenti a superare la paura della morte? Quale relazione esiste con la tua speranza di risurrezione? Giobbe 19:25-27; Daniele 12:2; 1 Corinzi 15:51-57; 1 Tessalonicesi 4:13-18?`

`3.	Quale cura propone il Signore (Isaia 40:12-31), per guarire l’orgoglio e l’arroganza dell’uomo?`

**In sintesi**

Per mezzo di Isaia, Dio arreca consolazione a coloro che sono passati sotto il peso della sofferenza. Il tempo del dolore è finito, Dio ritorna verso di loro, anche se non si è mai allontanato. Invece di essere scoraggiati e confusi, possono avere fiducia in Dio e utilizzare il suo potere creativo a loro vantaggio.