---
title:  Un amore che ripaga
date:  06/03/2021
---

### Letture
Isaia 55:1-13; 58:1-14

> <p></p>
> «Se tu supplisci ai bisogni dell’affamato, e sazi l’afflitto, la tua luce spunterà nelle tenebre, e la tua notte oscura sarà come il mezzogiorno» Isaia 58:14

Un cantore ebreo (responsabile del servizio liturgico) e sua moglie, che vivevano a Lincoln, Nebraska, furono oggetto di minacce telefoniche. Scoprirono che provenivano dal leader di un gruppo americano tristemente famoso per l’odio nei confronti delle diverse etnie: il Ku Klux Klan.

Conoscendone l’identità avrebbero potuto rivelarlo alla polizia, ma decisero di fare una cosa diversa: quando seppero che era paralizzato si presentarono alla porta della sua casa con una cena completa e il calore della loro amicizia! Il capo reagì in maniera completamente sbalordita. Il suo odio si sciolse davanti all’amore di quei coniugi. La coppia continuò a frequentarlo e la loro amicizia crebbe, tanto che quell’uomo decise addirittura di diventare ebreo. «Il digiuno che io gradisco non è forse questo: che si spezzino le catene della malvagità, che si sciolgano i legami del giogo… che tu divida il tuo pane con chi ha fame?» (Is 58:6-7).

Quella coppia di Lincoln fece proprio un digiuno del tipo appena descritto, condividendo il loro cibo con un affamato oppressore, liberandolo in questo modo dalle catene del suo stesso ingiusto pregiudizio.

Proviamo a imparare qualcosa di più su questo importante principio spirituale, attingendo dalla descrizione del profeta Isaia.