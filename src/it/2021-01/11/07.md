---
title:  Approfondimento
date:  12/03/2021
---

«Nessuno può essere generoso senza spirito di sacrificio. Solo grazie a una vita di generosità, di rinuncia e di economie sarà possibile compiere l’opera che ci è stata affidata come rappresentanti di Cristo. Non dobbiamo nutrire superbia e ambizione. Dobbiamo agire secondo i principi della vera abnegazione, che sono stati rivelati da Gesù nel corso della sua esistenza. Sulle pareti della nostra casa, sui quadri, sui mobili dovremmo leggere: “Conduci a casa tua gli infelici”; sui nostri armadi dovremmo vedere, come se fosse scritto con il dito di Dio: “Vesti coloro che sono nudi”; nella sala da pranzo, sulla tavola, dovremmo scorgere il messaggio “Dividi il tuo pane con chi ha fame” (cfr. Isaia 58:7)» – MH, p. 206 [111].

**Domande per la condivisione**

`1.	Isaia chiede: «Perché spendete denaro per ciò che non è pane e il frutto delle vostre fatiche per ciò che non sazia?» (Is 55:2). Perché è così facile cadere in questa trappola?`

`2.	Se lo spirito di sacrificio, la premura verso chi è bisognoso e il senso del sabato erano importanti nel giorno dell’espiazione annuale, quanto lo saranno nel giorno finale dell’espiazione (Da 8:14), durante il quale la tromba del giubileo di Dio sarà il segno della libertà definitiva, al ritorno di Cristo?`

`3.	Circa l’osservanza del sabato, che cosa vuole dire Isaia quando afferma che durante il sabato dovremmo astenerci dal fare i nostri affari, ma allo stesso tempo chiamarlo giorno di delizia (Is 58:13)? Come si conciliano entrambe le cose?`

**In sintesi**

In Isaia 55 e 58, il profeta invita il popolo ad abbandonare i suoi pensieri e le sue vie e a fare ritorno a Dio, il cui ideale per la sua felicità è molto più elevato di quello dell’uomo. Dio è misericordioso e pronto a perdonare, affinché i credenti diventino misericordiosi, vivendo il sabato in armonia con lo spirito del giorno dell’espiazione, nel quale il perdono di Dio, se lo desideriamo, trasforma i nostri cuori.