---
title:  La disputa del digiuno
date:  10/03/2021
---

Dieci giorni dopo il suono della tromba, che ricordava al popolo che il Signore veniva acclamato come loro re, il popolo, nel riconoscere il proprio peccato secondo il rituale del giorno dell’espiazione, confermava la sua sottomissione a lui. Il profeta fa risuonare la propria voce, come una tromba, per annunciare che il popolo si sta ribellando contro Dio (Is 58:1).

`Leggere Isaia 58:6-12. Quali sono le azioni che Dio considera di sincera abnegazione? Dopo tutto è più facile saltare qualche pasto o utilizzare il proprio tempo e denaro per sfamare i senzatetto della tua città? Quale principio emerge dietro questi comportamenti e perché essi consistono nella vera religione?`

Chiunque può essere religioso, presenziare a rituali anche giusti, nel momento adatto e con le formule corrette. Ma il Signore non ci chiede solo questo. Osserviamo la vita di Gesù. Per quanto fedele alle osservanze formali del suo tempo, i racconti dei Vangeli si concentrano maggiormente sui suoi atti misericordiosi, sulle guarigioni, il cibo per sfamare le folle e il perdono concesso a chi ne aveva bisogno.

Il Signore cerca una chiesa, un popolo che predichi la verità al mondo. Ma che cosa potrebbe attirare le persone alla verità, una rigida adesione alle leggi alimentari oppure la disponibilità ad aiutare gli affamati? Il riposo assoluto nel giorno di sabato o la disponibilità a dedicare il proprio tempo ed energie ad aiutare i bisognosi?

`Leggere Matteo 25:40 e Giacomo 1:27. Che cosa sappiamo circa la «vera» religione?`

`Isaia 58 elenca una serie di benedizioni promesse da Dio per coloro che cercano di operare in favore dei bisognosi. Cosa pensi che stia dicendo il Signore a noi oggi? Che se ci comportiamo come egli vuole, avremo degli interventi soprannaturali nella nostra vita? O forse dice che otterremo benedizioni se ci doniamo al prossimo?`