---
title:  Crisi di autorità
date:  02/01/2021
---

### Letture
Isaia 6:1-13

> <p></p>
> «Nell’anno della morte del re Uzzia, vidi il Signore seduto sopra un trono alto, molto elevato, e i lembi del suo mantello riempivano il tempio» Isaia 6:1

Quando uno dei suoi discepoli gli chiese quali fossero gli ingredienti per governare bene, Confucio rispose: «Cibo a sufficienza, armi a sufficienza e la fiducia della gente comune». «Ma» ribatté il discepolo «immagina di non avere scelta e poter offrire solo una di quelle tre cose, a quale rinunceresti?». «Le armi», disse Confucio. Il discepolo insistette. «Immagina di dover rinunciare a un’altra cosa, a quale rinunceresti?». «Al cibo» replicò Confucio. «Perché fino dall’antichità tutti gli uomini hanno conosciuto la fame, ma un popolo che non ha più fiducia in chi lo governa è davvero perduto» – Michael P. Green, 1500 Illustrations for Biblical Preaching, Grand Rapids, Mich.: Baker Books, 1989, p. 215.

La gente vuole una leadership forte e attendibile. Un soldato stava per firmare il suo secondo arruolamento, quando l’ufficiale di reclutamento gli domandò come mai volesse tornare nell’esercito. Il ragazzo rispose: «Ho provato la vita civile, ma nessuno è al comando là fuori».

Questa settimana studieremo la crisi di leadership del regno di Giuda e le tristi conseguenze che ne derivarono.