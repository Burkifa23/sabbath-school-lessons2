---
title:  Conseguenze preannunciate
date:  18/01/2021
---

`Leggere Isaia 7:17-25. Cosa succederà al paese, secondo le parole del Signore? Perché non possiamo rimanerne sorpresi?`

«Durante il regno di Acaz furono rivolti a Israele numerosi inviti perché ritornasse a essere fedele al Signore. I profeti intercedevano mossi dall’amore per Israele; quando essi si presentavano davanti al popolo per esortarlo al ravvedimento e alla riforma, le loro parole portavano frutto alla gloria di Dio» – PK, p. 325 [188].

La buona notizia che Acaz, uomo di paura piuttosto che di fede, ricevette da Dio fu che Siria e Israele sarebbero stati spazzati via. La cattiva, che l’Assiria, la nazione alleata e «amica» che aveva scelto per farsi aiutare, avrebbe finito per rivelarsi un nemico molto più pericoloso di quello che erano stati gli altri due Paesi. Declinando la liberazione senza condizioni offerta da Dio, Acaz si garantì la sconfitta. Se credeva in quel momento che il suo mondo stesse andando in frantumi, non poteva immaginare che le cose sarebbero addirittura peggiorate!

«È meglio rifugiarsi nel Signore che confidare nei prìncipi» (Sl 118:9). Come poteva pensare Acaz che Tiglat-Pileser III si sarebbe accontentato di sconfiggere le nazioni del nord e avrebbe rispettato il regno di Giuda? Scritti assiri, come gli annali degli stessi sovrani, testimoniano come la loro sete di potere fosse insaziabile.

`Leggere 2 Re 16:10-18 e 2 Cronache 28:20-25. Cosa stava succedendo ad Acaz? Quale principio spirituale emerge? Perché non ci devono sorprendere i suoi comportamenti?`

In 2 Cronache 28:20-23 sono riassunte le conseguenze della richiesta di aiuto che Acaz avanzò all’Assiria, invece di rivolgersi a Dio.

`Siamo abituati a fidarci di ciò che vediamo, sentiamo, annusiamo o tocchiamo. Ma come sappiamo bene, esse sono destinate all’oblio. Leggiamo 2 Corinzi 4:18. Cosa ci dice questo testo? In che modo possiamo applicarlo alle nostre esistenze? Cosa succederà se lo faremo davvero?`