---
title:  Approfondimento
date:  22/01/2021
---

Leggere da La grande speranza (in altre versioni Il gran conflitto), il cap. 34, “Lo spiritismo”, pp. 551-562 [472-481].

«Al tempo degli Ebrei, vi era una categoria di persone che affermava di comunicare con i morti. Ma gli “spiriti di Pitone”, come venivano chiamati nella Bibbia, sono definiti anche “spiriti di demoni” (cfr. Nm 25:1-3; Sl 106:28; 1 Co 10:20; Ap 16:13-14). I rapporti con gli “spiriti di Pitone” erano detestati dal Signore ed erano espressamente proibiti pena la morte (cfr. Le 19:31; 20:27). La stregoneria è disprezzata ancora oggi. La pretesa secondo cui gli uomini possono entrare in contatto con i demoni è considerata una superstizione medievale. Ma lo spiritismo, che conta i suoi convertiti a centinaia di migliaia, per non dire milioni, che si è introdotto nei circoli scientifici, che ha invaso la chiesa, che gode della stima delle assemblee legislative e perfino delle corti dei re, questo grande inganno è soltanto la manifestazione, sotto un’altra forma, di quella magia un tempo condannata e proibita» – GC, p. 556 [476].

**Domande per la condivisione**

`1.	In che modo il tema dello spiritismo compare oggi nei film, nei libri e nei programmi televisivi? Se non si può fare niente per arrestare questa tendenza, come mettere in guardia le persone dai pericoli di quelle che per tanti sono considerate solo innocue distrazioni? Perché la comprensione corretta dello stato dei morti è importante per non essere ingannati in questa materia?`

`2.	Leggere Isaia 8:20 e cerca di parafrasarlo con parole tue. Che cosa ci sta dicendo il Signore?`

`3.	Torniamo a considerare l’idea di amare e temere Dio allo stesso tempo. In che misura il nostro amore sboccia da quel timore?`

**In sintesi**

Attraverso le azioni di Isaia e della sua famiglia, più ancora che con le sue parole, Dio ha rafforzato il messaggio di avvertimento e di speranza: l’unica via di salvezza è credere in Dio il quale sa quello che fa. Egli ha l’amore e la potenza per guidare, provvedere, proteggere quelli che glielo permettono. Per quelli che vanno dietro ad altre potenze, resta solo la tristezza.