---
title:  La via difficile
date:  16/01/2021
---

### Letture
Isaia 7:14-25; 8:1-22

> <p></p>
> «Io aspetto il Signore che nasconde la sua faccia alla casa di Giacobbe; in lui ripongo la mia speranza» Isaia 8:17

A New York City, nel quartiere di Harlem, in un edificio in fiamme, c’era una ragazza cieca in bilico su una finestra del quarto piano. I vigili del fuoco erano disperati, non riuscivano a piazzare il mezzo con la scala tra gli edifici e a convincerla a gettarsi per atterrare su una rete che, ovviamente, lei non era in grado di vedere.

«Finalmente giunse suo padre, che gridò a squarciagola per farsi sentire dalla figlia, nonostante il rumore delle sirene, avvisandola della presenza di quella rete e di gettarsi al suo comando. La ragazza si lanciò nel vuoto talmente rilassata da non fratturarsi nemmeno un osso. Aveva fiducia assoluta in suo padre e quando udì la sua voce fece quello che lui le disse essere la cosa migliore» – Michael P. Green, 1500 Illustrations for Biblical Preaching, p. 135.

Analogamente, anche Dio ha fornito prove evidenti di volere il meglio per i suoi figli, i quali hanno però declinato l’offerta di percorrere la via che egli aveva presentato loro, costringendolo in questo modo a parlare con un ruggito e con il diluvio.

Quali lezioni possiamo trarre dai loro errori?