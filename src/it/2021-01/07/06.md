---
title:  Nella malattia e nella ricchezza
date:  11/02/2021
---

Gli eventi narrati in Isaia 38 e 39 (e in 2 Re 20) avvennero in prossimità del tempo in cui il Signore intervenne a sostegno di Ezechia e contro Sennacherib, anche se la liberazione di cui si parla al capitolo 37 non si era ancora concretizzata. Isaia 38:5 e 2 Re 20:6 dimostrano invece che la minaccia assira era tuttora presente: «Satana era determinato a raggiungere l’obiettivo della morte di Ezechia e della caduta di Gerusalemme, perché era convinto che togliendo di mezzo quell’uomo ogni sforzo per una riforma sarebbe cessato e la caduta di Gerusalemme sarebbe avvenuta più agevolmente» – 4BC, p. 240.

`Quanto è importare contare su una leadership affidabile?`

`Il Signore quale segno mostra a Ezechia per confermare la sua fede? 2 Re 2:8-10; Isaia 38:6-8`

Rifiutando i segni offerti da Dio (Isaia 7), Acaz aveva avviato il corso degli eventi che sarebbero sfociati nel conflitto con l’Assiria. Ora è Ezechia a chiedere un segno (2 Re 20:8), e Dio consolida la fede di quell’uomo per consentirgli di affrontare la crisi che suo padre aveva innescato. Solo un miracolo poteva fare retrocedere l’ombra dei gradini di Acaz. I Babilonesi avevano studiato il movimento dei corpi celesti e li avevano accuratamente trascritti. Probabilmente si erano accorti dello strano comportamento del sole e presumibilmente si interrogarono sul senso di quell’anomalia. Non sarebbe dunque un caso che il re Merodac-baladan abbia inviato degli uomini. Probabilmente i Babilonesi avevano capito il collegamento tra la guarigione di Ezechia e quel segno miracoloso. Oggi sappiamo per quale motivo Dio lo scelse; così, come in seguito si sarebbe servito della stella di Betlemme per guidare i saggi provenienti da Est, in quella circostanza utilizzò uno spostamento solare per condurre i messaggeri da Babilonia. Un’opportunità unica per conoscere il vero Dio. Merodac-baladan dedicò l’intera sua carriera cercando di ottenere l’indipendenza duratura dall’Assiria. Aveva bisogno di alleati potenti, e questo spiega perché abbia contattato Ezechia. Se il sole stesso si spostava su richiesta di quell’uomo, cosa avrebbe potuto fare contro l’Assiria?

`Perché Ezechia sprecò l’incredibile occasione di rendere gloria a Dio e condurre a lui i Babilonesi? Scelse invece di privilegiare la propria gloria. Quale insegnamento dobbiamo trarne? Isaia 39`