---
title:  Approfondimento
date:  12/02/2021
---

«Solo per diretto intervento di Dio l’ombra sul quadrante solare poteva tornare indietro di dieci gradini; da questo segno Ezechia avrebbe capito che il Signore aveva ascoltato la sua preghiera. “Il profeta Isaia invocò il Signore, il quale fece retrocedere l’ombra di dieci gradini sui gradini di Acaz, sui quali era discesa”» (2 Re 20:8-11) – PK, p. 342 [198].

«In occasione della visita degli ambasciatori del sovrano di un paese così lontano, Ezechia avrebbe avuto l’opportunità di presentare il Dio del cielo. Quanto sarebbe stato facile per lui parlare di Dio, Creatore di tutti gli esseri viventi, intervenuto per prolungare la sua vita quando ormai era svanita ogni speranza! ... Ma l’orgoglio e la vanità s’impadronirono del cuore di Ezechia che, per esaltare se stesso, mostrò agli occhi avidi dei suoi ospiti i tesori con i quali Dio aveva arricchito il suo popolo. “Ezechia se ne rallegrò e mostrò agli ambasciatori… l’argento, l’oro, gli aromi, gli oli finissimi, tutto il suo arsenale, e tutto quello che si trovava nei suoi magazzini; non vi fu cosa, nel suo palazzo e in tutti i suoi domini, che Ezechia non mostrasse loro” (Is 39:2). In questo modo non cercava di glorificare Dio, ma voleva innalzarsi agli occhi dei prìncipi stranieri» – PK, pp. 344-345 [199].

**Domande per la condivisione**

`1.	In che senso Satana è come il Rabsachè assiro? Dice il vero quando afferma che tu hai peccato? Come risponde Dio (Za 3:1-5)? Qual è la nostra unica speranza contro queste accuse (Ro 8:1)?`

`2.	Quando tu vieni perdonato Satana smette di accusarti (Ap 12:10)? Dopo essere stato perdonato, quando Satana continua a sostenere che gli appartieni perché sei un peccatore, qual è la natura di questa accusa (cfr. De 19:16-21)?`

**In sintesi**

Come risposta al pianto di un re fedele, Dio salvò il suo popolo e si mostrò l’onnipotente Re d’Israele, che controlla il destino della terra; non solo sconfigge i nemici che tentano di distruggere il suo popolo, ma dà anche l’opportunità agli altri di diventare parte del suo popolo, non importa se sono «babilonesi».