---
title:  Turbato, ma non abbandonato
date:  09/02/2021
---

`Quale effetto provocò su Ezechia e i suoi ufficiali l’intelligente abilità oratoria del Rabsachè? 2 Re 18:37-19:4; Isaia 36:21-37:4`

Scioccato nel profondo e afflitto per il pericolo, Ezechia si rivolse a Dio, ricercando umilmente l’intercessione di Isaia, lo stesso profeta da cui il padre aveva ignorato i consigli.

`In che modo Dio incoraggiò Ezechia? Isaia 37:5-7`

Il messaggio era breve, ma sufficiente. Dio stava dalla parte del suo popolo. Isaia annunciò che Sennacherib avrebbe udito delle voci che lo avrebbero fatto desistere dall’attacco. La cosa si verificò immediatamente. Momentaneamente frustrato ma affatto intenzionato a rinunciare a lungo al suo scopo, Sennacherib inviò un messaggio minaccioso a Ezechia: «Dite così a Ezechia, re di Giuda: “Il tuo Dio, nel quale confidi, non t’inganni dicendo: ‘Gerusalemme non sarà data nelle mani del re d’Assiria’… Gli dèi delle nazioni che i miei padri distrussero… riuscirono forse a liberarle?”» (Is 37:10,12). Stavolta Ezechia si recò direttamente al tempio e trasmise quella minaccia al Signore degli eserciti, «Signore degli eserciti… che siedi sopra i cherubini!» (vv. 14-16).

`Perché la preghiera di Ezechia rivela la vera posta in gioco nella crisi di Gerusalemme? Isaia 37:15-20`

Sennacherib aveva intelligentemente attaccato la più solida difesa di Ezechia: la sua fede in Dio. Ma invece di vacillare, Ezechia si rivolse al Signore perché dimostrasse chi era: «Ma ora, Signore, Dio nostro, liberaci dalle mani di Sennacherib, affinché tutti i regni della terra conoscano che tu solo sei il Signore!» (v. 20).

`Rileggere la preghiera di Ezechia. Su quali aspetti della personalità di Dio si concentra? Perché ci deve incoraggiare e rafforzare a rimanere fedeli durante i nostri personali momenti di crisi?`