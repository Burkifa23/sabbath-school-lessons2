---
title:  La sconfitta degli Assiri
date:  06/02/2021
---

### Letture
Isaia 36:1-37; 37:21-38; capp. 38-39

> <p></p>
> «Signore degli eserciti, Dio d’Israele, che siedi sopra i cherubini! Tu solo sei il Dio di tutti i regni della terra; tu hai fatto il cielo e la terra» Isaia 37:16

Un uomo magro cammina a piedi nudi sorretto dai suoi due figli. Un’altra famiglia ha caricato ogni loro avere su un carro trainato da buoi scheletrici. C’è un altro uomo alla guida, mentre sul carro prendono posto anche due donne. Le persone meno fortunate non hanno un carro e sono costrette a caricarsi le loro cose sulle spalle.

Ci sono soldati dappertutto. Una testa di ariete colpisce la porta della città e gli arcieri scagliano le loro frecce contro i soldati schierati sulle mura. Ha luogo una frenetica carneficina, purtroppo, ma andiamo avanti. Un monarca è seduto sfarzosamente sul suo trono, riceve il bottino e i prigionieri, alcuni dei quali si accostano a lui con le mani alzate implorando pietà. Altri sono inginocchiati o rannicchiati. Le descrizioni di queste scene iniziano con queste parole: «Sennacherib, re del mondo, sovrano di Siria», e proseguono con espressioni del tipo «seduto su un nemedu (trono), mentre il bottino della città di Lachish veniva esposto ai suoi occhi» – John Malcom Russell, The Writing on the Wall, Winona Lake, Indiana; Eisenbrauns, 1999, pp. 137,138.

Questa serie di immagini, che un tempo adornavano le mura del cosiddetto «Palazzo senza rivali» di Sennacherib, sono oggi esposte al British Museum di Londra e raccontano le traversie del popolo che diceva di appartenere a Dio.