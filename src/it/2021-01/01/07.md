---
title:  Approfondimento
date:  01/01/2021
---

A proposito di Isaia 1:4, Ellen G. White scrisse: «Il popolo che si professava appartenere a Dio, in realtà, si era separato da Dio, perdendo saggezza e corrompendo la capacità di comprensione. Non riusciva a vedere lontano perché aveva dimenticato di essere stato purificato dalle vecchie trasgressioni. Si muoveva irrequieto e incerto nelle tenebre, nel tentativo di cancellare nelle loro menti il ricordo della libertà, della sicurezza e della felicità della condizione precedente. Si dedicarono a ogni genere di arrogante e dissennata follia, ostacolando la provvidenza divina e rendendo ancora più pesante la condanna che già incombeva su di loro. Dettero ascolto alle accuse di Satana contro il carattere di Dio, che lo rappresentavano privo di misericordia e non disposto a perdonare» – 4BC, p. 1137.

**Domande per la condivisione**

`1.	In che modo puoi «lavarti»? Che cosa significa questa parola? Filippesi 2:12-13`

`2.	In che modo Gesù adatta e applica il canto d’amore della vigna? Matteo 21:33-45; Marco 12:1-12; Luca 20:9-19. Quale lezione possiamo trarne?`

`3.	Qual è il rapporto tra il perdono che Dio offre e la trasformazione che egli compie nella nostra vita? Viene prima la trasformazione e poi il perdono o prima il perdono e poi la trasformazione?`

`4. 	Che cosa significa «porsi completamente all’opposto della provvidenza divina»?`

**In sintesi**

Quando il popolo dimentica il suo Dio e dà per scontate le sue benedizioni, gli ricorda che è responsabile dell’alleanza stabilita con lui. Con tatto, Dio mostra le sue condizioni e lo mette in guardia circa i rischi delle conseguenze disastrose che derivano dall’aver perso la sua protezione e lo incoraggia ad arrendersi al suo amore per ottenere guarigione e purificazione.