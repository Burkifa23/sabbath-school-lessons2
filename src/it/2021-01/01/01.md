---
title:  Crisi d'identità
date:  26/12/2020
---

### Letture
Isaia 1:1-31; 5:1-7

> <p></p>
> «Poi venite, e discutiamo», dice il Signore: “Anche se i vostri peccati fossero come scarlatto, diventeranno bianchi come la neve; anche se fossero rossi come porpora, diventeranno come la lana”» Isaia 1:18

Persi nella terra della smemoratezza. Se vi capiterà di guidare in Irlanda, lungo una stradina stretta di campagna allineata alle siepi, potreste trovare il percorso bloccato da una mandria di mucche che fa ritorno a casa dopo un pasto croccante. Se anche non ci fosse il mandriano, troverebbero comunque la stalla del loro proprietario. Sanno dove e a chi appartengono. Se un bambino in un negozio si perde e grida «Ho perso la mia mamma!» forse non capirà esattamente dove si trova o dove sia sua madre, ma tra tante mamme lì presenti riuscirà a individuare quella che è solo la sua. È triste ammetterlo, ma a differenza di quelle mucche irlandesi (e ancor di più di quel bambino smarritosi) gli Israeliti si dimenticarono di appartenere al Signore e così persero la loro identità di popolo del patto. «Udite, o cieli! E tu, terra, presta orecchio! Poiché il Signore parla: “Ho nutrito dei figli e li ho allevati, ma essi si sono ribellati a me. Il bue conosce il suo possessore, e l’asino la greppia del suo padrone, ma Israele non ha conoscenza, il mio popolo non ha discernimento”» (Isaia 1:2-3).

Questa settimana studieremo in che modo Dio è all’opera per recuperare a sé il suo popolo.