---
title:  Ritualismo corrotto
date:  28/12/2020
---

`Leggere Isaia 1:10. Perché il profeta utilizza l’immagine di Sodoma e Gomorra? Cosa voleva evidenziare il Signore?`

`Leggere Isaia 1:11-15. Dio cosa dice al popolo in questo brano? Perché rifiuta la loro adorazione?`

Quelle stesse mani che offrivano sacrifici e si elevavano in preghiera erano «piene di sangue», colpevoli di violenza e oppressione contro altre persone (Is 1:15; 58:3-4). Maltrattando altri componenti del popolo del patto, commettevano un oltraggio verso il protettore di tutti gli Israeliti. I peccati commessi contro i simili erano peccati contro il Signore.

Dio in persona, ovviamente, aveva istituito il sistema del rituale di adorazione (Levitico 1-16) ed eletto il tempio di Gerusalemme a luogo adatto per il suo svolgimento (1 Re 8:10-11). Ma quei rituali dovevano essere applicati nel contesto del patto che Dio aveva stabilito con il popolo. Era grazie a quel patto che il Signore poteva dimorare in mezzo a loro presso il santuario/tempio. Così, i riti e le preghiere lì officiati erano validi solo se esprimevano la fedeltà a lui e al patto stesso.

Chi offriva dei sacrifici, non essendo mosso da alcun pentimento per le azioni ingiuste contro altri membri di quella comunità, stava solo effettuando un falso rituale e quei sacrifici erano invalidati, anzi, erano considerati peccati! L’atto esteriore diceva che erano leali, ma il loro atteggiamento dimostrava che avevano infranto quel patto.

`Leggere Isaia 1:16-17. Dio cosa ordina al popolo? Quale analogia è riscontrabile tra questi versetti e quello che Gesù ha detto in Matteo 23:23-28? Qual è il messaggio che arriva a noi oggi?`