---
title:  Il poema del servo sofferente
date:  01/03/2021
---

Il brano che va da Isaia 52:13 a 53:12 è noto come il «poema del servo sofferente» e conferma la reputazione di Isaia, definito «profeta del vangelo». In armonia con l’eccellenza del messaggio, il poema svetta su altre espressioni letterarie. Seppur straordinariamente breve, ogni frase contiene un significato profondo che rivela il nucleo della ricerca divina finalizzata alla salvezza di un’umanità impregnata di peccato, desiderio che a noi pare inconcepibile. Le parole di Isaia, in questo frangente, non sono «latte». Egli ha preparato il suo pubblico sviluppando il tema messianico fin dall’inizio del libro. Seguendo il corso complessivo della vita di Cristo sulla terra, il profeta inizia dal suo concepimento e dalla nascita (7:14), lo definisce un divino re del trono di Davide (9:6-7), sviluppa la sua opera di restaurazione in favore di Israele (11:1-16) e il suo pacifico ministero di liberazione dall’ingiustizia e dalla sofferenza (42:1-7). Culmina nel dramma del Messia abbandonato e umiliato, evidenziando il contrasto della tragedia prima dell’esaltazione (49:1-12; 50:6-10). Ora il servo sofferente scandaglia le profondità di quella tragedia.

`In che modo le tappe della venuta del Messia sono una preparazione di quello che è descritto nei capitoli 52 e 53?`

`Elenca le azioni compiute dal «servo sofferente» in favore dell'uomo.`