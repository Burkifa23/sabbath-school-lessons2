---
title:  Vita in sacrificio
date:  04/03/2021
---

`Cosa significa che il servo ha dato «la sua vita in sacrificio per il peccato» (Is 53:10)?`

Il termine ebraico fa riferimento all’espiazione del «sacrificio per colpa/risarcimento» (Le 5:14-6:7; 7:1-7), in grado di scontare per reati intenzionali commessi contro altre persone (6:2-3). Simili peccati furono individuati da Isaia (Is 1-3; 10:1-2; e cap. 58). Non solo: il peccatore doveva risarcire la persona di ciò che gli aveva sottratto con un’aggiunta di pena, prima di offrire il sacrificio e ottenere il perdono da Dio (Le 6:4-7; Mt 5:23-24).

In caso di abuso involontario di qualcosa che appartiene a Dio, solo lui può riparare (Le 5:16). Adesso comprendiamo meglio le parole di Isaia 40:2, con le quali il Signore consola il suo popolo in esilio dicendo loro che hanno pagato a sufficienza per i loro peccati. Ma dopo il risarcimento deve esserci un sacrificio, e lo vediamo in Isaia 53: il servo di Dio viene condotto al mattatoio come un agnello, al posto del capro (Is 53:7), per amore di persone che si sono smarrite (Is 53:6). Seppure «strappato dalla terra dei viventi» (Is 53:8; cfr Da 9:26), completamente consumato in quel sacrificio che innesca la fiamma della speranza per ciascuno di noi, il servo torna dalla morte, la terra senza speranza, per essere innalzato, per vedere la sua «progenie» e prolungare i suoi giorni (Is 53:10-12).

`In che modo ciascuno dei seguenti versetti riprende il messaggio fondamentale di Isaia 53?`

`Salmi 32:1-2; Romani 5:8; Galati 2:16; Filippesi 3:9; Ebrei 2:9; 1 Pietro 2:24`

`Se dovessi riassumere in un breve paragrafo la buona notizia annunciata da Isaia 52:13-53:12, cosa scriveresti?`