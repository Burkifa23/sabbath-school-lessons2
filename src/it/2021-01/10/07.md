---
title:  Approfondimento
date:  05/03/2021
---

«Cristo si è fatto carico dei nostri peccati sul suo proprio corpo, sopra l’albero della croce… Quale essenza ha il peccato se nessun essere finito può espiarlo? Quale deve essere la sua maledizione se solo la divinità ha potuto sventarlo? La croce di Cristo certifica davanti a ogni uomo che il salario del peccato è la morte… Esiste forse un poderoso incantesimo che trattiene i sensi morali, impedendo loro di essere impressi dallo Spirito di Dio? – Our High Calling, p. 44.

«La legge del governo di Dio è stata data per magnificare la morte dell’unigenito suo Figlio. Cristo si è caricato la colpa dei peccati del mondo. Le nostre capacità sono dovute solo all’incarnazione e alla morte del Figlio di Dio, il quale soffrì perché sostenuto dalla Divinità. È riuscito a sopportare perché non conosceva la slealtà o il peccato. Cristo ha trionfato a beneficio dell’uomo caricandosi della punizione. Ha assicurato la vita eterna agli uomini, ha esaltato la legge e l’ha resa degna di onore» – 1SM, p. 302.

**Domande per la condivisione**

`1.	Isaia 53:7-9 ci trascina nelle profondità dell’abisso: la morte e la sepoltura del servo. Quali aspetti di questi versetti si sono compiuti nella vita di Gesù sulla terra? Matteo 26:57-27:60; Marco 14:53-15:46; Luca 22:54-23:53; Giovanni 18:12-19:42.`

`2.	Prendi in considerazione l’ultima citazione di Ellen G. White sulla morte di Cristo che ha magnificato la legge. Che cosa vuol dire? Credi che la sua morte sia una prova della perpetuità della legge?`

**In sintesi**

Avendo parlato della nascita, della persona e del ministero del Liberatore di Dio, Isaia rivela il tragico episodio che ci ha dato speranza: per raggiungere, salvare e guarire le persone smarrite, inclusi noi, il servo di Dio ha sopportato volontariamente la nostra sofferenza e il nostro castigo.