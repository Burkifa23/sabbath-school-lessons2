---
title:  Compiere l'impensabile
date:  27/02/2021
---

### Letture
Isaia 50:4-10; Isaia 52:13-53:12

> <p></p>
> «Egli è stato trafitto a causa delle nostre trasgressioni, stroncato a causa delle nostre iniquità; il castigo, per cui abbiamo pace, è caduto su di lui e grazie alle sue ferite noi siamo stati guariti» Isaia 53:12

Lough Fook, un cinese cristiano, fu mosso a compassione per quei suoi connazionali diventati schiavi nelle miniere africane. Voleva comunicare loro la speranza del vangelo, ma come fare a raggiungerli? Decise perciò di vendersi come schiavo per un periodo di cinque anni. Fu condotto a Demerara, dove lavorò duramente nella miniera, ma allo stesso tempo parlò agli altri minatori di Gesù. Lough Fook morì, ma non prima di avere restituito la speranza a 200 colleghi disperati, che accettarono Gesù quale loro Salvatore. Uno straordinario esempio di sacrificio per il bene altrui!

Nel compiere l’impensabile, ovvero «prendendo forma di servo» (Fl 2:7), anche Gesù ha raggiunto chi era irraggiungibile: tu, io e tutto il mondo immerso e perduto nell’abisso del peccato.

Questa settimana vedremo come questo incredibile evento fu profetizzato secoli prima che si compisse.