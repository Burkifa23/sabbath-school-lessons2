---
title:  Approfondimento
date:  29/01/2021
---

«Il cuore di un padre terreno si commuove per il suo bambino, e contemplandone il visetto trema al pensiero dei pericoli che la vita gli riserva. Ogni padre desidera difendere il suo piccolo dalla potenza di Satana, preservarlo dalle tentazioni e dalle lotte. Dio ha acconsentito a dare il suo Unigenito per un conflitto ben più tremendo e per un rischio molto più grande. Lo ha fatto per assicurare ai nostri piccoli il sentiero della vita. “In questo è l’amore” (1 Giovanni 4:10). Ammirate, o cieli! E stupisci, o terra!» – DA, p. 49 [27].

«Cristo è stato colui il quale ha consentito di creare le condizioni necessarie per la salvezza dell’uomo. Nessun angelo, nessun essere umano avrebbe potuto portare a compimento questa grande opera. Solo il Figlio dell’Uomo poteva essere esaltato perché solo una natura infinita poteva intraprendere il processo redentivo. Cristo ha accettato di collegare se stesso allo sleale e al peccatore, di partecipare alla natura dell’uomo, di donare il proprio sangue e di essere lui stesso offerta per il peccato. Nel concilio del cielo è stata valutata la colpevolezza dell’uomo, è stata pesata l’ira nei confronti del peccato, e tuttavia Cristo ha annunciato la sua decisione di assumersi la piena responsabilità di soddisfare le condizioni per mezzo delle quali la speranza sarebbe stata estesa anche all’umanità caduta» – The Signs of the Times, 5 marzo 1896.

**Domande per la condivisione**

`1.	In Isaia 11 il Signore presenta in un unico quadro le due venute di Cristo. Questo ci aiuta a capire, almeno parzialmente, il motivo per cui alcuni Ebrei non lo accettarono alla sua prima comparsa: si aspettavano che egli facesse quelle cose che accadranno solo al suo ritorno. Perché è importante comprendere correttamente la natura dell’avvento di Cristo? In che modo false interpretazioni del suo ritorno possono creare condizioni fertili per il grande inganno satanico degli ultimi tempi?`

**In sintesi**

Ai giorni di Isaia, il cui nome significa «salvezza del Signore», Dio promise una salvezza per il rimanente del suo popolo dall’oppressione che stava per giungere come conseguenza dell’apostasia nazionale. Questa profezia della speranza trova il suo compimento ultimo in Gesù, il cui nome significa «il Signore è salvezza».