---
title:  Nobile principe di pace
date:  23/01/2021
---

### Letture
Isaia 9:1-10,34; Isaia 11; 12:1-6

> <p></p>
> «Poiché un bambino ci è nato, un figlio ci è stato dato, e il dominio riposerà sulle sue spalle; sarà chiamato Consigliere ammirabile, Dio potente, Padre eterno, Principe della pace» Isaia 9:5

Il fisico Robert Oppenheimer, che ha supervisionato la costruzione della prima bomba atomica, comparve davanti a una commissione del Congresso degli Stati Uniti con l’accusa di aver prodotto quell’arma, e gli fu chiesto se avesse qualcosa da dichiarare a sua discolpa: «“Certamente” replicò l’insigne fisico. “Si tratta della pace”, affermò con voce soffusa guardando in direzione del pubblico che gremiva l’aula» – Paul Lee Tan, Encyclopedia of 7.700 Illustrations: Signs of the Times, Rockville, Md.: Assurance Publishers, 1985, p. 989.

La pace è un sogno sfuggente per l’umanità. È stato stimato che dall’inizio della storia conosciuta, il mondo sia stato in totale pace solo per un tempo pari all’8 per cento del totale. In tutti questi anni sono stati infranti almeno ottomila trattati (Op. cit., Paul Lee Tan, p. 987).

Dalla fine della Prima guerra mondiale, che si diceva dovesse essere il conflitto che avrebbe messo fine a tutte le guerre, fino alla fine della Seconda guerra mondiale, si contano due minuti di pace per ogni anno di guerra.

Nel 1895 Alfred Nobel, inventore della dinamite, creò una commissione deputata a consegnare un riconoscimento alle personalità che danno un contributo sostanzioso alla pace. Tuttavia, negli ultimi anni abbiamo avuto vincitori del premio Nobel che sono stati coinvolti, in qualche modo, in conflitti violenti.

Questa settimana parleremo del solo in grado di assicurare la vera e duratura pace.