---
title:  Le conseguenze del peccato
date:  14/03/2021
---

Il popolo chiede a Dio: «Perché… quando abbiamo digiunato, non ci hai visti?» (Is 58:3). In Isaia 59:1 troviamo un’altra domanda: «Perché quando invochiamo la mano di Dio non arriva fino a noi? Perché quando lo imploriamo non ci ascolta?». Isaia risponde che Dio è in grado di ascoltare e di salvare (Is 59:1), ma il suo aiuto e il suo silenzio sono tutt’altra cosa.

`Leggere Isaia 59:2. Perché è la risposta alla domanda implicita del versetto precedente?`

Dio sembra «ignorare» il suo popolo, anche se non lo desidera, ma solo perché «le vostre iniquità vi hanno separato dal vostro Dio; i vostri peccati gli hanno fatto nascondere la faccia da voi, per non darvi più ascolto» (Is 59:2). Questa è una delle più chiare affermazioni della Bibbia circa le conseguenze del peccato nel rapporto uomo-Dio. Isaia dedica il resto del capitolo a elaborare questo concetto, che è il tema dominante di tutta la storia umana: il peccato distrugge la nostra relazione con il Signore e ci conduce verso la rovina eterna, non perché il peccato allontani Dio da noi, ma perché siamo noi ad allontanarci da lui.

`Leggere Genesi 3:8. Perché questo esempio dimostra il principio espresso nel paragrafo precedente?`

Il peccato è il rifiuto di Dio, un allontanamento da lui. Esso, attualmente, non è solo l’autonomia da Dio, ma la conseguenza di un atto che causa al peccatore una continua separazione da Dio. Non perché egli non voglia più avere niente a che fare con i peccatori (tutta la Bibbia non contiene altro messaggio che quello di un Dio pellegrino alla continua ricerca della sua creatura per offrirle la salvezza), ma perché il peccato ci porta a non avere fiducia in lui e nella sua Parola. Per questo è così importante lasciare che il Signore purifichi la nostra vita.

`Ti è capitato di sperimentare il fenomeno della separazione da Dio causato dal peccato? Qual è l’unica soluzione al problema?`