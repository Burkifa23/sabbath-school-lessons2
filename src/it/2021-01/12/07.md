---
title:  Approfondimento
date:  19/03/2021
---

«Gesù stava davanti al popolo esponendo le profezie che lo riguardavano. Spiegando le parole che aveva lette, parlò del Messia come del liberatore degli oppressi e dei prigionieri, come di colui che avrebbe alleviato gli afflitti, restituito la vista ai ciechi e rivelato al mondo la verità. I suoi modi solenni e la straordinaria portata delle sue parole fecero trasalire i cuori degli ascoltatori come non era mai accaduto prima. L’ondata dell’influsso divino abbatté ogni barriera; come Mosè, contemplarono l’Invisibile. I cuori, toccati dallo Spirito Santo, risposero con “amen” ferventi e lodi al Signore» – DA, p. 237 [165-166].

«Il giorno della vendetta di Dio verrà – il giorno del furore della sua ira. Chi sopporterà il giorno della sua venuta? Gli uomini hanno indurito il loro cuore contro lo Spirito di Dio, ma le frecce della sua ira penetreranno là dove i dardi della convinzione non ci sono riusciti. Dio non tarderà molto a occuparsi dei peccatori. In quel giorno saranno dei falsi pastori a proteggere i trasgressori? Chi potrà accampare delle scuse per essersi incamminato con la moltitudine sul sentiero della disubbidienza? La popolarità o i numeri potranno discolpare qualcuno? Questi sono le domande che i negligenti e gli indifferenti dovrebbero considerare e risolvere» – FW, p. 33.

**Domande per la condivisione**

`1.	Un pastore avventista affermò che il suo problema principale nel ministero era l’esclusivismo di alcuni membri di chiesa che non volevano che altri si unissero a loro. Come può un cristiano portare l’amore, la speranza e la buona notizia del regno di Cristo al mondo se non è nemmeno disposto ad accogliere nella propria chiesa persone che non gli vanno a genio?`

**In sintesi**

Dio purifica la società ingiusta, rimuovendo ogni elemento inquinante e rafforzando quel rimanente che, per grazia, si è allontanato dal peccato che lo ha separato da lui. Le benedizioni di Dio sono per il suo popolo e per le altre nazioni, affinché tutti possano godere dell’anno accettevole del Signore, della grazia e della liberazione proclamate dal Messia.