---
title:  Servire e salvare
date:  20/02/2021
---

### Letture
Isaia 41; 42:1-7; 44:26-45:6; 49:1-12.

> <p></p>
> «Ecco il mio servo, io lo sosterrò; il mio eletto di cui mi compiaccio; io ho messo il mio spirito su di lui, egli manifesterà la giustizia alle nazioni» Isaia 42:1

«Molti pensano che sia un gran privilegio visitare i luoghi della vita terrena di Gesù, camminare dove egli ha camminato, contemplare il lago che ha amato e sulle cui rive ha insegnato, e le colline e le valli sulle quali i suoi occhi si sono spesso soffermati. Ma non abbiamo bisogno di andare a Nazaret o a Capernaum o a Betania per poter camminare sulle orme di Gesù. Possiamo trovare le sue orme accanto ai letti degli ammalati, nei tuguri dei poveri, nelle strade affollate delle grandi città, ovunque vi siano cuori bisognosi di consolazione. Facendo ciò che Gesù ha fatto sulla terra, possiamo seguire le sue orme» – DA, p. 640 [477].

Isaia ha parlato di un servitore del Signore che ha una missione misericordiosa: «Non frantumerà la canna rotta e non spegnerà il lucignolo fumante… per aprire gli occhi dei ciechi, per far uscire dal carcere i prigionieri e dalle prigioni quelli che abitano nelle tenebre» (Is 42:3,7). Osserviamo da vicino questo servitore. Di chi si tratta e che cosa ottiene?