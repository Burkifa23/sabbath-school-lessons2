---
title:  Approfondimento
date:  26/02/2021
---

Per saperne di più sull’argomento, leggi dal libro di E.G. White, La speranza dell’uomo, il capitolo “A Capernaum”, pp. 252-261 [177-184].

«Nel compiere l’opera missionaria occorre tatto e saggezza. Il Salvatore non ha mai soppresso la verità, ma l’ha sempre pronunciata con amore. Nella sua interazione con gli altri ha sempre dimostrato grande delicatezza ed è stato cortese e premuroso. Non si è mai espresso in modo rude, non ha mai pronunciato parole severe inutilmente e non ha mai causato sofferenza a un animo sensibile. Egli non censurò la debolezza umana, ma denunciò senza timore l’ipocrisia, l’incredulità e l’iniquità, e ogni volta che lanciava i suoi rimproveri la sua voce era rotta dalle lacrime. Egli non ha mai presentato la verità in modo aspro, ma ha sempre manifestato una profonda tenerezza per l’umanità. Ogni persona era preziosa ai suoi occhi; sopportava con divina dignità, era incline a mostrare tenera compassione nei confronti di ogni componente della famiglia di Dio. In ognuno vedeva delle persone cui arrecare la salvezza» – GW, p. 117.

**Domande per la condivisione**

`1.	Riflettere sul commento appena letto di Ellen G. White, scambiatevi le idee sui principi emersi e provate a pensare in quale modo la chiesa possa rifletterli collettivamente.`

`2.	Hai mai visto una «canna rotta» o un «lucignolo fumante» (Is 42:3)? Come aiutare chi sta per spegnersi o spezzarsi? Come indicare loro il Signore? Dal punto di vista pragmatico, cosa si potrebbe fare per apportare la guarigione e l’aiuto?`

`3.	La tesi di un ipotetico libro di Isaia scritto da vari autori nacque dalla convinzione che una persona non poteva preannunciare il futuro come fece Isaia. Quale lacuna fondamentale presenta questa argomentazione e perché noi cristiani dobbiamo respingerla senza mezzi termini?`

**In sintesi**

La liberazione richiede un liberatore. La nazione santa sarà liberata da due liberatori: Ciro che fece ritornare in patria i prigionieri dall’esilio babilonese e un servo non nominato, identificato con il Messia successivamente rivelato. Questo servo dovrebbe restaurare la giustizia e ricondurre il rimanente a Dio.