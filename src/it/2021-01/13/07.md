---
title:  Approfondimento
date:  26/03/2021
---

«A mano a mano che trascorreranno gli anni dell’eternità, vi saranno sempre più grandi e più gloriose rivelazioni di Dio e di Cristo. Poiché la conoscenza è progressiva, aumenteranno anche l’amore, il rispetto e la felicità. Più gli uomini conosceranno Dio, più essi ammireranno il suo carattere. Mentre Gesù dischiuderà agli eletti le ricchezze della redenzione e i meravigliosi risultati conseguiti nella grande lotta contro Satana, i cuori dei redenti palpiteranno di un amore più intenso, e con gioia faranno vibrare le loro arpe d’oro, mentre milioni di voci si leveranno in un coro di lode: “E tutte le creature che sono nel cielo e sulla terra e sotto la terra e sul mare e tutte le cose che sono in essi, le udii che dicevano: A colui che siede sul trono e all’Agnello siano la benedizione e l’onore e la gloria e l’imperio, nei secoli dei secoli” (Ap 5:13). Il grande conflitto è finito. Il peccato e i peccatori non esistono più. L’intero universo è purificato. Tutto il creato palpita di armonia e di gioia. Da colui che ha creato tutte le cose fluiscono la vita, la luce e la gioia che inondano lo spazio infinito. Dall’atomo più impercettibile al più grande dei mondi, tutte le cose, quelle animate e quelle inanimate, nella loro bellezza e nella loro perfezione, dichiarano con gioia che Dio è Amore» – GC, p. 678 [530].

**Domande per la condivisione**

`1.	Per quale motivo la promessa della vita eterna in nuovi cieli e nuova terra è così essenziale per la nostra fede cristiana? Che ne sarebbe della fede cristiana senza questa promessa?`

`2.	Leggere 2 Pietro 3:10-14. In che modo questi versetti presentano la stessa idea di Isaia 66?`

**In sintesi**

Il libro di Isaia presenta una visione con una prospettiva stupefacente. Non solo Dio purifica e restaura la comunità di fede, ma estende questo privilegio ad altre nazioni. Infine, la restaurazione della comunità conduce alla nuova creazione di tutta la terra, nella quale la presenza di Dio costituisce la consolazione finale per tutti i salvati.