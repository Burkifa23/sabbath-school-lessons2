---
title:  La calamita divina
date:  22/03/2021
---

`Leggere Isaia 66:1-19. Come viene descritta la nuova Gerusalemme?`

Il Signore, attraverso il profeta, rinnova il suo appello e il monito che permea l’intero libro: Dio salverà e ripristinerà l’umile, il quale trema di fronte alla sua parola (66:2-5). Come in Isaia 40:1, egli lo consolerà (66:13), ma distruggerà chi gli si ribella contro, come gli ipocriti dei riti, dei quali egli rigetta le offerte (vv. 3-4; cfr. Is 1:10-15), e contro quelli che odiano e disprezzano i suoi fedeli (66:5). In questo elenco entrano anche coloro che praticano abominazioni pagane (v. 17), come quelle in uso presso il tempio di Gerusalemme (Ez 8:7-12).

`Leggere Isaia 66:3. Perché il Signore non dà importanza ai riti formali? Può succedere anche oggi ai cristiani, di compiere un rituale svuotato di ogni contenuto?`

`In che modo Dio agisce come una calamita che attira a sé tutte le nazioni (Is 66:18-19)?`

Dopo avere annientato i suoi nemici (vv. 14-17) Dio rivela la propria gloria, affinché diventi una calamita capace di attrarre le persone a Gerusalemme (cfr. Is 2:2-4). Egli stabilisce un «segno» fra loro, che qui non viene specificato, ma che evidentemente si riferisce all’ultimo segno citato da Isaia: Dio dona al suo popolo gioia e pace e ristabilisce la loro terra (55:12-13). Quando rivelerà la sua gloria, ristabilendo il suo popolo dopo la distruzione, sarà il segno della sua grazia ripristinata, come lo fu l’arcobaleno per Noè alla fine del diluvio (Ge 9:13-17).

`Leggere Isaia 66:5. Cosa significa «tremare alla sua parola»? Perché il Signore ci chiede una cosa simile?`