---
title:  La terra restaurata
date:  20/03/2021
---

### Letture
Isaia 65:17-25; 66:1-24

> <p></p>
> «Poiché, ecco, io creo nuovi cieli e una nuova terra; non ci si ricorderà più delle cose di prima; esse non torneranno più in memoria» Isaia 65:17

Un giorno, un ragazzino di dodici anni, che aveva letto un libro di astronomia, si rifiutò di andare a scuola. La madre lo fece visitare dal medico di famiglia, il quale gli domandò: «Billy, qual è il problema? Perché non vuoi più studiare e andare a scuola?». «Perché ho letto che un giorno il sole brucerà tutto e la vita sulla terra finirà. Non vedo perché debba impegnarmi in qualsiasi cosa se alla fine tutto sarà distrutto». La madre ebbe una reazione isterica e urlò: «Non è un tuo problema, non è affar tuo!».Il medico sorrise e disse: «Billy, non devi preoccuparti, perché quando ciò avverrà saremo tutti morti da tempo».

Questa è solo una parte del problema, naturalmente: alla fine, in un modo o nell’altro, tutti moriremo. Fortunatamente la nostra esistenza non si concluderà con la morte, al contrario: ci è stata offerta la vita, quella eterna, in un mondo ricreato.