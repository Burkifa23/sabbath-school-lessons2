---
title:  Approfondimento
date:  05/02/2021
---

«Sorgerà la domanda: in base a quali condizioni riceviamo la salvezza? Nessuna, se non quella di andare a Cristo. E se andiamo a lui, allora, qual è la condizione? La condizione è che vivendo per fede ci affidiamo interamente ed esclusivamente ai meriti del sangue di un Salvatore crocifisso e risorto. Se faremo questo, allora compiremo le opere di giustizia. Ma quando il Signore chiama il peccatore nel nostro mondo e lo invita, non pone alcuna condizione; lo attrae per mezzo dell’invito di Cristo, ed egli non è costretto a rispondere per venire a Dio. Il peccatore si avvicina, e mentre lo fa osserva Cristo innalzato sulla croce del Calvario, che Dio imprime nella sua mente, e nasce un amore che va oltre ogni immaginazione» – 6MR, p. 32.

**Domande per la condivisione**

`1.	Rileggere la citazione di Ellen G. White alla luce dello studio di mercoledì. Che cosa ci vuole dire? Nella sua affermazione troviamo entrambi gli elementi che caratterizzano il cammino cristiano: la fede e poi le opere. Come distingue le une dalle altre?`

`2.	Perché l’orgoglio e l’arroganza sono peccati davvero pericolosi e difficili da sconfiggere? Forse perché per la loro stessa natura impediscono alla persona di percepirli come tali? In fondo, chi è orgoglioso è convinto di avere ragione e chi ha ragione perché mai dovrebbe cambiare? Perché la croce, e ciò che essa rappresenta, può essere un rimedio efficace contro orgoglio e arroganza?`

`3.	Isaia vede una speranza anche per gli abitanti di altre nazioni?`

**In sintesi**

Isaia vide che dopo l’Assiria, Babilonia avrebbe conquistato Giuda. Ma vide anche che, nonostante i grandi dominatori di questo mondo di tenebre (Ef 6:12) che operano come nemici di Dio e cercano di parodiare la sua autorità, il Signore avrà l’ultima parola e apporterà una pace eterna a questa terra inquieta.