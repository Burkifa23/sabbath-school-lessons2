---
title:  Trionfo finale di Sion
date:  04/02/2021
---

Dopo le profezie contro singole nazioni nei capitoli da 13 a 23, Isaia 24-27 descrive, su scala mondiale, la progressiva e inarrestabile sconfitta dei nemici di Dio e la conseguente liberazione del suo popolo.

`Perché il quadro di una terra desolata descritto da Isaia somiglia a quello proposto da Giovanni in riferimento agli eventi del millennio successivo il ritorno di Cristo (Ap 20)?`

Come avevamo visto anche in Isaia 13 e 14, alcuni aspetti della Babilonia terrena ritornano anche quando si parla di potenze successive, e il «re di Babilonia» rappresenta la fusione tra governanti umani e la mente che li ispira, cioè Satana. Lo stesso messaggio della caduta di Babilonia (Is 21:9) può dunque essere ripetuto anche a distanza di secoli (Ap 14:8; 18:2), quando Satana viene definitivamente annientato dopo il ritorno di Cristo (20:10). Se la distruzione della Babilonia terrena è frutto di una punizione, «il giorno del Signore» (Is 12:6-9), un altro «grande e terribile giorno del Signore» (Gl 2:8; Ml 4:5) è ormai alle porte. Allo stesso modo, in Isaia 24, la visione del profeta gli presenta condizioni familiari: «La luna sarà coperta di rossore e il sole di vergogna; poiché il Signore degli eserciti regnerà sul monte Sion e in Gerusalemme» (v. 23). Egli pensò certamente alla visione applicata alla Gerusalemme che conosceva, ma il libro dell’Apocalisse spiega che essa si compirà solo nella nuova Gerusalemme (Ap 21:2). «La città non ha bisogno di sole, né di luna che la illumini, perché la gloria di Dio la illumina, e l’Agnello è la sua lampada» (v. 23).

`Dio distruggerà davvero i malvagi?`

Leggendo Isaia 28:21, l’opera divina di distruzione viene definita «singolare». È strano per lui, non vorrebbe farlo, nondimeno le cose stanno in questo modo, è un fatto. È vero che il peccato ha in sé i germi dell’autodistruzione (Gm 1:15), ma poiché Dio detiene il potere ultimo sulla vita e sulla morte e determina il tempo, il luogo e la modalità della devastazione finale (Ap 20), non ha senso sostenere che egli pone fine alla maledizione del peccato in maniera passiva, semplicemente consentendo che causa ed effetto facciano il loro corso naturale.

`Nei capitoli da 24 a 27 del libro di Isaia cogliamo qualcosa che si ripete in tutta la Bibbia: a prescindere dal dolore e dalla desolazione attuali, alla fine dei tempi Dio e la sua bontà trionferanno sul male. Qual è l’unica cosa che possiamo fare se vogliamo prendere parte anche noi alla vittoria finale?`