---
title:  La fine della grande città
date:  01/02/2021
---

Nel 626 a.C., il re caldeo Nabopolassar ristabilì la gloria babilonese nominandosi egli stesso sovrano di Babilonia, inaugurando così la dinastia neo-babilonese e prendendo parte (insieme ai Medi) alla sconfitta assira. Suo figlio Nabucodonosor II fu il re che conquistò Giuda e fece prigionieri i suoi abitanti.

`Quale fu la fine della città di Babilonia? Leggere Daniele 5`

Nel 539 a.C., quando l’Impero medo-persiano sotto il comando di Ciro conquistò Babilonia per (cfr. Daniele 5), la città perse per sempre la sua indipendenza. Nel 482 a.C., Serse I soppresse brutalmente la rivolta di Babilonia contro il sovrano persiano, rimosse la statua di Marduk, la principale divinità, e danneggiò alcuni suoi templi e fortificazioni. Nel 331 a.C., Alessandro il grande sottrasse Babilonia ai Persiani senza dover combattere. Nonostante il suo sogno, di breve respiro, di trasformarla nella capitale orientale del suo regno, la città iniziò un lento declino che si protrasse per secoli. Nel 198 a.C., il romano Settimio Severo la trovò completamente deserta. La grande città era stata abbandonata. Oggi alcuni abitanti iracheni vivono in zone che facevano parte dell’antico sito, ma non hanno mai pensato di ricostruire la città.

La distruzione di Babilonia, descritta in Isaia 13, libera i discendenti di Giacobbe oppressi da quella città (Is 14:1-3). Nel 539 a.C., l’evento che realizzò questa predizione fu la conquista di Babilonia a opera di Ciro. Pur senza distruggere la città, quel fatto storico segnò la fine di Babilonia, che non sarebbe mai più stata una minaccia per il popolo di Dio. Isaia 13 presenta la caduta di Babilonia come esecuzione del giudizio divino. I soldati che conquistarono la città sono agenti divini (vv. 2-5). Il tempo del giudizio viene chiamato «giorno del Signore» (v. 6) e l’ira divina è talmente potente da colpire le stelle, il sole, la luna, i cieli e la terra (vv. 10-13).

Si confrontino questi versetti con Giudici 5, dove il cantico di Debora, accompagnata da Barac, parla di un Dio che scuote la terra con un terremoto e fa diluviare dal cielo (v. 4). I versetti 20-21 dipingono una scena nella quale gli elementi della natura, stelle comprese, combattono contro l’oppressore straniero.

`Immagina di vivere a Babilonia al culmine della sua gloria e di leggere le parole di Isaia 13:19-22. Ti sembrerebbero parole prive di senso! Quali altre profezie, che ancora non si sono compiute, ci appaiono oggi irrealizzabili? Perché saremmo degli sciocchi a pensare che sarà impossibile vederle adempiute?`