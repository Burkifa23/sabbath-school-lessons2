---
title:  Come sei caduto in basso!
date:  02/02/2021
---

In risposta alla caduta di Babilonia (Isaia 13), che libera il popolo di Dio (14:1-3), Isaia (vv. 4-23) descrive una scena immaginaria contro loro stessi. È un linguaggio poetico, non letterale, in quanto descrive i re defunti che salutano i loro colleghi nel «soggiorno dei morti» (vv. 9-10), sdraiati su un letto di vermi (v. 11). Questo è un modo per dire che il re arrogante sarà trascinato verso il basso, come altri monarchi prima di lui. Non è un commento sullo stato dei morti!

`Quel messaggio può essere applicato solo al re di Babilonia? Isaia 14:12-14`

I re babilonesi avevano molta stima di loro stessi (Daniele 4; 5), aspirando a essere «simili all’Altissimo» (Is 14:14). Se da un lato i re rivendicavano stretti legami con le divinità, dall’altro erano remissivi nei loro riguardi. Questo fatto veniva ricordato ogni anno al quinto giorno della festa babilonese dell’anno nuovo; il re doveva spogliarsi delle proprie insigne regali prima di accostarsi alla statua di Marduk, ai piedi della quale poteva essere riaffermata la sua alta carica. L’idea di dispiacere anche alla più piccola divinità era un pensiero folle e suicida.

Come in Isaia 14, anche Ezechiele 28 identifica l’arrogante che sfida il cielo come il governatore del paese. La descrizione conferma una figura che supera quella di un sovrano terreno, il quale mette Dio nel proprio mirino: l’orgoglioso potentato si trovava nel giardino dell’Eden, era un cherubino consacrato, un guardiano posto a protezione del sacro monte di Dio, perfetto dal giorno in cui fu creato finché non si trovò in lui il peccato. Cacciato da Dio, sarà alla fine distrutto con il fuoco (Ez 28:12-18).

Se applicassimo questi termini a un comune essere umano diventerebbero figurativi e insignificanti. Ma Apocalisse 12:7-9 parla di un essere potente scacciato dal cielo insieme ai suoi angeli: «Il gran dragone, il serpente antico, che è chiamato diavolo e Satana, il seduttore di tutto il mondo, fu gettato giù; fu gettato sulla terra, e con lui furono gettati anche i suoi angeli» (Ap 12:9); e poi ingannò Eva nell’Eden (Ge 3).

Satana ha una superbia indicibile: «Figlio d’uomo, di’ al principe di Tiro: “Così parla Dio, il Signore: Il tuo cuore si è insuperbito, e tu dici: ‘Io sono un dio! Io sto seduto su un trono di Dio nel cuore dei mari!’ mentre sei un uomo e non un Dio”» (Ez 28:2). La sua morte proverà che non è dio (Ap 20:10) e non perseguiterà più il mondo.

`Quali contrasti emergono sulle differenze di carattere tra Dio e Satana? Il Signore come vede l’orgoglio, l’arroganza e il desiderio di supremazia? Isaia 14:13; Matteo 11:29; Giovanni 13:5; Filippesi 2:5-8`