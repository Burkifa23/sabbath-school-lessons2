---
title:  Approfondimento
date:  15/01/2021
---

«“sarà posto nome Emmanuele… Dio con noi” (Mt 1:23). “La luce della conoscenza della gloria di Dio” è vista “nel volto di Gesù Cristo” (2 Co 4:6). Fin dall’antichità il Signore Gesù era uno con il Padre; era “l’immagine di Dio invisibile” (Cl 1:15), l’immagine della sua grandezza e maestà, “lo splendore della sua gloria” (Eb 1:3). Per manifestarla, egli venne in questo mondo; venne per rivelare a questa terra, immersa nelle tenebre del peccato, la luce dell’amore di Dio; per essere “Dio con noi”. Per questo la profezia aveva detto di lui: “Sarà chiamato Emmanuele”» – DA, p. 19 [8].

«Sarebbe stato un bene per il regno di Giuda se Acaz avesse accettato questo messaggio divino. Ma preferendo contare sul potere umano cercò l’aiuto dei pagani. Nella sua disperazione mandò a dire a Tiglat – Pileser, re di Assiria: “Io sono tuo servo e tuo figlio; sali qua e liberami dalle mani del re di Siria e dalle mani del re d’Israele, che hanno marciato contro di me” (2 R 16:7). La richiesta fu accompagnata da un ricco dono tratto dal tesoro del re e da quello del tempio» – PK, p. 329 [191].

**Domande per la condivisione**

`1.	Quando ti appresti a prendere una decisione importante, ritieni sia appropriato chiedere un segno a Dio? Quali sono i potenziali pericoli inerenti una richiesta del genere?`

`2.	Ottenere assistenza da parte degli esseri umani è buona cosa, ma come riuscire a individuarne i limiti?`

`3.	Lev Tolstoj, scrivendo a un amico, disse: «Una volta che un uomo si rende conto che la morte è la fine di ogni cosa, non c’è niente di peggio della vita stessa». In che modo «Dio è con noi» risponde a una simile affermazione?`

**In sintesi**

Dio diresse le circostanze in modo tale da mettere l’infedele Acaz davanti a un bivio: credere o non credere, questo era il problema. Anche se il Signore non gli offrì nessun segno che la sua immaginazione potesse progettare, rifiutò perfino che Dio gli presentasse le ragioni per cui doveva credere. Come suo «amico» scelse invece il re di Assiria.