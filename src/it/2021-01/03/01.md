---
title:  Quando il tuo mondo si sgretola
date:  09/01/2021
---

### Letture
Isaia 7:1-14

> <p></p>
> «Se voi non avete fede, certo, non potrete sussistere» Isaia 7:9

Un sabato Connie e Roy stavano tornando a casa dopo la fine dei servizi di chiesa. All’improvviso, davanti al loro giardino di casa, una gallina volava come impazzita. Qualcosa non andava: gli uccellini non erano al sicuro nella loro voliera. Una veloce indagine fece emergere una tragedia in pieno atto. Beethoven, il cagnolino dei vicini, era uscito dal suo cortile e si trovava allo stagno con Daisy in bocca. Daisy era una bella gallina con una coda di soffici piume bianche. Connie si precipitò per cercare di salvare Daisy, ma era troppo tardi. Il suo prezioso animale aveva il collo spezzato e morì in pochi istanti tra le braccia di Connie, la quale si mise a sedere in giardino stringendo la gallina morta, e pianse. Un altro animale sembrò accusare profondamente il colpo. Era un’anatra alta e bianca di nome Waddlesworth, che vedendo Daisy senza vita in braccio a Conni deve aver pensato che fosse stata la donna a ucciderla. Così, per qualche settimana, ogni volta che Waddlesworth vedeva Connie l’aggrediva brutalmente con il suo becco molto appuntito. A volte è difficile distinguere gli amici dai nemici.

Questa settimana vedremo che lo stesso re di Giuda aveva questo problema e cercheremo di comprendere i motivi delle sue scelte sbagliate.