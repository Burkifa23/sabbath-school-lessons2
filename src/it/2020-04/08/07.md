---
title:  Approfondimento
date:  20/11/2020
---

Il grande mandato del vangelo (Mt 28:18-20) mette in moto uno straordinario movimento religioso in tutto il mondo. Un gruppo di apostoli, o missionari («coloro che sono inviati»), si sparpagliano per la terra e riuniscono studenti, trasformandoli in discepoli chiamati a credere in Gesù, li battezzano e insegnano loro le cose che Gesù ha comandato. Il quadro mostra i cristiani convertiti di ogni parte del mondo, in rappresentanza di culture e lingue differenti, che escono dalle acque battesimali pronti per frequentare una scuola e iniziare un percorso educativo. Non è sorprendente, perché hanno ancora tanto da imparare.

La ragione del continuo apprendimento del cristiano non risiede tanto nella curiosità intellettuale o nella smania di padroneggiare la conoscenza, quanto nel fatto che la vita e la fede cristiane permeano ogni dettaglio della vita quotidiana, per questo le epistole del Nuovo Testamento contengono sia la proclamazione su Gesù (talvolta definita kerygma) sia l’istruzione relativa a tutto quello che il cristiano deve imparare (didache). Un buon esempio di proclamazione si trova in 1 Corinzi 2:2, mentre l’aspetto educativo comincia in 1 Corinzi 4 e continua tra alti e bassi nel resto della lettera. Che cosa sono chiamati a imparare i cristiani?

Lavoro, riposo, temi sociali, relazioni interpersonali. Chiesa e adorazione, economia, filantropia, rapporti con le autorità, consulenza, meccanismi familiari, relazioni matrimoniali ed educazione dei figli, alimentazione, abbigliamento, anche l’invecchiamento e la preparazione per la fine della vita, sia quella personale sia quella di questo mondo. Essere cristiano vuol dire imparare queste e altre cose. La loro conoscenza non potrà essere frutto di un processo spontaneo, ma dell’apprendimento.

**Missione**

`1.	Quanto è importante l’azione educativa per la missione della chiesa?`

`2.	Cosa intendeva la White quando diceva: «Il cielo è una scuola»?`

`3.	Leggi 1 Co 2:1-16 facendo attenzione a quanto Paolo dice su ciò che Dio ci rivela tramite l’ispirazione. Soffermati sulla dichiarazione secondo cui la sapienza e i dominatori di questo mondo saranno annientati. Oggi direbbe la stessa cosa?`

**Missione**

`1.	Qual è il piano missionario del vostro gruppo?`

`2.	Oggi è la Giornata internazionale dell’infanzia e dell’adolescenza. Elaborate un progetto per condividere la saggezza di Dio con i ragazzi della tua comunità.`