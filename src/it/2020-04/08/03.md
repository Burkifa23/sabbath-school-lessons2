---
title:  Gesù, un insegnante
date:  16/11/2020
---

La Bibbia utilizza molti termini per definire Gesù. Egli è il Figlio di Dio, il Messia, il Figlio dell’Uomo, il Salvatore, il Redentore, il Signore, l’Agnello di Dio, solo per citarne alcuni. Ma per quanti lo hanno conosciuto da vicino nel corso dei più di tre anni di ministero pubblico in Giudea e Galilea, egli era un insegnante. Lo chiamavano “maestro”, o “rabbì”, che sostanzialmente significavano la stessa cosa: “insegnante”. Gesù deve avere considerato la professione e l’opera dell’insegnamento uno strumento particolarmente adatto per espletare il suo ministero. In qualche modo, la sua azione redentiva è affine a quella educativa. Per di più, fu predetta da un profeta.

`Leggere Isaia 11:1-9. Cosa dice questo brano a proposito del ruolo educativo di Gesù?`

Una delle più straordinarie profezie messianiche della Scrittura si trova in Isaia 11. 

I primi tre versetti ritraggono la prossima venuta del Messia in termini educativi, annunciando che avrebbe portato conoscenza, consiglio, saggezza e discernimento. L’intero brano si conclude con questa promessa significativa: «la conoscenza del Signore riempirà la terra, come le acque coprono il fondo del mare» (v. 9). Forse, proprio questi insegnamenti della Scrittura hanno ispirato Ellen G. White quando ha scritto il suo libro sull’educazione, per sottolineare che quest’ultima e la redenzione sono un’unica opera (cfr. ED, p. 30).

Leggendo Giovanni 3:1-3, Nicodemo si rivolge a Gesù in quanto rabbì; in seguito riconosce che i doni del suo insegnamento provengono da Dio per via dei segni manifestati da Gesù, precisamente i miracoli e le intuizioni riguardo il senso della vita. Gesù accetta non tanto il titolo attribuitogli, quanto l’origine dei suoi doni educativi, e risponde a Nicodemo dicendo che sarebbe dovuto nascere di nuovo per vedere il regno di Dio. Significa che l’autorità di insegnare agli altri, anche nel caso di Gesù, proviene da Dio. L’insegnamento è senza dubbio un suo dono. Dio lo ha commissionato, Gesù lo adotta, e coloro con i quali viene condiviso riconoscono la sua autorità divina.

`Qual è il nostro ruolo nell’adempimento di questa profezia secondo cui la conoscenza del Signore riempirà tutta la terra?`