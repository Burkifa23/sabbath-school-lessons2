---
title:  Approfondimento
date:  04/12/2020
---

La scienza ha interpretato correttamente molte cose, ma non le origini, e per due ragioni. 1. Studia il mondo naturale e solo in esso cerca le risposte; 2. Presuppone che le leggi della natura permangano costanti. Rispetto alle origini sono due posizioni entrambe sbagliate.

Partiamo dalla prima, che richiede cause naturali per il verificarsi degli eventi naturali. Va bene per le traiettorie degli uragani, ma non può essere applicata alle origini: «Nel principio Dio creò i cieli e la terra» (Ge 1:1). La scienza, che nega la possibilità di un’origine soprannaturale, cosa può insegnare su una creazione nata solo grazie a un intervento soprannaturale?

E per quanto riguarda la costanza della natura? Parrebbe avere un senso, non fosse per il passo di Romani 5:12: «Perciò, come per mezzo di un solo uomo il peccato è entrato nel mondo, e per mezzo del peccato la morte, e così la morte è passata su tutti gli uomini, perché tutti hanno peccato». Queste parole indicano una natura discontinua e qualitativamente diversa, niente a che vedere con ciò che oggi la scienza evoluzionista presenta. Un mondo nel quale la morte non esisteva è tutt’altro rispetto a quello che possiamo studiare oggi, e ipotizzare che quelle due realtà siano simili è cosa del tutto errata: non può che condurre all’equivoco.

La scienza evoluzionista ha una visione sbagliata delle origini perché nega due aspetti fondamentali della creazione: la forza soprannaturale che l’ha suscitata e la discontinuità fisica assoluta tra la creazione originale e il mondo che oggi si presenta ai nostri occhi.

**Missione**

`1.	Gesù si sarebbe potuto incarnare come scienziato ed essere pagato profumatamente per le sue scoperte straordinarie. Avrebbe potuto conquistarsi una fama planetaria come musicista. Invece ha scelto di essere un umile artigiano. Era presente alla creazione, ma è stato disposto a imparare come una persona qualsiasi, compiendo il proprio dovere. In che modo ti invita a percorrere la strada della tua formazione o quella professionale?`

`2.	Non tutti i cristiani sono chiamati a insegnare nelle scuole, ma, in quanto credenti, le nostre parole e le nostre azioni, che lo vogliamo o no, diventano un esempio per chi ci circonda. Quali abitudini dovremmo coltivare nei confronti del mondo?`

**Missione**

`1.	Qual è il piano missionario del vostro gruppo?`

`2.	Prova a definire nella tua classe cos’è la bellezza. La definizione può cambiare se la prospettiva di chi la propone è cristiana? Il 3 dicembre è stata la Giornata internazionale per la disabilità. Come cristiano, quale relazione vedi tra bellezza e disabilità?`