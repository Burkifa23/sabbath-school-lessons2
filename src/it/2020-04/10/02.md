---
title:  Prove di un Dio vivente
date:  29/11/2020
---

In tutto il creato ci sono evidenze del Dio vivente. Una frase ripetuta con tale frequenza da essere diventata un cliché. Se, per esempio, consideriamo il cuore di Dio nel creare questo mondo, che gli uomini hanno pensato bene di deturpare, ci avviciniamo alla modalità migliore di insegnamento delle arti e delle scienze.

Prendiamo il periodo della gestazione in una donna: la biologia ci spiega che una nuova vita umana si forma a partire da un ovulo fecondato, che cresce fino a raggiungere la piena gestazione dopo nove mesi. I segni distintivi di un Creatore amorevole sono ben disseminati lungo tutto il ciclo. La benignità divina è visibile nel luogo in cui si sviluppa un feto: proprio sotto il battito pulsante di un cuore materno. Mentre il feto aumenta di dimensione, altrettanto fa l’addome della madre. La donna in dolce attesa ha sempre consapevolezza del proprio bambino, esattamente come il nostro Padre celeste ce l’ha verso i suoi figli.

`Leggere Romani 1:18-21; Salmi 19:1-6; Neemia 9:6. Come ha agito Dio in quanto nostro Creatore?`

Dopo seimila anni di peccato e alcune migliaia dalla devastazione provocata dal diluvio, permane la schiacciante, potente prova non solo di un Dio che ci ha creati, ma della potenza, dell’amore e della sua benevolenza da lui espresse proprio in quanto Creatore. Sono emblematiche a tal proposito le parole di Paolo in Romani 1:18-21, secondo cui quelli che lo hanno respinto saranno «inescusabili» perché ciò che egli ha fatto è sufficiente per conoscerlo. Detto altrimenti, non potranno accampare la giustificazione dell’ignoranza.

È fondamentale che l’educazione cristiana nel campo delle arti e delle scienze, soprattutto in un tempo in cui molti sembrano adorare la creatura invece del Creatore, agisca sempre a partire dall’assunto di un Dio creatore e sostenitore di ogni cosa esistente. In sostanza, qualsiasi ideologia e presupposto che neghi o escluda Dio, non potrà che guidare all’errore. L’insegnamento secolare parte sostanzialmente dal presupposto della sua non esistenza. Quello cristiano non deve cadere nella trappola e nemmeno compromettersi con principi che, magari delicatamente, si basano sull’ipotesi che non ci sia alcun Dio. In entrambi i casi gli uomini sono destinati a cadere in errore.

`Rifletti sulla bellezza e le incredibili meraviglie del nostro pianeta, nonostante il peccato. Come trarre speranza e consolazione da questo dato di fatto, soprattutto quando sei personalmente provato dalla sofferenza?`