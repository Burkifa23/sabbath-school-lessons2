---
title:  Insegnamento nelle arti e nelle scienze
date:  28/11/2020
---

### Letture
Romani 1:18-21; Salmi 19:1-6; 96:9; Genesi 3:6; 1 Timoteo 6; Proverbi 1; Giobbe 38

> <p></p>
> «I cieli raccontano la gloria di Dio e il firmamento annuncia l’opera delle sue mani» Salmi 19:1.

L’educazione comprende anche il cosiddetto ambito delle “arti” e delle “scienze”. Ma cosa significa studiare o insegnare queste materie partendo da una prospettiva biblica? Offriamo semplicemente una serie di versetti selezionati che riguardano un aspetto particolare della medicina moderna oppure della storia dell’arte? In questo modo possiamo collegare i nostri insegnamenti pratici alla straordinaria potenza manifestata da Dio quando ha creato il nostro mondo complesso. Ma accorpare la Scrittura in una lezione da libro di testo è solo una piccola parte della vera educazione, quella salvifica e redentiva. Perché un simile impianto educativo sia davvero efficace abbiamo bisogno che la Parola di Dio ispiri l’insegnamento di ogni materia, da quelle umanistiche alla biologia molecolare. In caso contrario, perderemmo il senso dell’enormità di Dio, della sua sovranità in quanto Creatore e sostenitore di questo mondo. Riuscire a capire che Dio considera il suo creato organico e denso di significato, ci consentirà di intuire come certe materie possano e debbano essere insegnate.

Questa settimana studieremo alcuni princìpi legati alla modalità d’insegnamento delle arti e delle scienze secondo la prospettiva e la visione del mondo cristiano.