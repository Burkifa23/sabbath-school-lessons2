---
title:  Stupidità e saggezza
date:  02/12/2020
---

`Leggere Proverbi 1. Su cosa deve vertere la vera educazione cristiana?`

La Bibbia delinea un paragone chiaro tra stupidità e saggezza. Il libro dei Proverbi è molto efficace nel ricordarci i pericoli di un comportamento dissennato e della scelta di frequentare persone stolte. La distinzione è chiara: Dio desidera che il suo popolo ricerchi la saggezza, ne faccia tesoro e abbondi in essa. Chi studia le arti e le scienze utilizza i propri talenti per acquisire conoscenza e perseguire l’eccellenza nel percorso didattico. Gli insegnanti di queste materie agiscono analogamente. Si può essere brillanti artisti e fare scoperte scientifiche fondamentali grazie alla conoscenza e alla capacità. Eppure, da una prospettiva cristiana, a cosa serve la conoscenza delle arti e delle scienze se non prevede la capacità di discernere la differenza tra giusto e sbagliato, tra bene e male, verità ed errore? Basterebbe leggere qualche biografia dei più grandi artisti del pianeta per capire che talento e capacità straordinarie non sempre coincidono con una vita retta e moralmente ineccepibile. Si potrebbe anche dire che i grandi scienziati coinvolti nella creazione di armi biologiche o chimiche per la distruzione di massa magari sono altamente istruiti e intellettualmente dotati, ma quali sono i frutti del loro lavoro? Come già detto, la conoscenza di per sé non è sempre qualcosa di positivo.

`Leggere Proverbi 1:7. Qual è la chiave della vera educazione cristiana?`

`Un premio Nobel, un ateo che studia l’universo e le forze fisiche che lo sorreggono, ha scritto: «Più l’universo sembra comprensibile, più appare senza senso». Perché la sola conoscenza può risultare non solo priva di senso, ma indurre anche a errori grossolani?`