---
title:  'Gli occhi del Signore: la visione biblica del mondo'
date:  17/10/2020
---

### Letture
Proverbi 15:3; Giobbe 12:7-10; Efesini 6:12; Apocalisse 20:5-6; 1 Giovanni 1:1-14; Marco 12:29-31

> <p></p>
> «Gli occhi del Signore sono in ogni luogo, osservano i cattivi e i buoni» Proverbi 15:3.

Il poeta polacco Czeslav Milosz scrisse un poema che comincia con la descrizione di alcuni animali immaginari: conigli, scoiattoli e simili. «Hanno molto in comune con quelli veri», scrisse, «così come la nostra nozione del mondo ha tanto in comune con il mondo reale». Poi concluse in questo modo: «Riflettete su questo, e tremate».

«Tremare», un verbo forse aspro, ma risponde a verità la constatazione che buona parte della percezione del mondo da parte dell’uomo potrebbe essere completamente sbagliata. Per esempio, per quasi duemila anni alcune tra le figure più dotate e dotte del pianeta hanno ritenuto che la terra rimanesse immobile al centro dell’universo. Ancora oggi, molte tra le figure scientificamente e culturalmente più eminenti credono che gli esseri umani si siano evoluti da quella che originariamente era una forma di vita semplice ed essenziale. L’uomo non potrà mai guardare al mondo da una posizione neutrale, perché lo vede sempre e soltanto attraverso i filtri che condizionano la sua interpretazione e comprensione di ciò che lo circonda. Quel filtro si chiama visione del mondo ed è fondamentale insegnare ai nostri figli, ma anche ai membri di chiesa adulti, la visione biblica del mondo.