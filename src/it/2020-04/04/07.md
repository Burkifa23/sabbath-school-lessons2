---
title:  Approfondimento
date:  23/10/2020
---

«Il vero obiettivo dell’educazione è restaurare nell’uomo l’immagine di Dio» - PP, p. 595 [502]. L’educazione in sé non è necessariamente buona. Le persone possono essere molto istruite a concetti e attitudini contradditori rispetto ai princìpi biblici. È per questo che il sistema educativo avventista deve basarsi sulla visione cristiana del mondo. Significa che ogni ambito educativo, dalla scienza alla storia, alla moralità e alla cultura verrà insegnato a partire da questa prospettiva. Inoltre, non esiste una prospettiva naturale; ogni aspetto della vita e della realtà viene percepito attraverso i filtri della propria visione del mondo, sia questa ponderata in modo persuasivo e sistematico o meno. È fondamentale dunque che la visione biblica del mondo sia alla base del sistema educativo avventista.

**Missione**

`1.	Puoi fare qualche esempio storico o attuale di sistema educativo distruttivo? Quali presupposti aveva e per quali motivi è stato organizzato? Possiamo proteggere il nostro sistema educativo da motivazioni altrettanto deleterie?`

`2.	Ecco alcuni punti chiave della prospettiva cristiana sul mondo: l’esistenza di Dio, la creazione, la Bibbia, il piano della redenzione e la legge di Dio. Quali altri elementi sono necessari per una visione del mondo cristiana?`

`3.	Un pensatore del XVIII secolo scrisse: «O coscienza! Coscienza! Istinto divino, guida sicura di un essere ignorante e limitato, sebbene intelligente e libero, giudice infallibile fra il bene e il male, che rendi l’uomo simile a Dio». In che cosa quest’affermazione è giusta e in che cosa è sbagliata?`

`4.	Cosa intendeva la White quando scrisse: «Il vero obiettivo dell’educazione è restaurare nell’uomo l’immagine di Dio»? Quali scelte dovrebbe compiere il sistema educativo avventista rispetto alle prospettive di riferimento per il mondo educativo in generale?`

**Missione**

`1.	Qual è il piano missionario del vostro gruppo?`

`2.	Riflettete sulle iniziative che portate avanti e, mettendovi nei panni delle persone a cui sono destinate, chiedetevi: Cristo è al centro?`