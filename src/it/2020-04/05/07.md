---
title:  Approfondimento*
date:  30/10/2020
---

«Nel Maestro mandato da Dio ogni vera opera educativa trova il suo centro. Di questa opera, oggi, così come di quella che egli stesso stabilì circa venti secoli fa, il Salvatore parla con le seguenti parole: “Io sono l’alfa e l’omega, il principio e la fine” (Ap 21:6).

Avendo un così grande Maestro e l’opportunità di godere dei suoi divini consigli, che assurdità sarebbe cercare un’educazione lontano da lui, cercare di essere saggi lontano dalla saggezza, di essere veritieri rigettando la verità, cercare l’illuminazione lontano dalla luce, e l’esistenza fuori dalla vita. Che follia lasciare il fiume dell’acqua della vita, per dissetarsi presso cisterne rotte e vuote. Egli ci invita ancora: “Se qualcuno ha sete, venga a me e beva. Chi crede in me, come ha detto la Scrittura, fiumi di acqua viva sgorgheranno dal suo seno” (Gv 7:37-38)» - ED, p. 83 (49).*

«Come migliore preparazione per il vostro lavoro, vi invito a soffermarvi sulle parole, sulla vita e sui metodi del Principe dei maestri. Tale è l’ideale che vi è proposto. Contemplatelo, meditatelo finché lo Spirito del divino Maestro non prenda possesso del vostro cuore e della vostra vita. “Contemplando come in uno specchio la gloria del Signore”, voi sarete “trasformati nella sua stessa immagine” (2 Co 3:18). Questo è il segreto dell’autorità che esercitate sui vostri studenti: siate voi stessi un riflesso di Gesù» - ED, p. 282 (164).

* Nell’edizione italiana Principi di educazione cristiana, a p. 49, manca una porzione del testo di questa citazione. Si tratta di un errore. Ci scusiamo con i lettori. Le Edizioni Adv.

**Missione**

`1.	Quali valori dovrebbero cogliere gli educatori e gli studenti cristiani dall’esempio del Maestro? Quali azioni dovrebbero compiere?`

`2.	Tenendo conto di questo riferimento elevato, che cosa dovrebbero fare genitori e insegnanti cristiani quando si accorgono di tradire tale modello?`

**Missione**

`1.	Qual è il piano missionario del vostro gruppo?`

`2.	Che cosa insegnano la nascita, la vita e la morte di Gesù in merito al carattere di Dio, soprattutto nei momenti di prova? Sono trascorsi ormai otto mesi da quando è iniziata l’emergenza Coronavirus. La rivelazione dell’amore e della sollecitudine di Dio per te e la tua vita ti hanno dato una prospettiva di speranza di fronte alla paura, ai limiti della libertà personale, al lutto nel periodo eccezionale che hai vissuto insieme al resto dell’umanità?`