---
title:  Invece di nascondersi
date:  01/11/2020
---

`Leggere Genesi 3:1-11. Perché Dio chiede ad Adamo «dove sei»?`

I racconti tipici della caduta individuano nel frutto una mela, ma non è quello che dice il testo. Si trattava semplicemente del «frutto dell’albero» (Ge 3:3), non importa quale fosse il genere. Mangiare da quell’albero era proibito perché la pianta rappresentava la tentazione di mettere da parte Dio e di dichiarare: «Posso essere io l’artefice della mia stessa vita. Posso diventare come lui e avere autorità sulla Parola di Dio». Di certo, nel momento in cui il serpente ha convinto Adamo ed Eva a trasgredire, i due hanno perso la rotta. Poi, resisi conto che Dio era lì vicino, hanno cercato di nascondersi «fra gli alberi del giardino» (Ge 3:8).

È strano che Dio chieda ad Adamo «dove sei?»! Lo sapeva bene, ma forse pose quella domanda per aiutare l’uomo e la donna a capire cosa stessero facendo: cioè si nascondevano a causa dell’errore commesso. Li stava aiutando a cogliere i tristi risultati delle loro azioni.

`Leggere Romani 5:11-19. Paolo, varie volte, collega direttamente ciò che Adamo fece in Eden con l’atto compiuto da Cristo sulla croce. Cosa ci suggerisce?`

Si potrebbe dire che il piano della salvezza rappresenti la risposta di Dio alla domanda di Adamo ed Eva, che stavano nascondendosi pieni di vergogna e senso di colpa; eppure il Signore si avvicinò per soccorrerli. A nostro modo, anche noi abbiamo fatto la stessa cosa e Gesù è venuto a salvarci. Da qui la domanda «dove sei?», che potrebbe essere posta a ciascuno di noi. Dove ti trovi ora, con la tua condizione di peccatore e senso di colpa, rispetto a Gesù e a quello che ha fatto per salvarti?

`Per quale motivo l’educazione cristiana deve sottolineare il fatto che la nostra condizione naturale ci porta a nasconderci da Dio, per poi indicare in Gesù la soluzione?`