---
title:  Uno studente che apprende
date:  05/11/2020
---

Gesù e i suoi seguaci erano diretti verso Gerusalemme. Fino ad allora le preoccupazioni di Erode erano concentrate su Giovanni il battista; adesso, insieme alle autorità, deve invece occuparsi di Gesù. Tra le persone che lo seguivano c’erano poveri e altre categorie vulnerabili, che speravano disperatamente in un cambiamento della loro condizione.

Più di ogni altra cosa, Gesù desiderava portare al mondo una speranza. Ma ormai era sicuro che chi deteneva potere e privilegi avrebbe fatto tutto il possibile per vanificare quella missione, affinché non avesse successo. Come nel caso dello stretto circolo degli allievi di Gesù, i dodici discepoli sembravano smaniosi di stare accanto al Maestro. Ma, allo stesso tempo, parevano perplessi o ciechi. Per esempio, in Marco 8:31-33, il grande Maestro sfida i suoi studenti a cercare di vedere cose che era duro guardare. Per certi versi, dimostravano di essere spiritualmente ciechi rispetto alle cose che davvero contavano (v. 37).

Ecco il contesto nel quale si realizza l’incontro tra Gesù e una persona che vuole vedere.

`Leggere l’episodio che narra la guarigione di Bartimeo, un mendicante cieco (Mr 10:46-52). Notare la grande misericordia dimostrata da Cristo e la decisione di Bartimeo di seguirlo lungo la strada per Gerusalemme. Pensi che Marco voglia fare emergere un contrasto tra quell’uomo e gli altri discepoli? In che misura questo episodio fa luce sul significato di reattività nei confronti del grande Maestro?`

Bartimeo aveva il profondo desiderio di osservare i riccioli di un bambino o il colore del grano al raccolto. La possibilità di vedere trascende però l’aspetto puramente fisico. Questa storia, in altre parole, parla della vista spirituale, della capacità di cogliere la vera essenza del grande Maestro. È una cosa importante, Gesù lo sa, ma è altrettanto consapevole che il desiderio di qualsiasi persona riguarda una vita nuova e migliore.

`Leggere Ebrei 5:12-14. Cosa ci suggerisce questo insegnamento circa la vera istruzione?`