---
title:  Altri insegnamenti dal grande Maestro
date:  31/10/2020
---

### Letture
Genesi 3:1-11; 28:10-17; Romani 5:11-19; Giovanni 1:1-14; Matteo 15:21-28; Marco 10:46-52

> <p></p>
> «Gesù gli disse: “Va’, la tua fede ti ha salvato”. In quell’istante egli ricuperò la vista e lo seguiva per la via» Marco 10:52.

Chi non si è mai vergognato di se stesso almeno una volta nella vita? Chi non ha mai fatto cose il cui semplice ricordo si trasforma in sofferenza e l’idea che qualcuno le scopra ci terrorizza? Forse è capitato a tutti.

Prova a immaginare allora lo stato d’animo di Adamo ed Eva dopo avere mangiato il frutto dall’albero proibito. O di Giacobbe, dopo avere ingannato suo padre per trarne personale vantaggio nei confronti del fratello maggiore, dalla cui rabbia è poi dovuto fuggire. Come avrà dormito la notte? Pensa invece alla donna «colta in flagrante adulterio» (Gv 8:4). È successo anche a Davide, e il Salmo 32 rappresenta la toccante confessione del suo stato d’animo.

Questo è uno dei motivi che rendono il vangelo universale e la morte di Cristo utile all’intera umanità. A prescindere dalle differenze, una cosa sicuramente unisce tutti gli uomini: la condizione di peccatori.

La vera educazione cristiana deve quindi indicarci l’unica soluzione a questa condizione piuttosto cupa. Questa settimana analizzeremo proprio l’unica soluzione: il nostro grande Maestro.