---
title:  L'infanzia di Gesù
date:  05/10/2020
---

La Scrittura ci offre pochissimi dettagli circa l’infanzia di Gesù. La maggior parte di quegli anni resta un mistero. Eppure, abbiamo ricevuto alcuni indizi relativi al carattere dei suoi genitori terreni, Maria e Giuseppe, utili per farci comprendere qualcosa di quei suoi primi anni di vita e dell’istruzione ricevuta.

`Cosa ci dicono i seguenti passi su Maria e Giuseppe e cosa ci possono rivelare circa il modo in cui hanno educato Gesù? Luca 1:26-38; Luca 1:46-55; Matteo 1:18-24`

Questi brani ci mostrano due fedeli genitori ebrei, che cercano di vivere conformemente alle leggi e ai comandamenti di Dio. E quando il Signore si presentò loro per annunciare quello che sarebbe successo, la coppia ubbidì fedelmente. «Gesù non fu istruito nelle scuole della sinagoga. Sua madre fu il suo primo insegnante. Dalle sue labbra e dai rotoli dei profeti iniziò a conoscere i princìpi divini. Sulle sue ginocchia apprese gli insegnamenti che egli stesso aveva dato a Israele per mezzo di Mosè. Più tardi non frequentò le scuole dei rabbini; l’istruzione che avrebbe potuto ricevere non era necessaria: Dio era il suo maestro» - DA, p. 70 [41]. Maria e Giuseppe furono validi e fedeli educatori per Gesù ma, come spiega il testo di Luca 2:41-50, non compresero tante cose relative a loro figlio, perché Gesù possedeva la conoscenza e la sapienza che gli erano state impartite esclusivamente da Dio.

`A proposito della citazione di Ellen G. White appena letta, come metabolizzare l’idea che Gesù imparasse sulle ginocchia della madre le parole che egli stesso aveva pronunciato?`