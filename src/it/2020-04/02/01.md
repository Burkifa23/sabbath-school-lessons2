---
title:  La famiglia
date:  03/10/2020
---

### Letture
Genesi 3:1-15; 2 Corinzi 4:6; Luca 1:26-38; Matteo 1:18-24; Efesini 4:15; 1 Giovanni 3:18; Deuteronomio 6

> <p></p>
> «Ascolta, figlio mio, l’istruzione di tuo padre e non rifiutare l’insegnamento di tua madre» Proverbi 1:8.

L’essere umano è (idealmente) in continuo apprendimento. La vita stessa è una scuola. «Fin dai tempi più antichi gli Israeliti avevano dedicato molta cura all’educazione dei giovani. Il Signore aveva ordinato che ai bambini, fin dalla più tenera età, si parlasse della sua bontà e grandezza, così come sono rivelate nella sua legge e illustrate nella storia d’Israele. Il canto, la preghiera e l’insegnamento delle Scritture dovevano essere adattati alla mente dei fanciulli. I padri e le madri dovevano insegnare ai loro bambini che la legge di Dio è l’espressione del suo carattere e che, ricevendone nel cuore i princìpi, si riproduceva in loro l’immagine di Dio. L’insegnamento era trasmesso oralmente; ma i bambini imparavano anche a leggere l’Ebraico e i rotoli dei libri sacri erano a loro disposizione» - DA, p. 69 [40].

L’insegnamento, per buona parte della storia dell’umanità, soprattutto all’inizio, è stato impartito in famiglia. Cosa dice la Bibbia a proposito dell’educazione in quell’ambiente e quale principio possiamo apprendere, a prescindere dalla nostra attuale condizione familiare?