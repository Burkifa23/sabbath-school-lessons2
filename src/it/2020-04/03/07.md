---
title:  Approfondimento
date:  16/10/2020
---

«L’amore, fondamento della creazione e della redenzione, è anche la base su cui poggia la formazione del carattere. Ciò è evidente nella legge che Dio ha dato come guida di vita. Il primo e grande comandamento è: “Ama il Signore Dio tuo con tutto il tuo cuore, con tutta l’anima tua, con tutta la forza tua, con tutta la mente tua” (Lu 10:27). Amare Dio, l’Infinito, l’Onnisciente, con tutta la forza della mente e del cuore, vuol dire sviluppare al massimo grado ogni facoltà, vuol dire che l’immagine di Dio deve essere restaurata nella mente e nel cuore.

Il secondo comandamento è simile al primo: “Ama il tuo prossimo come te stesso” (Mt 22:39). La legge dell’amore esige consacrazione di corpo, mente e spirito al servizio di Dio e dei nostri simili. E questo servizio, mentre ci fa diventare una benedizione per gli altri, reca a noi stessi un gran beneficio. L’altruismo sta alla base di ogni vero sviluppo: per mezzo di un servizio disinteressato noi riceviamo la più elevata formazione di ogni facoltà, diventando sempre più compiutamente partecipi della natura divina» - ED, p. 16.

**Missione**

`1.	Come l’antico Israele, anche noi oggi siamo chiamati ad amare e temere Dio (Mt 22:37; Ap 14:7). Perché questi due precetti non sono in conflitto tra di loro?`

`2.	Qual è la differenza tra definire uno standard e stabilire una regola? Nella tua esperienza, l’avventismo si preoccupa di definire più elevati standard di comportamento fra i suoi membri o di stabilire più norme che tengano unita la comunità? Cosa dice la Scrittura circa l’importanza di dare standard di riferimento elevati per se stessi, la propria famiglia o la propria chiesa?`

`3.	Come rappresenti l’importanza di osservare la legge di Dio senza che il tuo interlocutore concluda che è la fonte della sua salvezza?`

`4.	Leggi il Salmo 119 e rileva quante volte compaiono nozioni che riguardano l’ubbidienza, la libertà e le leggi. Cosa intendeva comunicare l’autore?`

**Missione**

`1.	Qual è il piano missionario del vostro gruppo?`

`2.	In che modo il tuo standard di comportamento attuale influisce sul piano missionario del gruppo della Scuola del Sabato di cui fai parte? Potresti chiedere allo Spirito di intervenire su qualche area della tua vita che ha un impatto sul tuo vivere la vocazione cristiana?`