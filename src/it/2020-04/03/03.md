---
title:  "Una testimonianza contro di voi"
date:  12/10/2020
---

Quando Mosè capisce che sta per morire, è profondamente consapevole della situazione che si lascerà alle spalle. Sa bene che dopo la sua morte gli Israeliti entreranno nella terra promessa di Canan, ma anche che diventeranno ribelli dopo l’agognato raggiungimento di quella destinazione.

`Leggere Deuteronomio 31:14-27. Quali sono i preparativi attuati da Mosè in vista della sua morte? Quali sono le sue principali preoccupazioni e come le affronta?`

Il tono usato da Mosè ricorda quello di un insegnante che sta preparando la strada al supplente. Sa che i suoi alunni si sono comportati male, nonostante la sua presenza, e non si illude che in sua assenza smetteranno di essere ribelli. Istruisce i Leviti che trasportano l’arca del patto affinché collochino il libro della legge accanto all’arca stessa, affinché sia una «testimonianza». Mosè non sta semplicemente trasferendo un piano didattico al suo sostituto, sta passandogli una testimonianza. Egli parla del libro della legge come se si trattasse di un essere vivente capace di rimproverare i cuori degli uomini.

`In che modo, nel Nuovo Testamento, si presenta l’idea della legge in quanto «testimonianza contro di loro» (Ro 3:19-23)? In che modo la legge ci indica la necessità della grazia?`

In Deuteronomio 31, Dio ordina a Mosè di scrivere un cantico che gli ha appena insegnato. Mosè dovrà a sua volta tramandarlo agli Israeliti perché, come afferma il versetto 19, «mi serva di testimonianza contro i figli d’Israele». Ancora una volta siamo in presenza di direttive divine rese a misura di persona. Un canto si condivide e si diffonde più facilmente e quando riproduce una testimonianza riesce a far passare un’emozione e fa riflettere l’individuo, che cercherà di capire che cosa quel canto gli sta trasmettendo.

`Anche quando cerchiamo di ubbidire alla legge di Dio con tutte le nostre forze, essa rappresenta una «testimonianza contro» di noi; in che senso? Che cosa ci rivela questa testimonianza circa la necessità di vivere il vangelo nella nostra vita?`