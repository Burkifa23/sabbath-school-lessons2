---
title:  Lodate insieme ai vostri figli
date:  09/11/2020
---

La raccolta dei Salmi svolse un ruolo centrale nella vita religiosa dell’antico Israele. Spesso venivano recitati e cantati con l’accompagnamento di strumenti musicali, nei momenti di adorazione, soprattutto quella pubblica, che al tempo dell’Antico Testamento era una modalità fondamentale. Israele funzionava come una comunità e in quanto tale tutti adoravano insieme.

I Salmi sono sostanzialmente dei poemi, i testi dei canti. La parola deriva dall’ebraico Tehillîm, che significa «canti di lode». Quando eleviamo delle lodi a Dio vuol dire che lo stiamo adorando.

`Leggere Salmi 78:1-17. Qual è il messaggio centrale del brano e come si contestualizza relativamente al tema dell’adorazione?`

C’è una certa determinazione che concerne il messaggio del Salmo 78.

Nel versetto 2, Asaf dice che esporrà «i misteri dei tempi antichi». La parola «misteri» non significa “cose inquietanti” ma, piuttosto, cose oscure o sbiadite, come può esserlo la storia quando il tempo passa e si allontana sempre di più dagli eventi cruciali del passato. In alcune traduzioni di altre lingue, al posto di «misteri» troviamo «segreti» o addirittura «care vecchie verità». Il punto qui è che qualunque altra cosa includesse l’educazione di Israele, comprendeva certamente quella di insegnare ai bambini i racconti relativi al rapporto tra il Signore e la nazione scelta.

`Rileggere Salmo 78:6-17. Quali erano le lezioni specifiche che bisognava impartire ai figli? Qual era l’obiettivo finale di questa educazione?`

`Tra i suoi obiettivi l’istruzione ha anche quello di insegnare ai figli a confidare in Dio e a osservare i suoi comandamenti. Perché il testo di Apocalisse 14:2 ribadisce il medesimo concetto, applicandolo alla nostra realtà attuale?`