---
title:  Adorazione nell’educazione
date:  07/11/2020
---

### Letture
Daniele 3; Apocalisse 14:6-12; Salmi 78:1-17; Giovanni 4:7-26; 1 Cronache 16:1-36; Marco 7:1-13

> <p></p>
> «Date al Signore la gloria dovuta al suo nome, portategli offerte e venite in sua presenza. Prostratevi davanti al Signore vestiti di sacri ornamenti» 1 Cronache 16:29.

L’adorazione fa parte dell’umanità, della natura umana, anche di quella caduta. Tutto indica che noi esseri creati, per la libertà concessaci dal Signore, siamo chiamati ad adorarlo perché egli ci ama, e dovremmo anche essere consapevoli che è degno della nostra adorazione. Consideriamo che questo genere di adorazione doveva essere quanto mai naturale nel mondo prima della caduta, quando gli uomini avevano accesso diretto alla presenza di Dio in un creato non contaminato dal peccato, dalla morte e dalla distruzione, che nemmeno lontanamente riusciamo a immaginare.

Oggi, naturalmente, anche se l’innata necessità di adorare sia ancora presente in noi, è stata distorta e deturpata dal peccato come ogni altra cosa, con il risultato che rischiamo di adorare le cose sbagliate o di non adorare affatto il Signore secondo le sue aspettative (cfr. Mr 7:1-1; Gr 7:4).

Poiché dunque l’adorazione è al centro dell’esperienza cristiana, l’istruzione stessa dovrà trattare questo tema importante, soggetto della lezione di questa settimana.