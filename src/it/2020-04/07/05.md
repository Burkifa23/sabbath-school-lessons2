---
title:  La bellezza della santità
date:  11/11/2020
---

`Leggere 1 Cronache 16:1-36. Se provi a chiudere gli occhi, riesci a immaginare una scena solenne e rigorosa, oppure gioiosa? Potrebbe essersi trattato di un’atmosfera frutto della combinazione di entrambi gli stati d’animo? Cosa può rivelarci sull'adorazione e come la si può insegnare e praticare?`

Il luogo dell’adorazione era il tabernacolo nel quale Dio aveva dimorato con Israele, rivelando a quel popolo il piano della salvezza. Centrali rispetto all’adorazione e al suo insegnamento sono quindi Gesù e il piano della salvezza, il tutto prefigurato nel servizio del tabernacolo. Nonostante le cose che Dio ha fatto per noi, la lode e l’adorazione che si merita, tutto perderebbe di significato senza la speranza della vita eterna offertaci dalla morte di Cristo sulla croce.

Si noti inoltre la spinta “evangelistica” del passaggio: tutto il mondo doveva sapere del Dio di Israele.

`«Date all'Eterno la gloria dovuta al suo nome, portategli offerte e venite davanti a lui. Prostratevi davanti all’Eterno nello splendore della sua santità» (1 Cr 16:29 ND). Cosa significa «lo splendore della sua santità»?`

Per cominciare, riflettiamo sulla bruttezza, i danni e il degrado provocati dal peccato. Oggi è difficile capire quanto fossero malvagie e terribili le pratiche di adorazione delle nazioni intorno a Israele, alcune delle quali prevedevano anche il sacrificio di bambini. Non erano altro che lo specchio delle persone che abitavano quelle nazioni.

Israele, al contrario, era chiamato a essere una nazione santa, estranea alle abitudini malvagie che dilagavano intorno a sé. Santi nel cuore e nella mente, era questo che conferiva alla loro adorazione senso e bellezza davanti a Dio. I profeti dell’Antico Testamento si sono ripetutamente scagliati contro chi adorava Dio, agendo simultaneamente in maniera corrotta e dimostrando di esserne lontano con il cuore.