---
title:  Studiare sarà un piacere per tutti
date:  22/12/2020
---

`«Il cielo è una scuola; il suo campo di studio è l’universo; il suo maestro è l’Essere infinito. Fu stabilita anche in Eden e, dopo che il piano della redenzione sarà stato adempiuto, la formazione continuerà nella scuola dell’Eden» - ED, p. 301 [176].`

Probabilmente, come quasi tutti, anche tu hai tante domande che riguardano il peccato, il dolore, la malattia e la morte. Avrai anche dubbi e domande relative alla natura e ai suoi misteri. Nonostante gli incredibili progressi della scienza, che ci hanno consentito di capire meglio il mondo naturale e l’universo, tante conoscenze rimangono inafferrabili. Dalle forme di vita più semplici al cielo sopra le nostre teste, dal movimento delle particelle subatomiche a quello vorticoso delle galassie sparse nel cosmo, ci troviamo di fronte a una realtà troppo più vasta e profonda delle attuali capacità del nostro intelletto, anche considerando il poco tempo che ci è concesso per studiare questi fenomeni. Dall’altro lato, consapevoli di un’eternità a disposizione per studiare, sicuramente vedremo svelati molti misteri.

`Che cosa impareremo una volta che questo triste capitolo segnato dal peccato, dal dolore e dalla morte finalmente terminerà? 1 Corinzi 13:12; 4:5.`

Ci è stato promesso che capiremo cose attualmente precluse alla nostra conoscenza. A questo si aggiunge la stupenda speranza che una volta comprese non dovremo fare altro che lodare il Signore. Quello che possiamo fare oggi è aggrapparci alla nostra fede, alle promesse divine, diffondere la luce che ci è stata data e resistere fino alla fine. E la buona notizia è che potremo «ogni cosa in colui che mi fortifica» (Fl 4:13).

`Quali dubbi sostanziosi pesano sul tuo cuore? Quali sono le cose che attualmente ti sembrano così incomprensibili? Perché non chiedi a Dio di darti quella serenità che ti consenta di accontentarti di ciò che hai finora compreso?`