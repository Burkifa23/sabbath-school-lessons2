---
title:  Approfondimento
date:  25/12/2020
---

«Quel leone di cui oggi abbiamo tanta paura, giacerà insieme all’agnello e ogni cosa nella nuova terra sarà pace e armonia. I suoi alberi saranno alti e slanciati, privi di difetti… Facciamo in modo che tutto ciò che è bello nella nostra famiglia terrena evochi i fiumi cristallini e le pianure verdi, gli alberi dalle foglie ondeggianti e le fontane fresche, la città luminosa e i cantori vestiti di abiti bianchi, un mondo di bellezza che nessun artista saprebbe dipingere, che nessuna lingua saprebbe descrivere. Immaginate il luogo in cui abiteranno coloro che sono salvati, pensando che sarà più bello di qualsiasi ottimistica previsione» - Heaven, pp. 133,134.

«Il timore di materializzare troppo l’eredità eterna ha spinto molti a spiritualizzare le promesse riguardanti la nostra futura dimora. Cristo disse ai suoi discepoli che andava a preparare un luogo per loro nella casa del Padre. Coloro che accettano gli insegnamenti della Parola di Dio sono stati informati, ma “... le cose che occhio non vide, e che orecchio non udì, e che mai salirono nel cuore dell’uomo sono quelle che Dio ha preparate per coloro che lo amano” (1 Co 2:9). Il linguaggio umano è inadeguato a descrivere la ricompensa dei giusti. Potranno comprenderla solo quelli che la vedranno. Nessuna mente umana può immaginare la gloria del paradiso di Dio» - GC, pp. 674,675 [527,528].

**Missione**

`1.	Rifletti sulla noncuranza delle persone circa l’eternità. Per quale motivo le persone ragionano così? Perché si tratta di un atteggiamento irrazionale?`

`2.	La speranza della vita eterna è fondamentale per la nostra fede. Cosa ti rimarrebbe se la perdessi?`

`3.	Pensa a quanti misteri si nascondono ancora oggi nella natura. L’anno appena trascorso è stato segnato da eventi assolutamente imprevisti e ha cambiato il nostro modo di vivere. Le conoscenze che la nostra società pensava di aver acquisito in aree come la biologia, la geologia, la chimica, l’astronomia, la fisica, si sono spesso rivelate molto più complesse di quanto si credesse. Gli scienziati, per esempio, non parlano più di «forme di vita elementari» perché, come è stato dimostrato, anche la più semplice non è elementare. Ogni nuova scoperta pare solo aumentare il numero delle domande che rimangono in attesa di una risposta. Questa nuova consapevolezza ci aiuta a capire quante cose abbiamo da imparare alla «scuola dell’eternità»?`

**Missione**

`1.	Qual è il piano missionario del vostro gruppo?`

`2.	Il piano missionario del gruppo veicola la speranza della vita eterna ai suoi destinatari in modo toccante?`