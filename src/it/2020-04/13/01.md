---
title:  Cielo, istruzione e apprendimento eterno
date:  19/12/2020
---

### Letture
Giovanni 3:16; 1 Giovanni 5:13; 1 Timoteo 1:16; 1 Corinzi 13:12; Zaccaria 13:6

> <p></p>
> «“Le cose che occhio non vide, e che orecchio non udì, e che mai salirono nel cuore dell’uomo sono quelle che Dio ha preparate per coloro che lo amano» 1 Corinzi 2:9

Un poeta, terrorizzato dalla morte, si chiedeva come una persona possa vivere senza «sapere per certo quale sorte, quale fine attenda la coscienza oltre la tomba». Nel suo poema creò quello che egli stesso battezzò l’Ipa, l’Istituto della Preparazione per l’Aldilà. Ci chiediamo come possa un individuo prepararsi per l’aldilà se non sa nemmeno cosa gli accadrà in quella fase…

Per fortuna la Bibbia ci offre utili approfondimenti sul tema del cielo, della nuova terra, sulla vita e l’apprendimento continuo che sperimenteremo per l’eternità. Come abbiamo visto in tutto il trimestre il cosiddetto «Ipa» è qui e adesso, in questa vita, ogni nostro modello educativo - a prescindere dalla materia di studio - dovrebbe prepararci per quell’«aldilà».

Dopo tutto, qualsiasi scuola può trasmettere utilissime informazioni e conoscenze pratiche. Ma cosa se ne farà una persona se poi perderà la vita eterna? Questa settimana scopriremo quello che rivela l’ispirazione a proposito del corso di laurea per eccellenza, un corso che proseguirà per sempre, formandoci e facendoci crescere per l’eternità. In questa scuola dell’aldilà impareremo cose che, in questo mondo presente, non possiamo nemmeno lontanamente immaginare.