---
title:  La scuola nell'eternità
date:  23/12/2020
---

`«Perché la nostra momentanea, leggera afflizione ci produce un sempre più grande, smisurato peso eterno di gloria, mentre abbiamo lo sguardo intento non alle cose che si vedono, ma a quelle che non si vedono; poiché le cose che si vedono sono per un tempo, ma quelle che non si vedono sono eterne» (2 Co 4:17-18). Che speranza possiamo attingere da questi passi? Quali potrebbero essere alcune delle cose che non si vedono e che catturano il nostro sguardo? Leggere anche Apocalisse 21:1-2; 2:7; 7:14-17.`

Le promesse di Gesù sono reali e abbiamo tanti motivi per crederci; resta comunque il fatto che la Bibbia ci offre semplici indizi, accenni di quello che ci attende. Ma di una cosa possiamo essere certi: sarà qualcosa di grandioso e per capirlo basta pensare come sarebbe stata la vita senza la devastazione causata dal peccato. Ogni nostro dolore, ogni sofferenza, tutte le cose contro le quali lottiamo derivano dal peccato e dalle sue conseguenze. Cristo è venuto per annullare tutto ciò e ripristinerà la terra secondo le intenzioni originali del Padre, prima che comparisse il peccato. In realtà, sarà ancora meglio, perché oltre la contemplazione di tante cose gloriose, avremo la possibilità di osservare le cicatrici sulle mani e sui piedi di Gesù, il prezzo della nostra redenzione.

«Allora, quando il velo che offusca la nostra visione sarà rimosso e i nostri occhi vedranno tutta la bellezza del mondo di cui oggi il microscopio ci dà solo qualche timida scintilla; quando ammireremo quella gloria dei cieli che oggi il telescopio tenta vagamente di esplorare; quando, tolta la maledizione del peccato, tutta la terra apparirà nella bellezza del Signore nostro Dio, quale campo di studio si aprirà davanti a noi! Gli studenti potranno leggere il racconto della creazione senza più nessuna reminiscenza della legge del male; potranno ascoltare la voce melodiosa della natura senza più alcuna nota di lamento o di sommessa tristezza» - ED, p. 303 [176].

`Cerca di immaginare come sarà vivere per sempre in un mondo completamente nuovo, privo di tutte le cose che rendono così difficile la vita oggi. Che cosa riesci a intravedere? Quali sono quei particolari che ti rendono particolarmente impaziente?`