---
title:  Approfondimento
date:  27/11/2020
---

«Cristo deluse queste speranze di grandezza terrena. Nel sermone sul monte cercò di eliminare quelle idee che erano frutto di un falso insegnamento e far conoscere ai suoi uditori la natura esatta del suo regno. Ma non attaccò direttamente gli errori del popolo. Vedendo la miseria causata dal peccato, non si soffermò su di essa; parlò invece di cose infinitamente migliori di quelle conosciute. Non polemizzò contro le idee correnti sul regno di Dio, ma parlò delle condizioni per entrarvi, lasciando che ognuno ne deducesse la natura. Le verità enunciate in quell’occasione sono per noi tanto importanti quanto lo erano per la folla che le udiva. Anche noi abbiamo bisogno di imparare i princìpi fondamentali del regno di Dio» - DA, p. 299 [218].

**Missione**

`1.	Lo scrittore Robert L. Stevenson (1850-1894) racconta che, mentre la sua tata lo preparava per andare a dormire, dalla finestra vide un lampionaio che passava da una lampada a gas all’altra. Con stupore, disse alla tata: «Guarda quel signore, sta facendo dei buchi nel buio!». Quale ruolo ti ha affidato Dio per portare luce e amore nel tuo contesto? Se non hai le idee chiare, parlane coi membri del tuo gruppo; cosa potreste fare insieme?`

`2.	L’incarnazione, cioè Dio che viene per incontrarci, per vivere nel nostro mondo, per soffrire e sorridere insieme a noi, ci ricorda che siamo chiamati a prenderci cura di chi ci è intorno. In che modo farlo, e come coinvolgere in questa missione i giovani della tua chiesa? Come condividere il vangelo con chi la prossima settimana celebrerà la ricorrenza dei morti?`

`3.	Come avventisti abbiamo la responsabilità di insegnare le stupende verità conosciute. In che modo la chiesa locale può e dovrebbe svolgere un ruolo decisivo in questo senso? È possibile farlo accettando di discutere quelle verità con chi solleva domande difficili? Come creare nella chiesa l’atmosfera giusta per consentire alle persone di porre tali domande?`

**Missione**

`1.	Qual è il piano missionario del vostro gruppo?`

`2.	Mercoledì 25 novembre è stata la Giornata internazionale per l’eliminazione della violenza sulle donne. In Italia ogni anno si commettono oltre 100 omicidi di donne, quasi tutti all’interno del nucleo famigliare. Quali pregiudizi culturali favoriscono questi gesti? Che cosa può fare la chiesa per aiutare a superare questi e altri pregiudizi e a seguire l’insegnamento della Scrittura?`