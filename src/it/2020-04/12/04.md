---
title:  Tempo per imparare le priorità
date:  15/12/2020
---

Gli alti e bassi che hanno segnato l’esperienza con Dio degli Israeliti erano strettamente legati al loro modo di osservare il sabato. Dio capì che la loro riluttanza in tal senso era il segnale della sua ininfluenza nelle loro vite (Gr 17:19-27). Un rinnovato impegno verso il sabato faceva parte di un processo di ripristino, indicava che le priorità erano quelle giuste. Isaia 58 disegna un interessante contrasto.

`Leggere Isaia 58:1-14. Quali parole pronunciate da Dio al suo popolo acquisiscono rilievo anche per la nostra attuale esperienza?`

Gli Israeliti si atteggiavano a seguire Dio - nell’adorazione e nel digiuno - ma il loro modo di vivere al termine di quei rituali dimostrava che lo facevano senza convinzione; non c’era da parte loro un impegno sincero verso la legge di Dio.

Nel capitolo 58 Isaia prosegue a identificare ciò che Dio si aspetta dal suo popolo. E non è tutto. Leggiamo i versetti 13 e 14. Perché il Signore si concentra sul sabato al termine di questo capitolo? Il profeta utilizza espressioni simili a quelle finora usate: evitate di «fare i vostri affari»; non «seguire le tue vie»; evita di «discutere le tue cause», ammonisce il profeta. Il sabato non è il tempo in cui praticare la routine dell’adorazione e dopo curarsi dei fatti propri e vivere un’esistenza inconsistente che niente ha a che vedere con l’adorazione in sé. Il sabato deve essere una «delizia», «onorabile».

Nel resto del capitolo, il sabato è accostato al piacere dell’apprendimento del carattere e dei propositi di Dio, perché poi quel carattere e quei propositi siano manifesti nelle nostre relazioni con il prossimo. Sapere come accostarsi all’osservanza del sabato e all’adorazione non è sufficiente; il sabato è un tempo per apprendere e poi mettere in pratica le priorità.

`Il sabato rappresenta per te un piacere? Se così non fosse, cosa potresti fare per cambiare il tuo stato d’animo? Hai imparato a «onorare il sabato»?`