---
title:  Approfondimento
date:  18/12/2020
---

«Fra le istituzioni accordate agli Ebrei, nessuna più del sabato li distingueva dai popoli vicini. Dio voleva che questa osservanza li facesse riconoscere come suoi adoratori, come segno di allontanamento dall’idolatria e comunione con il vero Dio. Ma per osservare il sabato gli uomini devono essere santi. Occorre che, mediante la fede, diventino partecipi della giustizia di Cristo. Quando il Signore dette a Israele il comandamento “Ricordati del giorno del riposo per santificarlo”, gli disse anche: “Voi sarete degli uomini santi per me” (Es 20:8; 22:31). In tal modo il sabato distingueva gli Israeliti come adoratori di Dio» - DA, p. 283 [204,205].

«Il sabato è dunque il segno della potenza di Cristo la quale ci può rendere santi… Come segno del suo potere di santificazione, il sabato è dato a tutti quelli che attraverso Cristo entrano a far parte dell’Israele di Dio» - DA, pp. 288,289 [209].

**Missione**

`1.	Gli avventisti dedicano troppo tempo a ragionare su ciò che non si può fare in giorno di sabato. Prova a formulare alcune domande che aiutino a rimanere concentrati sugli ideali emersi in questa lezione e che sottolineino l’esperienza educativa del sabato. Per esempio: «Quello che faccio in giorno di sabato mi consente di apprendere più cose sul carattere di Dio?»`

`2.	Rifletti sulle citazioni di Ellen G. White, secondo le quali non è il formalismo dell’osservanza sabatica a distinguere nella società coloro che la praticano. Quale immagine dovresti riflettere come individuo «partecipe della giustizia di Cristo» che è stato reso «santo» e relazionarlo con il sabato?`

**Missione**

`1.	Qual è il piano missionario del vostro gruppo?`

`2.	Come potresti arricchire la tua esperienza sabatica? Identifica tre obiettivi che si concentrino sulle cose che vorresti apprendere tramite l’osservanza del settimo giorno nei prossimi dodici mesi. Pensa a come condividere il significato redentivo di questa festa con le persone che ti circondano, impegnate questa settimana a festeggiare il Natale.`