---
title:  'Il sabato: sperimentare e vivere il carattere di Dio'
date:  12/12/2020
---

### Letture
Genesi 1-2; Esodo 16:14-29; Isaia 58:1-14; Matteo 12:1-13; Luca 13:10-17

> <p></p>
> «Poi disse loro: “Il sabato è stato fatto per l’uomo e non l’uomo per il sabato; perciò il Figlio dell’uomo è signore anche del sabato”» Marco 2:27-28.

Jodie era l’unica studentessa avventista del suo corso di laurea, e la scelta di non prendere parte ad alcuni eventi sociali previsti di sabato fece sì che le sue convinzioni risultassero visibili. Un giorno Gayle, una sua amica, la chiamò. Suo marito sarebbe dovuto andare fuori città per sei settimane, così chiese a Jodie se per i successivi sei venerdì le avrebbe fatto piacere trascorrere insieme la serata, dal momento che sarebbe stata libera.

Per quattro venerdì consecutivi le due amiche cenarono insieme, suonarono e condivisero le rispettive esperienze di fede cristiana, godendo della reciproca compagnia. Il quinto fine settimana Gayle disse a Jodie di essere stata in centro per fare shopping e poi, guardando l’orologio, si era accorta che mancava molto poco all’inizio del sabato. Si era improvvisamente resa conto che i quattro venerdì precedenti avevano portato qualcosa di nuovo nella sua esperienza cristiana. Era cresciuta, aveva imparato cose nuove su Dio e approfondito la propria fede. Il sabato era diventata un’opportunità di crescita personale e delle sue conoscenze in ambito religioso.

È un episodio interessante che ci fa comprendere in quale modo approcciarsi al sabato, che non è semplicemente un giorno di riposo, ma anche uno strumento educativo.