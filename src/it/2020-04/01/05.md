---
title:  Riguadagnare ciò che è stato perso
date:  30/09/2020
---

Quando Adamo ed Eva scelgono di fidarsi del messaggio del serpente, tra le altre conseguenze, vengono espulsi dalla classe di Dio. Pensiamo a tutto ciò che quella coppia ha perduto. Quando si acquisisce consapevolezza della loro caduta, si comprende meglio lo scopo presente dell’istruzione. Nonostante la loro cacciata, la vita in un mondo imperfetto ha dato inizio a un nuovo scopo dell’educazione. Se prima della caduta serviva a far conoscere Dio, il suo carattere, il suo amore e la sua bontà ad Adamo ed Eva, ora l’obiettivo dell’insegnamento deve essere quello di farci riprendere confidenza con quelle cose e ricreare in noi l’immagine di Dio. Nonostante l’allontanamento fisico dalla presenza del Signore, i suoi figli continuano ad avere la possibilità di conoscerlo, di sperimentare la sua bontà e il suo amore. Mediante la preghiera, il servizio e lo studio della sua Parola, possiamo avvicinarci a lui come fecero Adamo ed Eva nell’Eden.

La buona notizia è che non tutto è perduto, grazie a Gesù e al piano della redenzione. Abbiamo la speranza della salvezza e della restaurazione. E gran parte dell’istruzione cristiana dovrebbe guidare gli studenti a Gesù, a ciò che ha fatto per noi e al ripristino che ci offre.

`Leggere 2 Pietro 1:3-11. Alla luce di quello che gli esseri umani hanno perso abbandonando l’Eden, questi versetti rappresentano un incoraggiamento perché spiegano che tanto possiamo riacquisire. Secondo Pietro, cosa dobbiamo fare per cercare il ripristino dell’immagine di Dio nella nostra vita?`

Mediante Gesù ci è stato donato «tutto ciò che riguarda la vita e la pietà». Una promessa straordinaria! Pietro ci aiuta a capire meglio elencando una serie di cose: fede, virtù, conoscenza, autocontrollo, perseveranza. Notare bene, cita anche la conoscenza, che ovviamente ci rimanda al concetto di insegnamento. La vera istruzione determinerà la vera conoscenza, quella di Cristo, grazie alla quale non solo somiglieremo maggiormente a lui, ma potremo anche condividerla con altri.

`Rifletti per un attimo sull’albero della conoscenza del bene e del male. Perché non tutta la conoscenza è buona? Come discernere la differenza tra quella buona e quella cattiva?`