---
title:  Approfondimento
date:  02/10/2020
---

«Dio li aveva circondati delle sue cure paterne: li istruiva personalmente con infinita saggezza; essi ricevevano le visite degli angeli e potevano comunicare con il Creatore senza alcun intermediario. L’albero della vita assicurava loro grandi energie e avevano capacità intellettuali appena inferiori a quella degli angeli. I misteri dell’universo visibile, “le meraviglie di colui la cui scienza è perfetta” (Gb 37:16) erano per loro un’inesauribile fonte di conoscenza e di piacere. Dio stesso, colui che ha creato e sostiene la realtà, rivelò ai nostri progenitori le leggi e le forze della natura, la cui scoperta ha impegnato gli uomini per seimila anni. L’ordine e l’armonia della creazione parlavano della potenza e della saggezza infinite.

Con il passare del tempo Adamo ed Eva scoprivano nuove meraviglie che suscitavano in loro un amore sempre più profondo e li inducevano a continue esclamazioni di gratitudine» - PP, pp. 50,51 [35,36].

**Missione**

`1.	Se nelle intenzioni originali di Dio la scuola e il lavoro dovevano essere per gli uomini un’opportunità per incontrare lui e il suo creato, oggi sto rispettando le sue intenzioni? Come posso conoscere meglio Dio attraverso le mie attività (di lavoro, di volontariato, formative, missionarie)?`

`2.	La rappresentazione dell’astuzia di Satana nell’Eden mostra tutta la debolezza dell’uomo e provoca un senso di frustrazione. Adamo ed Eva sapevano che Dio era lì, eppure accettarono di credere alle mezze verità del serpente. Anche se non godo della stessa prossimità con Dio, posso ottenere da lui la forza per sconfiggere la tentazione? In che modo? Qual è la vera tentazione alla quale Satana sottopone la mia esistenza?`

`3.	Perché è importante rispettare l’autorità? Esiste un principio di autorità in una classe della SdS? Cosa accade quando non viene esercitato e non è rispettato? Puoi trasferire queste risposte ad altri contesti? Si può abusare dell’autorità? Come riconosci un abuso di autorità e come reagisci quando si verifica? Parlatene insieme nel gruppo della Scuola del Sabato.`

**Missione**

`1. Qual è il piano missionario del vostro gruppo?`

`2. Oggi è la Giornata internazionale della non violenza. Chi, in epoca moderna, ha adottato la non-violenza come metodo per reagire contro l’abuso di autorità? È un principio che possiamo dedurre dalla Bibbia? Ritieni necessario uno studio biblico sulla non violenza? Come lo imposteresti?`