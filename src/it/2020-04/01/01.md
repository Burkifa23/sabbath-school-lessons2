---
title:  L’insegnamento nel giardino dell’Eden
date:  26/09/2020
---

### Letture
Genesi 2:7-23; 3:1-6; 2 Pietro 1:3-11; 2:1-17; Ebrei 13:7,17,24

> <p></p>
> «Vedi, Dio è eccelso nella sua potenza; chi può insegnare come lui?» Giobbe 36:22.

Qualsiasi studioso della Bibbia conosce il racconto di Genesi 1-3 e il cast dei protagonisti: Dio, Adamo, Eva, gli angeli, il serpente. L’ambientazione è quella di uno splendido giardino in un paradiso chiamato Eden. La trama sembra seguire una serie logica di avvenimenti. Dio crea, istruisce Adamo ed Eva, i quali peccano e vengono cacciati dall’Eden. Eppure, una più attenta lettura di questi primi capitoli, soprattutto se fatta con le lenti dell’insegnamento, consente di scoprire ulteriori elementi nel cast, nell’ambientazione e nella storia.

«Il sistema educativo istituito all’inizio del mondo doveva servire di modello all’essere umano in tutti i secoli. Per illustrarne i princìpi fu stabilita una scuola in Eden. Il giardino era l’aula; la natura, il libro di testo; il Creatore stesso, l’insegnante; i genitori della famiglia umana, gli allievi» - ED, p. 20 [13].

Il Signore è stato fondatore, preside e insegnante di questa prima scuola. Ma, come sappiamo, Adamo ed Eva si sono poi scelti un altro docente, così hanno appreso gli insegnamenti sbagliati. Che cosa accadde, per quale motivo e cosa può insegnarci oggi questo primo esempio di sistema educativo?