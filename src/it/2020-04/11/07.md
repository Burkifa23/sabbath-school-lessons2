---
title:  Approfondimento
date:  11/12/2020
---

Il lavoro: una maledizione o una benedizione? In Genesi 3:17 l’ago della bilancia parrebbe apparentemente protendere verso la prima ipotesi. Una lettura più attenta del testo rivela invece che la maledizione riguardava il suolo, non il lavoro. Secondo la White, nelle intenzioni divine il mandato lavorativo doveva invece essere una benedizione: «Ancora una volta, nel faticoso e travagliato destino dell’umanità risultava evidente l’amore di Dio: il peccato rendeva necessaria una disciplina che sviluppasse l’autocontrollo sugli istinti e sulle passioni distruttive. Essa rientrava nel piano di Dio per riscattare l’uomo dalla rovina e dalla degradazione» - PP, p. 60 [44].

Non sarà forse colpa nostra se è diventato una maledizione per via della monotonia, del superlavoro o dell’eccessivo valore che gli abbiamo attribuito? Quale che sia il nostro caso, impariamo a inserire il lavoro all’interno della cornice appropriata. L’educazione cristiana deve formare persone che apprendano il valore del lavoro, senza però trasformarlo in idolo.

**Missione**

`1.	Leggi Ecclesiaste 2:18-24. Perché Salomone considera il lavoro una benedizione e una maledizione all’interno dello stesso brano biblico? Quali indizi del testo fanno capire quale possa essere la differenza?`

`2.	Il lavoro ci consente di provvedere al mantenimento della famiglia. Come trasferire un’idea positiva del lavoro ai tuoi familiari?`

`3.	Paolo afferma: «Infatti, quando eravamo con voi, vi comandavamo questo: che se qualcuno non vuole lavorare, neppure deve mangiare» (2 Ti 3:10). Si tratta di un principio sensato. Vi sono delle eccezioni? Proponi esempi concreti. Perché non deve diventare una regola inviolabile?`

**Missione**

`1.	Qual è il piano missionario del vostro gruppo?`

`2.	Spesso il confine tra lavorare con impegno ed entusiasmo e diventare un drogato del lavoro è sottile. Come evitare di superarlo? (cfr. Ec 2:23). Il vostro modo di vivere le attività missionarie organizzate, può spingere il vostro gruppo a superare questo limite sottile?`