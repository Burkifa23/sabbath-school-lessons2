---
title:  Il lavoro pratico
date:  07/12/2020
---

La vocazione o il lavoro hanno a che fare con l’essenza attiva della vita. Anche gli impieghi più cerebrali finiscono per richiedere un qualsiasi sforzo fisico, fosse anche quello semplice di premere i tasti di un computer.

**I passi seguenti individuano il lavoro usando il simbolo delle mani. Che cosa possono insegnarci?**

`Deuteronomio 16:15`

`Ecclesiaste 9:10`

`Proverbi 21:25`

`Geremia 1:16.`

Dio ci ha dato «l’opera delle [nostre] mani» perché trovassimo appagamento e gioia (Pr 10:4; 12:14). In psicologia, l’autoefficacia è un processo cognitivo secondo cui ogni individuo ha la capacità di ottenere qualcosa di significativo nella vita. L’autoefficacia non si migliora ripetendosi «credo di poterlo fare», ma solo riuscendoci davvero.

Se l’opera delle nostre mani è una benedizione divina (Sl 90:17) e ci consente di vivere in modo significativo, il piano ultimo di Dio prevede che tale opera produca una benedizione per gli altri. Paolo dice che bisogna lavorare e fare qualcosa di utile con le mani per avere qualcosa da condividere con gli altri. Si può dire che ha vissuto in coerenza con questo principio: «Voi stessi sapete che queste mani hanno provveduto ai bisogni miei e di coloro che erano con me. In ogni cosa vi ho mostrato che bisogna venire in aiuto ai deboli lavorando così, e ricordarsi delle parole del Signore Gesù, il quale disse egli stesso: “Vi è più gioia nel dare che nel ricevere”» (At 20:34-35).

Dovremmo fare nostra la semplice preghiera di Neemia: «Ma ora, o Dio, fortificami!» (Ne 6:9).

`Quale attitudine hai sviluppato riguardo al lavoro? In che modo il tuo impiego potrebbe diventare una benedizione per altri?`