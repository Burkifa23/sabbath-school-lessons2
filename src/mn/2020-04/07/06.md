---
title:  Боловсрол дахь хиймэл шүтээн
date:  12/11/2020
---

Эртний Израильчуудын эргэн тойронд шашиндаа үнэхээр үнэнч, шүтлэгтэй хүмүүсээр хүрээлүүлсэн байсан ба тэд мөргөлдөө чухал ач холбогдол өгч өөрсдийн бурхдыг тайтгаруулахын тулд үр хүүхдүүдээ хүртэл тахил болгон өгдөг байжээ. Үүнийг өөрийгөө зориулж байна гэх үү, эсвэл үгүй юу?

Тиймээс үнэн Бурханы үнэн зөв мөргөл нь Еврейчүүдийг хүрээлж байсан хуурамч мөргөл, хиймэл шүтээнүүдээс хамгаалахад чухал үүрэг гүйцэтгэж байсан. Гэсэн хэдий ч тэдгээр анхааруулга, санамжуудыг үл харгалзан тэд хиймэл шүтээн шүтэж, мөнөөх зан үйлүүдийг нь хийж эхэлсэн.

Тэгвэл өнөөгийн бидний хувьд ямар байна вэ? Орчин үеийн хиймэл шүтээнүүдийн аюултай нүүр тулгарах үед бидний төлөө хийсэн бүхнийг нь санан дурсаж жинхэнэ Бурханд мөргөх нь яагаад чухал вэ?

`Марк 7:1–13-г уншаарай. Христ итгэлийн боловсрол болон бидний итгэлийн үйлсэд нөлөөлж болох дэлхийгээс уусан орж ирсэн хуурамч сургаалын аюултай байдал гэх хоёр сэдвийн хувьд бид өнөөдөр ч хэрэгжүүлж болох ямар зарчмуудыг 7-9-р эшлэлээс олж авч болох вэ?`

Өнөө үеийн хамгийн агуу санаанууд болон үзэл баримтлалууд бодит байдлын натуралист үзэлд суурилсан байдаг. Олон сурагчид өнөөдөр энэ өнцгөөс нь тайлбарласан зүйлсийг суралцдаг ба энэ нь Библийн эсрэг хандлагатай бичигдсэн байдаг. Бид магадгүй туршигдаж, батлагдсан гэх онолын санаануудад мөргөхөөр соригдож болно. Бид магадгүй тэдгээр агуу гүн ухаантан, эрдэмтэд мөн математикчидийн гайхалтай санаануудыг шүтэхээр соригдож болно. Асуудал нь гэвэл тэдгээр санаанууд ихэнхдээ Сударт бичигдсэний эсрэг байх ба үнэн хэмээн нэрлэгдэж, хүмүүст заагдсаар байгаа ба хүмүүс Христиан боловсролтой үүнийг хослуулахаар оролдож байгаа юм. Гэхдээ тийнхүү үйлдэх цорын ганц арга нь өнөөгийн энэ санаануудтай Судрыг нийцүүлэхийн тулд хүмүүсийн итгэлийг өөрчлөх буюу Библийг гуйвуулах шаардлагатай болно.

`Яг өнөө үед Судартай эсрэгцдэг ямар алдартай итгэл үнэмшил байдаг вэ? Бид өөрсдийн боловсролын системийг мөн өөрсдийгөө үүнтэй холилдуулахаас хэрхэн хамгаалах вэ?`