---
title:  Үр хүүхдүүддээ тунхагла
date:  09/11/2020
---

Эртний Израильчуудын шашны амьдралд хуучин гэрээн дэх Дуулал ном голчлон нөлөөлж байжээ. Тэд мөргөлийн үеэрээ номоос уншиж, хөгжмийн зэмсгүүдийн хамт дууг нь дуулж байснаас хуучин гэрээний үед хүмүүсийн мөргөлийн ерөнхий хэлбэр ямар байсныг олж харж болно. Израильчууд нэгэн хамт олон болж, хамтаар олноороо мөргөлийг үйлддэг байжээ.

Дуулал ном нь дууны үгс буюу шүлгээс бүрддэг. Еврейгээр Дуулал номын нэрийг “Техиллим” гэх ба энэ нь “магтаалын дуунууд” гэсэн утгатай. Түүнчлэн бид Бурханыг магтан дуулж байгаа бол юу ч хийж байсан ямартай ч Түүнд мөргөж байна гэсэн үг.

`Дуулал 78:1–17-г уншаарай. Чухал мэдээ нь юу вэ? Мөн боловсрол болон мөргөлтэй холбоотой бүхий л асуултуудтай хэрхэн нийцэж байна вэ?`

Дуулал 78-ын тухай хэд хэдэн тодорхойлолтууд байдаг. 2-р эшлэлд Асаф “эртний таавар үгсийг” би хэлнэ гэж хэрхэн хэлснийг анзаарна уу. Энд бичигдсэн таавар гэдэг үг нь бүдэг, бүдгэрэн замхарч буй гэдэг санаагаар хэрэглэгдэж байгаа бөгөөд түүхэн дэх чухал үйл явдлууд цаг хугацаа өнгөрөхийн хэрээр ийнхүү замхардаг гэдгийг тодруулжээ.  Зарим орчуулгууд дээр таавар нь “нууц” эсвэл “эртний амтат үнэн” гэх мэтээр орчуулагдсан байдаг. Үүний гол санаа нь гэвэл Израилийн хүүхдүүд ямар ч боловсрол эзэмшисэн бай сонгогдсон үндэстний төлөө Бурхан юу хийсэн тухай түүхүүдийг үүндээ багтаадаг байсан юм.

`Дуулал 78:6–17-г уншаарай. Тэдний хүүхдүүддээ заах ёстой байсан онцлох хичээлүүд нь юу байсан бэ? Энэ боловсролын эцсийн зорилго нь юу вэ?`

`Дээрх эшлэлүүд дээр гарч байгаа боловсролын зорилго нь хүүхдүүдийг Бурханд итгэж Түүний хуулиудыг сахиулахын тулд байжээ. Үүнтэй адил санааг Илчлэлт 14:12 дээрх санаа өнөөдөр бидэнд хэрхэн тусгаж байна вэ?`