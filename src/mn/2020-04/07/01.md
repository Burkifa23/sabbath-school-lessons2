---
title:  Боловсролд Мөргөлийн Үүрэг
date:  07/11/2020
---

### Энэ долоо хоногт судлах эшлэлүүд
Даниел 3, Илчлэлт 14:6–12, Дуулал 78:1–17, Иохан 4:7–26, 1 Шастир 16:1–36, Марк 7:1–13.

> <p>Цээжлэх эшлэл</p>
> “Нэрд нь дүйцэх яруу алдрыг ЭЗЭНд өргөгтүн. Өргөлөө авчран Түүний өмнө ир. Ариун хүндэтгэл дунд ЭЗЭНд мөргөгтүн.” (1 Шастир 16:29).

Хүн хэдийгээр гэм нүгэлд унасан ч гэсэн, түүний мөн чанарын нэгээхэн хэсэг нь мөргөл юм. Бурханаар эрх чөлөөтэй бүтээгдсэн ч гэсэн Түүнд хайртай учраас мөн мөргөл хүлээн авах зохистой Нэгэн учраас бид Түүнд мөргөдөг, үүнд гайхах зүйл байхгүй. Уналтаас өмнөх буюу Бурхантай нүүр нүүрээрээ уулзан ярилцдаг байсан, гэм нүгэлд автаагүй бөгөөд үхэл болон сүйрэлд нэрвэгдээгүй байсан ертөнцөд ийм мөргөл үйлдэх нь тун амархан биз ээ, харин бидний мэддэг энэхүү доройтсон ертөнцөд байгаа бидэнд төсөөлөхөд амаргүй байдаг.

Өнөөдөр ч гэсэн бидэнд мөргөлийн оршихуй төрөлхтнөөс байдаг боловч, дэлхий дээрх бусад бүх зүйлсийн адил гэм нүглийн улмаас гажуудалд орж, бид буруу зүйлсэд мөргөж, магадгүй Эзэн Бурханы мөргөл хүртэх ёстой хэлбэрээр нь түүнд мөргөхгүй байж болох юм (Марк 7:1–13, Иеремиа 7:4-г уншаарай).

Христ итгэлийн амьдралд мөргөл нь голчлох байр суурийг эзэлдэг учраас Христиан боловсролд мөргөлийн тухай асуултуудад хариулах хэрэгтэй ба энэ нь энэ долоо хоногийн хичээлийн сэдэв билээ.

*Энэ хичээлийг 11 сарын 14-ны Шаббатад бэлтгэн судлаарай.