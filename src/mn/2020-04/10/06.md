---
title:  Эзэн Иовд хариулсан нь
date:  03/12/2020
---

`Иов 38-г уншаарай. Бурхан зөвхөн Бүтээгч бус мөн амьдралыг Тэтгэгч гэдэг талаас нь энэ эшлэл бидэнд юу гэж хэлж байна вэ? Энэ чухал үнэн нь урлаг болон шинжлэх ухааны талаарх бидний ойлголтод хэрхэн нөлөөлөх вэ?`

“Матери нь өөрийн гэсэн тодорхой шинж чанар бүхий хүч чадлыг агуулдаг бөгөөд энэхүү энергийнхээ тусламжтайгаар байгалийн хуулинд захирагдаж үүнтэй зохицдог хэмээн олон хүмүүс зааж сургаж байгаа бөгөөд үүнд нь Бурханы оролцоо огт байхгүй. Энэ бол Бурханы үгээр тэжээгдэж, тэтгэгдээгүй хуурамч шинжлэх ухаан юм. Байгаль бол Бурханы үйлчлэгч. . . . Байгаль өөрийн хуулиар дамжуулан Бурханы идэвхтэй энерги, оюун ухаанлаг чанар мөн оршихуйг гэрчилж байдаг. Эцэг Хүү хоёрын үйлс байгалиас үргэлж харагддаг. Христ хэлэхдээ ‘Эцэг минь одоо болтол ажилласаар байна. Би ч ажиллаж байна гэж айлдав’ Иохан 5:17.”—Элен Уайт, Эцэг өвгөд ба Зөнчид, хуудас 114.

Харамсалтай нь өмнө нь дурдсанчлан ийм төрлийн шинжлэх ухааны ажлууд атеист болон материалист үзэлд ихээр хэрэглэгдэж байгаа. Өөрөөр хэлбэл эрдэмтэд дуусашгүй үзэсгэлэн, дуусашгүй төгс төгөлдөр байдал эсвэл эдгээрийн аль алийг нь хамтад нь харж байгаа хэрнээ үүнийг тохиолдлоор бий болсон гэж ямар ч бодлогогүйгээр хэлж байгаа гэсэн үг.

Үнэндээ энэ бол шинжлэх ухааны үргэлж тунхагладаг үгс. Дэлхий дээрх амьдрал бяцхан эрвэйхээнээс авахуулаад хүн хүртэл, үүн дээрх төгс төгөлдөр, үзэсгэлэнт бүхэн хэдэн тэрбум жилийн өмнө тохиолдлоор бий болсон химийн нэгдлүүдийн улмаас үүсэж яваандаа хувьсан өөрчлөгдсөөр өнөөдрийнх шиг явдаг, амьсгалдаг амьд оршихуй болсон гэж тэд сургадаг.

Шинжлэх ухааны хувьд агуу хүчтэй Бүтээгч гэдэг ойлголт нь “шинжлэх ухааны үндэсгүй” бөгөөд шинжлэх ухааны арга барилаар туршигдан бодит эсэх нь мэдэгдэх боломжгүй гэдэг. Тиймээс энэ бол шинжлэх ухааны шийдэж чадахгүй асуудал юм. Бүтээгчийн тухай энэхүү үзэл нь шинжлэх ухаанд заагддаггүй (үнэндээ эсрэгээрээ шинжлэх ухаан дэлхийн гоо үзэсгэлэн болон түүн дэх төгс төгөлдөр байдлыг зааж байгаа нь үнэхээр Бүтээгч байгааг сануулахуйц) бөгөөд эрдэмтдийн хувьд гүн ухааны байр суурьтай болсон байдаг.

Асуудал нь гэвэл Бурхан бүхнийг бүтээгээд зогсохгүй мөн тэднийг тэтгэж байдаг гэж Библи бидэнд заадаг. Энэ нь жинхэнэ Христиан боловсрол шинжлэх ухааны ерөнхий үзлээс өөр байх ёстойг хэлж байгаа юм. Мэдээж бүхний үүслийн тухай хэлэлцэх үед энэ хоёр үзлийн ялгаатай талууд гарч ирнэ.