---
title:  Урлаг ба Шинжлэх Ухааны Боловсрол
date:  28/11/2020
---

### Энэ долоо хоногт судлах эшлэлүүд
Ром 1:18–21, Дуулал 19:1–6, 96:9, Эхлэл 3:6, 1 Тимот 6, Сургаалт үгс 1, Иов 38.

> <p>Цээжлэх эшлэл</p>
> “Тэнгэр нь Бурханы сүр жавхланг зарлаж, Огторгуй гарынх нь бүтээлийг тунхаглаж байна.” (Дуулал 19:1).

Боловсрол нь үргэлж “урлаг болон шинжлэх ухаан”-ыг өөртөө багтааж ирсэн. Гэвч эдгээрийг бид Библийн өнцгөөс суралцаж мөн бусдад заах үедээ яг юуг хэлэх гээд байгаа юм бэ? Жишээлбэл, бид орчин үеийн анагаах ухаан болон урлагийн түүхтэй холбоотой ямар нэгэн Библийн эшлэлийг хэрэгтэй үед төвөггүйгээр дуудан хэлж чадаж байна уу? Бид ийм арга замаар өөрсдийн практик хичээлүүдээр дамжуулан цогц дэлхийг бүтээсэн Бурханы агуу хүчтэй холбох боломжтой. Гэвч Судрыг буюу Библийг сурах бичигтэй хослуулан суралцах нь биднийг авралд хүргэх жинхэнэ боловсролын өчүүхэн нэг хэсэг билээ.

Ийм боловсролыг үнэн утгаар нь хэрэгжүүлэхийн тулд хүмүүсээс авахуулаад эгэл жижиг эс хүртэл бүх сургаалын талаарх мэдээллийг бидэнд өгөх Бурханы үг хэрэгтэй. Үүнгүйгээр бид Бурханы агуу байдлыг, Бүтээгч мөн Ертөнцийг тэтгэгч нэгэн гэдэг байр суурийг харах өнцгөө алдах болно.  Бурхан хэрхэн өөрийн бүтээлүүдээ органик, зорилгоор дүүрэн байдлаар харж байгааг бид сурахын тулд тодорхой  сахилга батжуулалтыг ойлгож ухаарах хэрэгтэй юм.

Энэ долоо хоногт бид хэрхэн бусдад урлаг болон шинжлэх ухааныг Христ итгэлийн байр сууриас заах заримуудыг судлах бонло.

*Энэ хичээлийг 12 сарын 5-ны Шаббатад бэлтгэн судлаарай.