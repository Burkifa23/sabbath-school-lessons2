---
title:  Алдааны мэргэжилтнүүд
date:  01/12/2020
---

Дэлхий ертөнцөд урлаг болон гүн ухааны салбарт Бурханыг хүндэтгэдэггүй олон зүйл байгааг бид мэднэ. Олон итгэгчид ийм төрлийн гүн ухааны сургаалт үгстэй газар байж болохгүй гэж үздэг. Долоо Дахь Өдрийн Адвентист итгэгчид зарим нэгэн аж үйлдвэр дэх үйлчлэл, зарим нэгэн байгууллагуудыг хөхүүлэн дэмжих, тодорхой хэвлэл мэдээллийн хэрэгсэлийг ашиглах тал дээр өөрсдийн үйл хэргийг бодолцож үзэх хэрэгтэй.

`1 Тимот 6-дээр бид юунаас зайлсхийх ёстой талаар заавар өгөгдсөн ба үүнийг тайлбарласан хангалттай тайлбар мөн багтжээ. 1 Тимот 6:9, 10 дээр юуны араас хөөцөлдөөд хэрэггүй гэж Паул сануулсан бэ?`

`1 Тимот 6-г дуустал нь уншаарай. Паулын зөвлөж байгаа дагаж мөрдвөл зохистой гол зүйлс нь юу вэ?`

1Тимот 6:20 дээр Паул хэрхэн “хуурамчаар мэдлэг гэгдэгчийн” зөрчилдөөнөөс зайлсхий гэж хэлснийг анзаарна уу. Тэрээр өөр зүйлийн тухай ярьж байсан ч үүн дээрх зарчим өнөөдөр ч бидэнд хэрэгжүүлж болохоор байгаа. Зөвхөн өнөөдрөөр зогсохгүй, бүхэл бүтэн хүн төрөлхтний түүхэн дэх хуурамчаар оршсон худал сургаал, худал итгэл үнэмшлүүдийг та бодоод үзээрэй. Хүмүүс үнэхээр алдаа гаргахдаа мэргэжилтнүүд болох цаг үе олон.

Ойролцоогоор бараг 2000 жилийн туршид дэлхий дээрх хамгийн мэргэн, ухаантай мэргэжилтнүүд дэлхийг орчлонгийн төвд хөдөлгөөнгүй оршдог ба одод эрхэс, нар, сар биднийг тойрон эргэлддэг гэдэгт итгэсээр ирсэн. Бүхий л талаараа буруу гэдэг нь батлагдсан энэ үзлийг тухайн цаг үед математик болон шинжлэх ухааны бусад салбарууд үнэн гэж бататгаж байсан. Тиймээс бид эдгээр хүмүүсийг алдааны мэргэжилтнүүд гэж дуудаж болох ба тэдний зааж байсан зүйл нь “хуурамч мэдлэг” байсан юм.

`Өнөөдрийн бидний судалдаг Биологийн шинжлэх ухаан амьдралын үүслийг хэдэн тэрбум жилийн өмнө тохиолдлоор, ямар нэгэн Бурхангүй мөн зорилгогүйгээр бий болсон гэж таамаглаад байгаа юм. Үүний зэрэгцээ энэ онол дээр суурилсан тоолж барамгүй олон нарийн төвөгтэй, нарийвчилсан шинжлэх ухааны бичвэрүүд гарч ирсэн. Эндээс бид хүмүүс хэрхэн алдааны мэргэжилтнүүд болдог талаар ямар сургамжийг олж авч болох вэ? Энэ ойлголт Христиан боловсрол болон шинжлэх ухааны тухай хичээлүүдэд хэрхэн нөлөөлөх вэ?`