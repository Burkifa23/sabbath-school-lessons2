---
title:  Гүнзгийрүүлэн судлах
date:  04/12/2020
---

Шинжлэх ухаан олон зүйлийг зөвөөр тайлбарладаг хэрнээ оршин буй бүхний үүслийн тал дээр яагаад ийм буруу байдаг талаар хоёр шалтгаан бий: нэгдүгээрт, шинжлэх ухаан байгалийг судалдаг тул хариултаа байгалиас эрдэг; хоёрдугаарт, шинжлэх ухаанд байгалийн хуулиуд үргэлж тогтмол байна гэж үздэг. Гэвч үүслийн тухай асуудлуудыг хөндөх үед энэ хоёр үзэл хоёулаа буруу болж таардаг.

Байгалийн үзэгдлүүдийг байгалийн нөлөөлөх хүчин зүйлсээс эрэх нэгдүгээр шалтгааныг авч үзье. Далайн шуургын хувьд энэ нь боломжтой байж болох ч “Эхэнд Бурхан тэнгэр газрыг бүтээжээ” (Эхлэл 1:1) хэмээх бүтээлийн эхлэлийг тайлбарлаж чадахгүй. Энэхүү ер бусын хүчээр бий болсон үүслийг эсэргүүцдэг шинжлэх ухаан нь бүх зүйл агуу хүчээр бүтээгдсэн үүслийн талаар бидэнд хэрхэн зааж сургах юм бэ?

Тэгвэл байгалийн хуулийн тогтмол байдлын талаар ямар байх вэ гэж үү? Энэ санаа нэлээд зөв санагдаж магадгүй ч Ром 5:12 дээр “Нэг хүнээр ертөнцөд нүгэл нь, нүглээр үхэл нь орж ирсэн байхад бүгд нүгэл үйлдсэнээр үхэл нь бүх хүнд иржээ.”—гэж хэлснээр байгалийн хууль тогтвортой биш мөн өнөөгийн шинжлэх ухааны нүүр тулж байгаа бүхнээс мөн чанараараа өөр гэдгийг харуулж байна. Гэм нүгэлгүй ертөнц нь өнөөдөр бидний судалж байгаа дэлхийгээс тэс өөр бөгөөд ийм хоёр ойлголтыг ижилхэн гэж үзэх нь өөрөө алдаа уруу хөтөлнө.

Тиймээс шинжлэх ухаан бүтээлийн хоёр чухал чанарыг хүлээн зөвшөөрдөггүй тул үүслийг тайлбарлаж чаддаггүй: энэ бүхний ард ер бусын хүч мөн анхны бүтээл ба өнөөгийн байдлын хоорондох ялгаатай талууд бий.

**Ярилцах асуултууд:**

`1 Ангиараа гоо үзэсгэлэнгийн талаарх асуултуудыг хэлэлцээрэй. Үзэсгэлэн гэж юу вэ? Үүнийг бид хэрхэн тодорхойлох вэ? Христэд итгэдэг хүн энэхүү үзэсгэлэн гэдэг ойлголтыг итгэгч биш хүмүүсийн ойлголтоос хэрхэн өөрөөр ойлгох вэ?`

`2  Христ агуу нээлт хийсэн гайхалтай эрдэмтэн дүрээр ирж болох байсан. Тэрээр хөгжмийн эгшигээр нэрээ цуурайтуулахаар ирж болох байсан. Харин үүний оронд тэрээр даруухан мужаан болж ирсэн. Тэр Бүтээлийн эхнээс байсан мөртлөө даруухнаар зогсож, үүргээ дуулгавартайгаар биелүүлсэн. Энэ нь бид боловсрол болон ажил мэргэжлийнхээ аян замын аль ч хэсэгт байсан бидэнд ямар урам зоригийг өгч байна вэ?`

`3 Хэдийгээр бүх Христэд итгэгчид сургуульд багшлахаар дуудагдаагүй ч гэлээ хаана ч үг, үйлдлээрээ мөн санаатай санамсаргүйгээр бусдад зааж сургаж болно. Үүний тулд Христийн шавь болоод дэлхийн багшийн хувьд Христэд итгэгчид бид ямар зуршлыг хөгжүүлэх ёстой вэ?`