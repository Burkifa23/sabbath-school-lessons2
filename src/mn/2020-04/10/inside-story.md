---
title:  Гэрчлэлийн Туух
date:   04/12/2020
---

#### Тэдэнд залбирлыг хэрхэн зааж сургах вэ?

Хар тамхитай тэмцэж байсан зээ дүү маань хоёр хүүгээ нөхөр бид хоёрт өгсөн юм. Сүмд хүүхдүүдийг чимээгүй байлгах нь үнэхээр хэцүү асуудал болж байлаа. Таван настай Омарион ба түүний зургаан настай дүү Диамонте нар сүмийн үйл ажиллагаанд хамрагдах ямар ч дадал суугаагүй байв. Тэд их хөдөлгөөнтэй байсан бөгөөд тэд залбирахаар өвдөг сөгдөж дасаагүй байв. Түүгээр ч барахгүй нийтээрээ залбирч байх үед ийш тийш явдаг байв. Тэднийг хэрхэн чимээгүй байлгах вэ? Би тэдэнд залбирлыг хэрхэн зааж сургах вэ?

Бурханаас тусламж хүсэж уйлахад миний толгойд нэг санаа орж ирэв. Хөвгүүдийн хамт чимээгүйхэн залбирч яагаад болохгүй гэж? Тэр даруй би залбирч эхлэв. “Өө Эзэн минь, Диамонте, Омарион нарын сургууль, багш нар, гутал хувцас, тоглоомууд болон Таны бүх ивээлд талархаж байна” гэж би шивнэлээ. Хөвгүүд ширүүн ярихаа болив.

“Эзэн минь, тэдний ээжтэй хамт байгаарай” гэж би хэлэв. “Тэр тэдэнд маш их хайртай. Түүнийг хар тамхинаас эдгээж, өнөөдөр түүний хажууд байхыг хүсье. Та түүнд юу хэрэгтэйг мэдэж байгаа шүү дээ” гэж хэлэв. Хөвгүүд шивнэн залбирахыг сонсов. Тэд маш их санаж, хайрладаг ээжийнхээ тухай бодож байв. Залбирал сүмийн урд үргэлжлэв.

“Эзэн минь, шоронд байгаа Диамонтегийн аавтай хамт байгаарай” гэж би хэлэв. “Түүнийг сайн засан хүмүүжүүлээч. Өө Эзэн, Омарионы аавтай ойр байгаарай. Түүнд яг юу хэрэгтэй байгааг Та мэднэ шүү дээ! Түүний хажууд яг одоо хамт байгаагаа мэдүүлээрэй.”

Би залбирал дуустал урд залбирав. Хөвгүүд чимээгүй байж, бүх цаг үед хүндэтгэлтэй хандав. Би хэзээ ч “Чимээгүй бай!, Хүлээж бай!” гэж хэлээгүй юм. Дараагийн амралтын өдөр би албан ёсоор залбирах цагийг урагшлуулахын тулд зээ нартаа зориулж тусгай залбирал хийлээ. Хөвгүүд анхааралтай сонсов. Миний залбирал тэдний амьдрал, тэдний хайртай хүмүүсийн тухай байв. Амралтын өдөр болгон хөвгүүдтэй хамт сүм дээр албан ёсоор залбирах үеэр чимээгүй байж, хүндэтгэлтэй хандаж сурах хүртлээ залбирч байсан. Мэдээж бид гэртээ ч залбирсаар байсан. Ийм энгийн шийдэл нь хөдөлгөөнтэй үймүүлдэг хөвгүүдийг тайвшруулна гэж хэн санах билээ. Энэ шийдлийн дагуу Их Эзэн намайг хамгийн чухал номлолын талбар болох гэртээ сургаал номлогчоор ажиллахыг зөвшөөрөв. Элен Уайт хэлэхдээ “Гэрт байгаа эцэг эхчүүд, үр хүүхдийнхээ өмнө байгаа агуу эрхэм зорилгыг мартаж болохгүй. Тэдэнд зориулж өгсөн хүүхдүүдэдээ ээж бүр Бурханаас ариун нандин үүрэгтэй байдаг. Хүүгээ охиноо миний төлөө зааж сургаж хүмүүжүүл гэж Бурхан хэлдэг. Их Эзэний шүүхийн өмнө мөнхөд гэрэлтэхийн тулд гэр бүлээ бяцхан диваажинтай адил төстэй байдлаар өнгөл. (Сүмийн гэрчлэл, 9-р боть, хуудас 37).

Бурхан бол үнэхээр сайн. Тэр бидэнд хамгийн их хэрэгтэй үед сургаал номлолоор чиг санааг өгдөг.

Марчи Эвансис АНУ-ын Орегон мужийн Милтон-Фрийватер дахь Милтоны долоо дахь өдөр адвентист сүмийн гишүүн юм.