---
title:  Мунхаглал ба Мэргэн ухаан
date:  02/12/2020
---

`Сургаалт үгс 1-г уншаарай. Жинхэнэ Христиан боловсрол ямар байх ёстой талаар энэ бүлэг бидэнд юуг зааж вэ?`

Библи дээр мунхаглал ба мэргэн ухааныг олон удаа харьцуулсан байдаг. Сургаалт үгс ном нь бидэнд мунхаг зан чанартай байх мөн мунхаг хүрээлэлтэй байх нь ямар аюулыг авчрах талаар санамжуудыг ихээр агуулдаг. Энэ хоёрын ялгаатай тал нь тодорхой: Бурхан Өөрийн хүмүүсээ мэргэн ухааныг эрж, түүнийг эрхэмлэн, түүн дотроо амьдрахыг хүсдэг.

Урлаг ба шинжлэх ухааны сурагчид авьяас чадвараа илүү их мэдлэг хуримтлуулан хичээл сурлагадаа амжилт гаргахын тулд ашигладаг. Багш нар нь ч мөн адил. Бид өөрсдийн мэдлэг чадварынхаа ачаар шинжлэх ухааны нээлт хийж, урлагт амжилт гаргаж чаддаг.

Гэхдээ хэрэв зөв ба буруу, сайн ба муу, үнэн ба худлын ялгаатай талуудыг өөртөө багтаадаггүй бол урлаг болон шинжлэх ухааны мэдлэг нь Христ итгэлийн байр сууриас юу болж хувирах вэ? Тэгэхээр таны хийх ёстой зүйл бол өнөөдөр дэлхийд нэрээ цуурайтуулж буй урлагын алдартнуудын амьдралаас багахан ч болов уншаад гайхалтай авъяас чадвартай байх нь ёс суртахуунтай амьдралтай дүйцдэггүй гэдгийг олж мэдэх юм. Зарим хүмүүс бусдыг олноор нь устгах биологи болон химийн зэвсгүүдийг бүтээхэд оролцсон эрдэмтдийг өндөр боловсролтой, авъяас чадвар заяагдсан гэж хэлж болох ч, тэдний хийсэн ажлын үр дүн нь юу байсан билээ? Өмнө нь хэлж байсанчлан мэдлэг нь дангаараа заавал зөв байгаад байдаггүй.

`Сургаалт үгс 1:7-г уншаарай. Жинхэнэ Христиан боловсрол гэж юу болох талаар эдгээр эшлэлүүд юу гэж хэлж байна вэ?`

`Нобелийн шагналтан, тамирчин мөн ертөнц болоод үүнд оролцох физик хүчнүүдийг судалдаг нэгэн хүн ийнхүү бичжээ: “Ертөнцийг илүү ихээр ойлгох тусам, илүү ихээр утга учиргүй болсоор байх юм.” Мэдлэг нь дангаараа ямар ч утга учиргүй байдаг талаар энэ үг бидэнд юуг хэлж байна вэ?`