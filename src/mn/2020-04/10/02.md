---
title:  Эзэн Ганцаараа
date:  29/11/2020
---

Амьд Бурханы баталгаа Түүний бүтээл бүрт бий. Үүнийг бид байнга хэрэглэснээр эцэстээ хүмүүс залхдаг болчихсон. Хүмүүс бидний сүйтгэж устгасаар байгаа энэ дэлхийг бүтээсэн Бурханы зүрх сэтгэлрүү өнгийвөл, бид урлаг ба шинжлэх ухааныг хэрхэн хамгийн үр өгөөжтэйгээр заах арга барилаа олж мэдэх боломжтой.

Хүний үр хөврөлийн үеийг жишээ болгон авъя. Хүн үр тогтсон нэгэн эсээс есөн сарын хугацаанд өсөн бойжиж бий болдгийг биологи бидэнд хэлж өгдөг. Хайраар дүүрэн Бурханы тэмдэг энэ циклийн бүхий л үйл явцад бий. Ээжийнхээ зүрхний цохилтын яг доор орших тэр жижигхэн орон зайгаас Бурханы хайр харагдах боломжтой. Тэгээд үр тогтсон эс томрох тусам дагаад ээжийнх нь гэдэс ч томордог. Ээж нь үргэлж өсөн бойжиж буй үрээ мэддэгийн адил бидний Тэнгэрлэг Эцэг ч мөн биднийг үргэлж мэддэг юм.

`Ром 1:18–21, Дуулал 19:1–6, Нехемиа 9:6-г уншаарай. Бүтээгч Бурханы үйлсийн тухай эдгээр эшлэлүүд юуг хэлж байна вэ?`

Хэдийгээр анхны нүглээс хойш 6000 жил өнгөрч мөн усан үерийн сүйрлээс хойш хэдэн мянган жил өнгөрсөн байгаа ч гэсэн Бурханыг зөвхөн Бүтээгч гэдгийг батлах нотолгооноос гадна Түүний хэмжээлшгүй хүч чадал, хайр болон сайн сайхны нотолгоо оршсоор л байгаа. Энэ баталгаа нь үнэхээр хүчтэй бөгөөд Ром 1:18-21 дээр Паул ярихдаа Бурханы оршихуй бүтээлээс нь хангалттай харагдаж байхад Түүнээс татгалзсан хүмүүст шүүлтийн өдөр “тэдэнд шалтаг байхгүй” гэж тэрээр хэлжээ. Өөрөөр хэлбэл тэд энэ үнэнээс татгалзахын аргагүй юм.

Хүмүүс Бүтээгчээс илүү бүтээлд нь мөргөдөг болсон энэ үед урлаг болон шинжлэх ухаан дахь Христиан боловсрол Бурханыг бүтээгч мөн бүхнийг тэтгэгч гэдэг ойлголтод тулгуурлан ажиллах нь маш чухал. Төгсгөлд нь хэлэхэд Бурханыг үгүйсгэсэн аливаа үзэл суртал ба санаанууд зөвхөн алдаанд хүргэдэг. Дэлхийн боловсрол Бурхан байхгүй гэдэг ойлголтод тулгуурлан ажилладаг. Харин Христиан боловсрол энэ занганд унаж болохгүй бөгөөд Бурхан байхгүй гэдэг үзэлд суурилсан ямар нэгэн санааны хэсэгхэнийг ч багтаах ёсгүй. Эдгээрийн аль аль нь хүмүүсийг алдаанд хүргэнэ.

`Гэм нүглийн дараа ч гэсэн дэлхийн гайхалтай үзэгслэнтэй байдлыг бодоод үзээрэй. Бид хэрхэн итгэл найдварыг тээж, ялангуяа хүнд бэрх цаг үеүддээ үүнээс тайтгарлыг авах вэ?`