---
title:  Ариун Хүндэтгэл
date:  30/11/2020
---

`Дуулал 96:9-дээр “Ариун хүндэтгэл (ариун байдлын гоо үзэсгэлэн) дунд ЭЗЭНд мөргөгтүн! Бүх дэлхий Түүний өмнө чичрэгтүн!” гэжээ. Бид “ариун байдлын гоо үзэсгэлэн” гэгдэг энэ агуулгыг хэрхэн ойлгох вэ? Итгэгчдэд энэ нь ямар утга санааг илэрхийлж мөн бидний урлагийн тухай бусдад зааж байгаа зүйлсэд хэрхэн нөлөөлөх вэ?`

Хэдийгээр “гоо үзэсгэлэн нь таны харцанд бий (юуг гоо үзэсгэлэнтэй гэж харах нь уг хүнээс өөрөөс нь шалтгаалдаг),” гэж яригддаг ч хүний нүдийг хэн бүтээснийг та бодоод үзээрэй (Сургаалт үгс 20:12-г уншаарай). Бид бүтээлд мөргөхгүйн тулд болгоомжтой байх хэрэгтэй хэдий ч (өчигдрийн хичээлийг санаарай), тэдний үзэсгэлэнт байдлаас бид Бурханы тухай болон Түүний үзэсгэлэнт хайрын тухай олж мэддэг. Хэрэв энэ нүгэлд унасан бидний дэлхий ийм үзэсгэлэнтэй байгаа юм бол нүгэлд унахаас өмнө дэлхий ямар байсныг хэн төсөөлж чадах вэ? Энэ нь Бурхан бол гоо үзэсгэлэнгийн Бүтээгч гэдгийг ойлгуулж байгаа хэрэг. Урлаг ба шинжлэх ухааныг судлах нь тэгэхээр биднийг Бурханы зан чанар болон Түүний зүрх сэтлэрүү илүү ойртуулж өгдөг. Учир нь бид өөрсдөө Бурханы урлагийн бүтээл, шинжлэх ухааны үзэгдэл бөгөөд үүгээрээ бид Христ дотор өөрсдийгөө хэн болохоо олж мэдэх боломжтой.

“Бурхан Өөрийнх нь хүүхдүүд Түүнийг дурсан санаж байгалийн энх амгалан, намуухан гоо үзэсгэлэнгээр сэтгэлээ баясгаж байгаасай гэж хүсдэг юм. Бурхан энэ ертөнцийн сайхан юм болгонд хайртай, гэвч Түүнд өнгөн талын дур булаам байдлаас илүүтэй зан чанарын сайн сайхан байдал илүү эрхэм байдаг. Бурхан биднээс цэвэр ариун, эгэл жирийн байдлаа улам төгөлдөр болгоосой гэж үздэг. Цэцэг навчны тийм чанарт бид дуртай шүү дээ.”—Элен Уайт, Христэд хүрэх зам, хуудас 85.

`Эхлэл 3:6-г уншаарай. Гоо үзэсгэлэн нь дангаараа заавал сайн бас ариун байдаггүйн талаар энд бидэнд юуг хэлж байна вэ? Сургаалт үгс 6:25, 31:30-г уншаарай.`

Бурханы хийж бүтээсэн бүхий л зүйлсийн хажуугаар үүнийг нь гажуудуулж нураадаг дайсан бидэнд бий. Тэгэхээр энэхүү гоо үзэсгэлэнгийн тухай ойлголт бидний эсрэг ашиглагдаж болохыг мэдэх нь тийм ч гайхмаар зүйл биш. Тиймээс ялангуяа урлагийн салбарт Христиан боловсрол Библиэр удирдуулж бүхий л гоо үзэсгэлэн сайн бөгөөд ариун байдаггүй гэдгийг ойлгоход туслах ёстой.

`Заавал сайн бас ариун байгаад байдаггүй “гоо үзэсгэлэн”-гийн жишээнүүд юу вэ? Эсвэл нөхцөл байдлаасаа хамаараад ариун бус мөн муу муухай болж болох үзэсгэлэнт зүйлс юу вэ? Эдгээрийг хооронд нь ялгахын тулд бид ямар жишгийг ашиглах ёстой вэ?`