---
title:  Үхлийн дараа
date:  20/12/2020
---

1600-аад оны үед амьдарч байсан Францын зохиолч Блез Паскаль хүн төрөлхтний нөхцөл байдлын талаар гүн гүнзгий бодолд автаж байжээ. Түүнд нэг л зүйл тодорхой байлаа: хүн ямарч урт насыг насалсан (тэр үед хүмүүс нэг их урт насалдаггүй байжээ), мөн тэр хүний амьдрал хэр сайн байснаас үл хамааран (тэр үед хүний амьдрал ч мөн адил тийм сайн сайхан байсангүй), хэзээ нэгэн өдөр үхэлтэй нүүр тулгарах болно.

Цаашлаад үхлийн дараа юу ч болдог байсан үхэлтэй нүүр тулгаран алга болдог энэ богинохон амьдралаас илүү урт бөгөөд төгсгөлгүй байх болно. Тиймээс Паскалийн хувьд хүний хийж чадах хамгийн логик зүйл нь ямар хувь заяагаар үхэх вэ гэдгийг олж мэдэх байсан боловч, тэрээр хүмүүсийг “ажлаа алдах, эсвэл ямар нэгэн нэр хүндэд нь сөргөөр нөлөөлсөн доромжлол” зэрэгт л хамаг анхаарлаа хандуулж байгааг хараад ихэд цочирдсон бөгөөд тэдгээр хүмүүс үхсэний дараа юу болох талаар асуух энэ асуултад ямар ч анхаарал хандуулсангүй.

Харинм Паскальд ухаарал байсан юм. Тийм ч учраас Библид Есүс дотор аврал олсон хүмүүст зориулсан амлалт буюу тэднийг ирээдүйд юу хүлээж байгаа амлалтын талаар маш олон удаа дурдсан байдаг.

`Дараах эшлэлүүдийг уншаарай. Бидэнд ямар итгэл найдварыг үлдээсэн бэ? Иохан 6:54, Иохан 3:16, 1 Иохан 5:13, 1 Тимот 1:16, Иохан 4:14, Иохан 6:40, Иуда 1:21, Тит 3:7.`

Загалмайн гэрэлд юу юунаас илүүтэйгээр мөнхийн амь л хамгийн их утга учиртай болдог. Өөр юу ч биш зөвхөн мөнхийн амьдрал. Ертөнцийн бүтээгч, бүх “гараг эрхсийг бүтээсэн” (Еврей 1:2), “бид Түүний дотор амьдарч, хөдөлж, оршин тогтдог” Нэгэн (Үйлс 17:28) болох энэ агуу Бурхан юуны төлөө махан биеийг олж махан биеэрээ үхлийг үзэв?

Тийм учраас Шинэ Гэрээ мөнхийн амийн амлалтаар дүүрэн байдаг. Мууг буцаан төлөхийн тулд сая жил, бүр тэрбум жилийн сайн сайхан цаг үе ч хангалтгүй. Зөвхөн мөнх оршихуй л аливаа зүйлсийг тогтоон тэнцвэржүүлэх боломжтой. Учир нь мөнх нэгэн нь мөнх бусаас илүү бөгөөд үргэлж мөнхөд оршин байдаг.

Паскалийн зөв байсан: бидэнд ирэх гэж байгаа цаг үеийн дэргэд өнөөгийн амьдарч буй цаг хугацаа маань хэтэрхий хязгаарлагдмал юм. Бидэнд өгөгдөх гэж буй мөнхийн амьдралд бэлтгэлгүй байх нь мунхаг хэрэг.

`Үхлийн дараахыг хайхардаггүй хүмүүст та юу гэж хэлэх вэ? Ийм бодолтой байх нь огт логикгүй болохыг та тэр хүнд хэрхэн ойлгуулж туслах вэ?`