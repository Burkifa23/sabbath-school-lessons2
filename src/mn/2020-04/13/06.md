---
title:  Агуу багш
date:  24/12/2020
---

Бид энэ улирлын турш Христийн дэлхий дээрх үйлчлэлийн нэг хэсэг бол багшийн үүрэг болохыг судалсан. Есүс үйлчлэлийнхээ эхнээс үйлдлээрээ дамжуулан дагалдагч нартаа өөрийн тухай, авралын тухай мөн бидний хүлээн буй амлалтын тухай үнэнүүдийг сургаж байлаа (Матай 5:2, Марк 4:2, Лук 19:47, Иохан 6:59-г уншаарай). Та сайн мэдээний аль ч түүхийг уншсан Есүсийн бусдад заан сургаж байгаа дүр төрхийг олж харах болно. Өнөөдөр ч гэсэн Түүний Үг бидэнд заан сургасаар байгаа бөгөөд энэ нь шинэ дэлхийд ч мөн адил үргэлжилнэ. Нүгэлээс болоод бий болсон бидний хязгаарлагдмал байдал байхгүй тийм оршихуй ямар өөр байх талаар төсөөлөөд үзээрэй.

`“Нэг нь түүнд «Чиний гарын хооронд буй эдгээр шархнууд нь юу вэ?» гэхэд тэр «Эдгээр нь намайг хайрлагсдын гэрт миний олсон шархнууд юм» гэнэ.”” (Зехериа 13:6). Энэ эшлэл юуны тухай ярьж байна гэж та бодож байна вэ?`

“Мөнхийн он жилүүд урсах үед Бурхан болон Христийн алдрын гайхамшигтай илчлэлтүүд улам баяжин, тэлсээр байх болно. Мэдлэг өсөн нэмэгддэгтэй адил хайр, хүндэтгэл, аз жаргал улам ихэснэ. Хүмүүс Бурханы талаар илүүг судлан мэдэх бүрдээ Түүний зан чанарыг илүү ихээр шүтэн биширнэ. Есүс хүмүүст авралынхаа эд баялаг, Сатантай хийсэн агуу мэтгэлцээний үр дүнд гарсан гайхамшигтай амжилтуудыг танилцуулах үед олзноос суллагдагсдын Бурханыг шүтэх шүтлэг илүү хүчтэй болж, тэд алтан хуур хөгжмөө үлэмж баяр хөөртэйгөөр тоглоно; ийнхүү олон арван мянгыг мянгад үржүүлсэнтэй адил тооны дуу хоолой агуу магтаалын дууг хоолой нийлүүлэн дуулна... “’Тэнгэрт, газар дээр, газар доор, тэнгис дээр байгаа аливаа бүтээгдсэн юмс болон тэдгээрийн дотор байх бүх юмс-Сэнтийд залрагчид ба Хурганд магтаал, хүндлэл, алдар, сүр хүч нь үеийн үед байх болтугай’ Илчлэлт 5:13. Агуу мэтгэлцээн тийнхүү төгслөө. Гэм нүгэл болон гэмтнүүд цаашид оршин тогтнохоо больж, орчлон ертөнц бүхэлдээ ариуслаа. Бүх бүтээлүүд эв нийцэл болон баяр хөөрөөр дүүрч. Бүхнийг бүтээгчээс хил хязгааргүй уудам орчлон даяар амьдрал, гэрэл гэгээ, баяр баясал ундран гарах болно. Хамгийн жижиг атомаас авахуулан агуу том амьтай амьгүй гаригууд бузартаж доройтоогүй үзэсгэлэн гоо, төгс баяр баясалд автагдан, бүгд Бурханыг хайр хэмээн тунхаглана”—Элен Уайт, Агуу тэмцэл, хуудас 678.

`Мөнхийн амьдралаараа суралцах олон гайхалтай үнэний дундаас бидний оронд амиа золиосолсон Христийн үхлээс илүү бидний сэтгэлийг татах зүйл үгүй байх биз ээ. Бид мөнхийн цаг хугацааны туршид суралцана гэхээр хэр их гүн гүнзгий бас арвин баялаг байх талаар бодоод үзээрэй. Өнөөдөр ч гэсэн та Есүсийн загалмай дээр үйлдсэн үйлдэлд илүү дээр талархлаа илэрхийлэхийн тулд юу хийх хэрэгтэй вэ?`