---
title:  Шинэ оршихуй
date:  21/12/2020
---

`“Тэр тэдний нүднээс нулимс бүрийг нь арчина. Тэнд цаашид үхэл гэж байхгүй, гашуудах, уйлах, өвдөх гэж үгүй болно. Учир нь анхны юмс өнгөрөн оджээ.” (Илчлэлт 21:4). Бидний шинэ оршихуй энэ дэлхийгээс хэр өөр болохыг эдгээр эшлэл хэрхэн харуулж байна вэ?`

Нэгэн итгэгч сайн мэдээ болоод Есүс Христээр дамжуулан авах мөнхийн амийн амлалтын талаар найзтайгаа ярьж байлаа. Найз нь түүний ярьж байсан бүх зүйлд л сөрөг хариу үйлдэл үзүүлж байв. “Мөнхийн амь гэнэ ээ?” хэмээн чичрэнгүй дуугаар тэр асуулаа. “Ямар аймшигтай бодол вэ? Бидний энд өнгөрүүлж буй 70-80 жил хангалттай их зовлонг авчирсан. Хэрэв ийм байдлыг мөнх болговол тэрийг жинхэнэ там гэнэ байх.”

Энэ хүний үгс нэг талаараа зөв санааг агуулж байж болох юм. Гэвч мөнхийн амьдрал бол зүгээр л өнөөгийн бидний амьдралыг мөнх болгочихно гэсэн үг биш гэдгийг энэ хүн ойлгоогүй байна. Хэн тийм гашуун амьдралаар мөнх амьдрахыг хүсэх юм бэ? Харин дээрх эшлэлд хэлэхдээ анхны юмс өнгөрөн одож бүх зүйлс шинэ болно гэж бичсэн байна.

**Шинээр бий болох зүйлсийн талаар дараах эшлэлүүд юуг хэлнэ вэ?**

`2 Петр 3:10–13:`

`Илчлэлт 21:1–6:`

`Энэ бүх зүйлсийн дунд бидний асуух ёстой хамгийн чухал асуулт бол: Энэ шинэ амьдралын нэг хэсэг байхын тулд юу шаардагдах вэ? Бид үүний нэг хэсэг болох тал дээр хэрхэн итгэлтэй болж чадах вэ? Есүсээр дамжуулан бидэнд амласан Бурханы энэхүү амлалтын нэг хэсэг болоход саад учруулах ямар зүйлс бидний амьдралд байна вэ?`