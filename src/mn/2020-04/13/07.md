---
title:  Гүнзгийрүүлэн судлах нь
date:  25/12/2020
---

Элен Уайтын Боловсрол номын “Ирээдүйн сургууль” хуудас 301–309; Агуу тэмцэл номын “Агуу тэмцэл төгсөв” хуудас 662–678-г уншаарай. “Өнөөдөр бидний айн чичирдэг арслан Шинэ Дэлхийд хургатай хамт хэвтэж, тэр ертөнц дэхь бүхий л зүйлс амар амгалан бөгөөд эв зохицолтой байх болно. Шинэ дэлхийн модод хүртэл ямар нэгэн бэртэлгүй өндөр бөгөөд шигүү байна. . . .

“Өнөөгийн бидний дэлхийн бүхий л үзэсгэлэнт бүхэн ямар ч урлан бүтээлчийн төсөөлөлд буушгүй, ямар ч хэлээр дүрслэгдэшгүй шинэ дэлхийн болор тунгалаг гол горхи ба ногоон зүлэг, найгах модод ба амьдралын ундарга, гэрэлтэх хот ба цагаан дээлтэй дуучдыг бидэнд сануулдаг. Аврагдагсдын гэр ямар байхыг төсөөлөөд таны төсөөлж чадах хамгийн гайхалтай дүр зургаас ч илүү сүр жавхлантай гэдгийг нь зүрхэндээ нандигнан санаарай.”—Элен Уайт, Диваажин, хуудас 133, 134.

“Ирээдүйн өвлөн авах амлалтыг бодит гэж ойлгохоос эмээдэг хүмүүс ирээдүйн амлалтыг өөрийн гэр орноо хэмээн хүлээн зөвшөөрөх үнэнийг бодит бус, сүнслэг мэтээр ойлгоход нөлөөлдөг. Христ дагалдагч нартаа тэдний төлөө Эцэгийн гэрт орон байр бэлдэхээр явсан гэж амласан. Бурханы үгэнд заасан сургаалыг хүлээн зөвшөөрсөн хүмүүс диваажинд бэлтгэгдсэн гэр орны талаарх үнэнийг бүрэн хүлээн зөвшөөрөхгүй байж чадахгүй... Зөвт хүмүүсийн шагналыг хүний хэлээр дүрслэн хэлэх боломжгүй юм. Энэхүү шагналыг зөвхөн харж мэдэрсэн хүмүүс л жинхэнэ утгаар нь ойлгож ухаарна. Мөхөс оюун ухаан хэзээ ч Бурханы Диваажингийн алдар, сүрийг мэдэрч чадахгүй.”—Элен Уайт, Агуу тэмцэл, хуудас 674, 675.

**Ярилцах асуултууд:**

`1 Мөнхийн оршихуй хүнд юуг авчрах талаар хүмүүс огт бодож үздэггүй гэсэн Паскалийн санааг тунгааж үзээрэй. Хүмүүс яагаад ийм байдалтай байдаг талаар та юу гэж бодож байна вэ? Яагаад энэ нь тийм бодлогогүй хандлага вэ?`

`2  Мөнхийн амьдралын тухай найдвар нь яагаад бидний итгэлд чухал байр суурь эзэлдэг тухай бодоорой. Үүнгүйгээр бидэнд яагаад юу ч байхгүй гэж?`

`3  Өнөөгийн байгаль дэлхийд тайлагдахгүй нууц хэвээр үлдсэн олон гайхалтай зүйлсийн талаар бодоод үзээрэй. Биологи, геологи, одон орон, физик, химийн чиглэлийн - бүх зүйлс үнэндээ хүмүүсийн анх бодож таамаглаж байснаас хэтэрхий илүү нарийн, төвөгтэй гэдэг нь харагдаж байгаа. Жишээлбэл өнөө үед эрдэмтэд “энгийн амьдралын хэлбэрүүд”-ийн талаар огтхон ч дурдахаа больсон байна. Учир нь бидний мэдэх хамгийн энгийн амьдралын хэлбэрүүд үнэндээ тийм энгийн биш гэдэг нь тодорхой болоод байгаа юм. Бидний хийж байгаа нээлт бүр эцэстээ хариултыг нь хайх шаардлагатай өөр олон асуултуудыг авчирч байна. Эдгээр нь бид “ирээдүйн сургуульд” хэр их зүйл сурах талаар ойлгоход хэрхэн тусалж байна вэ?`