---
title:  Диваажин, Боловсрол ба Мөнхийн Сургалт
date:  19/12/2020
---

### Энэ долоо хоногт судлах эшлэлүүд
Иохан 3:16, 1 Иохан 5:13, 1 Тимот 1:16, 1 Коринт 13:12, Зехариа 13:6.

> <p>Цээжлэх эшлэл</p>
> “ Гэвч ‘Нүд үзээгүй, чих сонсоогүй, Хүний зүрх сэтгэлд ороогүй юмсыг Бурхан Өөрийг нь хайрладаг хүмүүст бэлджээ’ гэж бичигдсэн ёсоор болжээ.” (1 Коринт 2:9).

Үхлээс айхуйн тухай нэгэн шүлэгт зохиолч асуухдаа хүн “үүр цайх, үхэл, мөхөл мөн булшны дараах оюун ухаан” зэргийг мэдэхгүйгээр хэрхэн амьдрах билээ? гэжээ. Тэрээр шүлэгтээ ИБН буюу Ирээдүйд Бэлтгэх Нийгэмлэг гэдэг зүйлийг бий болгожээ. Гэвч ирээдүйд юу тохиолдохыг мэдэхгүй хүн яаж үүндээ бэлтгэх юм бэ?

Харин Библи бидэнд эдгээр асуултад хариулт өгч диваажин, шинэ дэлхий, мөнхийн цаг хугацаанд суралцан амьдрах гээд олон зүйлийг дэлгэдэг. Бид энэ улирлын туршид үзсэний дагуу боловсролын бүх салбар биднийг тэрхүү ирээдүйд бэлдэх нь зүйтэй.

Эцсийн эцэст бүх сургууль сурагчдад хэрэгцээтэй мэдээллийг дамжуулж, амьдралд хэрэг болох маш олон сайн мэдлэгүүдийг өгдөг. Гэвч хүн энэ их мэдлэгийг эзэмшээд эцэст нь мөнхийн амийг авахгүй үлдвэл үүнд ямар утга учир байх билээ? Энэ долоо хоногт бид ирээдүйд суралцан мөнхөд өсөн хөгжих сургуулийнхаа тухай судлах ба үүний тухай зөгнөлүүд юу гэж өгүүлснийг мэдэх болно. Энэхүү ирээдүйн сургуульд бид өнөөгийн дэлхий дээр төсөөлж ч барахгүй зүйлсийг суралцаж болно.

*Энэ хичээлийг 12 сарын 26-ны Шаббатад бэлтгэн судлаарай.