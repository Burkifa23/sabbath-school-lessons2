---
title:  Хууль Багш болох нь
date:  10/10/2020
---

### Энэ долоо хоногт судлах эшлэлүүд
Дэд Хууль 6:5; Дэд Хууль 31:9–27; Ром 3:19–23; Илчлэлт 12:17; 14:12; Марк 6:25–27; Еврей 5:8.

> <p>Цээжлэх эшлэл</p>
> “Чи Бурхан ЭЗЭНээ бүх зүрх, бүх сэтгэл, бүх хүч чадлаараа хайрла” (Дэд Хууль 6:5).

Галатийн чуулганы хуульчирхалын эсрэг Паул ийнхүү бичжээ: “Ингэхлээр хууль [Бурханы] амлалтуудын эсрэг үү? Огт үгүй. Учир нь хэрэв амьд болгох чадалтай хуулийг өгсөн байсан бол зөвт байдал нь үнэхээр хуулиас ирэх байсан.” (Галат 3:21). Мэдээж “амьд болгох чадалтай” хууль байсан бол энэ нь Бурханы хууль байх байлаа. Гэвч Паулын хэлж байгаа санаа нь нүгэлт бидний хувьд Бурханы хууль амь өгч чадахгүй гэдгийг хэлж байгаа юм. Яагаад гэж үү? “Харин Бичвэр, бүх юм нүглийн дор хоригдсон гэдэг. Энэ нь Есүс Христэд итгэх итгэлээр дамжуулан итгэгчдэд амлалтыг өгөхийн тулд юм” (Галат 3:22).

Гэсэн хэдий ч хэрэв хууль нь нүгэлт бидэнд амь өгч чадахгүй юм бол нигүүлслийн хэрэгцээг бидэнд үзүүлэхээс өөр ямар зорилготой юм бэ? Хууль тэгвэл зөвхөн бидний нүглийг л харуулахаар оршдог сөрөг хандлагатай зүйл юм уу? Үгүй. Хууль биднийг Есүс дотор олдох амьдралын зам руу чиглүүлж замчилж өгдөг. Түүнчлэн жинхэнэ боловсролын утга учир нь биднийг дуулгавартай, нигүүлсэл болон итгэлээр дүүрэн амьдралаар Христрүү удирддаг байх ёстой. Тиймээс энэ долоо хоногийн хичээлээр бид Христиан боловсролд Бурханы хууль ямар үүрэг гүйцэтгэдэг талаар судлах болно. Хууль хэдийгээр биднийг аварч чадахгүй ч итгэл найдвар, нигүүлсэл хийгээд нүгэлт хүн төрөлхтнийг хайрлах Бурханы хайрын талаар зааж сургаж чадна.

*Энэ хичээлийг 10 сарын 17-ны Шаббатад бэлтгэн судлаарай.