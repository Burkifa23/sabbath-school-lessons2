---
title:  Тэдний эсрэг Гэрч
date:  12/10/2020
---

Мосе удахгүй нас барна гэдгээ мэдэх үедээ ард нь ямар нөхцөл байдалтай хүмүүс үлдэж байгааг маш сайн мэдэж байлаа. Түүнийг нас барсны дараа Израильчууд амлагдсан газар орж удаан хугацааны туршид хүлээсээр эцэст нь ирсэн тэр газартаа Бурханы эсрэг тэрсэлнэ гэдгийг Мосе мэдэж байв.

`Дэд хууль 31:14–27-г уншаарай. Үхлийнхээ өмнө Мосе юуг урьдчилан бэлтгэсэн бэ? Мосе юун дээр голчлон анхаарсан бэ? Бас үүнийгээ хэрхэн илэрхийлсэн бэ?`

Мосе өөрийнхөө дараах хүнийг бэлдэж буй багш хүнтэй адил мэт санагдаж болох юм. Түүний сурагчид өөрийг нь байх үед ангидаа үл тохирох ааш авир гаргадаг байсан ба Түүнийг байхгүй үед ч ахин тэрслэхгүй гэх баталгаа байхгүй ээ. Тэрээр хуулийн номыг “гэрч” болгохын тулд гэрээний авдрыг зөөдөг байсан Левитчүүдэд хуулийн номыг гэрээний авдрын дэргэд тавь хэмээн хэлсэн байдаг. Мосе өөрийнхөө дараагийн багшид зүгээр нэг хичээлийн төлөвлөгөө үлдээгээгүй. Харин гэрч үлдээжээ. Тэрээр Хуулийн номын тухай ярихдаа хүмүүсийн зүрхийг бататгах чадалтай амьд биет мэтээр дүрсэлсэн байна.

`Хууль “тэдний эсрэг гэрч” болно гэж хэлснийг бодоорой. Шинэ гэрээн дээрх энэ санааг бас хэрхэн ойлгох вэ? Ром 3:19–23-г уншаарай. Хууль биднийг ийнхүү нигүүлслийн хэрэгцээрүү замчилдаг уу?`

Дэд хууль 31-р бүлэг дээр Бурхан Өөрийнхөө заасан дууг бичиж буулгахыг Мосед зааварчилсан байдаг. Мосе дараа нь үүнийг Израильчуудад зааж өгсөн ба эшлэл 19-д гарсны дагуу энэ нь “Израилийн хөвгүүдийн эсрэг Миний гэрч болохын тулд” байжээ.  Бурханы зааварчилгаа хүнд хэрхэн тохирсон байгааг бид ахиад харж байна. Дуу болгон дуулах нь хүмүүст тараах амархан арга юм. Түүнчлэн дуу өөрөө гэрч болох үед хүмүүс өөрсдийгөө хараад энэ дуу өөрсдийнх нь тухай юу гэж хэлж байна вэ? гэдгийг бодогдуулах чадвартай байдаг билээ.

`Бурханы өгсөн хүч чадлаар Түүний хуульд дуулгавартай байх гэж бид хичээх үед ямар замаар хууль “бидний эсрэг гэрч” болдог вэ? Энэ гэрч бидний амьдрал дахь сайн мэдээний хэрэгцээний тухай юуг зааж сургадаг вэ?`