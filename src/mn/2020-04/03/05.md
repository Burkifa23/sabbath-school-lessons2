---
title:  Хуулийг сахигчдын үйлс ба саад бэрхшээл
date:  14/10/2020
---

Бурханы өсөн дэвжүүлсэн хүмүүсийн амьдралаас хараад үзвэл Түүний хуулийг дагахад олон гайхалтай зүйлс бий болдог ажээ. Иошуа Бурханы сахилгыг дагаж, Израилийн ард түмнийг сайн удирдсан. Израилийн ард түмэн хуульд дуулгавартай хандвал Эзэн тэднийг өсөн дэвжүүлнэ хэмээн дахин хэлсэн байдаг.

`2 Шастир 31:20, 21-г уншаарай. Хезекиа өсөн дэвжсэнийг тайлбарласан ямар түлхүүр шалтгаан энд байна вэ?`

Бид ямар ч төрлийн боловсролыг эзэмшиж байсан дуулгавартай байдлын чухал чанарыг хэзээ ч мартаж болохгүй. Бидний сурагчид мэдээж ухаан муутай биш. Тэд хэзээ нэгэн өдөр дуулгавартай, итгэмжтэй, хайраар дүүрэн хүмүүс ч гэсэн адилхан сүйрэлд өртдөг гэдгийг мэдэх болно. Харин үүнийг нь бид хэрхэн тайлбарлах вэ?

Бид тайлбарлаж чадахгүй. Бид агуу тэмцлийн голд нүглээр дүүрэн чөтгөрийн дэлхийд амьдарч байгаа тул үүнээс ангид байж чадахгүй.

`Энэ хэцүү асуултын тухайд дараах эшлэлүүд юу гэж хэлж байна вэ? Марк 6:25–27; Иов 1, 2; 2 Коринт 11:23–29`

Итгэмжит сайн бөгөөд хуулийг сахидаг хүмүүс үргэлж өсөн дэвжээд байдаггүйтэй маргахын аргагүй. Ядаж л дэлхийн өсөн дэвжих гэдэг ойлголтын хувьд дээрх өгүүлбэр үнэн. Хуулийн чухал байдлыг заах үед эргэлзээгүйгээр дараах асуулт гарч ирэх нь ойлгомжтой. “Өсөн дэвшилт” гэдэг үгээр бид яг юуг илэрхийлээд байна вэ? Дуулал номд юу гэж бичсэн байдаг вэ? “Гэм буруугийн майхнуудад оршин сууснаас

Бурханыхаа өргөөний босгон дээр зогсохсон” (Дуулал 84:10). Дэлхийн стандартаар авч үзвэл Бурханд итгэмжит, Түүний хуульд дуулгавартай хүмүүс үргэлж “өсөн дэвждэггүй”-тэй маргах шаардлагагүй. Ядаж л өнөө үеийн жишээн дээр ийм байна. Харин бид үүнийг сурагчиддаа эсрэгээр хэлэх гэж оролдоод бүтэлгүйтдэг.

`Еврей 11:13–16-г уншаарай. Эдгээр эшлэлүүдэд итгэмжтэй хүмүүс ч гэсэн яагаад зовлонд өртдөг талаар ойлгоход хэрхэн тусалж байна вэ?`