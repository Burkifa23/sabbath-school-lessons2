---
title:  Тэгвэл Чи Өсөн Дэвжих Болно
date:  13/10/2020
---

Библиэс бид Бурханы хуулийг мэдэж, дуулгавартай байснаар олж авдаг олон төрлийн үр дагавруудыг унших боломжтой.

`Иошуа 1:7, 8-г уншаарай. Эзэн Иошуад юу гэж хэлсэн бэ? Бас тэнд дурдагдсан зарчмууд өнөөгийн бидэнд хэрхэн хэрэгжих вэ?`

Иошуа Канаанд нэвтрэх үед Эзэн түүнд ийнхүү хэлжээ: “Гагцхүү тууштай бөгөөд чин зоригтой бай. Миний зарц Мосегийн чамд тушаасан бүх хуулийг сахин биелүүл. Үүнээс баруун тийш ч, зүүн тийш ч бүү хазай. Тэгвэл чи хаа явсан газраа амжилт олно.” (Иошуа 1:7).

Дуулгавартай байсныхаа үр дүнд амжилтад хүрнэ гэдэг энэ ойлголт нь өнөөгийн цаг үеийн амжилтын ойлголттой эсрэгцэж болох юм. Өнөө үед амжилтыг маш олон хүмүүс шинийг бүтээх, бүтээлч сэтгэлгээтэй байх, мөн өөртөө итгэх итгэл гэх мэт зүйлсээр тодорхойлдог. Аливаа нэгэн салбарт амжилт гаргахын тулд бусдаас илүү гайхалтай авъяас чадвар болон эрсдлийг даван туулах чадвар хэрэгтэй. Гэсэн хэдий ч Бурханы нүдэнд амжилт нь өөр зүйлээс эх үүсвэрээ авдаг ажээ.

`Илчлэлт 12:17, Илчлэлт 14:12, Ром 1:5, Ром 16:26, Иаков 2:10–12-г тус тус уншаарай. Эдгээр эшлэлүүд Бурханы хуулинд өнөөдөр бид дуулгавартай байх талаар юуг хэлж байна вэ? Бид Бурханы хуулийг сахиснаараа аврагдахгүй ч гэлээ яагаад сахисаар байх нь чухал вэ?`

Хуучин гэрээ, Шинэ гэрээний алинд нь ч ялгаагүй Библид итгэдэг Христэд итгэгчид бид Бурханы хуулинд дуулгавартай байхаар дуудагдсан. Нүгэл буюу хуулийг эрэмдэглэх үйлдэл нь биднийг зовлон зүдгүүр болон мөнхийн үхэл рүү хөтөлдөг. Бурханы хуулийг бузарлахын үр дүнг, нүглийн үр дүнг өөрөө биеэрээ мэдэрч үзээгүй хүн хаана байна вэ? Эртний Израильчууд Бурханы хуулинд дуулгавартай байснаараа өсөн дэвжих байсан (тэдэнд нигүүлсэл бас хэрэгтэй байлаа), түүний адил өнөөгийн цаг үед амьдарч байгаа бидэнд ч мөн ялгаа байхгүй. Тиймээс Бурханы нигүүлсэлд найдан итгэлээр амьдрах Христиан боловсролынхоо гол цөмийг бид Бурханы хуулийг сахих явдал болгох хэрэгтэй

`Нүглийн үр дагаврыг хүртэж байсан ямар туршлагууд танд байна вэ? Та тэдгээр туршлагаасаа бусдад хуваалцаж болохуйц ямар сургамж авч байсан бэ?`