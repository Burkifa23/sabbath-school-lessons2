---
title:  Гүнзгийрүүлэн судлах нь
date:  16/10/2020
---

“Хайр бол дэлхийг бүтээж, дараагаар нь аврах шалтгаан нь болж байсан ба хайр жинхэнэ боловсролын эх үүсвэр хэмээн тооцогддог. Энэ нь Бурханы амьдралыг удирдан зориулахаар өгсөн Түүний хуулиудаар тодорхой харагддаг. Түүний хуулийн анхны болон хамгийн агуу тушаал бол ‘Чи өөрийн Бурхан Эзэнээ бүх зүрх, бүх сэтгэл, бүх хүч чадал, бүх оюун ухаанаараа хайрла’ Лук 10:27 гэсэн тушаал байдаг. Хэмжээ, хязгааргүй, хаа сайгүй оршигч Нэгэнийг бүх хүч чадал, зүрх сэтгэл, байгаа бүхнээрээ хайрлах нь бүх төрлийн хүч чадлаа хөгжүүлэх хамгийн гайхамшигтай хөгжил цэцэглэлт юм. Бид бүхий л зүйлс болох бие махбод, оюун ухаан болон сүнслэг байдлаараа Бурханы дүр төрхийг өөртөө сэргээх ёстой.

“Хоёр дахь тушаал бол эхний тушаалтай адил утга санаатай ба ‘хөршөө өөрийн адил хайрла’ Матай 22:39 гэсэн тушаал юм. Хайрын хууль Бурхан болон бидний анд нөхөр болох хүмүүст бие махбод, оюун ухаан, сүнслэг байдлаараа үйлчлэхийг шаарддаг. Энэхүү хайрын үйлчлэл маань бусдад ивээлийг өгөөд зогсохгүй, бид нарт эргүүлээд их хэмжээний ивээлийг авчрах учиртай. Хувиа үл хичээх байдал бол бүх жинхэнэ хөгжил цэцэглэлтийн эх үндэс. Хувиа үл хичээсэн үйлчлэлээр бид бүх талын тэнгэрлэг ёс зүйг, боловсролыг өөрсдөдөө бий болгодог. Бид үйлчлэлээр дамжуулан бурханлаг чанарыг илүүтэйгээр эзэмшиж эхэлдэг. Бид диваажинг сэтгэлдээ оруулснаар, диваажинд очих зохистой хүмүүс болдог.”—Элен Уайт, Боловсрол, хуудас 16.

**Ярилцах асуултууд:**

`1 Бид эртний Израильчуудын адилаар Бурханыг хайрлахынхаа зэрэгцээ Түүнээс эмээх хэрэгтэй. (Матай 22:37, Илчлэлт 14:7). Бид үүнийг хоёуланг нь хэрхэн биелүүлэх талаар ангиараа ярилцаарай. Мөн дараах асуултад хариулаарай: Яагаад энэ хоёр тушаал нэг нэгнийхээ эсрэг байдаггүй вэ?`

`2 Жишгийг бий болгох, дүрэм журам бий болгох хоёрын ялгаа нь юу вэ? Таны туршлагаар Адвентистууд өөрийнхөө хүрээлэлд өндөр стандарт тогтоохдоо илүү ихээр анхаарч байна уу? Эсвэл хоорондоо эв нэгдэлтэй байх дүрэм журмыг бий болгож байна уу? Нэг сүмд, нэг гэр бүлд эсвэл нэг хүнд өндөр стандарт тогтоох талаар Сударт юу гэж бичигдсэн байдаг вэ?`

`3 Бурханы хуульд дуулгавартай байхын чухал байдлыг бусдад үзүүлэхийн зэрэгцээ мөн энэ нь авралын эх үүсвэр биш гэдгийг бид хэрхэн бусдад ойлгуулж, тэнцвэрийг нь олох вэ?`

`4 Дуулал 119-г уншаад дуулгавартай байдал, эрх чөлөө, хууль, дүрэм журам болон тушаалын тухай санаанууд хэр их бичигдсэн байгааг анзаараарай. Дуулал 119-н зохиогч үүгээр дамжуулан юу хэлэхийг оролдож байна вэ?`