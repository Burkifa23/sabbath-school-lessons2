---
title:  Шинээр таньж мэдэх цаг
date:  14/12/2020
---

Мосе Израильчуудыг Египетээс гаргах үед тэдгээр хүмүүсийн дийлэнх нь Бурханы хүүхэд гэдэг төлөв байдлаа алдсан байлаа. Тэд өөрсдөд нь гайхалтай ирээдүйг өгнө хэмээн амлан тэдний мөргөлийг хүртэхийг хүсэж байгаа Бурханыг хэн болохыг ахин шинээр олж мэдэх ёстой болсон. Тэдний шинээр олж мэдэж аяллын нэг чухал хэсэг нь Шаббат өдөр байсан юм. Бурхан болон энэ үндэстний хооронд буй онцгой харилцаа нь бусад үндэстнүүдэд дохио болдог байв. Манна гарч ирсэн явдал нь Израильчуудыг сургах гэсэн Бурханы арга барилын нэг тод жишээ болдог.

`Гэтлэл 16:14–29-г уншаарай, энд Израильчуудын суралцаж болох ямар ямар сургамжууд байна вэ?`

Бурхан Израильчуудад манна хэмээх гайхамшигт зүйлийг өгч, өдөр бүр хангалттай хэмжээгээр хооллодог байжээ. Хэрэв Тэрээр зохистой хэмжээнээс ихийг өгсөн бол тэд энэ бүгдийг хангагч нь хэн бэ гэдгийг мартах байсан байх. Тиймээс Тэр өдөр бүр тэдний төлөө гайхамшгийг үйлдэж тэд ч мөн Бурханы хайр халамжийг харсан. Харин Шаббатад энэ өдрийг илүү онцгой гэдгийг харуулсан мэт нөхцөл байдал арай өөрөөр эргэдэг байлаа. Энэ өдөр хоёр төрлийн гайхамшиг тохиодог байв: Баасан гаригт маннаг хоёр дахин ихээр өгдөг байсан ба энэ нь маргааш болсон ч мууддаггүй байсан. Ингэснээр Шаббат өдөр нь Израильчуудын хувьд өөрсдийг нь хүнсээр хангагч Бурханыг гайхан харж, Бурханы хүмүүст энэ өдөр ямар утга учиртай болохыг ахин шинээр олж мэдэх хүслийг нь төрүүлсэн.

Израйлчууд энэ манна хэмээх хүнсийг 40 жилийн турш хэрэглэсэн (Гэтлэл 16:35). Түүнчлэн Бурхан Мосег нэг омер маннаг хадгалан Бурхан тэднийг цөлд хэрхэн хооллож байсныг санан дурсахыг тушаасан байдаг (Гэтлэл 16:32, 33). Энэ нь мөн Шаббат өдөрт тохиодог байсан онцгой үйл явдлыг сануулах зорилготой байсан байж болох юм.

Бурхан Шаббат өдрийг онцгой гэдгийг Израильчуудад үзүүлсэн өөр олон үйл явдлууд бий.

Шаббат өдөр нь Израильчуудад өөрсдийгөө болон Бурханыг таньж мэдэхэд туслах Бурханы арга зам байсан. Тэд Шаббатыг ариунаар сахиж дуулгавартай байх ёстой байсан нь өөрсдийн Бүтээгчийн зан чанарыг илүү гүнзгий таньж мэдэн мөхөшгүй амлалтын харилцааг бий болгохын тулд юм.

`Та Шаббатыг “уйтгартай” гэж боддог нэгэн өсвөр насны хүүхэдтэй ярилцаж байна гэж бодъё. Түүний хувьд энэ өдрийг сахих цорын ганц шалтгаан бол эцэг, эх болон Библи дээрх сургаал. Шаббатыг эерэг талаас нь дахин таньж мэдэх ямар зөвлөмжийг та түүнд өгөх вэ?`