---
title:  Гүнзгийрүүлэн судлах нь
date:  18/12/2020
---

Элен Уайтын Үе Үеийн Хүслэн номын “Шаббат өдөр” хуудас 281–289 бүлгийг уншаарай.

“Еврейчүүдэд даалгаж өгсөн өөр ямар ч хууль тэднийг бусад ард түмнээс Шаббат өдөр шиг хүчтэй ялгаруулж өгч байсангүй. Шаббат өдрийг сахиж байгаа ард түмэн Түүнийг магтан хүндэтгэдэг ард түмэн хэмээн тодорхойлогдох ёстой байв. Энэ өдөр хуурамч шүтээн шүтэгчдээс салангид байж, жинхэнэ Бурхантай холбоотой байгааг бэлгэдэх ёстой байлаа. Шаббат өдрийг ариунаар сахихын тулд хүмүүс өөрсдөө ариун болох учиртай. Тэд итгэлээрээ Христийн зөвт байдлыг хүлээн авах ёстой. Энэ хуулийг Израильд өгөх үед, ‘Амралтын өдрийг ариунаар сахихын тулд санагтун’ хэмээн тушаагаад ‘Та нар надад зориулагдсан ариун хүмүүс байх ёстой’ гэж мөн айлдсан байдаг (Египетээс гарсан нь 20:8, 22:31). Гагцхүү ингэж чадсан нөхцөлд л Израильчуудыг Бурханыг магтан хүндэтгэдэг ард түмэн гэж бусад хүмүүс харах байлаа.”—Элен Уайт, Үе үеийн хүслэн, хуудас 283.

“Шаббат өдөр бол биднийг ариун болгогч Христийн хүчийг бэлгэддэг билээ. Христ ариун болгосон бүх хүнд зориулан Шаббат өдрийг хайрласан. Түүний ариун болгох хүчийг бэлгэдэн Шаббат өдөр нь Бурханы Израильчууд болсон хүн бүхэнд Христээр дамжин өгөгдсөн юм.”—Үе үеийн хүслэн, хуудас 288, 289.

**Ярилцах асуултууд:**

`1  Долоо дахь өдрийн Адвентистууд бид ихэнхдээ Шаббатаар юуг хийж болохгүй вэ гэдгээ бодож ихэнх цагаа зарцуулдаг. Энэ хичээлд дурдсаны адилаар Шаббатыг суралцах, боловсрох боломж гэдгийг харуулсан асуултын жагсаалт гаргаарай. Жишээлбэл: “Би Шаббатаар Бурханы зан чанарын тухай суралцах боломжтой болгох ямар зүйлийг хийх хэрэгтэй вэ?”`

`2 Дээр бичигдсэн Элен Уайтын номын хэсэгт анхаарлаа хандуулаарай. Нийгэмд Шаббат сахигчдыг бусдаас ялгадаг зүйл нь зөвхөн Шаббат сахих хэлбэр биш гэдгийг энэ хэсэгт тодотгосон байна. “Христийн зөвт байдлыг хүлээн авч” мөн “ариун” болгогдсон хүмүүс ямар байх вэ? Энэ нь Шаббаттай ямар холбоотой юм бэ?`

`3     Та ямар арга замаар Шаббат өдрийн туршлагаа илүү арвин дүүрэн болгох вэ? Ирэх 12 сарын турш Шаббатаар суралцах хүсэлтэй байгаа зүйл дээрээ төвлөрсөн гурван зорилгыг тодорхойлоорой.`