---
title:  'Шаббат: Бурханы Зан Чанарыг Мэдэрч, Түүгээр нь Амьдрах'
date:  12/12/2020
---

### Энэ долоо хоногт судлах эшлэлүүд
Эхлэл 1, 2; Гэтлэл 16:14–29; Исаиа 58:1–14; Матай 12:1–13; Лук 13:10–17.

> <p>Цээжлэх эшлэл</p>
> “Тэр тэдэнд бас-Хүн Амралтын өдрийн төлөө бус, Амралтын өдөр хүний төлөө бий болсон. Хүний Хүү Амралтын өдрийн ч Эзэн мөн гэж айлдав.” (Марк 2:27, 28).

Жоди магистрын ангидаа цорын ганц Долоо дахь өдрийн Адвентист хүн байсан ба Шаббатаар ямар нэгэн нийгмийн үйл ажиллагаанд оролцохгүй гэсэн шийдвэр гаргажээ, энэ нь түүний итгэл үнэмшлийг хүн болгонд нээлттэй харуулах байв.

Нэг өдөр түүний найз Гейл түүнрүү залгалаа. Гейлийн нөхөр хотоос зургаан долоон хоногийн турш явж байгаа тул Жодиг зургаан долоо хоногийн баасан гариг бүрт хамт байхыг хүсжээ. Гейл Жодиг баасан гаригийн орой ямар нэгэн зүйл хийхгүйг мэдэж байв.

Ингээд дараах дөрвөн долоо хоногийн баасан гараг бүрт тэд уулзаж, хөгжим тоглож, Христ итгэлийнхээ туршлагаас хуваалцан нэг нэгэндээ хань болжээ. Тав дахь долоо хоногт Гейл хотоор дэлгүүр хэсэн явж байгаад бугуйн цагаа харжээ. Тэгээд өө, сайн хэрэг Шаббат удахгүй эхлэх гэж байна гэж дотроо бодсон тухайгаа Жодид хэлэв. Тэрээр өнгөрсөн дөрвөн долоо хоногийн турш Христ итгэлт амьдралдаа шинэ зүйлсийг олж мэдэрсэн гэдгээ гэнэт ухаарав. Гейл сүнсээр өсөж, Бурханы тухай илүү ихийг мэддэг болж, мөн итгэлээ ч илүү гүн гүнзгий болгосон байлаа. Шаббат өдөр нь боловсрол болон хувь хүний хөгжилд боломж болсоор ирсэн билээ.

Энэ бол Шаббатыг зөвхөн амралтын өдөр гэдгээс илүүтэйгээр бас боловсрол талаас нь харж болох сонирхолтой түүх юм.

*Энэ хичээлийг 12 сарын 19-ны Шаббатад бэлтгэн судлаарай.