---
title:  Хамт олонтой байх цаг
date:  17/12/2020
---

Есүс долоо хоног болгон синагогт очдог байхыг өөрийн шавь нартаа үлгэр жишээ болон үзүүлдэг байлаа. Түүнийг дахин амилсны дараа ч тэд үүнийг сахисаар байсан ба Есүсийн бусад шавь нар, дагалдагчид ч мөн адил үйлддэг байв. Дагалдагчдын хувьд синагог нь хамт олноороо цугларан Дахин амилалт болон Шаббат өдрийн тухай асуулт асуун суралцах гол орчин нь болж өгч байв. Гэхдээ эцсийн эцэст Есүс бол Хуучин Гэрээнд ирнэ хэмээн амлагдсан Еврейчүүдийн Мессиа байсан, Шаббат өдөр болгон синагогт Мессиагийн талаар уншдаг байсан юм. Тэгвэл итгэгчдийн хувьд Есүсийн талаар бусадтай хуваалцахад илүү дээр газар синагогоос өөр хаана байсан юм бэ, ялангуяа Еврейчүүд болон бусад “Бурханаас эмээдэг” хүмүүст таниулах тохиолдолд (Үйлс 13:16, 26)?

`Дараах эшлэлүүдийг уншаарай. Олон нийтийн газар Есүсийн шавь нар хэрхэн Түүнийг гэрчилдэг байсан талаар эдгээр эшлэлүүд бидэнд юуг хэлж байна вэ? Та эдгээр эшлэлүүдийг уншихдаа тэд хаана ярьж байгааг, хэнтэй ярьж байгааг, юу хэлж байгааг, мөн үр дүн нь ямар байсан талаар бодоорой: Үйлс 13:14–45; Үйлс 16:13, 14; Үйлс 17:1–5; Үйлс 18:4.`

Дагалдагч нарын гэрчлэл хувийн болон бичээсийн аль алинаас нь байлаа. Паул Израильчуудын түүхэн дээр суурилан Египет нутагт “бидний эцэг өвгөд” (Үйлс 13:17) хэмээн яриагаа эхлүүлээд, шүүгчид, хаад, Давид хааны үеийн түүхүүдийг дурдан үүнээсээ Есүсрүү үнэхээр сайн холбож ярьсан байдаг.

Паул болоод тэнд байсан бусад дагалдагчид өөрсдийн хувийн туршлага болон ойлголтоо Судрын хүрээнд хэрхэн утга учиртай байсныг бусдад харуулсан. Тэд мэдээллээ хүргээд мэтгэлцэн хэлэлцсэн. Судар болон хувийн гэрчлэлийн хослолыг номлол, заан сургах, мөн хэлэлцүүлгээр дамжуулан хүмүүст хүргэсэн нь их хүчтэй нөлөө үзүүлж байжээ. Библид бичигдсэнээр зарим шашны удирдагчид дагалдагч нарын Харь хүмүүст болон Еврейчүүдэд нөлөөлөх нөлөөлөл ба тэдний эрх мэдэлд ихэд атаархаж байсныг дурдсан байдаг.

Долоо дахь өдрийн Адвентист сүм ч мөн адил урам зоригоор дүүргэх гэрчлэл, номлол болон заан хуваалцах судрын тайлбараас бүрдсэн хүчирхэг түүхтэй. Номлолтой хосолсон Шаббат сургууль болон бусад Шаббат цуглаанууд (жишээлбэл залуучуудын цуглаан) нь Долоо Дахь Өдрийн Адвентист мөргөлд бат бөх боловсролын суурийг бий болгож өгдөг. Эдгээр нь бусад суралцах хэв маягуудыг багтааж илүү боловсронгуй болох хэрэгтэй бөгөөд Шаббат өдрөөр суралцах үйл явцад маань нэн чухал нөлөө үзүүлдэг юм.