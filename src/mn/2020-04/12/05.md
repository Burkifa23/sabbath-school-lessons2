---
title:  Тогтвортой байдлыг олох цаг
date:  16/12/2020
---

Есүс Бурханы хуулийг хүндэтгэн өргөмжилдөг байсан (Матай 5:17, 18). Түүнчлэн тэрээр тухайн үеийн шашны удирдагч нарын хуулийн тайлбарыг сорьж үзсэн байдаг. Гэхдээ тэдгээрийн хамгийн хүчтэй сорилт нь Шаббатыг сахих тухай Түүний шийдвэрүүд байлаа. Тухайн үед синагогууд Шаббатаар боловсрол олгох боломжоо алдаагүй ба Тораг уншиж үүнийгээ тайлбарладаг байсан. Бичээчид болон Фарисайчууд хуулийн тухай бичвэрүүдийг сайн мэддэг байв. Гэсэн хэдий ч Есүс Шаббат өдрийн боловсрол олгох сургалтаараа тэдгээр багш нараас илүү гүнзгий зүйлсийг сургадаг байлаа.

`Матай 12:1–13 ба Лук 13:10–17-г уншаарай. Есүс өөрийн цаг үе дэх хүмүүстээ мөн өнөө үеийн бидэнд эдгээр үйл явдлуудаар дамжуулан юуг сургаж байна вэ?`

Есүсийн Шаббатаар хүн эдгээсэн талаар түүний эргэн тойронд өрнөсөн маргаан бол гэм нүглийн мөн чанар, Шаббат бий болсон шалтгаан, Есүс болон Эцэгийн харилцаа болон Есүсийн эрх мэдлийн тухай маш чухал сүнслэг мэтгэлцээнийг үүсгэсэн.

Есүсийн Шаббат өдөрт ханддаг хандлага нь бидний энэ долоо хоногийн цээжлэх эшлэлд маш ойлгомжтой хураангуйгаар бичигдсэн байгаа: “Тэр тэдэнд бас

—Хүн Амралтын өдрийн төлөө бус, Амралтын өдөр хүний төлөө бий болсон. Хүний Хүү Амралтын өдрийн ч Эзэн мөн гэж айлдав.” (Марк 2:27, 28). Тэрээр Шаббатыг хүнд ачаа дарамт байж болохгүй гэдгийг л чухалчилж байлаа. Энэ өдөр нь хүмүүсийн хувьд Шаббатыг бүтээсэн Бурханы зан чанарыг таньж мэдэн Түүний бүтээлийг үнэлэн туршлага дээрээ суурилан суралцах онцгой боломж болгохоор “бүтээгдсэн” юм.

Асуулт асууж байснаараа Есүс өөрийн шавь нараа, Еврейчүүдийн удирдагч нарыг, мөн хуран цугласан хүмүүсийг тэдний итгэл үнэмшил болон тэдний Бурхан гэж юу гэсэн утгатай болохыг ойлгуулахын тулд Бичвэрийн тухай гүнзгий бодуулахад хүргэж байлаа. Бидэнд нэг их муугаар нөлөөлөөд байхааргүй дүрэм журамд захирагдан дасал болох нь нэг их хэцүү зүйл биш. Гэхдээ энэ нь бидний үйлчилдэг Бурханы зан чанарыг таньж мэдэх мэдлэгийн төгсгөл болох ёстой байтал тэр нь хүмүүсийн өөрсдийнх нь төгсгөл болчихдог. Тэгээд тэр мэдлэг нь бидний төлөөх Христийн зөвт байдалд итгэх бидний итгэл дээр суурилсан итгэмжтэй, дуулгавартай байдал руу хөтөлдөг байх ёстой.

`Таны Шаббатыг сахих байдал ямар байна вэ? Та энэ өдөр Бурханыг илүү ихээр таньж мэдэхийн оронд үүнийг ч хийж болохгүй, түүнийг ч хийж болохгүй гэсэн хорио цээрээр дүүрэн өдөр болгочихсон уу? Хэрэв тийм бол Бурханы танаас хүсэж байгаа зүйлийг илүү ихээр мэдэхийн тулд энэ байдлаа хэрхэн өөрчлөх вэ?`