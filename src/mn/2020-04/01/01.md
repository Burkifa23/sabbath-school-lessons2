---
title:  Еден Цэцэрлэг дэх Боловсрол
date:  26/09/2020
---

### Энэ долоо хоногт судлах эшлэлүүд
Эхлэл. 2:7–23; Эхлэл 3:1–6; 2 Петр. 1:3–11; 2 Петр. 2:1–17; Еврей. 13:7, 17, 24.

> <p>Цээжлэх эшлэл</p>
> “Харагтун, Бурхан хүч дотроо өргөмжлөгджээ. Харин Түүн шиг багш хэн бэ?” (Иов 36:22).

Библийг судалдаг ихэнх хүмүүс Эхлэл 1–3 бүлэгт гардаг түүхийг, мөн дотор нь дурдагддаг дүрүүдийг сайн мэднэ. Тэдгээр нь: Бурхан, Адам, Ева, Тэнгэр элч болон могой юм. Үйл явдал болж байгаа газар нь диваажин дахь гайхамшигт цэцэрлэг болох “Еден” бөгөөд үйл явдлууд тодорхой логик дараалалтайгаар явагдаж байгаа мэт харагдаж байна. Бурхан бүгдийг бүтээж, Адам ба Евад зааж сургадаг. Дараа нь тэд гэм нүгэл үйлдсэнээр Еден цэцэрлэгээс хөөгдөх болсон.  Гэхдээ бид Эхлэл номын эхний бүлгүүдийг боловсрол талаас нь нухацтай судалвал Еден болоод түүнээс хөөгдөх болсон шалтгааны талаар гүнзгий утга санаануудыг олж мэдэх боломжтой. “Анхны дэлхийд цогцлуулан бий болгож өгсөн боловсролын тогтолцоо хүний амьдралын туршид даган биелүүлэх загвар байсан. Үүнийг дүрслэн харуулахын тулд Еденд загвар сургууль байгуулагдсан ба энэ нь бидний анхны эцэг эхийн гэр байсан. Едений цэцэрлэг тэдний анги танхим, байгаль ертөнц хичээлийн ном товхимол, Бүтээгч багш, зааварлагч ба хүн агуу гэр бүлийн анхны эцэг эх ба сурагч, оюутан нь байсан.”—Элен Уайт, Боловсрол, хуудас. 21.

Эзэн өөрөө энэхүү анхны сургуулийн үүсгэн байгуулагч, захирал бөгөөд багш нь байсан юм. Харамсалтай нь бидний мэдэж байгаагаар Адам, Ева хоёр өөр багшийг сонгож түүнээс буруу хичээлийг сурч авсан байдаг. Хамгийн анхны боловсролын тухай дурдагдсан энэ түүхээс бид өнөөдрийн амьдралдаа хэрэг болох ямар зүйлийг сурч болох вэ? Мөн яагаад?

*Энэ хичээлийг 10 сарын 3 ны Шаббатад бэлтгэн судлаарай.