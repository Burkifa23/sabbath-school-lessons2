---
title:  Гүнзгийрүүлэн судлах нь
date:  02/10/2020
---

“Ариун хосууд Бурхан Эцэгийн халамжийг хүртэхээс гадна бүхнийг мэддэг Бүтээгч Эзэнээс суралцдаг оюутнууд байсан юм. Тэд ямар нэгэн садаа болох зүйлгүйгээр тэнгэр элчис болон Бүтээгчтэй уулздаг байлаа. Тэд амийн модноос гарах эрч хүчээр дүүрэн байсан бөгөөд оюун ухааны чадвар нь тэнгэр элчисээс ялимгүй дутмаг байв. Үзэгдэх ертөнцийн нууцууд—’мэдлэгээр төгс Нэгэний гайхамшгууд’ (Иов 37:16)—нь тэдэнд сургамж ба баяр баяслын эх үүсвэр болдог байжээ. Хүн төрөлхтний зургаан мянган жилийн турш судалж байгаа байгаль дэлхий хийгээд тэдгээрийн хуулиудыг Тогтоон Баригч Нэгэн тэр бүх мэдлэгийг тэдний оюун ухаанд нээлттэй байлгадаг байв. Тэд навч, цэцэг, мододтой ярилцаж нэг бүрээс нь амьдралын нууцуудыг олж мэддэг байлаа. Усан дээр тоглох далайн аварга амьтдаас авахуулаад нарны гэрэлд хөвөх бяцхан шавж зэрэг бүх амьд бүтээлүүдийг Адам мэддэг байсан. Тэрээр тэдгээр амьтдыг бүгдийг нь нэрлэж, байгал болоод байгалийн мөн чанартай танилцжээ. Бурханы тэнгэрлэг сүр жавхлан, тоолж баршгүй гариг эрхэс, ‘өтгөн үүлсийн агаарт хөвөх’ гэрэл болон дуу авианы нууцууд, өдөр ба шөнө—гээд энэ бүхнийг бидний анхны эцэг эхэд танин мэдүүлэхээр нээлттэй байлгадаг байжээ. Ойн моддын навчис болгон дээр, уулсын ширхэг чулуу бүр дээр, гэрэлтэн гийх од мичид болгон дээр, хөрст дэлхий, агаар мандал, тэнгэр огторгуй дээр Бурханы нэр бичээстэй байв. Бүтээлийн эмх цэгц, зохицолдсон байдал нь хязгааргүй мэргэн ухаан, хүч чадлыг илэрхийлнэ. Тэд гүн гүнзгий хайр шингэсэн сэтгэл татам талархууштай зүйлсийг нээн илрүүлдэг байжээ.”—Элен Уайт, Эцэг өвгөд ба Зөнчид, хуудас 50, 51.

**Ярилцах асуултууд:**

`1   Хэрэв Бурхан анхнаасаа сургууль, ажил хөдөлмөрөөр дамжуулан хүн төрөлхтний Өөртэйгөө болон Өөрийн бүтээлүүдтэй учруулах зорилготой байсан юм бол, бид өнөөдөр үүнийг зөвөөр хадгалан авч үлдсэн үү? Бид өөрсдийн ажил хөдөлмөрөөр(боловсрол, сайн дурын ажил, үйлчлэл, гэх мэт) дамжуулан хэрхэн Бурхантай танил дотно болох вэ?`

`2  Еден цэцэрлэг дэхь Сатаны заль мэхийг авч үзвэл, бид хүний сул дорой байдалд амархан бухимдах болно. Адам Ева хоёр өөрсдийгөө Бурхантай ойр байгаа гэдгээ мэдэж байсан хэдий ч могойн худал үгийг хүлээн зөвшөөрөхөөр шийдсэн. Тэгвэл Бурхантай махан биеэрээ ойрхон байж чадахгүй бид хэрхэн сорилтыг давах гарах хүчийг Түүнээс олж авах вэ?`

`3 Сүмийн удирдлагыг ойлгох нь яагаад чухал вэ гэдгийг хэлэцээрэй. Энэхүү удирдлагын хэм хэмжээ алдагдах үед юу болдог вэ? Удирдлагыг буруугаар ашиглах үед юу болох вэ? Мөн энэ тохиолдолд ямар арга хэмжээ авах вэ?`