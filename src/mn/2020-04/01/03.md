---
title:  Халдлага
date:  28/09/2020
---

Ихэнх багш нарын хувьд ангиа тохижуулах нь их том баяр баясал байдаг: Самбараа хадаж, хэрэгцээтэй материалуудаа бэлдэж, мөн өрөөг хамгийн сайхнаар тохижуулах явдал. Бурхан Адам, Евагийн хичээлийн анги танхим болох Еден цэцэрлэгт ямар их анхаарал хандуулж суралцах орчныг бүрдүүлснийг бид харж болно. Тэрээр бүхий л төрлийн үзэсгэлэнт зүйлсээр сурагчдаа хүрээлүүлэхийг хүсжээ. Тэнд байсан шувууд, ан амьтад, цэцэгс болоод модод бүгдээрээ дэлхий ертөнц болон өөрсдийн Бүтээгчийг судалж мэдэх боломжоор хангаж байв.

Гэвч Эхлэл 2-с 3-р бүлгийн хооронд гэнэтийн өөрчлөлт гардаг. Бид Бурханы тэнгэрлэг оюун ухаанаар бүтээгдсэн бүхий л сайн сайхан зүйлсийг авсан. Харин Эхлэл 3:1 дээр бид Түүний өгсөн чөлөөт сонголт гэдэг зүйлийг сэрээсэн юм. Могойг “хээрийн зэрлэг амьтдын дотроос хамгийн зальтай илүү зальтай байжээ” гэдэг үг нь энэ хүртэл хэрэглэгдэж ирсэн үгсээс тэс өөр юм. Өмнөх бүлгүүдийн хувьд “сайхан байжээ”, “ичсэнгүй” мөн “таатай байлаа” хэмээх тэмдэг нэрүүд голчилж байлаа. Харин могойн тухай дурдах үед эдгээр сайхан хэллэгүүд өөрчлөгдсөн байгааг анзаарч болох юм. Зөвхөн төгс төгөлдөр зүйлсийн талаар яригдаж байсан өмнөх бүлгүүдээс ялгаатай нь сөрөг утгатай үгс орж ирсэн.

Харин Бурханыг Эхлэл номонд эсрэгээрээ огт заль мэхгүй гэдгийг харуулсан байдаг. Эхлэл 2:16, 17 дээр Бурханы Адам, Евад өгсөн цорын ганц тушаал бол хориотой модны жимснээс бүү ид гэсэн зааварчилгаа болохыг бид мэдэх билээ. Мөн Тэрээр Адам, Евагаас юуг хүсэн хүлээж байсан нь тодорхой юм. Энэ түүхээс та олон зүйл сурч болох ч, хамгийн түрүүнд ойлгох нэг зүйл бол: Адам, Ева хоёр дуулгавартай байх эсвэл дуулгаваргүй байхыг өөрсдөө шийдэж болох чөлөөт сонголт бүхий бүтээл байжээ. Тиймээс хүний сонгох эрх чөлөө нь дэлхий ертөнц уналтад орохоос ч өмнө анхнаасаа хүнд байсаар ирснийг бид мэдэж болох юм.

`Эхлэл 3:1–6 аас могой болон Евагийн яриаг ажиглана уу. Евад хэлсэн могойн үгнээс та юу анзаарч байна вэ? Сайн мууг мэдүүлэгч модны тухайд Евагийн хандлага ямар болсон талаар та юуг анзаарч байна вэ?`

Эхлэл 2:17-дээр Эзэн Адамд хэлэхдээ хэрэв тэр сайн ба мууг мэдүүлэгч модны жимснээс идвэл “тэр даруй үхнэ” гэж хэлсэн байдаг. Харин Эхлэл 3:3 дээр Ева энэ тушаалыг давтан хэлэхдээ “тэр даруй” гэдэг үгийг нь орхигдуулан зөөлрүүлж хэлсэн байдаг. Эхлэл 3:4 дээр могой энэ үгийг өлгөн авч эсрэг утгатай болгон та нар үхэхгүй гэж буцаан хариулсан. Эндээс үзвэл Ева хэдийгээр цэцэрлэгт Бурханаар хичээл заалгадаг байсан ч Түүний үгсийг тийм ч нухацтай авч үздэггүй байсныг түүний хэрэглэсэн үгнээс анзаарч болох юм.