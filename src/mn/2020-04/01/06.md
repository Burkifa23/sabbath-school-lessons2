---
title:  Эрх Мэдлийг Үл Тоомсорлогчид
date:  01/10/2020
---

Зарим хүмүүсийг “төрөлхийн суралцах” чадвартай гэж нэрийддэг. Тэд өндөр оноо авахын тулд нэг их хичээж суралцах шаардлагагүй хүмүүс байдаг. Тэд мэдээллийг шингээхдээ маш гарамгай бөгөөд мэдлэг нь үргэлж тархинд нь “наалдаж” үлддэг. Харин 2 Петрийн нэг хоёрдугаар бүлэгт өөрсдийгөө Бурханд зориулах хүмүүст Христ доторх боловсрол эрх тэгш байдаг гэдгийг бататгасан байдаг.

2 Петр 1 дүгээр бүлэг дээр урмын үгс дурдагддаг бол эсрэгээрээ 2 дугаар бүлэг дээр анхааруулгын үгсийг үлдээсэн байна.

`2 Петр 2:1–17. Ямар хүчирхэг буруутгалын үгсийг тэрээр хэлж байна вэ? Хурцаар анхааруулж буруутгахын зэрэгцээ ямар итгэл найдварыг тэрээр амлаж байна вэ?`

10 дугаар ишлэл дээр Петр эрх мэдлийг үл тоомсорлогчдын талаар юу гэж өгүүлсэн байгааг анзаарна уу. Өнөөдөр ч гэсэн бидний бодит амьдралд байгаа зүйлийг маш хурцаар буруутгасан байна. Сүмийн биеийг бүтээж байгаа хүмүүсийн хувьд бид эрх мэдлийн тодорхой төвшинд тулгуурлан ажиллаж (Еврей 13:7,17,24-г уншаарай), ядаж Эзэнд өөрсдөө итгэмжтэй байх хэмжээнд тэдгээр эрх мэдэлд захирагддаг байх ёстой.

Гэсэн хэдий ч эдгээр хатуу буруутгалын дунд 9-р ишлэл дээр Петр нэгэн санааг дурдсан байдаг. Тэрээр хэлэхдээ хэдийгээр Бурхан худал хуурмагийг сонгосон хүмүүсийг арчин хаях чадалтай ч, “бурханлаг хүмүүсийг сорилтоос яаж ангижруулахыг Эзэн мэддэг” гэжээ. Тэгэхлээр Христиан боловсролын нэг хэсэг нь зөвхөн сорилтоос зайлсхийх бус мөн сорилтоос гаргах Бурханы олон арга замуудаас суралцах явдал, мөн “хөнөөлт тэрс үзлийг нууцаар таниулах” хүмүүсээс өөрсдийгөө хамгаалахад туслах зүйлс байж болох уу (2Петр 2:1)? Түүнчлэн эрх мэдлийг үл ойшоох нь зэмлэлийг хүртэж байгаа тул Христиан боловсрол нь “та нарыг тэргүүлж явсан” хүмүүсийг хэрхэн зөвөөр ойлгож, тэдэнд дуулгавартай хандах талаар сургах явдал байж болох уу?

Адам, Ева хоёр эрх мэдлийг үл ойшоосон гэж хэн ч хэлэхгүй ч, эцэст нь тэд тэр эрх мэдэлд дуулгаваргүй байх шийдвэрийг гаргасан юм. Адам, Ева хоёрын зөрчлийг илүү ноцтой болгосон зүйл бол тэд өөрсдийнх нь төлөө хэлсэн Бурханы үгэнд буюу Түүний эрх мэдэлд илт эсэргүүцсэн хариу үйлдэл үзүүлсэнд оршиж байсан.

`Эрх мэдлийн тухай энэхүү асуултыг зөвхөн сүм болоод гэр бүлээр хязгаарлалгүй ерөнхийлөн бодоод үзээрэй. Эрх мэдлийг зохистойгоор хэрэгжүүлэх, мөн зохих ёсоор дагаж мөрдөх нь яагаад чухал вэ? Шаббат хичээлийн анги дээрээ хариултаа хуваалцаарай.`