---
title:  Гэр Бүл
date:  03/10/2020
---

### Энэ долоо хоногт судлах эшлэлүүд
Эхлэл 3:1–15, 2 Коринт 4:6, Лук 1:26–38, Матай. 1:18–24, Ефес 4:15, 1 Иохан 3:18, Дэд хууль 6.

> <p>Цээжлэх эшлэл</p>
> “Эцгийнхээ сургамжийг сонс, хүү минь,Эхийнхээ хууль зааврыг бүү эсэргүүц” (Сургаалт үгс 1:8).

Хүмүүс бид үргэлж суралцаж байдаг. Учир нь амьдрал бол өөрөө нэгэн төрлийн сургууль юм.

“Эрт дээр үеэс Израильчууд болон итгэл бишрэлтэй хүмүүс хүүхэд залуучуудаа үнэнд сургахад ямагт нухацтай ханддаг байжээ. Хүүхэд бүрийг бага нялхаас нь Бурханы хуулиар болон Израилийн түүхээр дамжуулан харагдах Түүний сайн сайхан, аугаа байдлыг сургамжилж байгаарай гэж зааж өгсөн. Бүхнийг танин мэдэж эхэлж буй хүүхдийн оюун ухаанд нийцэхүйцээр дуу, залбирал, Бичээсүүдийн сургаалыг зааж өгөх хэрэгтэй байв. Бурханы хууль бол Түүний зан чанарын илэрхийлэл гэдгийг эцэг эхчүүд нь хүүхдүүддээ зааж сурган, Бурханы хуулийн зарчмуудыг зүрх сэтгэлээрээ хүлээн зөвшөөрч хүүхдүүд нь оюун ухаан, зүрх сэтгэлээрээ Бурханы дүрийг харуулах ёстой байв. Тухайн үеийн сургалтууд ихэвчлэн ам дамжин заагддаг байсан ба залуучуудад Еврей бичээсүүдийг унших чадварыг сургадаг байжээ. Ингэснээр тэд хуучин бичээсүүдийг чөлөөтэй уншдаг байв.”—Элен Уайт, Үе үеийн хүслэн, хуудас. 69.

Хүн төрөлхтний түүхийг хараад үзвэл эртний цаг үеэс эхлэн бид боловсролыг гэртээ эзэмшдэг байжээ. Тэгвэл гэр бүл дэх боловсролын талаар Библи юуг өгүүлдэг вэ? Бидний гэр бүлийн байдал ямар байхаас үл харгалзан ямар зарчимуудыг бид эндээс суралцаж болох вэ?

*Энэ хичээлийг 10 сарын 10-ны Шаббатад бэлтгэн судлаарай.