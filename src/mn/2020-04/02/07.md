---
title:  Гүнзгийрүлэн судлах нь
date:  09/10/2020
---

Элен Уайтын Боловсрол номоос “Бэлтгэл” хуудас. 275–282; “Хамтын Ажиллагаа” хуудас 283–286; “Сахилга Бат” хуудас 287–29-г уншаарай.

“Бага насны болон өсвөр насны хүүхдийн хүмүүжилд эцэг хүн эхчүүдээс дутахгүй хариуцлага хүлээдэг. Эцэг эхчүүд энэхүү хамгийн чухал боловсролыг эрт, үнэн зөвөөр олж авсан байх хэрэгтэй. Эцэг эх болох үүрэг даалгаврыг үүрэхээс өмнө эрэгтэй, эмэгтэй хүмүүс бие махбодын хөгжлийн талаар шаардлагатай мэдлэг авсан байх шаардлагатай. Үүнд бие махбодын зүй тогтоц, эрүүл ахуй, төрөлтийн өмнө хүүхдэд нөлөөлж болох нөлөө, удамшлын хууль, хувийн эрүүл ахуй, хувцаслалт, дасгал хөдөлгөөн, өвчнөөс сэргийлэх, эдгээх арга барилууд болон оюун ухаан болон ёс зүйн хөгжлийн хууль, ойлголтууд тус тус багтсан байх хэрэгтэй.”—Элен Уайт, Боловсрол, хуудас. 276.

“Хамтран ажиллах санаачлага гэр бүлийн нөхцөлд эцэг эхчүүдийн санаачлагаар эхэлж байх ёстой. Эцэг эхчүүд хүүхдүүдээ хөгжүүлэн боловсруулахын тулд хамтран ажиллах хэрэгтэй ба багш эцэг эхчүүд байнга хамтран ажиллахыг хичээдэг байх ёстой. Эцэг эх, багш нар Бурханд амьдралаа даатган, бие биенийхээ төлөө Бурханаас тусламж дэмжлэг хүсэх хэрэгтэй... Дээр өгүүлсэн боловсролыг олгосон эцэг эхчүүд, багш нарыг тэр бүр шүүж, буруутгаад байдаггүй. Тэд хүүхдийнхээ эрх ашиг болон сургуулийн шаардлага зөв шударга эсэхэд анхаарал хандуулж, боломжийнхоо хирээр өөрсдийн хариуцлагаас хуваан үүрэлцэж буй багшид хүндэтгэл үзүүлдэг.”—Элен Уайт, Боловсрол, хуудас 283.

**Ярилцах асуултууд:**

`1 Бид хүүхэдтэй байх эсэхээс үл харгалзан амьдарч байгаа газартаа үргэлж бусад хүмүүстэй харилцаатай байх ёстой байдаг. Одоо амьдарч байгаа газартаа мөн өөр газруудад ч гэсэн бусадтай харилцаж, тэдэнд гэрчлэх талаар энэ долоо хоногийн хичээлээс та юуг суралцаж авсан бэ?`

`2 Бид боловсролыг сайн зүйл гэж хардаг. (Эцсийн эцэст хэн боловсролын эсрэг зогсож чадна гэж?) Гэхдээ үргэлж ийм байдаг уу? Боловсролыг бузарлаж, буруу зүйл рүү чиглүүлсэн жишээ юу байж болох вэ? Боловсролыг сайн болгож чадах ямар сургамжийг бид эдгээр сөрөг жишээнүүдээс суралцаж болох вэ?`

`3 Лхагва гаригийн хичээл дээр үзсэнчлэн бид бүгдэд чөлөөт сонголт хийх эрх өгөгдсөн байдаг. Тиймээс хэзээ нэгэн өдөр хүүхдүүд өсөж том болсныхоо дараа бага наснаасаа заалгаж ирсэн Бурханыг сонгох эсэхээ өөрсдөө шийдэх болно. Яагаад эцэг эхчүүд болон бусдад сайн мэдээг гэрчлэн түгээдэг хүмүүс чөлөөт сонголтын чухал байдлыг үргэлж санаж явах хэрэгтэй вэ?`