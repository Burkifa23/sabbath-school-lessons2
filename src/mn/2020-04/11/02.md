---
title:  Ажил хөдөлмөрийн олон тал
date:  06/12/2020
---

“Хүмүүсийн хувьд амьдралдаа сайныг үйлдэх хийгээд баярлаж бахдахаас илүү дээр юм байдаггүй болохыг мэдсэн. Түүгээр ч үл барам хүн идэж, ууж, эрхэлж буй бүхий л зүтгэлдээ сэтгэл хангалуун байх аваас энэ нь Бурханы бэлэг буюу.” (Номлогчийн үгс 3:12, 13).

“Ажил”—гэдэг үг бол Англо Саксончуудын хэрэглэдэг байсан ямар нэгэн уянгын халилгүй энгийн нэгэн үг. Англи хэлний нэг үе төдий энэ үг маш олон утга санааг агуулдаг. Бид хэрэгцээндээ тулгуурлан ширээн дээрээ хоолтой байж, төлбөрүүдээ төлж, мөн хэцүү бэрх үед хэрэглэхдээ зориулан бага ч гэсэн мөнгийг хадгалдаг. Ажлын байраа алдах нь ихэвчлэн ажлын тааруу нөхцөл байдалтай байхаас ч илүү онцгүй зүйл юм.

Ажил нь хүнд  үнэ цэнэтэй мэдрэмжийг төрүүлж өгдөг. “Та юу хийдэг вэ?” эсвэл “Та хэн бэ?” гэх мэт асуултуудад хариулах нийтлэг хариулт бол ажил мэргэжил юм. Тэтгэвэрт гарсан хүмүүсийн ихэнх нь ажиллаж чадахуйц биеийн чадамжтай байвал хагас цагаар цалинтай болон сайн дураар ажилладаг байна. Ажилтай байна гэдэг нь хүнд ядаж өглөө босох учир шалтгаан болдог. Өсвөр насны хүүхдэд ажил олоод өгчихвөл зөрчил гаргах хүний тоо нэгээр цөөрнөө гэсэн үг.

`Эхлэл 3:19-г уншаарай. Энд гол санаа нь юу байна вэ? Мөн ажлын бас нэг өөр талын тухай бидэнд юуг хэлж байна вэ?`

Гэм нүгэлд унахын өмнө хүмүүсийн хийж байсан ажил хөдөлмөр нь уналтын дараа гэнэт өөрчлөгдсөн. Ажлын өөр нэгэн талыг энд дурдъя. Зарим хүмүүсийн хувьд ажил хөдөлмөр гэдэг нь өдөр тутмын хүнд хөдөлмөрийг хэлэх ба эцэстээ үхлээр дуусдаг. Тэд ажилдаа дургүй бөгөөд тэтгэвэрт гарахдаа эрүүл саруул байгаасай гэж хүсдэг. Гэтэл зарим хүмүүсийн хувьд ажил нь хувийн амьдралын бүх зүйлийг хамруулан амьдралынх нь гол цөм нь болдог байна. Ийм хүмүүс ажиллахгүй байхдаа сэтгэлээр унаж, стресстэж, яахаа мэдэхээ больдог ажээ. Тэтгэвэрт гарсныхаа дараа эдгээр хүмүүс бие махбод болон сэтгэцийн дарамтад орж, улмаар эрт нас барах тохиолдлууд ч олон бий.

Христэд итгэгчид бид хэрхэн Бурханы арга замаар ажиллах ёстойг сурах хэрэгтэй. Ажил хөдөлмөр гэдэг бол зүгээр нэг эдийн засгийн хэрэгцээнээс илүү зүйл. Хүн бол зүгээр нэг ажилчин биш. Үүнийг зөвөөр ойлгосон хүний амьдрал нь үйлчлэлийн томоохон орон зай болох ба Бурхантай харилцах харилцааных нь илэрхийлэл болдог. Багш нарын хийх ёстой зүйлсийн нэг бол сурагчдад өөрсдийн чадвараа мөн Бурханаас өгөгдсөн сонирхлыг нь олж дэлхийн хэрэгцээнд зохицоход нь туслах явдал.

`Та юу хийдэг вэ? Өөрөөр хэлбэл та энэ амьдралдаа юу хийж байна вэ? Та яаж үүнийг хийснээрээ Эзэнийг хэрхэн илүү сайнаар алдаршуулах вэ?`