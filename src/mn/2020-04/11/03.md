---
title:  Ажил ба Хүмүүжил
date:  07/12/2020
---

Ажил гэдэг үг нь амьдралдаа ямар нэгэн зүйлийг “хийх” гэсэн утгыг илэрхийлнэ. Үнэхээр ухаалаг, гоц гойд хүмүүс ч гэсэн эцэстээ компьютерийн товчлуур дарж суухаас авахуулаад ямар нэгэн бие махбодын ажил хийдэг.

**“Гараар” хийх ажлын бэлгэдлийн тухай дараах эшлэлүүд бидэнд юуг зааж байна вэ?**

`Дэд хууль 16:15:`

`Номлогчийн үгс 9:10:`

`Сургаалт үгс 21:25:`

`Иеремиа 1:16:`

Бурхан бидэнд “гарын ажлыг буюу гарын үйлсийг” өгсөн учраас үүнийгээ гүйцэлдүүлсний дараа бид баяр хөөрөөр дүүрэн болдог (Сургаалт үгс 10:4, 12:14). Сэтгэл судлалд “Хувь хүний үр ашиг” гэдэг нь хүн болгон амьдралдаа ямар нэгэн учир утгатай зүйлийг гүйцэлдүүлж чадна гэх итгэлийг төлөөлүүлдэг ажээ. Хувь хүний үр ашиг нь “Би чадна гэж бодож байна! Би чадна” хэмээх үгсийг олон давтсанаар өсдөггүй харн өөрийн биеэр аливааг хийх үед л өсдөг байна.

“Бидний гарын ажил үйлс” бол Бурханы бидэнд өгсөн ивээл (Дуулал 90:17) бөгөөд амьдралаа утга учиртай байлгахад тусалдаг ч Бурханы төлөвлөгөө бол “бидний гарын үйлс” бусдад ивээл болох юм. Паул бичихдээ бид ажиллах ёстой, гараараа ямар нэгэн хэрэгцээтэй зүйлийг хийх ёстой, ингэснээр бусадтай хуваалцах зүйлтэй байна гэжээ. Тэр үнэхээр энэ зарчмаар амьдарсан:

“Миний болон надтай хамт байгсдын хэрэгцээний төлөө энэ гар минь үйлчилж байсныг та нар өөрсдөө мэдэж байгаа. Ингэж зүдэж зүтгэж байж л дорой нэгэндээ тус болох ёстойг би та нарт бүх талаар үзүүлсэн. Мөн Эзэн Есүсийн айлдсан “Авахаасаа өгөх нь илүү ерөөлтэй” гэсэн үгийг санагтун гэж хэлэв.” (Үйлс 20:34, 35).

Нехемиагийн нэгэн залбирлыг бид ч гэсэн үйлдэх хэрэгтэй: “Харин одоо, гарыг минь тэнхрүүлээч Бурхан минь ээ” (Нехемиа 6:9).

`Таны ажилдаа хандах хандлага ямар вэ? Та ажлаа бусад хүмүүст ивээл болгох боломжтой ямар арга замууд байна вэ?`