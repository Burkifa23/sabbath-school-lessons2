---
title:  Гүнзгийрүүлэн судлах нь
date:  11/12/2020
---

Эхлэл 3, Номлогчийн үгс 2:18–23, Ефес 6:5–8; Элен Уайт, “Сорилт ба Уналт,” хуудас 52–62, Эцэг өвгөд ба Зөнчид.

Ажил нь ивээл үү хараал уу? Гэм нүглийн улмаас бий болсон хараал мэт санагдаж магадгүй (Эхлэл 3:17). Бид илүү нягтлан уншвал хараагдсан зүйл нь ажил биш харин газар байсан гэдгийг ухаарах болно. Элен Уайт Бурханы өгсөн ажиллах үүрэг даалгавар бол ивээл хэмээн бичжээ: “Ажил хөдөлмөрийн амьдрал нь хүнд хайрын үүднээс өгөгдсөн. Гэм нүгэлтэй хүнийг сахилга батжуулж идэх зуршил болоод хүсэл тэмүүллийг нь хянаж өөрийгөө удирдах зуршлыг суулган сахилгажуулахын тулд бий болжээ. Энэ нь хүнийг нүглийн доройтол ба сүйрлээс сэргээх Бурханы төлөвлөгөөний нэгэн хэсэг байсан юм.”—Эцэг өвгөд ба Зөнчид, хуудас 60. Бид өөрсдөө нэгэн хэвийн байдал, хэтрүүлж ажиллах, мөн амьдралдах байр сууриа хэтрүүлэн үнэлэх гэх мэт хүчин зүйлсийн улмаас ажил хөдөлмөрийг хараал мэт болгочихсон байж болох уу? Бид ямар ч нөхцөл байдалд байсан ажлаа зөв талаас нь харж сурах хэрэгтэй. Түүнчлэн Христиан боловсрол нь хүмүүст ажлаа үнэлж сурахад нь туслах ба үүнийхээ зэрэгцээ ажлыг амьдралынхаа гол цөм болгохгүй байхад нь туслах ёстой.

**Ярилцах асуултууд:**

`1   Номлогчийн үгс 2:18–24-г уншаарай. Соломон Библийн нэг бүлэгт хэрхэн ажлыг ивээл болон хараал хэмээн  хослуулан авч үзсэн бэ? Энэ эшлэлд бидний ажилд хандах хандлагыг өөр болгодог ямар зүйлс байдаг гэсэн бэ?`

`2 Ажил хөдөлмөрөөр бид гэр бүлээ хоол хүнстэй байлгадаг. Бид хэрхэн гэртээ ажлын талаар эерэг хандлагыг бий болгох вэ?`

`3 Ажлыг маш сайн хийх, ажилдаа донтох хоёрын хооронд хил хязгаар заримдаа их эмзэг байдаг. Бид хэрхэн энэ хилийг давахгүйгээр хадгалан үлдэх вэ? Номлогчийн үгс 2:23-г уншаарай.`

`4   Паул маш тодорхой хэлсэн: “Бид та нартай хамт байхдаа хүртэл “Хэн ажил хийхийг үл хүснэ, тэр нь бүү идэг” гэж тушаадаг байсан.” (2 Тесалоник 3:10). Энэ зарчим мэдээж их утга учиртай. Энэ зарчим хэрэгжихгүй байж болох жишээнүүдээс дурдана уу? Өөрөөр хэлбэл бид хэрхэн энэ дүрмийг хөдөлшгүй буюу зөрчиж болохгүй журам болгож болохгүй вэ?`