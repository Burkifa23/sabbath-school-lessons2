---
title:  Христэд Итгэгч ба Ажил үйлс
date:  05/12/2020
---

### Энэ долоо хоногт судлах эшлэлүүд
Эхлэл 3:19, Дэд хууль 16:15, Гэтлэл 25:10–30:38, Галат 5:22–26, Номлогчийн үгс 9:10, 1 Коринт 10:31.

> <p>Цээжлэх эшлэл</p>
> “Тиймээс хайрт ах дүү нар минь, та нарын зүтгэл Эзэн дотор хоосон биш гэдгийг мэдэж, тууштай байж, гуйвж дайвалгүй, Эзэний үйл хэргээр үргэлж бялхаж бай.” (1 Коринт 15:58).

Ажил бол анх Бурханаас бий болсон зүйл. Гэм нүглээс өмнө байсан төгс ертөнцөд Бурхан Адам болон Евад цэцэрлэгийг арчлах үүрэг даалгаврыг өгсөн (Эхлэл 2:15). Бүтээгчийн дүр төрхөөр бүтээгдсэн тул тэд ч мөн бүтээлчээр хөдөлмөрлөж, хайрын үйлчлэлийг хйих ёстой байлаа. Тэгвэл эндээс хараад үзвэл гэм нүгэлгүй, үхэл болон зовлон зүдгүүр байхгүй байсан тэр цагт ч хүн төрөлхтөн хөдөлмөрлөж ажиллах ёстой байсан гэсэн үг. Бид нүглийн өмнөх дэлхий болон амлагдсан газар хоёрын хооронд амьдарч байгаа энэхүү завсрын цаг хугацаандаа ажиллаж хөдөлмөрлөх гэдэг зүйлийг Бурханы ивээл гэж хүлээж авах хэрэгтэй. Еврейчүүд хүүхдүүддээ арилжаа хэрхэн хийхийг зааж өгдөг байжээ. Хэрэв аав хүн хүүхдэдээ арилжаа хэрхэн хийхийг зааж өгөхгүй бол гэмт хэрэгтэн өсгөж байгаагийн адил гэдэг үг хүртэл хэлдэг байжээ. Үүний адилаар Бурханы хүү болох Есүс дэлхий дээр байхдаа өөрийн аавдаа шударгаар мөн чадварлагаар ажиллаж, Назарын ард иргэдэд хэрэгтэй тавилга, газар тариалангийн багажуудыг хийж өгдөг байсан (Марк 6:3). Энэ ч мөн адил Түүнийг ирээдүйн үйлчлэлд бэлтгэх сургалт болж байв. Акул, Прискилагийн дэргэд элч Паул жил хагасын хугацаанд байхдаа майхан хийж, мөн Шаббат өдрөөр синагогт очиж хүмүүстэй ярилцдаг байсан (Үйлс 18:1-4, 2 Тесалоник 3:8–12). Энэ долоо хоногт бид ажил хөдөлмөртэй холбоотой асуултуудад хариулах ба энэ нь Христиан боловсролд ямар үүрэгтэй болохыг судлах болно.

*Энэ хичээлийг 12 сарын 12-ны Шаббатад бэлтгэн судлаарай.