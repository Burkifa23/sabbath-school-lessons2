---
title:  Ажил ба Сүнслэг байдал
date:  09/12/2020
---

“Хэрэв бид Сүнсэнд амьд байгаа юм бол мөн Сүнс дотор явцгаая.” (Галат 5:25). Хүний ажил болон сүнслэг байдал хоёр хоорондоо салшгүй холбоотой. Христ итгэл гэдэг нь амьдралын өөр цаг үеүдээс болоод нөмрөөд тайлдаг дээл биш. Харин Христ итгэл нь ажил хөдөлмөр болоод амьдралын бүхий л хүрээнд өөрийгөө үзүүлж чаддаг нэгнийг бий болгодог.

`Галат 5:22–26-г уншаарай. Паулын бичсэн ямар бэлэг авьяас нь таныг болон таны ажлыг тодорхойлж байна вэ?`

Шинэ Гэрээний Үгсийн тайлбар толь бичиг дээр “сүнслэг” хүн гэдгийг “Сүнсний үр жимсийг өөрийн замаар бусдад үзүүлдэг нэгэн” гэж тодорхойлжээ. Үүнээс хүмүүс бид амьдралынхаа ямар ч талбарт Христтэй харилцах холбоогоороо дамжуулан итгэгч гэдэг байр суурьтай байх юм байна гэж дүгнэж болно.

Флоридагийн эмнэлэгт удахгүй нас барах гэж байгаа найзыгаа сахин суусан нэгэн эр байжээ. Сувилагч нар орж гаран өвчтөнд хэрэгцээтэй зүйлсийг нь өгч анхаарал халамж үзүүлсээр байлаа. Тэдэнтэй харилцаж байхдаа мөнөөх залуу тэднийг хаана сурсан тухай асуужээ. Тэдний олонх нь Флоридагийн эмнэлгийн коллежид сурсан гэж хэлсэн байна.

Энэ нь тэр хүний хувьд маш гүнзгий сэтгэгдэл төрүүлжээ. Дараа нь тэр хэд хэдэн удаа Флоридагийн эмнэлгийн коллежид очиж ямар газар байдгийг нь үзэв. Яагаад гэж үү? Учир нь тэрээр энэ сургуульд сурсан сувилагч нар бусад сургуулийг төгссөн сувилагчдаас илүү анхаарал халамжтайгаар, хайрын үүднээс өвчтэй найзад нь хандаж байсан тухай бусадтай хуваалцдаг байж. Өөрөөр хэлбэл тэрээр үхэх гэж байгаа найзад нь эдгээр хүмүүс болон бусад хүмүүсийн гаргаж байгаа хандлагын ялгааг олж харсан гэсэн үг.

`Тиймээс тэр уг коллежийн зорилго болон өөр бусад олон асуултуудыг асуусныхаа дараа хандив болгон 100,000 доллар өгч өөр олон боловсролтой сувилагч нарыг сургаарай хэмээн захисан байна. Тэгэхээр, сүнслэг байдал бол амьдралын зам мөн.Та өдөр бүр хийдэг зүйлсдээ хэрхэн өөрийнхөө сүнслэг байдлыг үзүүлдэг вэ? Та бусад хүмүүст ямар сэтгэгдэл төрүүлдэг гэж бодож байна вэ?`