---
title:  Ажил ба нярвын үйлчлэл
date:  10/12/2020
---

“Гар чинь юуг хийхээр тэмүүлнэ, түүнийг бүхий л чадлаараа хийгтүн” (Номлогчийн үгс 9:10). Хамгийн мэргэн нэгэн хэмээн тооцогддог энэ хүн амьдралын бүхий л талбар дахь нярвын үйлчлэлийн тухай ийнхүү хэлжээ.

Христ итгэлийн нярвын үйлчлэлийн тухай ярихад ихэнх хүмүүс санхүүгийн хариуцлагатай байдал гэдэг үгээр хязгаарлан ойлгосон байдаг. Мэдээж мөнгө бол нярвын үйлчлэлд томоохон байр суурийг эзлэх боловч мөнгөөр зөвхөн бүхнийг хязгаарлах нь хэтэрхий хайрцлагдсан хэрэг. Байгууллагын онолын үүднээс нярвын үйлчлэл нь боломжит нөөц бололцоог ашиглан хөгжүүлэх менежментийн үүрэг хариуцлага гэж тооцогддог.

Тэгвэл сүм чуулганд маань Бурханы бидэнд ивээл болгон өгсөн нөөц бололцоо нь юу вэ? Петр хүн болгонд Бурханаас өгөгдсөн бэлэг байгаа гэж маш тодорхой хэлсэн ба тэдгээр хүмүүсийг тэрээр Бурханаас авсан бэлгийнхээ (мөнгө, цаг хугацаа, энерги, авъяас ба бусад) нярвын үйлчлэлийн төлөө Түүнд хариуцлагатай хандаж байгаа “ариун тахилчид” (1 Петр. 2:5) хэмээн нэрлэжээ.

`Номлогчийн үгс 9:10 ба 1 Коринт 10:31-г уншаарай. Бид хэрхэн ажиллаж, хэрхэн хүмүүсийг ажлын тухай боловсролтой болгох тал дээр эдгээр эшлэл бидэнд ямар мэдээг өгч байна вэ?`

Өнөөгийн амьдралын нэг бэрхшээл бол амьдралын талбаруудыг ангилан салгах хандлага юм. Хүний амьдралыг ажлын амьдрал, гэр бүлийн амьдрал, сүнслэг амьдрал бас чөлөөт амьдрал гэх мэтээр ангилдаг. Эдгээрийг ийнхүү ангилснаар хүмүүс хооронд нь хольж хутгахгүй байхыг хүсдэг. Жишээлбэл, хүн ажлын амьдралаа гэртээ авчирч гэр бүлийн үүрэг хариуцлагатайгаа холих нь сайн хэрэг биш. Чөлөөт цаг зав гаргах нь Бурхантай хамт өнгөрөөх цаг хугацааг хязгаарлах ёсгүй.

Гэхдээ эдгээр хорио цээрүүд бидний сүнслэг амьдрал, бидний оршихуйн бүх талбарт хэрэгжих ёстой гэдэг үүрэг хариуцлагыг маань зогсоож болохгүй. Христэд итгэгч хүний ажил нь Бурхантай нөхөрлөж Түүнтэй хамт хөдөлмөрлөх үед өсөн дэвждэг. Ажил бол Буханы оршихуйг мэдэрч болох бас нэгэн арга зам юм. Тэгэхээр өөрсдийн итгэлийн амьдралаа аль нэгэн ангилалд хамруулж Бурханыг нэг өдөр, нэг цагт, эсвэл бүр амьдралынхаа нэг талбарт үлдээж хязгаарлах нь Түүний оршихуйг үгүйсгэж байгаа хэрэг болно.

`Хоёр асуулт: Нэгдүгээрт, та сүнслэг амьдралаа тусад нь ангилдаг эсэхээ өөрөөсөө асуугаарай. Хоёрт, хэрэв тэгдэг бол та хэрхэн сүнслэг байдлаа өөрийн хийдэг бусад бүх зүйлийн тэргүүнд тавьж сурах вэ?`