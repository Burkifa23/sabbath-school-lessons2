---
title:  Эцэгийг илчилсэн нь (үргэлжлэл)
date:  26/10/2020
---

Сайн мэдээнийхээ эхлэлд Иохан Есүсийг мөнхийн “Үг” хэмээн тодорхойлсон байдаг (Иохан 1:1–18) Есүсийн талаар хэлсэн Иоханы тунхаглал айж эмээсэн эсвэл хязгаарлагдмал байгаагүй. Харин ч зоригтой бөгөөд хамрах хүрээгээрээ том байв. Есүс үнэхээр энэ дэлхий ертөнцийг бий болохоос өмнө оршсоор байсан ба мөнхөд байх болно. Тодруулбал Есүс бол бүтээлийн төлөөлөл (Иохан 1:2, 3). Тэрээр “хүмүүсийн гэрэл” (Иохан 1:4), тэр Үг дэлхийд ирснээр “бүхнийг гэрэлтүүлэх” юм. (Иохан 1:9).

`Иоханы хэлж байгаагаар Христ хүн төрхтэй болсоны үр дүн нь юу вэ? Үгийн хувьд тэрээр ямар гэрлийг авчирсан бэ? Түүнд ямар чадварууд байгаа вэ? Иохан 1:14, 18.`

“Дэлхий дахин хамгийн харанхуй байдалтай болох тэр л цаг үед Гэрэл бий болсон. . . .

“Хүн төрөлхтөнд энэ бүхнээс гарах ганц л найдвар байв . . . Дэлхий дахинд Бурханы талаарх мэдлэгийг сэргээх шаардлагатай байлаа.

“Христ энэхүү мэдлэгийг сэргээхийн тулд ирсэн. Тэрээр хүмүүст Бурханхыг мэдүүлж өгөхөд нь тус болж байгаа гэсэн боловч Түүнийг худал хуурмагаар таниулсаар ирсэн хуурамч сургаалуудыг нураахаар ирсэн. Тэрээр хууль тушаалынхаа үнэнийг таниулан мэдүүлж, ариун, үзэсгэлэнтэй зан чанараа харуулахаар ирсэн.”—Элен Уайт, Боловсрол хуудас 74-76.

Есүсийн дэлхий дээрх амьдралынхаа туршид хийсэн бүхий л зүйлд ганц л зорилго байсан. “Хүн төрөлхтний төлөө Бурханыг илчлэх” Боловсрол, хуудас 82.

`Есүс өөрөө хэлэхдээ “Намайг харсан нь Эцэгийг харсан.” (Иохан 14:9) гэсэн. Есүсийн хэлсэн үг ямар утгатай байсан бэ? Яагаад ингэж хэлэх болов? Иохан 14:1–14.`

Филипийн ичгүүртэй үгсийг сонсоод шүүмжилмээр санагдах байх (Иохан 14:8). Хэдэн жилийн туршид дотно харилцаатай амьдарсан ч гэсэн тэрээр Есүс Эцэгийнхээ зан чанарыг үзүүлэхээр ирсэн гэдэг гол санааг ойлгоогүй байжээ. Агуу багш Есүсийн шавь нар хүртэл алдаа гаргасныг хараад өнөө үеийн багш нарын санаа нь амарч болох юм. Гэхдээ Филипийн энэ үгсийг Бичээст оруулсны зорилго нь түүний мөхөс байдлыг шүүмжлэхийн тулд бус харин бидэнд өөрсдийгөө бодож үзэх боломж олгохын тулд өгөгдсөн байж болно. Бид Христтэй хэр удаан алхаж байна вэ? Бид Есүсийг Филипээс илүү ойлгосон уу? “ ‘Намайг харсан нь Эцэгийг харсан.’ ”