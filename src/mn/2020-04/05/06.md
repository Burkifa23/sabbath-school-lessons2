---
title:  Агуу багшийн анхны шавь нар
date:  29/10/2020
---

Хэдхэн мөчийн өмнө тэд зүгээр л нэгэн жижиг хотын гадна хонин сүргээ манаж байсан энгийн хоньчид байлаа. Харин дараагийн мөчид тэд дэлхийг цочроох, бүгдийг гайхшруулах агуу мэдээг тэнгэр элч нараас хүлээж авсан. Болсон явдлаас урам зориг нь бадарсан тэд тэнгэр элч нарын зарлан тунхагласан хүүг олж харахаар явдаг.

`Та өөрийгөө хоньчидтой хамт тэвшрүү хараад зогсож байна гээд төсөөлөөд үзээрэй. Та юу харах вэ? Лук 2:8–20.`

Бид Агуу багшийн анхны шавь нар болох Иосеф, Мариа болон хоньчдыг бишрэх хэрэгтэй. Есүсийн даруухан төрөлт нь энэ бяцхан Хүү дотор Бурхан оршиж, Бурхан хүн төрөлтэй нэг болсныг илтгэх ямар нэгэн гайхалтай илрэл байгаагүй ээ. Гэхдээ үзэгдэл, зүүд болон тэнгэр элч нарын тунхаглалаар дамжуулан анхны шавь нар Есүсийн даруухан төрөлтөөс илүүтэй ирээдүйн агуу зүйлсийг харж байлаа. Хоньчид энэхүү нялх хүүгийн хэн болохыг бусдад танилцуулан “Аврагч Эзэн Христ та нарын төлөө мэндэллээ ” (Лук 2:11 ба Лук 2:17-г харьцуулаарай) хэмээжээ.

`Есүсийн төрсөн гэх энэхүү мэдээнд мэргэд хэрхэн хариу үйлдэл үзүүлсэн бэ? Херод хэрхэн хариу үйлдэл үзүүлэв? Матай 2:1–12.`

Бидний Агуу багш эхний сургаалт зүйрлэлээ хэлж анхны гайхамшгаа үйлдэхээсээ ч өмнө зүгээр л хэн гэдэг нь бидний мөргөлийг хүлээн авах зохистой Нэгэн билээ. Есүсийн сургаал айлдах үйлчлэлд бүрэн талархахын тулд бид эхлээд анхны шавь нар болох мэргэдтэй нийлж, Агуу багшдаа мөргөх хэрэгтэй. Сургаал нь биднийг бишрэхэд хүргэдэг энэ Хүн бол зүгээр нэг мэргэн ухаантан биш ээ. Тэр бол хүн төрөлхтөнтэй хамт байхаар ирсэн Бурхан юм. Христиан боловсрол нь Христэд мөргөхөд суурилсан байдаг.

Мэргэд, хоньчид мөн тэнгэр элчүүд, бид бүгдээрээ шинээр төрсөн хаан болох Есүст мөргөхөөр мөн нялх Есүсээс Бурханы бодит төрхийг харахаар дуудагдсан билээ.

`Есүс махан биеийг олж хүн болсон гэдгийг Бурханы зан чанартай уялдуулан бодож үзээрэй. Бидний хүрч ч чадахааргүй энэ агуу том ертөнцийг бүтээсэн Бүтээгч “өөрийгөө даруусган” хүн төрөлхтөн дээр ирж бидний нүглийн шийтгэлийг үүрэн загалмай дээр нас баржээ. Яагаад энэ нь тийм сайн мэдээ юм бэ?`