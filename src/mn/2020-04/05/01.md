---
title:  Агуу Багш Есүс
date:  24/10/2020
---

### Энэ долоо хоногт судлах эшлэлүүд
Еврей 1:1–4; 2 Коринт 4:1–6; Иохан 1:14, 18; 14:1–14; Филиппой 2:1–11; 2 Коринт 5:16–21.

> <p>Цээжлэх эшлэл</p>
> “Учир нь “Харанхуйгаас гэрэл гэрэлтэг” гэж айлдсан Бурхан бол Христийн царайн дахь Бурханы алдрын мэдлэгийн гэрлийг өгөхөөр бидний зүрхэнд гэрэлтсэн Нэгэн юм” (2 Коринт 4:6).

Билли Грахам цэргийн генералын хамтаар цэргүүдийг эмчилдэг хуаранд зочилсон явдлаа ярьжээ.

“Нэгэн хүнд бэртэлтэй цэрэг орон дээр доош харан хэвтэж байлаа”. Эмч “энэ цэрэг ахиад алхаж чадах эсэхэд би эргэлзэж байгаа” хэмээн Грахамд шивнэв. Харин цэрэг генералд хүсэлт тавьж ийнхүү хэлжээ: “Эрхэм ээ,... Би таны төлөө тулалдсан боловч таны царайг хэзээ ч харж байгаагүй. Би таны царайг харж болох уу?” Тэгтэл генерал орон доогуур орж хэвтээд цэрэгтэй ярилцаж эхлэв. Грахамийг харж байтал цэргийн нүднээс нулимс гарч генералын хацар дээр дусалж байлаа.

Есүсийг төрөх мөчид хүн төрөлхтөн хүнд бэртэлтэйгээр цус алдаж Бурханы эдгэрлийн харцаар дутагдаж байсан юм. Хүмүүс “Өө, Бурхан минь та бидэнд нүүрээ харуулаач” хэмээн гуйж байсан. Харин дэлхийрүү Өөрийн Хүүгээ явуулахдаа Эцэг нь бидний багш болох Есүст нэгэн үүрэг өгсөн нь хүн төрөлхтөнд Түүний царайг үзүүлэх байв. Тэр цагаас хойш бидэнд “Бурхан бол Христийн царайн дахь Бурханы алдрын мэдлэгийн гэрлийг” (2 Коринт. 4:6) үзэх боломж тохиосон билээ.

Агуу багш маань дэлхийрүү ирсэн энэ үйл явдлыг харахдаа бид Түүнээс юуг суралцах ёстой вэ?

*Энэ хичээлийг 10 сарын 31-ны Шаббатад бэлтгэн суралцаарай.