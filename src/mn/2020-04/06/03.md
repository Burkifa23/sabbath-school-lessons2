---
title:  Зугтах Замд
date:  02/11/2020
---

`Эхлэл 28:10–17-г уншаарай. Энэ түүхийн ерөнхий санаа нь юу вэ? Гэм нүглээсээ зугтаж байгаа хүмүүст өгөгдөх Бурханы ивээлийн талаар бидэнд юуг сургаж байна вэ?`

Иаков ээжийнхээ тусламжтайгаар гэр бүлийнхээ үлдсэн гишүүдийг аймшигтайгаар хууран мэхэлснийхээ дараа одоо хариуг нь төлж байгаа юм. Түүний ах нь асар ихээр хилэгнэн дүүдээ уурлаж байсан тул Иаков түүнээс зугтаж авга ах Харан руугаа явж байлаа. Бүх зүйлд шийдэл байхгүй, түүний хувьд их аймшигтай үе байсан.

Нэг өдөр тэрээр үдшийн бүрий болох цагт хөлөө зөөж ядан тэмтчин явсаар шөнө болов. Тэр хаана байгаагаа ч өөрөө мэдсэнгүй, явах үед нь тэнгэр л ганцхан дээвэр болж байлаа. Газарт харагдах нэгэн чулуугаар дэр хийгээд унтаад өглөө. Гэтэл удалгүй гүн нойронд саад учрав. Ингээд л өнөөх алдарт зүүд буюу газраас тэнгэр хүртэл холбодгсон шат түүнд үзэгджээ. Тэнгэр элчис түүгээр өгсөн уруудан байгааг тэр харав.

Тэгтэл түүнд “Би бол ЭЗЭН, чиний эцэг Абрахамын Бурхан” гэж хэлэх дууг сонсогдлоо. Тэр хоолой үргэлжлүүлэн Иаковын гэр бүлд ам дамжин яригдан ирсэн амлалтуудыг давтан хэлж байв. Чиний үр удам газрын тоос шиг олон болж, баруун, зүүн, хойд, урд зүгт тархана. Чамд болон чиний үр удамд дэлхийн бүх овгийн ерөөл байх болно. “Харагтун, Би чамтай хамт байж, хаана ч явсан чамайг хамгаалан, чамайг дагуулж, энэ нутагт буцааж авчирна. Би чамд амласнаа биелүүлэх хүртэл чамайг орхихгүй” хэмээн мөнөөх хоолой үргэлжлүүлэн хэлжээ (Эхлэл 28:15).

Паул олон жилийн дараа Иаковын зүүдэн дэхь тэнгэр газрыг холбосон тэрхүү шат нь мөнх бус хүнийг мөнх Бурхантай холбосон Есүсийг төлөөлж байсныг харсан тухай Элен Уайт бичиж үлдээсэн байдаг. “Өөрт нь тусалж тайвшралыг өгдөг Нэгэн буюу өөрийнхөө амьдралыг зориулж байгаа Түүнд эцэг өвгөд ба эш үзүүлэгчид итгэн найддаг байсныг бодон тунгаах үед Паулын итгэл улам бэхжиж байлаа.”— Элч нарын үйлс, хуудас 512.

Иаков сэрээд өөртөө ийнхүү хэлжээ: “ЭЗЭН үнэхээр энэ газарт байна. Харин би мэдсэнгүй гэв.” (Эхлэл 28:16). Энд тохиолдсон зүйл бол “гайхамшиг”. Тэр хэзээ ч энэ газрыг мартахгүй учраас нэр хүртэл өгсөн байдаг. Дараа нь тэр насан туршдаа Бурханд үнэнч байхаа тангарагласан.

`Бидний гэм нүглийг үл харалзан Бурхан хэрхэн Христ дотор бидэнд хүрэхээр хичээж байгаа талаар энэ түүхээс бид юуг суралцаж болох вэ? Мөн ахин тодотгоход Христиан боловсрол яагаад энэ зарчмыг чухалчлан бүх хичээлийнхээ өмнө тавих ёстой вэ?`