---
title:  Нуугдахын оронд
date:  01/11/2020
---

`Эхлэл 3:1–11-г уншаарай. Яагаад Бурхан Адамаас “Чи хаана байна?” гэж асуусан бэ?`

Хүмүүс энэ түүхийг зураглахдаа модны жимс нь алим байсан мэтээр төлөөлүүлдэг. Гэхдээ эшлэл дээр тэгж бичигдээгүй байдаг. Зүгээр л “модны жимс” гэж бичигджээ (Эхлэл 3:3). Ямар төрлийн жимс байх нь гол нь биш ээ. Харин тэр модны жимс нь ямар нэгэн зүйлийг төлөөлж байсан учраас үүнээс идэж болохгүй байсан юм. Энд Бурханыг түлхэн “Би өөрийнхөө амьдралын хэмжүүр болж чадна. Би өөрөө Бурхан болж чадна. Надад Бурханы үгнээс илүү их эрх мэдэл байгаа” гэдэг сорилтын төлөөлөл байв.

Мэдээж могой Адам, Ева хоёроор модны жимсийг идүүлсний дараа тэдний амьдрал ч гэсэн үгүй болсон. Дараа нь тэд Бурхан ойрхон байгааг мэдрээд өөрсдийгөө “цэцэрлэгийн модон дунд” нуухаар хичээсэн (Эхлэл 3:8).

Бурхан Адамыг мэдэж байсан хэрнээ “чи хаана байна?” гэж асуусан нь хачирхалтай. Магадгүй Эзэн хийсэн зүйлийнхээ үр дагаврыг ойлгоход нь туслахын тулд ийнхүү асуусан байж болох юм. Өөрөөр хэлбэл тэдэнд хийсэн үйлийнхээ гунигт үр дүнг олж харахад нь тусалсан гэсэн үг.

`Ром 5:11–19-г уншаарай. Паул цэцэрлэгт дэх Адамын үйлдэл болон Есүсийн загалмай дээрх үйл явдлыг хооронд нь холбосон байдаг. Энэ нь Адамын хийсэн үйлдлийг Есүс хэрхэн буцаахын тулд ирсэн тухай юу гэж хэлж байна вэ?`

Адам, Евагийн Бурханд учирласан үгсээс болж Тэрээр хариулт болгон авралын төлөвлөгөөг өгсөн хэмээн маргах хүмүүс байж болох юм. Тэд нүгэл үйлдсэндээ гэмшиж, өөрсдөөсөө ичсэндээ бутан дунд нуугдан байхад Бурхан тэднийг аврахаар очсон. Бидний хувьд гэвэл бид ч мөн адил ичгүүрт хэргийг үйлдсэн ба Есүс биднийг аврахаар ирсэн. Тиймээс “чи хаана байна?” гэдэг асуултыг биднээс ч асуусан байж болно. Өөрөөр хэлбэл гэм нүгэлтэй чи хаана байна? Христтэй харилцах харилцаа тань хаана байна? Тэрээр таныг аврахын төлөө юу хийсэн бэ? гэсэн үг.

`Христиан боловсролд олон төрлийн зүйлс багтсан байдаг ч, гол агуулах зүйл бол бидний мөн чанар үргэлж Бурханаас нуугдах хандлагатай байдаг, харин үүний шийдэл бол Есүс. Яагаад үүнийг онцлох ёстой вэ?`