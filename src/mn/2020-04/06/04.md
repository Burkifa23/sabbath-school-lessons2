---
title:  Рабби Есүс
date:  03/11/2020
---

Шинэ гэрээний номуудын эхлэл хэсгүүдээс аль нь ч үүнээс илүү алдартай биш ээ: “Эхэнд Үг байсан ба Үг Бурхантай хамт байсан агаад Үг нь Бурхан байв” (Иохан 1:1). Ингээд цааш нь Иохан 1 бүлэг таныг огт мартагдашгүй чухал нэгэн эшлэлрүү хөтөлнө: “Үг нь махбод болж, бидний дунд оршин, бид Түүний алдар сууг үзсэн. Энэ нь Эцэгээс цор ганц Төрөгчийн алдар бөгөөд нигүүлсэл ба үнэнээр дүүрэн юм.” (Иохан 1:14).

`Иохан 1:1–14-г уншаарай. Есүс юу хийж байсан тухай мөн тэрээр хэн байсан талаар эдгээр эшлэлүүд юу гэж хэлж байна вэ? Есүс бол бидний хамгийн агуу үлгэр жишээ багш болох талаар энд бидэнд юу гэж хэлж байна вэ?`

Еден цэцэрлэгт Адам, Еватай ярилцдаг байсан, мөн эзгүй зэлүүд газар Иаковтой ярилцсан тэр Бурхан одоо хүн төрхөөр хүрэлцэн иржээ. Бурхан хэлэхдээ Есүс дотор шинэ гэрээ бодит биелэл болсон гэдэг. Есүс өөрөө Бурхан байсан учраас Түүгээр л бид Бурханы зам болоод Түүний хүслийг мэдэх боломжтой.

Энэ бүлэг цааш үргэлжлэн Иоханбаптистыг маш үнэмшилтэй номлодог байсан учраас Иерусалимын шашны удирдагчид хүртэл түүнийг онцгой нэгэн байх хэмээн бодоход хүрсэн гэдэг.  Гэвч тэрээр өөрөөсөө илүү агуу нэгний замыг бэлдэж байсан юм. Үнэхээр гайхмаар агуу нэгэн удахгүй үзэгдэх гэж байсан ба Иохан Баптист өөрөө “Түүний шаахайн үдээсийг ч тайлах” үнэ цэнэгүй гэж хэлсэн (Иохан 1:27).

Маргааш нь тэрээр Есүсийг хараад Түүнийг “Бурханы хүү” хэмээн тунхагласан. Тэр өдөртөө, бас маргааш нь тэрээр Есүсийг “Бурханы хурга” гэж дуудсан байдаг.

Түүнчлэн Иохан Баптистын хоёр дагалдагч өөрсдөө Есүсийг дагахаар шийдвэр гаргадаг. Тэгээд Есүс тэднээс юу хайж байгааг нь асуухад тэд Есүсийг “Рабби” буюу орчуулбал багшаа хэмээн дуудсан (Иохан 1:38).

Тэгэхлээр Есүс бол рабби буюу багш юм. Гэхдээ Түүн шиг багш хэзээ ч байгаагүй ээ, учир нь Тэр Өөрөө Бурхан байсан юм. Өөрөөр хэлбэл Бурхан хүн хэлбэрээр дэлхий дээр ирсэн бөгөөд тэр нь рабби буюу багшийн үүрэг гүйцэтгэсэн хэрэг. Элен Уайт Есүсийг “Дэлхийн үзсэн хамгийн агуу багш” хэмээн дуудсанд гайхах зүйл алга—Цаг үеийн шинж тэмдгүүд, 6 дугаар сар 10, 1886. Эцсийн эцэст энэ багш маань Бурхан шүү дээ.

`Есүсийг хэн байсныг бодоод үзээрэй. Сүнслэг үнэнийг заах арга барилыг Түүнээс суралцах нь яагаад утга учиртай вэ? Бидний хэлэх үгнээс гадна хийх үйлдэл маань бас чухал байдаг тухай Есүсээс бид юуг суралцаж чадах вэ?`