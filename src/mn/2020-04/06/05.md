---
title:  Эмэгтэй хариулсан
date:  04/11/2020
---

Есүс бол бидний Агуу багш. Бурханы жинхэнэ зан чанар Түүний сургаал, амьдралаар гэрэлтэн харагддаг. Есүстэй ярих үед Тэрээр анхаарал тавин сонсдог байсныг харуулсан нэгэн онцгой түүх Сайн мэдээний номонд бий.

`Есүс Тир, Сидоны ойролцоо нэгэн харь үндэстэн эмэгтэйтэй ярилцсан түүхийг уншаарай. (Матай 15:21–28, Марк 7:24–30). Есүстэй хамт явж байсан хүмүүс эмэгтэйд таагүй хандсан ба Есүс ч гэсэн эмэгтэйг тоохгүй байсныг ажиглаарай. Эмэгтэй зориг гарган ярьсан энэ үйл явдлаас та юу олж харж байна вэ? Есүс бусдад сургаалаа хэрхэн заадаг байсан талаар энэ түүх бидэнд юуг зааж байна вэ?`

Есүс Тир болон Сидон нутгийн ойр хавьд очжээ. Тэрээр өөр өөр үндэс угсаа, яс үндэстэй хүмүүс элбэг байдаг, үндсэрхэг үзэл ноёрхсон газарт очсон юм. Тухайн үед хотын оршин суугчид хөдөө амьдардаг малчдаар тохуурхаж, малчид хотын оршин суугчдаар тохуурхдаг байжээ.

Есүсийн төрсөн нутаг болох Галил аймгийн захирагч буюу Ромын утсан хүүхэлдэй болох Херод хаан Иохан баптистыг цаазалснаас хойш удаагүй байлаа. Харин Есүс Иоханы алсын харааг үргэлжлүүлэн олон түмэнд хуваалцаж байсан тул тэр үхэл нь анхааруулга мэт байсан. Есүс үүрэг даалгавраа биелүүлэхийн тулд аюултай нүүр тулгарч байв.

Марк номонд бичсэнээр сэтгэл нь зовнисон Есүс нэгэн айлд орохдоо Өөрийг нь хэн ч бүү мэдээсэй хэмээн хүссэн гэдэг (Марк 7:24). Гэтэл тэр эмэгтэй Түүнийг таньсан юм. Тухайн үед тэр газар нутгийн заншлаар эмэгтэй хүн өөрийнхөө үзэл бодлыг илэрхийлж болдоггүй байв. Цаашлаад тэр эмэгтэйн харьяалагдаж байсан соёл болоод үндэс угсаа нь Еврейчүүдийн үл тоомсорлодог бүлэг байсан тул эмэгтэйд бүр илүү сул тал болж байсан юм.

Гэхдээ эмэгтэйн охин хүнд өвдсөн байлаа. Түүнд тусламж үнэхээр хэрэгтэй байсан учраас түүнийгээ асууж, гуйсаар л байжээ. Есүс түүнийг эхэндээ тоогоогүй ээ. “Хүүхдүүдийн талхыг авч, нохдод хаях нь сайн биш ээ гэв.” (Матай 15:26). Энэ үг эмэгтэйг гомдоож болохоор байсан.

Үүний дараа нэгэн гайхалтай зүйл тохиолдсон. Тэр эмэгтэй хариу хэлсэн юм. Нохой тэжээдэггүй Еврейчүүдээс ялгаатай нь тэрээр нохойн тухай илүү ихийг мэдэж байв. Тэгээд ийнхүү хариулжээ: “Тийм ээ, Эзэн. Гэвч ноход ч эздийнхээ ширээнээс унасан үйрмэгийг иддэг шүү дээ” (Матай 15:27).

Түүний хариулт том өөрчлөлтийг авчирдаг. Үнэхээр ятгахуйц санагдаж болох юм. Үүний дараа Есүс хүүхдийг нь эдгээж өгсөн.

`“Хүссэнээр чинь болог” (Матай 15:28). Эдгээр үгсийг бид хэрхэн ойлгох вэ? Аливаа зүйлс бидний хүсэж байснаас өөрөөр эргэх үед бид хэрхэн хариу үйлдэл үзүүлэх хэрэгтэй вэ?`