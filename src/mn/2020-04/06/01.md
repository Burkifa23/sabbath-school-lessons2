---
title:  Агуу Багшийн Алтан Сургаалууд
date:  31/10/2020
---

### Энэ долоо хоногт судлах эшлэлүүд
Эхлэл 3:1–11, Ром 5:11–19, Эхлэл 28:10–17, Иохан 1:1–14, Матай 15:21–28, Марк 10:46–52.

> <p>Цээжлэх эшлэл</p>
> “Есүс түүнд: —Яв. Итгэл чинь чамайг эдгээлээ гэсэнд тэрээр тэр даруй дахин хараа орж, Есүсийг замд нь дагалаа.” (Марк 10:52).

Бидний дотор өөрөөсөө хэзээ ч ичиж байгаагүй хүн байна уу?

Түүнчлэн бусад хүн мэдчихвий хэмээн айдас төрдөг, бодох төдийд сэтгэл эмзэглэдэг тийм үйлдэл хийж байгаагүй хүн байна уу? Бид бүгд ийм зүйлийг мэдэрч үзсэн, тийм биш гэж үү?

Тэгвэл Адам, Ева хоёр хориотой модны жимснээс идсэнийхээ дараа ямар мэдрэмж авсныг төсөөлөөд үздээ. Иаков ахынхаа өмнүүр орж аавыгаа мэхлэн байж ерөөлийг нь хүртээд ахынхаа уур хилэнгээс айж зугтах үедээ бас юу мэдэрч байсныг төсөөлөөрэй. Шөнө тэр яаж унтдаг байсан болоо? Бас “Үйлдэл дээрээ” (Иохан 8:4) завхайрч байгаад баригдсан эмэгтэйг бодоод үзээрэй. Давид ч мөн ийм мэдрэмжийг мэдэрсэн бөгөөд Дуулал 32 дугаар бүлэг дээр энэ мэдрэмжээ тайлбарласан, ямар байсан нь дурдагдсан байдаг.

Тиймээс л сайн мэдээ нь бүх ертөнцийг хамардаг ба Христийн үхэл нь бүх хүн төрөлхтний төлөө байсан юм. Хүмүүс бидэнд ялгаатай талууд байдаг ч, нэг зүйл биднийг нэгтгэж байдаг: бидний гэм нүгэл.

Тиймээс жинхэнэ Христиан боловсрол нь биднийг энэхүү мөхөс байдлаас гаргах цорын ганц шийдэлрүү чиглүүлдэг байх ёстой. Энэ долоо хоногт бид тэрхүү цор ганц шийдэл болох Агуу багшруугаа анхаарлаа хандуулах болно.

*Энэ хичээлийг 11 сарын 7-ны Шаббатад бэлтгэн судлаарай.