---
title:  Ойлгодог сурагч
date:  05/11/2020
---

Иохан Баптистыг хөнөөсөн эрх мэдэлтнүүд болон Херод хаан одоо анхаарлаа Есүс рүү хандуулсан учраас Есүс болон түүний дагалдагч нар Иерусалим уруу явж байлаа. Түүний дагалдагчдын дотор өөрчлөлтийн төлөө найдлага тээсэн ядуу, эгэл жирийн хүмүүс байсан юм.

Есүс бүхнээс илүүтэйгээр дэлхийд итгэл найдвар авчрахыг л хүсэж байв. Гэвч одоо мөнөөх эрх мэдлийг атгасан тэргүүтнүүд Түүний үүргийг нураахын тулд чадах бүхнээ хийх гэж байгааг Тэрээр сайн мэдэж байлаа. Тэд мэдээж Есүсийг амжилттай байхыг хүсээгүй.

Есүсийн хүрээллийн хамгийн ойрын сурагчид болох арван хоёр шавь нарын хувьд Есүсийн талд байхыг хичээж байлаа. Гэхдээ үүний зэрэгцээ тэд мухардалд орж, сохорсон байсан юм. Жишээлбэл, Марк 8:31–33-т Агуу багш тэднийг олж харахад бэрх зүйлсийг хардаг байгаасай хэмээн хүсжээ.  Энэ нь тэднийг олон талын сүнслэг байдлаараа сохор байсныг илчилж байгаа хэрэг (Марк 8:37).

Есүстэй учирсан хүн бүр Түүний тэнгэрлэг зорилгыг ойлгохгүй байв.

`Есүс Бартимай гэх ядуу эрийг эдгээсэн тухай түүхийг уншаарай (Марк 10:46–52). Есүс ямар их нигүүлсэл үзүүлж байгааг анзаарна уу. Сохор эрийн хараа орохыг хүссэн хүсэл нь Есүсийн Иерусалим орох замаар дагах шийдэлд хэрхэн хүргэснийг бодоорой. Марк номонд Бартимай болон шавь нарын эсрэг байдлыг харуулахыг зорьсон гэж та бодож байна уу? Агуу багшид хариу үйлдэл үзүүлдэг байх нь ямар утга учиртай болох талаар энэ түүх танд хэрхэн ухаарлыг тусгаж байна вэ?`

Бартимай хүүхдийн буржгар үс болон ургац хураахад ирэх буудайн өнгийг харахыг хүссэн. Гэхдээ харна гэдэг нь зөвхөн махан биеийн харааг хэлэхгүй ээ. Энэ түүх нөгөө талаараа сүнслэг харааны тухай юм. Агуу багш үнэндээ яг юу хэлээд байгааг ойлгох учиртай. Махан биеийн хараа бидэнд маш чухал байдаг. Есүс үүнийг мэдэж байгаа. Гэхдээ хүн бүрийн зүрх сэтгэлийн гүнд байдаг хүсэл бол илүү дээр шинэ амьдрал гэдгийг Тэрээр бас мэдэж байв.

`Еврей 5:12–14-г уншаарай. Жинхэнэ боловсролын талаар эдгээр эшлэлүүд бидэнд юуг зааж байна вэ?`