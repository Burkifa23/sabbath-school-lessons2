---
title:  Гүнзгийрүүлэн судлах нь
date:  06/11/2020
---

Элен Уайтын “Христэд хүрэх зам” номын “Христэд харьяалагдахуй” хуудас 57–65-г уншаарай.

Элен Уайт бидэнд хэлэхдээ бид Агуу багшид жинхэнээсээ хариу үйлдэл үзүүлэх үедээ “Бид Түүний дүрийг тусгаж Түүний Сүнсийг бодижуулан Түүний хүслийг биелүүлж Түүнд бүхий л талаар найр тавих хүсэл эрмэлзлээр дүүрэн байдаг” гэжээ (Христэд Хүрэх Зам, хуудас 58). Есүстэй хамт байхад бидний хийх ажил үүрэг нь “баяр баясал болдог” гэж тэрээр бичсэн байдаг (Христэд Хүрэх Зам, хуудас 59). Одоо Матай 5–7-г уншаарай. Түүний байгуулахаар ирсэн хаанчлалын үндсэн зарчим болоод сурагчиддаа мэдүүлэхийг хүссэн зүйлсийн хураангуйлал энэхүү уулан дээрх сургаалд багтсан байдаг.

**Ярилцах асуултууд:**

`1 Бурхан Адам, Ева болон Иаковыг дуудсанчлан Есүс биднийг дуудсан юм. Тэрээр бидний гүн гүнзгий хүсэл рүү холбогдож өөрсдийгөө хэн болох мөн хаашаа явж байгаагаа бодож гайхшрахад хүргэдэг. Тэгвэл үүнээс улбаалаад бид нэг нэгэндээ мөн үр хүүхдүүддээ Библийг хэрхэн заадаг тухайгаа бодоод үзээрэй. Зүгээр нэг энгийн Библийн сургаал болон хүмүүсийн амьдралыг бодитоор өөрчлөхүйц хүчтэй сургаалын ялгаа нь юу вэ?`

`2  Та амьдралынхаа аялалд яг аль хэсэгт яваа вэ гэдэг асуулт таны хувийн асуудал уу эсвэл та өөрийн итгэдэг хүмүүст энэ талаараа ярилцах нь илүү дээр гэж үздэг үү? Сүм бол “Христийн бие” (1 Коринт 12:27) гэх санаа  нь та бусадтай харилцсанаар Есүс танд мэдүүлэхийг хүсэж буй зүйлээ ойлгуулдаг байж болох уу?`

`3 Пүрэв гарагийн хичээл дээр судалсны дагуу Бартимай махан биеийн болоод сүнслэг хараа орсон даруйдаа Есүсийн Иерусалим хүрэх аян замд дагасан байдаг. Тэрээр Түүнийг даган явахдаа Агуу багшийн мэргэн ухааныг өдөр бүр сонссон. Тийнхүү тэрээр Есүсийн дүр төрхийг тусган авч, сүнсээр нь амьсгалж мөн Түүний хүслээр амьдрахыг хүссэн байх гэж бид ойлгож болно. Христэд хүрэх зам номонд бичсэний дагуу яагаад хүн Есүсийн уулан дээрх сургаалд дурдагдсан өндөр жишгийг дагахдаа “баяр баясалтай” байдаг вэ?`

`4   Пүрэв гарагийн хичээлийн төгсгөлд буй асуултыг ахин анхаарна уу. Бид хэрхэн сайн ба мууг ялгаж сурдаг вэ? Бид хэрхэн юу нь сайн юу нь муу гэж тодорхойлдог вэ? Мэдлэг байхаас илүүтэй тэр мэдлэгийг үйлддэг байх нь яагаад илүү чухал вэ?`