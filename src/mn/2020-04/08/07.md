---
title:  Гүнзгийрүүлэн судлах нь
date:  20/11/2020
---

Матай 28:18–20 дээр бичигдсэн агуу тушаал дэлхий даяар итгэлийн маш том хөдөлгөөнийг бий болгосон. Цөөхөн хэдэн дагалдагчид дэлхийгээр тарж хүмүүсийг цуглуулж, дагалдагч нараа болгон, Христэд итгэхийг зааж, баптизм хүртээн Есүсийн тушаасан бүхнийг хийсэн. Дэлхийн өнцөг булан бүрт өөр ёс заншил, өөр хэл угсаатай хүмүүс баптизм хүртэж байгаа нь тэд боловсролоо эхлүүлж сургуульдаа элсэн орохын тулд юм. Тэдэнд үргэлж сурах зүйл их байсанд гайхах зүйл мэдээж үгүй.

Христэд итгэгчид үргэлж суралцаж байгаагийн учир шалтгаан нь зүгээр л сонирхлоороо эсвэл мэдлэгийг бүрэн төгс олж авах гэсэндээ биш харин Христ итгэлийн амьдрал мөн бидний итгэл үнэмшил өдөр тутмын амьдралын маань бүхий л хэсгийг хамруулдагт байгаа юм. Суралцах зүйл маш их бий. Учир нь шинэ гэрээний захидлууд Есүсийн тунхаглалууд (заримдаа керигма гэж шинэ гэрээнд бичигддэг) болон Христэд итгэгчид суралцах ёстой бүхий л боловсролыг агуулсан байдаг (заримдаа дидакэ). Тунхаглалын нэгэн оновчтой жишээ бол 1 Коринт 2:2 дээр гардаг, харин боловсролын талаар 1 Коринт 4-р бүлгээс яригдаж эхэлдэг бөгөөд захидал дуусах хүртэл хааяа хааяахан дурдагдана. Христэд итгэгчид юуг сурах ёстой юм бэ гэж асууж байна уу?

Ажил, амралт, нийгмийн асуудал, олон нийтийн харилцаа, сүм хийд ба мөргөл, эдийн засаг, өгөөмөр байх, эрх баригчидтай харилцах харилцаа, зөвлөгөө өгөх, гэр бүлийн тогтолцоо, гэр бүлийн харилцаа, хүүхэд хүмүүжүүлэх, хоол хүнс болон хэрхэн бэлтгэх хувцаслалт, бүр хөгширч эцэслэхэд бэлтгэх, мөн дэхийн амьдрал ба хувийн амьдрал гэх мэт олон зүйлс бий. Христэд итгэгч болно гэдэг нь эдгээрийг оролцуулаад өөр бусад маш олон зүйлийг сурахыг хэлнэ. Эдгээрийг бид зүгээр байж байгаад цаанаасаа л сурчихдаггүй. Харин заавал суралцах ёстой.

**Ярилцах асуултууд:**

`1   Сүмийн үйлчлэлд боловсролын ажил хэр чухал вэ?`

`2 Элен Уайт “Ирээдүйн сургууль” гэдэг бүлгийг бичиж байхдаа ямар санааг өгүүлсэн бэ? (Боловсрол, хуудас 301)`

`3 1 Коринт 2:1–16-г ахин уншаарай. Бурхан сүнсээр дамжуулан бидэнд юуг илчилж байгаа талаар Паул юу гэж хэлсэн байгааг хараарай. Энэ үеийн удирдагчид болоод мэргэн ухаан арилан одох тухай түүний хэлсэн үгийг бодож үзээрэй. Хэрэв тэрээр өөрийнхөө цаг үед ийнхүү хэлсэн бол өнөө үед байгаа тэрхүү “мэргэн ухаан”-ы жишээ юу байж болох вэ?`