---
title:  Боловсрол ба Аврал
date:  14/11/2020
---

Энэ долооохоногт судлах эшлэлүүд: Эхлэл 1:26, 27; Исаиа 11:1–9; 2 Тимот 3:14–17; 1 Хаад 4:29–34; Иохан 14:17; 1 Коринт 2:1–16.

> <p>Цээжлэх эшлэл</p>
> “Бичвэр бүр Бурханы амьсгалснаар бөгөөд заахуй, зэмлэхүй, залруулахуй, зөвд чиглүүлэхүйд тустай.” (2 Тимот 3:16).

Библи нь Бурхан болоод Түүний ард түмний  тухай маш урт түүхийг өгүүлдэг. Зарим хэсэгтээ буруугаар эргэсэн хайрын түүх мэт үзэгдэх нь ч бий. Эсвэл тэрслэгч хүүхдүүд нь эцсийн эцэст буцан ирж байгаа Эцэгийн тухай мэт санагдаж болох юм.

Гэхдээ энэ долоо хоногийн хичээлийн зорилго бол  бид Библийн түүхийг өөр өнцгөөс судална, багш ба сурагчид талаас нь харах болно. Сурагчид нь шалгалтандаа унасаар байсан боловч багш нь тэвчээртэйгээр хичээлээ дахин дахин зааснаар эцсийн дүндээ зарим нь сурч авсан байдаг.

Библийн түүхүүд нь бидний маш сайн мэддэг өөрсдийн маань амьдралаас өөрцгүй билээ. Бурхан ба түүний ард түмний түүх эцэст нь зорилгодоо хүрсэн сайхан төгсгөлтэй байна гэдэг нь баттай. Бурханы ард түмний дээр байдаг тэнгэрлэг нигүүлсэл нь ийм үр дүнд хүрнэ гэдгийг бататгаж өгдөг. Бурхан хүн хоёрын энэхүү харилцаан дээр хүний үүрэг хариуцлага ихэвчлэн буруугаар ойлгогддог бөгөөд хүнд хэцүү гэж боддог хүмүүс нь үүнээс айж эмээх нь бий. Гэхдээ Библийн түүх бол Бурханыг мэдэж Түүний хүслийг ойлгох онцгой урилга юм. Бурханыг танин мэдэхэд суралцах гэдэг нь Түүний нигүүлсэлд үзүүлэх бидний хамгийн эхний хариу үйлдэл байх ёстой нь мэдээж. Бид тийм нигүүлслийг олж авч чадахгүй ч ядаж үүний тухай суралцаж болно. Хэрэв Христиан боловсрол энэхүү нигүүлслийн тухай заахгүй бол энэ боловсрол юу болж хувирах вэ?

*Энэ хичээлийг 11 сарын 21-ны Шаббатад бэлтгэн судлаарай.