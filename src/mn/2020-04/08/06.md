---
title:  Анхны сүмүүд дэх боловсрол
date:  19/11/2020
---

Есүс шавь нараа буюу дагалдагч нараа орхин одох үед Библи дээрх боловсролын нэгэн онцгой зарчим гарч ирсэн байдаг. Тэд Есүстэй гурван жил хагасын хугацаанд хамт байсан ба энэ нь ойролцоогоор бидний ахлах сургуулиа төгсөх эсвэл коллежийн боловсролыг хангаж байгаатай адил. Аль нь ч байсан гэсэн эдгээрийг сурагчид төгсөхдөө өөрсдөөсөө шалтгаалан дараах амьдралаа хувиараа бие даан шийдэхэд бэлэн болсон гэж тооцогддог.

Гэхдээ Есүс шавь нараа тэднээс илүү мэдэж байсан учраас дагалдагч нартаа Ариун сүнсээр зааварчлан боловсролоо түгээсээр байжээ. Есүсийн дагалдагч хаана байгаагаас үл хамааран тэрхүү багш, зааварлагч, тайвшруулагч мөн өмгөөлөгч (Грекээр параклэтос) тэдэнд өгөгдөх юм (Иохан 14:16, 17). Тэрээр Үнэний Сүнс хэмээн тодорхойлогдсон байдаг. Хэдийгээр Ариун Сүнс нь багш гэж тодотгогдоогүй ч гэлээ Сүнсний үйлс нь үнэн рүү хөтлөх боловсролын хандлагатай.

`1 Коринт 2:1–16-г уншаарай. Боловсролын агууламжтай холбоотойгоор Паул ямар чухал зүйлийг хэлсэн бэ?`

Паул анхны ирэлтээрээ зөвхөн Есүс Христ болон Түүний цовдлолын талаар зөвхөн сайн мэдээний тунхаглалыг үйлдэж, үүндээ мэргэн ухааныг яриагүй гэдгээ Коринт сүмийхэнд сануулснаар захидал эхэлдэг (1 Коринт 2:2). Гэхдээ ингээд дуусчхаагүй (1 Коринт. 2:6), учир нь эдгээр шинэ Итгэгчид өсөж томорсны дараа дагалдагч нар мэргэн ухааныг заахаар ирж дэлхийн эхлэлээс ч өмнө Бурханы нууж байсан (1 Коринт 2:7), гүн гүнзгий зүйлсийг зааж өгөх байлаа (1 Коринт 2:10). Сурагчын сүнстэй Бурханы сүнс холбогдож Түүний сүнсний удирдлагаар бүх зүйлийг суралцах юм.

Ийм байдлаар суралцах үйл явц ямар гүн гүнзгий байх болоо? Мөн Сүнсээр удирдуулж байгаа тэдгээр хүмүүст хэр их мэдлэг нээлттэй байх бол? Энэ бүлэг дуусахдаа эш үзүүлэгч Исаиагийн үгээс эш татаж дуусдаг: “Хэн ЭЗЭНий Сүнсийг удирдаж эсвэл Зөвлөх нь болж Түүнийг сургасан бэ?” (Исаиа. 40:13). Исаиа өөрийнхөө цаг үед амьдарч байгаа энгийн хүмүүст хэн ч үүнийг хийж чадахгүй гэж хэлэх байх. Гэхдээ Паул үгээ дуусгаж дүгнэхдээ “Бидэнд Христийн оюун ухаан байгаа” гэж хэлжээ. Энэ нь Сүнсээр дүүрсэн Итгэгчид Бурханы оюун ухаанд холбогдоно гэдгийг хэлж байгаа бөгөөд тиймээс зөвт байдлын замыг мэдэхийн тулд хэрэгцээтэй ямар ч хэмжээний ойлголт ба мэдлэгийг олж авах боломжтой юм (1 Коринт 2:10–13).