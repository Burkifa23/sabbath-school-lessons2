---
title:  Бурханы дүр төрхөөр
date:  15/11/2020
---

`Эхлэл 1:26, 27 болон Эхлэл 5:1, 3-г уншаарай. Бурхан хүнийг анх хэрхэн бүтээсэн тухай мөн гэм нүглийн талаар хүн төрөлхтөнд юу тохиолдсон тухай дээрх эшлэлүүдэд юуг зааж байна вэ?`

“Бурханы дүр төрхөөр” гэдэг үг Библи тайлбарлагчдын анхаарлыг хэдэн зууны турш өөртөө татаж байсан. Анхны хүмүүсийн бүтээгдсэн дүр төрх нь яг ямар байсан юм бол? Жишээлбэл, Бурхан өөрийгөө толинд хараад яг тэр төрхөөрөө хүмүүсийг өөртэйгөө адилхан харагдахаар бүтээсэн юм болов уу? Эсвэл ямар ч төрлийн бусад амьд оршихуйгаас хүмүүс Бурхантай илүү төстэй гэсэн үг үү? Эсвэл Бүтээгч ба Түүний бүтээлийн хоорондох сүнслэг ба оюун ухааны төсөөт байдлыг хэлж байна уу? Хэдийгээр энэ үг ямар санаатай болохыг судлаачид судалж энэ эшлэлээс олон төрлийн тайлбаруудыг гаргаж ирсэн ч Библид үүний тухай нарийвчлан тодорхойлж бичээгүй байдаг. Гэхдээ ямар ч байсан гэм нүглийн дараа энэ дүр төрх өөрчлөгдсөн гэдгийг бид мэдэж байгаа бөгөөд боловсролын зорилго нь тэрхүү бүтээгчийн дүр төрхийг дахин сэргээх гэж Элен Уайт бичсэн нь ийм шалтгаантай ажээ (Боловсрол, хуудас 14–16).

Боловсролоор яаж ийм агуу зорилгод хүрэх юм бэ?

Юуны түрүүнд эцэг эх, хүүхэд хоорондын харилцаа шиг харилцааг бид Бурхантай үүсгэх боломжтойг санах хэрэгтэй. Эцэг эхчүүд өөрсдийн дүр төрхтэй хүүхэдтэй болдгийн адил Тэрээр биднийг Өөрийнхөө дүр төрхөөр бүтээсэн (Эхлэл 5:1). Тиймээс Тэр биднийг өөрийнх нь гэр бүлд харьяалагдах хүүхдүүдээ болгож чадна. Тэрээр бидэнтэй харилцаж мөнхийн харилцааг үүсгэж чадна. Тиймээс Бурханы дүр төрх гэдэг нь тэнгэрлэг Нэгнийг оюун ухаанаар нь хүнтэй холбож чадах “оюун ухаант дүр төрх” юм. Боловсролын үйл явц өөрөө яг ийм байх ба эхлээд гэр бүлд эцэг эх хүүхдүүдийн хооронд, дараа нь багш сурагчдын хооронд үүсэн бий болдог. Бусад амьд оршихуйгаас биднийг өөрөөр буюу өөрийн дүр төрхөөр бүтээсэн нь Бурхан энэ боловсролын үйл явцыг бидэнд ойлгуулахын тулд бөгөөд ингэснээр Түүний дүр төрх (Түүний оюун ухаан) биднээс гэрэлтэх хүртэл Тэрээр бидэнд зааж бид мөн түүнээс сурч чадах юм.

`Авралын түүх гэдэг нь бүтээлээс бурханлаг болох, тийнхүү бурханлаг байдлаасаа дахин бүтээгдэх боловсролын түүх юм. Бурхан бол өөрөө багш бөгөөд диваажин бол бүхий л цаг үед суралцах сургууль (Элен Уайт, Боловсрол, хуудас 301). Гэртээ, сургуульдаа, сүм чуулган болон их сургуульдаа, бүр бүхэл бүтэн амьдралынхаа турш Христиан боловсролдоо дээрх үзэл бодлыг суулгах нь ямар үр дагаврыг авчрах вэ?`