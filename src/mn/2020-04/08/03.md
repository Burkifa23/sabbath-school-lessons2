---
title:  Есүс бол Багш
date:  16/11/2020
---

Библи Есүсийг олон янзаар тодохойлсон байдаг. Цөөхөн хэдээс нь дурдвал тэр бол Бурханы хүү, Мессаиа, Хүний хүү, Аврагч, Чөлөөлөгч, Эзэн, Бурханы хурга гэх мэт олон бий. Гэхдээ Есүсийн Иудей болон Галил аймагт гурав гаран жил үйлчлэхэд, Түүнийг хамгийн сайн мэддэг байсан хүмүүсийн хувьд Тэрээр багш нь байсан юм. Тэд Есүсийг “Багшаа” буюу “Рабби” гэж дууддаг байсан. Энэ хоёр үг ижил утгатай үгс.

Тиймээс Есүсийн хувьд үйлчлэлээ явуулахад хамгийн тохиромжтой байсан хэлбэр бол багшийн мэргэжил буюу багшлах байлаа. Түүний авралын үйлс ч гэсэн ямар нэгэн байдлаар түүний заах ажил үйлстэй холбоотой. Цаашлаад эдгээр бүх зүйлс эш үзүүлгээр бичигдсэн байв.

`Исаиа 11:1–9-г уншаарай. Есүсийн багшлах үүргийн талаар энд юуг илчилсэн байна вэ?`

Исаиа 11-р бүлэгт аврагчийн тухай хамгийн гайхалтай эш үзүүлэгүүдийн нэг байдаг. 1–3-р эшлэлд Аврагчийг сургагчийн дүрээр буюу мэдлэг, мэргэн ухаан хийгээд ойлголтуудыг авчрах Нэгнээр тодорхойлсон. Бүлэг дуусахдаа энэхүү анхаарал татам амлалтаар төгсдөг. “Тэд бүх ариун ууланд минь хорлохгүй, устгахгүй. Учир нь далай усаар бялхдаг шиг Дэлхий ЭЗЭНий мэдлэгээр дүүрнэ.” (Исаиа 11:9). Элен Уайт боловсрол номондоо дурдахдаа боловсролын үйлс ба авралын үйлс нь нэг юм гэж хэлсэн нь магадгүй дээрх эшлэлээс улбаатай байж болох юм (Боловсрол, хуудас 30-г уншаарай).

Иохан 3:1–3-г уншаарай. Никодем Есүсийг рабби буюу багшаа гэж дуудсан ба цаашлаад амьдралын утга учрын талаарх ойлголт болон Түүний үйлдсэн гайхамшгуудын улмаас Никодем Есүсийн заах чадварыг Бурханаас ирсэн хэмээн тодотгожээ. Есүс түүний хэлсэн үгийг хүлээн зөвшөөрч түүнд хариулахдаа Бурханы хаанчлалыг харахын (ойлгож мөн орохын) тулд ахин төрөх хэрэгтэй гэж хэлсэн. Энэ нь Есүсийн хувьд ч гэсэн бүхий л эрх мэдэл Бурханаас ирдэг гэсэн үг билээ.

Бусдад зааж сургах арга барил нь яах аргагүй Бурханаас өгөгдсөн бэлэг билээ. Энэ нь Бурханаар үүрэг болгон өгөгдөж, Есүс үүнийг хүлээн авсан ба Түүний сургаалыг сонссон хүмүүст Бурханаас ирсэн гэдэг нь танигдсан юм.

`Эзэний мэдлэг дэлхий даяар тархах тухай зөгнөл биелэхийг харахад бидэнд ямар үүрэг хариуцлага байгаа вэ?`