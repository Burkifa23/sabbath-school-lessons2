---
title:  Гүнзгийрүүлэн судлах нь
date:  27/11/2020
---

“Христ дэлхийн агуу байдлыг хүсэн мөрөөдөж буй итгэл найдварыг нь гонсойлгосон. Ууланд сургаал айлдахдаа Тэрбээр цугласан олонд Өөрийн хаанчлалын тухай болон зан чанарынхаа тухай зөв төсөөллийг өгч, тэдний гаж буруу ойлголтыг залруулахыг хичээж байлаа. Гэвч Тэрбээр ард түмний төөрөгдлийг шууд шүүмжилсэнгүй. Гэм нүглээс болж дэлхий хөөрхийлөлтэй болсон хэдий ч тэдний зовлон зүдгүүрийг нь ард түмэнд тодорхой хэлж өгөх зорилготой байсангүй. Христ тэдний үзэж мэдэж байсан бүхэнтэй харьцуулшгүй сайхан зүйлсэд анхаарлыг нь хандуулав. Тэрээр Бурханы Хаанчлалын талаарх үзэл бодол, төсөөлөлтэй нь маргаж тэмцэлгүйгээр, энэ хаанчлалын ямар байдалтай болох талаар бие дааж дүгнэлт хийх боломжийг тэдэнд олгож, энэхүү хаанчлалруу хэрхэн орох нөхцөлийг зааж өгөв. Түүний заасан үнэн Есүсийг дагаж байсан тухайн үеийн хүмүүсээс дутахгүй өнөөгийн бидэнд ч гэсэн чухал билээ. Бурханы хаанчлалын үндсэн зарчмуудыг бид тухайн үеийн хүмүүсээс илүүтэйгээр таньж мэдэх шаардлагатай”—Элен Уайт, Үе үеийн хүслэн, хуудас 299.

**Ярилцах асуултууд:**

`1 Роберт Луис Стивенсон 1850 онд Шотландын Эдинбург хотод төрсөн. Нэг шөнө хүүхэд асрагч түүнийг  ороход нь оруулах зуур цонхоор нэг зүйл харцыг нь булаасныг тэрээр эргэн дурсжээ. Энэ бол нэг хийн чийдэнгээс нөгөөрүү явж байгаа дэнлүү асаагч байв. Хүүхдийн баярласан хоолойгоор тэр асрагчаа дуудаад “Тэр хүнийг хардаа. Тэр хүн харанхуйд нүх гаргаад байна” гэж хэлжээ. Өөрийнхөө хүрээлэлд гэрэл болон хайрыг түгээх ямар үүргийг Бурхан танд өгсөн бэ? Хэрэв та баттай мэдэхгүй байгаа бол сүмийнхээ хэд хэдэн гишүүдийг уриад хамтдаа юу хийж чадах тухайгаа ярилцаарай.`

`2  Хэрэв сүм дэлхийд хүрэхийн тулд Бурхантай хамтрах ёстой юм бол, бид Есүсийн үгс ба үйлчлэлийг даган мөрдөх ёстой. Бурхан хүн болж дэлхий дээр ирээд зовж зүдэрч, инээж баясаж, мөн уйлж байсан нь бид эргэн тойрныхоо хүмүүст анхаарал тавих ёстой гэдгийг маань сануулж өгдөг. Та хэрхэн үүнийг үйлдэх вэ? Та өөрийн хүрээлэлд байгаа залуучуудыг энэ ажилд хэрхэн туслуулах вэ?`

`3 Долоо дахь өдрийн Адвентистууд бидэнд өгөгдсөн гайхамшигт үнэнийг бусдад зааж сургах ёстой үүргээ бодоод үзээрэй. Эдгээр үнэнийг бусдад заахад орон нутгийн сүм маань хэрхэн гол үүргийг гүйцэтгэх вэ? Үүний зэрэгцээ  сүм хэрхэн эдгээр үнэний тухай асуултаар дүүрэн байгаа хүмүүст хоорондоо хэлэлцэх аюулгүй орчин болох вэ? Ийм ач холбогдол бүхий асуултуудыг хэлэлцэх орчинг бүрдүүлэхийн тулд та юу хийж чадах вэ?`

`4  Өөрийнхөө амьдардаг нийгмийн соёлын ялгаварлан гадуурхалын талаар ангиараа ярилцаарай. Тэдгээр ялгавраллыг даван туулж оронд нь Библийн сургаалыг дагах тухай бусдад заах танай сүмийн арга замууд юу  юу байж болох вэ?`