---
title:  Дагалдагч болж амьдрах нь
date:  24/11/2020
---

Хэрэв сүм чуулган Христиан боловсролдоо анхаарал хандуулж улам хүчирхэгжүүлэхийг хүсэж байгаа бол бүхнийг Есүсээс эхлэх ёстой. Есүс дагалдагчдаа дуудаж хамт байх хугацаандаа хэрхэн үйлчлэхийг тэдэнд зааж сургасан. Есүс тэдэнд хүмүүсийн амьдралын нэгээхэн хэсэг болж тэдэнд хайр халамж үзүүлэх боломж олгосон. Хэрэв хүмүүс нэг нэгнийгээ ах эгч шигээ харж ханддаг болвол дэлхий ямар болж болохыг Есүс тэдэнд өдөр бүр харуулж байлаа.

`Лук 4:18–23-г уншаарай. Есүс Өөрийнх нь дагалдагчид болох бид бүхэнд өгч буй мэдээ юу вэ?`

Гурван жил хагасын хугацаанд Есүсийн дагалдагчид өөрийн багшаас суралцаж, Түүний анх Назарын синагогт номлосон сургаалын дагуу, хаанчлалын тухай мэдээний дагуу амьдарсан. Уучлал, нигүүлсэл, хайр нь ганцаардал, зориулалт, хүндрэл бэрхшээлтэй зэрэгцэн өрнөж байлаа. Хэрэв эндээс сурах зүйл байгаа бол тэр нь дагалдагч байхыг өнгөцхөн авч үзэж болохгүй гэдэг сургамж юм. Та бол нэг өдрийн дагалдагч биш харин бүхий л амьдралынхаа турш Есүсийн дагалдагч билээ.

“Аврагчийн дагалдагч нартаа өгсөн үүрэг даалгавар Түүнд итгэгч хүн бүхэнд хамааралтай. Энэ үүрэг даалгавар цаг үеийн төгсгөл хүртэлх Христэд итгэгчдэд хүртэл даалгагдах болно. Хүмүүсийг аврах ажил нь зөвхөн ивээгдсэн үйлчлэлийн ажилтанд ноогддог гэсэн үзэл бол аймшигтай алдаа дутагдалтай үзэл юм. Тэнгэрийн нөөлөг мэдэрч, таалалд нь багтсан хүн бүр Сайн мэдээнд итгэлтэйгээр үйлчлэх үүрэгтэй. Христэд итгэснээр амь амьдрал олж авсан бүх хүн ойр дотнын хүмүүсээ аврахын төлөө хөдөлмөрлөх учиртай. Ийм ажлыг гүйцэтгэхийн тулд сүм үүсэн байгуулагдсан. Бид сүмийн ариун дуудлага, тушаалыг хүлээн авсан бол Христийн хамтран зүтгэгч болох шийдвэрийг гаргасан гэсэн үг.”—Элен Уайт, Үе үеийн хүслэн, хуудас 822.

Бид Есүсийн дагалдагч болохын хувьд мөргөл ба нөхөрлөлийнхөө төвд Есүсийг байлгах ёстой. Дагалдагч бэлтгэх гэдэг зүйлийг Есүс өөрөө анх бий болгосон гэдгийг санаж явах нь зүйтэй. Хэдийгээр тухайн цаг үеийн рабби нар олон дагалдагч цуглуулсан байсан ч, Есүс эрэгтэй ба эмэгтэй хүмүүсийг өөртөө дуудсан юм. Рабби нар энэ дуудлагыг үнэхээр хүчтэй бас хурдан байна гэж хэзээ ч төсөөлж байгаагүй ба Есүстэй хамт байх нь тэдний ямар ч тушаалаас илүү чухал болно гэж мэдээгүй. Түүнчлэн Есүсийн дагалдагчдын хувьд бид зөвхөн хүмүүсийг хүндлээд зогсохгүй, тэдэнд өсөж хөгжих орчныг бүрдүүлж өгөхийн тулд ажиллах болно.

Тиймээс Христиан боловсролын зорилго бол зөвхөн өөрсдийн амжиргаагаа зохицуулах бус, харин өөрсдийн нөөц бололцооныхоо хүрээнд Есүсийн хий гэсэн зүйлийг биелүүлэх явдал юм: бид Түүн шиг тусламж хэрэгтэй хүмүүст үйлчилж, тийнхүү тэдэнд баярын мэдээг хуваалцах хэрэгтэй.