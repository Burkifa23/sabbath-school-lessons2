---
title:  Жинхэнэ Христиан боловсрол
date:  22/11/2020
---

Ангидаа нойрмоглон суугаа нэгэн хүүхдийг хараад багш нь сурагчдаас асуулт асуужээ: “Хүүхдүүдээ, хүн хэзээ шөнө дуусаж өдөр эхэлж байгааг мэддэг вэ?”

Хэд хэдэн сурагчид болгоомжтойхон гараа өргөв. “Багшаа, инжирийн мод, оливын модны ялгааг хэлж чаддаг болох үедээ юу? Гэж нэг сурагч асуухад тэрээр “үгүй” гэж хариулав.

Өөр нэгэн сурагч гараа өргөөд: “Багшаа, хонь ямаа хоёрын ялгааг хэлж чаддаг болох үедээ юу?” гэхэд үгүй гэлээ.

Хэд хэдэн хүүхдүүдийн хариултыг сонсоод багш нь дуугаа өндөрсгөн: “Сурагчдаа хүн өмнө нь огт харж байгаагүй танихгүй хүний царай руу хараад түүнийг ах, эгчээ гэдгийг таних үедээ шөнө өнгөрч өдөр эхэлснийг мэддэг юм. Тэр мөч хүртэл хэдий хурц нартай өдөр байсан ч тэр хүний хувьд шөнө хэвээрээ л байх болно” гэжээ.

`Лук 10:30–37-г уншаарай. Энэ түүхэн дээр Есүсийн асуусан асуултын гол санаа нь юу байв? Жинхэнэ Христиан боловсролын нэгээхэн хэсэгт багтах ёстой зүйлийн талаар бидэнд юуг хэлж байна вэ?`

Долоо дахь өдрийн Адвентистууд бид бусад урсгалын итгэгч хүмүүсийн огтхон ч ойлгодоггүй олон төрлийн сургаалын гэрэл болон үнэнээр бялхам дүүрэн ивээгдсэн билээ (заримаас нь дурдвал үхсэн хүний оюун ухаангүй байдал, Шаббат, 1844 он ба шүүлт, агуу тэмцэл гэх мэт). Гэсэн хэдий ч хэдийгээр эдгээр үнэн бидэнд байгаа ч хэрэв бид бусад хүмүүст муугаар хандаж, тэднийг шүүж, хүрээллээсээ соёлын болон нийгмийн гадуурхах нөлөөлөлд автаж бусдыг дорд үзэж эхэлбэл эдгээр чухал үнэн байгаад ч ямар ач тустай юм бэ?

Жинхэнэ Христиан боловсрол биднийг эдгээр хүмүүсийн бузар байдлаас чөлөөлж, бусдыг Христийн нүдээр харж, тэдний төлөө Христ үхэж, тэдний нүглийг Христ загалмай дээр үүрч, тэдний төлөө Христ хэмжээлшгүй үнэ цэнийг төлсөн гэдэг өнцгөөс харахад туслах ёстой. Хэрэв бид өөрсдийн хийх ёстойчлон загалмайгаа үүрвэл хүн бүрийн үнэ цэнийг олж харах ба тэдэнд хандах ёстойгоор нь хандаж Бурханы тэдэнд өгсөн үнэ цэнийг хадгалах болно. Христиан боловсрол үүнийг өөртөө багтаагаагүй бол “Христиан” гэдэг тодотголтой байх нь зохисгүй хэрэг.

`Таны амьдарч байгаа газарт Христэд итгэгч хүний хувьд даван гарах ёстой ямар ямар соёлын болон нийгмийн талаасаа бусдыг шүүж доромжлох үйлдэл нээлттэй ба хаалттай байдлаар гардаг вэ?`