---
title:  Библийн дагуух ертөнцийг үзэх үзэл
date:  20/10/2020
---

Өмнө нь хэлж байсанчлан хэн ч төвийг сахисан байр сууриас буюу ямар нэгэн үзэлгүйгээр аливааг хардаггүй. Жишээлбэл шашингүй үзэлтэй хүн солонгыг хараад байгалийн үзэгдэл гэж харна. Хүмүүс өөрсдөө л ямар нэгэн санаа гаргаж ирэхгүй бол тэр байгалийн үзэгдэлд ямар нэгэн утга байхгүй. Харин эсрэгээрээ Библийн өнцгөөс ертөнцийг хардаг хүн солонгыг зүгээр нэг гэрлийн хугарлаас гадна дэлхийг дахин усаар шүүхгүй гэсэн Бурханы амлалтыг олж харна (Эхлэл 9:13–16). “Амлалтынхаа билэг тэмдэг болгон тэнгэрт солонгыг бий болгож, нүгэлт биднийг гэсэн Бурханы хайр ямар агуу вэ?. . . . Тэнгэрт нумрах солонгыг харсан хүүхдүүд үүнийг хараад эцэг эхээсээ асууж, харин эцэг эх нь тэдэнд Үерийн тухай түүхийг ярьж өгч, Хамгийн дээд нэгэн хүн төрөлхтнийг ахин усаар шүүхгүйн баталгаа болгон өгсөн гэдгийг хэлүүлэх нь Бурханы зорилго байлаа.”—Элен Уайт, Эцэг өвгөд ба Зөнчид, хуудас 106.

Долоо дахь өдрийн Адвентистууд бидний хувьд Библи нь бидний итгэлийн гол үндэс болдог. Үнэхээр ярвигтай мэт санагдах энэ дэлхийг хараад ойлгох “шүүлтүүрийг” буюу ертөнцийг үзэх үзлийг Библи бидэнд зааж өгдөг. Ихэнхдээ будлиж, юу болоод байгааг ч ойлгохоо болчихдог бодит байдлыг илүү дээр ойлгох загварыг судар бидэнд бүтээж өгдөг.

`Бидний оршин буй бодит байдлын талаар илүү сайн ойлгоход туслах ямар үнэнийг дараах эшлэлүүдээс олж болохоор байна вэ? Ефес 6:12; Марк 13:7; Ром. 5:8; Ром 8:28; Номлогчийн үгс 9:5; Илчлэлт 20:5, 6.`

Долоо дахь өдрийн Адвентистуудын хувьд бид Библийн сургаалуудыг хатуу чанга баримтлан дагаж мөрдөх ёстой. Учир нь энэ бол бидний огтхон ч мэдэж ойлгохооргүй зүйлсийг тайлбарлаж өгсөн Бурханы хүнд илчилсэн үнэн юм. Тиймээс Христиан боловсрол бүхэлдээ Бурханы үгэнд суурилсан байх ёстой ба үүний эсрэг сургаалуудаас татгалзах хэрэгтэй.

`Хүмүүсийн сүсэглэдэг бусад итгэл бишрэлтэй зөрчилддөг Библийн сургаалууд юу юу байдаг вэ? Эдгээр ялгаатй байдлууд нь бидэнд Бурханы үгийг дагаж мөрдөхийн чухал байдлын талаар юуг зааж байна вэ?`