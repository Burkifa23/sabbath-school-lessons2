---
title:  Эзэний мэлмий
date:  18/10/2020
---

Оксфордын их сургуулийн нэгэн профессор дэлхий болоод түүн дээр оршиж буй юмс бүхэн жинхэнэ биш гэсэн онолыг боловсруулжээ. Харин бид зүйрлэшгүй хүчирхэг компьютер бүхий харийнхны бий болгосон дижитал бүтээлүүд юм гэсэн санааг тэр гаргажээ.

Энэ онол их сонин бөгөөд эндээс нэгэн чухал асуулт гарч ирж байгаа юм: Бодит байдал гэж юу юм бэ?

Үүнд хариулах боломжит хоёр хариулт байгаа боловч, зөвхөн нэг нь л илүү оновчтой. Эхнийх нь орчлон ертөнц дотор оршиж буй юм бүхэн, бид бүгдээрээ хэн нэгнээр бүтээгдээгүй, зүгээр л энд оршдог биес юм. Нэлээд харгис сонсогдож болох юм. Бид зүгээр л оршдог гэсэн үг. Ямар ч Бурхан байхгүй мөн нэг ч тэнгэрлэг оршихуй байхгүй. Тэгээд бодит байдлыг нь авч үзвэл бүх зүйл материалд суурилсан цэвэр байгалиас үүдэлтэй зүйлс. Хэдийгээр шинэ санаа биш ч гэсэн хэн нэгний хэлснээр 2500 жилийн тэртээ зөвхөн “атом болон хоосон орон зай” л ертөнцийг ноёрхож байсан гэдэг.

Харин хоёр дахь хариулт бол ямар нэгэн тэнгэрлэг оршихуй бүгдийг бүтээсэн. Энэ нь ертөнц зүгээр л оршдог гээд огт тайлбаргүй сууж байгаа өмнөх хариултыг бодвол илүү оновчтой, логиктой мөн илүү нийцтэй хариулт гэдэг нь ойлгомжтой. Энэ үзэл санаанд байгаль дэлхий, “атом ба орон зай” бүгд багтаж байгаа ч үүгээр бас хязгаарлагдахгүй ээ. Өнөөгийн нийгэмд үргэлж яригдаж байдаг шашингүй-материаллаг үзлийн дэргэд энэ нь илүү бодит, өргөн хүрээтэй мөн гүн гүнзгий хариулт юм.

`Өнөөдрийн хичээл дээр гарч буй санаануудын тухайд дараах эшлэлүүд юуг хэлж байна вэ? Дуулал 53:1, Сургаалт үгс 15:3, Иохан 3:16, Исаиа 45:21, Лук 1:26–35.`

Христиан боловсролын төв нь зөвхөн Бурханыг мэдээд зогсох бус Түүний өрөвч нигүүлсэнгүй байдал болоод бидэнтэй үргэлж хувьчлан харилцдаг гэдэгт оршино. Бурхан байгалийн хуулийг ашигладаг хэдий ч, Тэрээр бас тэдгээр хуулинд хязгаарлагдахгүйгээр гайхамшгийг үйлддэг Нэгэн билээ (жишээ нь Есүсийн онгон эмэгтэйн биед бүрэлдсэн явдал). Энэ үзлийн сургаал нь өнөө үед тэр тусмаа тохирно, учир нь оюунлаг нийгэм өнөөдөр байгальд түшиглэсэн шашингүй үзлийг нээлттэйгээр зааж, шинжлэх ухаан баталдаг хэмээн ташаа мэдээллийг өгдөг.

`Шашингүй үзэл нь зөвхөн байгаль ертөнцөөр хязгаарлагддаггүй Библийн үзлийн хажууд ямар богино бөгөөд хязгаарлагдмал болохыг бодож үзээрэй. Эцэст нь яагаад Библийн үзэл өөрийнх нь эсрэгцэл болох шашингүй үзлээс илүү утга төгөлдөр, оновчтой байна вэ?`