---
title:  Лейбницийн асуулт
date:  19/10/2020
---

Олон жилийн өмнө Германы сэтгэгч, бичээч Готфрид Вилгелм Лейбниц хамгийн энгийн гэж тооцогдож болохуйц суурь асуултыг асууж байжээ. “Яагаад юу ч байхгүй биш ямар нэг юм заавал байгаад байгаа юм бэ?”

`Дараах эшлэлүүд Лейбницийн асуултанд хэрхэн хариулж байна вэ? Эхлэл 1:1; Иохан 1:1–4; Гэтлэл 20:8–11; Илчлэт 14:6, 7; Иов 12:7–10.`

Библид Бурхаы оршихуйг хэрхэн тодорхойлж байгаа нь ихэд гайхамшигтай байдаг. Эхлэл 1:1 нь Бурханы оршихуйтай холбоотой учир зүйн маргаанаар эхэлдэггүй. Зүгээр л Түүнийг оршин байдаг гэдгээр нь бичсэн (Гэтлэл 3:13, 14-г бас уншаарай) ба Бурханыг бүтээгч хэмээсэн энэ эхлэлийн цэгээс Библийн хуудас эргэх тусам бүх үнэнийг дэлгэж эхэлдэг.

Бүтээлийн онол нь Христиан боловсролын бас нэгэн суурь ойлголт юм. Христэд итгэгч бидний хувьд бүхий л зүйлс зургаан өдөрт бүтээгдсэн. Библи эхлэхдээ ямар нэгэн гэрээ, хууль дүрэм, загалмай, дахин амилалт эсвэл хоёр дахь ирэлтийн тухай ярьдаггүй.

Харин Бурханыг бүтээгч гэдгийг танилцуулснаар эхэлдэг. Учир нь дээрх сургаалуудын аль нь ч Бурхан бол бидний бүтээгч гэдэг үнэнгүйгээр утгагүй зүйлс болж хувирна.

Тиймээс Библийн дагуух ертөнцийг үзэх үзэл нь бүтээлийн онолын чухал байдлыг үргэлж онцолж байх ёстой. Учир нь энэ итгэл маань шинжлэх ухаан гэдэг нэрээр халхлагдаж, дайралтад үргэлж өртсөөр байгаа юм. Хэдэн тэрбум жилийн хугацаанд аажим аажмаар санамсаргүйгээр амьдрал хувьсан бий болсон гэдэг энэ үзэл үнэнийг мэдээгүй олон сая хүний Библийн итгэлийг сүйтгэж байна. Ерөнхийдөө хувьслын онолоос илүүтэйгээр Библи болоод Христ итгэлийг эсэргүүцэж байгаа сургаал байхгүй ээ. Тиймээс Библийн сургаал болон хувьслын онолыг ямар нэгэн аргаар хослуулж, зохицуулах нь дан ганц хувьслын онолоос ч илүү аюултай. Христ итгэл болон Библийг бүхлээр нь тохуурхахгүй л бол үүнийг хийх боломжгүй юм.

`Бүтээлийн зургаан өдрийг сануулахын тулд Бурхан өөр сургаалууддаа тусгаагүй нэгэн зүйл бол амьдралынхаа долооны нэгийг долоо хоног бүр түүнд өгөх явдал. Христ итгэлийн үзэл санаанд энэ сургаал хэр чухал болох талаар энд юу хэлж байна вэ?`