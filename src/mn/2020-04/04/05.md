---
title:  Аврагчид мөргө
date:  21/10/2020
---

Бүтээлийн онол бол бидний итгэл бишрэлд чухал хэдий ч, аливаа сургаал ганцаар гарч ирдэггүй, ялангуяа шинэ гэрээнд. Энэ сургаал ихэвчлэн авралын сургаалтай салахын аргагүйгээр хамт оршдог. Учир нь нүгэлд автаж, үхэлд унасан ертөнцөд бүтээлийн сургаал ганцаараа үр нөлөөгүй юм. Бид амьдарч, зүдэрч, бүгдээрээ зовж дараа нь яадаг билээ? Бид үхдэг тийм үү? Эцсийн эцэст бид замын дэргэд эвхрээд хэвтэж байдаг амьтны цогцсоос ялгаагүйгээр үхэлд хүрээд дуусдаг.

Энэ тийм сайхан гэж үү?

Тиймээс бидний ертөнцийг үзэх үзэлд авралын сургаал чухал учраас бид итгэлийнхээ гол төвд нь Есүс Христийг, Түүний цовдлол хийгээд дахин амилалтыг байршуулах ёстой.

`Иохан 1:1–14-г уншаарай. Есүс гэж хэн байсан тухай мөн бидний төлөө юу хийсэн тухай эдгээр эшлэлүүд юуг хэлж байна вэ?`

Эхний тэнгэр элчийн мэдээг уншина уу: “Тэнгэрийн дундуур өөр нэгэн тэнгэрэлч нисэж явахыг би харав. Газар дээр суугчид ба аливаа үндэстэн, овог, хэлтэн, ард түмэнд тунхаглах мөнхийн сайн мэдээ түүнд байна. Тэр чанга дуугаар

—Бурханаас эмээгтүн. Түүнд алдрыг өргө. Яагаад гэвэл Түүний шүүх цаг ирчхээд байна. Тэнгэр ба газрыг, тэнгис ба усны ундаргуудыг бүтээсэн Түүнд мөргөцгөө гэлээ.” (Илчлэлт. 14:6, 7). Энд “мөнхийн сайн мэдээ” гэдэг үг Бүтээгч Бурхантай шууд холбогдсон байгааг анзаарна уу. Биднийг бүтээсэн Бурхан өөрөө хүний биеэр ирж бидний нүглийг үүрсэн учраас түүнд мөргөхөөр дуудагдсанаа ойлгоход гайхах зүйл алга. Бидний Бурхан үнэхээр ямар юм бэ гэдгийг нэгэнт мэдсэн үед биднээс ямар хариу үйлдэл гарах ёстой вэ?

Энэ шалтгааны улмаас бидний зааж буй бүхий л зүйлсийн нэн тэргүүнд болон төвд нь Есүс болон Түүний цовдлол орших ёстой. Түүнчлэн зааж байгаа зүйлсийн маань нэг нь Хоёр дахь ирэлт байх ёстой учир нь Христийн эхний ирэлт хоёр дахь ирэлтгүйгээр бүрэн гүйцэд байж чадахгүй. Зарим хүмүүс Христийн эхний болон хоёр ирэлтийг авралын төлөвлөгөөний нэг үйл явцын хоёр хэсэг гэж хэлдэг.

`Иохан 1 дээр гарсан санааг илүү сайн тунгаан бодоорой. “Бүх юм”-г бүтээсэн Нэгэн (Иохан 1:3) бол бидний төлөө загалмай дээр нас барсан Нэгэн билээ. Түүнд мөргөх нь яагаад бидний хариу үйлдэл байх ёстой вэ?`