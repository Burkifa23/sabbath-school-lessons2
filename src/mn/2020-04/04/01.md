---
title:  'Эзэний Мэлмий: Библийн Өнцгөөс Ертөнцийг Үзэх Үзэл'
date:  17/10/2020
---

### Энэ долоо хоногт судлах эшлэлүүд
Сургаалт үгс 15:3; Иов 12:7–10; Ефес6:12; Илчлэлт 20:5, 6; Иохан 1:1–14; Марк 12:29–31.

> <p>Цээжлэх эшлэл</p>
> “ЭЗЭНий мэлмий хаа сайгүй. Ёрын муу хийгээд сайныг ч бас хардаг” (Сургаалт үгс 15:3).

Польшийн яруу найрагч Чеслав Милош төсөөллийн амьтдын тухай шүлэг бичсэн ба тэр нь эхлэхдээ: туулай, хэрэмнүүдтэй олон зүйлээрээ төстэй хэрнээ хүний хэлээр ярьдаг төсөөллийн амьтдын талаар бичжээ. Тэрээр үргэлжлүүлэн бичихдээ “Бидний оюун санаандаа боддог зүйлс ч гэсэн бодит амьдралтай маань төстэй байдаг.”. Тэгээд шүлгийн төгсгөлд тэрээр “Үүний тухай бодоод эмээгтүн” хэмээн хэлсэн байна.

“Эмээгтүн” хэмээн хэлсэн нь хэтэрхий хатуудах үг байж болох ч, хүмүүсийн дэлхийн тухай боддог бодлууд үнэхээр буруу байж болох нь мэдээжийн хэрэг. Жишээлбэл: бараг 2000 жилийн туршид дэлхий дээрх хамгийн ухаантай, хамгийн боловсролтой хүмүүс дэлхийг ертөнцийн төв хэмээн дүгнэж үүндээ итгэдэг байв. Өнөөдөр ч мөн адил маш олон ухаантай, өндөр боловсролтой хүмүүс өөрсдийгөө эгэл биетнээс хувьсан бий болсон гэдэгт итгэсээр байна.

Бид хүмүүс учраас дэлхийг хэзээ ч төвийг сахисан байр сууриас хардаггүй билээ. Биднийг хүрээлэн буй энэ дэлхийг хэрхэн тайлбарлаж, мөн ойлгож байгаагаас шалтгаалан бид аливаа зүйлийг үргэлж шүүлтүүрээр хардаг. Харин тэр шүүлтүүрийг нь бид ертөнцийг үзэх үзэл гэж нэрлэдэг. Тиймээс бид сүмийнхээ залуучууд болон бүх насны итгэгчдэд ертөнцийг тайлбарлах Библийн үзэл ямар байдаг талаар зааж сургах нь маш чухал юм.

*Энэ хичээлийг 10 сарын 24-ний Шаббатад бэлтгэн судлаарай.