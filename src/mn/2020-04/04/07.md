---
title:  Гүнзгийрүүлэн судлах нь
date:  23/10/2020
---

“Боловсролын зорилго нь сэтгэл дэх Бурханы дүр төрхийг шинэчлэх юм”—Элен Уайт, Эш үзүүлэгчид ба Хаад, хуудас 595.

Ийм ойлголтын улмаас Адвентист боловсролд Христ итгэлийн үзэл хэрэгтэй гэдэг нь харагдаж байна. Эцэст нь хэлэхэд өмнө нь хэлсэнчлэн боловсрол өөрөө үргэлж сайн байдаггүй. Хүмүүс Библийн зарчмын эсрэг чиглэсэн үзэл санаа, хандлагуудыг эзэмшиж өндөр боловсролтой болох боломжтой. Тиймээс Долоо дахь өдрийн Адвентист сүмийнхний хувьд бидний боловсролын тогтолцоо Христ итгэлийн үзэл дээр суурилсан байх учиртай. Энэ нь цаашлаад шинжлэх ухаан, түүх, ёс суртахуун, ёс заншил гээд бүхий л боловсролын салбаруудад өөрсдийн үзлээр буюу бидний итгэлийг буруутгадаг тэрхүү үзлийн эсрэг заах хэрэгтэйг хэлж байгаа юм. Түүнчлэн дахиад хэлэхэд: Төвийг сахисан саармаг төлөв буюу ертөнцийг үзэх тэг төлөв гэж байдаггүй ээ. Амьдрал болон бодит байдал гээд бүхий л зүйлс нь хэн нэгний ертөнцийг үзэх үзлийн шүүлтүүрээр уг хүнд үзэгддэг. Тиймээс Долоо дахь өдрийн Адвентист боловсролын үндэс суурийг Библийн үзэл санаагаар бүрдүүлэх нь нэн чухал билээ.

**Ярилцах асуултууд:**

`1 Боловсролын систем нь сүйрэлд хүргэж байсан (байгаа) ямар түүхэн жишээ та мэдэх вэ? Тийм ямар газрууд байсан бэ, хүүхдүүдэд ямар зүйлийг зааж байсан бэ, мөн бид тэднээс юу суралцаж болох вэ? Тэгвэл бид өөрсдийн боловсролын системийг ийм сүйтгэгч нөлөөллөөс хэрхэн хамгаалах вэ?`

`2 Энэ долоо хоногийн хичээлээр Христ итгэлийн ертөнцийг үзэх үзлийн талаарх хэд хэдэн түлхүүр санаануудыг анхаарч үзлээ: Бурханы оршихуй, бүтээл, Библи, авралын төлөвлөгөө ба Бурханы хууль.  Тэгвэл энэ үзлийг илүү бүрэн төгс болгохын тулд өөр ямар чухал хүчин зүйлүүдийг нэмэх шаардлагатай байна вэ?`

`3  Арван наймдугаар зууны нэгэн гүн ухаантан ийнхүү бичжээ: “Өө ухамсарт оюун ухаан минь! Чи бол тэнгэрлэг зөн совин, чи бол харанхуй бүдүүлэг, хязгаарлагдмал нэгнийг чиглүүлэгч, чи бол ухаалаг эрх чөлөөт оршихуй, чи бол сайн ба мууг шүүн тунгаагч билээ, тийм ч учраас хүмүүнийг бурханлаг болгодог.” Энэ үзэл санааны юу нь зөв эсвэл буруу байна вэ?`

`4  Элен Уайтын хэлсэн энэ үгийг дахин нэг харна уу: “Боловсролын зорилго нь сэтгэл дэх Бурханы дүр төрхийг шинэчлэх юм.” Энэ юу гэсэн үг вэ? Адвентист боловсрол нь дэлхийн дийлэнх боловсролын үзэл санаанаас ялгаатай байдгийн учрыг энэ үг хэрхэн харуулж байна эв?`