---
title:  'Тэнгэрүүд ээ, Сонсогтун! (Исаиа 1:1–9)'
date:  27/12/2020
---

Исаиа ном нь зохиогчоо (“Амозын хүү”), номын үгс ямар эх сурвалжтай болохыг (“Бурханы үзэгдэл”), мөн гол утга санаа, сэдвийг (дөрвөн хааны үеийн Иуда болон нийслэл хот Иерусалимын нөхцөл байдал) нь тодорхойлох замаар товч танилцуулга хийсэн байдаг. Энэ номонд Исаиаг тухайн үеийнхээ амьдарч байсан хүмүүст хандан үгсээ бичсэн гэж тодорхойлдог. Эш үзүүлэгч ард түмнийхээ нөхцөл байдал, ирээдүйн хувь тавилангийн талаар зөгнөн ярьжээ.

Исаиа тухайн цаг үед хаанчилж байсан хаадын тухай дурдахдаа уншигчид руугаа хандан зөгнөлөө тухайн үеийн түүхэн, улс төрийн үйл явдлуудтай холбосон байдаг. Тэрээр Хаадын дэд 15–20 болон Хаадын дэд 26–32 дээрх үйл явдлуудтай холбоотой үйл явдлуудыг өгүүлдэг.

`Исаиа 1:2-г уншаарай. Энд бичсэн үгс ямар утга санааг илэрхийлж байна вэ? Эзэн юу гэж хэлж байна вэ? Библийн ариун түүхийн туршид дээрхтэй адил санааг хэрхэн үеүүдийн туршид хуваалцсаар ирсэн бэ? Исаиагийн үгс өнөө үеийн Христийн сүмд хамааралтай байж болох уу? Хариултаа тайлбарлаарай.`

Исаиагийн захиас “Тэнгэр сонс, газар сонс” гэдэг үгсээр эхэлснийг анхаарч үзээрэй (Дэд хууль. 30:19, Дэд хууль 31:28-тай харьцуулаарай). Эзэн энэ үгээрээ тэнгэр, газрыг сонсдог гэж байгаа юм биш, харин хэлэх гэж байгаа үгээ онцлон тэмдэглэхийн тулд ийм хэллэгийг ашигладаг.

Жишээ нь Ойрхи Дорнодын эртний хаан буюу Хит улсын эзэн хаан арай хүч багатай улсын захирагчтай гэрээ хэлэлцээр хийхдээ бурхдынхаа нэрийг барьж гэрээгээ зөрчсөн аливаа зүйлийг гэрчлэх болно, тийнхүү шийтгэл хүлээлгэх нь гарцаагүй хэмээн хэлдэг байв. Харин Мосегийн үед тэнгэрт орших хаадын Хаан Израильчуудтай гэрээ хийхдээ бусад бурхдыг гэрч болгоогүй ээ. Цорын ганц жинхэнэ Бурхан болох Тэрээр гэрчийн үүргийг тэнгэр, газар хэрэгжүүлнэ гэж хэлсэн (Дэд Хууль 4:26).

`Исаиа 1:1–9-г анхааралтай уншаарай. Иуда ямар гэм нүгэл үйлдэж байсныг доор жагсаан бичээрэй. Тэдний гэм нүглүүд ямар үр дүнтэй байсныг анхаарч үзнэ үү. Иуда ямар гэм буруутай байсан бөгөөд түүний гэм буруугаас болж юу тохиолдсон бэ? 9-р ишлэлд ямар итгэл найдварыг танилцуулсан байна вэ?`