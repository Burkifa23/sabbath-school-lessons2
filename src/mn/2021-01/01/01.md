---
title:  Өөрийгөө Таних Хямрал
date:  26/12/2020
---

### Энэ долоо хоногт судлах ишлэлүүд
Иса. 1: 1–9, Иса. 1:10–17, Иса. 1:18, Иса. 1: 19–31, Иса. 5: 1–7.

> <p>Цээжлэх ишлэл</p>
> “Нааш ир. Хамт хэлэлцье” гэж ЭЗЭН айлдаж байна.“Та нарын нүглүүд час улаан мэт боловч цас шиг цагаан болно.Тэдгээр нь хүрэн улаан боловч ноос шиг болох болно. (Исаиа 1:18).

Мартагдсан газарт төөрсөн нь. Хэрэв та Ирландын намхан бутаар хүрээлүүлсэн нарийнхан замаар зорчсон бол бэлчээрт гарч амт шимтэй өвс зооглож дуусаад гэр лүүгээ цувран харьж яваа сүрэг үхрийг ажиглан харах болно. Тэд малчны тусламжгүйгээр эзнийхээ саравчийг олж очдог. Тэд хаашаа, хэн дээр очих ёстойгоо мэддэг.

Хэрэв дэлгүүрт явж байгаа бяцхан хүү ээжээсээ төөрөөд “Би ээжээсээ төөрчихлөө” хэмээн хашхирч эхлэх үедээ өөрийгөө тэрээр яг хаана байгаа, эсвэл ээж нь хаана байгааг мэдэхгүй байж болох юм. Гэвч тэрээр дэлгүүрт байгаа олон ээжүүдээс ээжийгээ ямар ч асуудалгүй таних болно.

Харамсалтай нь, Иудейчүүд Ирландын үхрээс (мөн төөрсөн хүүгээс) юугаараа ялгаатай байсан гэхээр, тэд өөрсдийгөө тэнгэрийн Эзэнд харьяалагддаг гэдгээ мартаж, улмаар Бурхантай Гэрээ байгуулсан хүмүүс гэдгээ мартаж, жинхэнэ мөн чанараа ухамсарлахаа больсон байв. “Иудагийн хаад болох Уззиа, Иотам, Ахаз, Хезекиа нарын өдрүүдэд, Иуда болон Иерусалимын тухай Амозын хүү Исаиагийн үзсэн үзэгдэл. Аяа, тэнгэр минь, сонсогтун. Газар минь, чих тавигтун. ЭЗЭН айлдаж байна.“Миний өсгөж,торниулсан хөвгүүд Миний эсрэг бослоо. “(Исаиа 1:2, 3).

Энэ долоо хоногт бид Бурхан хүмүүсээ Өөртөө ирүүлэхээр ажилладаг талаар судлах болно.

* Энэ хичээлийг 1 сарын 2-ны Шаббатад бэлтгэн судлаарай.