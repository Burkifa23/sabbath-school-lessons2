---
title:  'Өмхийрсөн ёс зүй (Исаиа 1:10–17)'
date:  28/12/2020
---

`Исаиа 1:10-г уншаарай. Тэр яагаад Содом, Гоморра хэмээх хотуудын жишээг ашигласан гэж та бодож байна вэ? Эзэн ямар санаа агуулж байсан бэ?`

`Исаиа 1:11–15-г уншаарай. Их Эзэн тэнд байсан хүмүүст юу гэж хэлсэн бэ? Их Эзэн яагаад ард түмний Түүнд зориулсан мөргөл хийгээд өргөл хандивыг хүлээн авахаас татгалзсан бэ?`

Тахил өргөж, залбирал үйлдэж байсан хүмүүсийн гар “дүүрэн цустай” байв. Тэд бусдыг хүчирхийлж, дарамт шахалтад оруулсан гэм буруутай байв (Исаиа 1:15; Исаиа 58:3, 4). Тэд Бурхантай гэрээ байгуулсан ард түмнийг доромжилсноор бүх Израильчуудын Хамгаалагч Нэгэнийг үл хүндэтгэж байгаагаа харуулж байлаа. Бусдын эсрэг үйлдсэн гэм нүгэл нь Эзэний эсрэг үйлдсэн нүгэл байсан юм.

Мэдээж мөргөлийн тогтолцоог Бурхан тогтоож өгсөн (Левит 1–16) бөгөөд Иерусалимын сүм нь мөргөл үйлдэхэд зориулагдсан газар байсан (Хаадын Дээд 8:10, 11). Гэхдээ мөргөл, шүтлэгийн зан үйлүүд нь Бурханы ард түмэнтэйгээ байгуулсан гэрээний хүрээнд явагдах ёстой. Бурхан Израилийн ард түмэнтэй гэрээ байгуулсан учраас Ариун асар болон ариун сүм дотор ард түмнийхээ дунд оршин суух боломжтой болсон билээ. Тиймээс, ард түмэн Түүнд болон Түүний гэрээнд зөвхөн үнэнч байгаа үед л тэдний мөргөлийн зан үйл болон залбирал хүчин төгөлдөр байх болно. Гэрээний бусад ард түмэнд шударга бус хандсан үйлдэлдээ гэмшээгүй хэрнээ тахил өргөж байгаа хүмүүс хуурамч тахил өргөж байв. Тиймээс тэдний тахил болон өргөл нь ямар ч хүчгүй байхаас гадна гэм нүгэл байсан юм! Тэд шашны зан үйлээрээ үнэнч мэт царай гаргах боловч зан авир нь Бурхантай тогтоосон гэрээгээ зөрчиж байгааг батлан харуулж байв.

`Исаиа 1:16, 17-г уншаарай. Их Эзэн ард түмэндээ юу хийхийг тушаасан бэ? Эдгээр ишлэлүүд тухайн цаг үед бичигдэхдээ хэрхэн Матай 23:23–28 дээр өгүүлсэн Есүстэй холбогдож байна вэ? Эдгээр ишлэлүүд тухайн цаг үед ямар утга агуулж байсныг бид хэрхэн мэдэж болох вэ?`