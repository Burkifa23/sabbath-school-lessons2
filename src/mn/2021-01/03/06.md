---
title:  '“Бурхан бидэнтэй хамт”! (Исаиа 7:14)'
date:  14/01/2021
---

Исаиагийн хүүхдүүдийн нэрс утга илэрхийлж байсан шиг (Шеар-иашуб, “үлдэгсэд эргэж ирнэ”, Махер-шалал-хаш-баз “хурдан олз, хурдтай ашиг” гэсэн үг юм), Иммануэл гэдэг нэр тодорхой утга агуулдаг. Энэ нь “Бурхан бидэнтэй хамт” гэсэн утга илэрхийлдэг. Гэвч “Бурхан бидэнтэй хамт” гэсэн орчуулга нэг чухал зүйлийг орхигдуулдаг. Еврей хэлэнд ийм нэрс үйл үг буюу “байх” гэсэн утгыг агуулдаггүй. Учир нь Еврей хэлэнд “байх” гэдэг үйл үг ашиглагддаггүй. Тиймээс “Есүс” буюу “Эзэн бол аврагч” буюу “Эзэний аврал” (Еврей Ехошуа буюу Иошуа гэсэн нэрийн Грек хувилбар) гэж уншигддагтай адил Иммануэл нь “Бурхан бидэнтэй хамт” гэсэн утга агуулдаг (энэ үгсийг Исаиа 8:10 дээрх нэртэй харьцуулж үзээрэй). Дээрх үгс үйл үггүй боловч үйл үгтэй мэт уншигддаг.

“Иммануэл” гэдэг нэр бол хийсвэр утга агуулдаг үг биш ээ, энэ үг нь “Бурхан бидэнтэй (яг одоо) хамт” гэсэн утга санаа, амлалтыг илэрхийлдэг үг юм.

`Бурхан бидэнтэй хамт байдаг гэсэн амлалтын ач холбогдол нь юу вэ?`

Энэ амлалтаас илүү хүчтэй баталгаа, тайтгарал өгөх зүйл гэж байхгүй ээ. Бурхан ард түмнээ зовлон зүдгүүрт автахгүй гэж амладаггүй, харин тэдэнтэй хамт байна гэж амладаг. Магтан дууч ийнхүү хэлсэн байдаг: “Бидний эцэг өвгөд Танд итгэсэн.Тэд итгэсэн бөгөөд Та тэднийг аварсан” (Дуулал 22:4).

“Бурхан, “Чамайг ус гатлахад Би чамтай хамт байна .Голоор туулахдаа чи живэхгүй.Гал дундуур явсан ч чи түлэгдэхгүй, дөл нь ч чамайг шатаахгүй.” гэж хэлсэн. (Исаиа 43:2)

“Вавилончууд Даниелын гурван найзыг галд шидэхэд Эзэн хаана байсан бэ? Бурхан тэд нартай хамт байсан (Даниел 3:23-25). Сэтгэлээр унасан Иаковыг үүр цайтал ноцолдох  үед Эзэн хаана байсан бэ? Иаковын гарыг атган, түүнтэй маш ойрхон байсан (Эхлэл 32:24-30).

“Эзэн дэлхий дээр бие махбодтойгоор үзэгддэггүй ч гэсэн Тэрээр ямар ч нөхцөлд хүмүүстэйгээ хамт бүхнийг туулж байдаг. Цугласан олон Стефаныг буруутгаж, чулуу шидэж байхад Эзэн хаана байсан бэ? “Бурханы баруун талд зогсож байсан” (Үйлс 7:55). Есүс тэнгэрт өргөгдөх үед, Тэрбээр “Агуу Нэгэний баруун талд суудлаа эзэлсэн” (Евр. 1:3). Стефаныг чулуугаар шидэж алах гэж байхад Тэрээр яагаад босож зогссон бэ? Моррис Венден, “Есүс Стефаны золиосыг сууж байгаад харахыг хүсээгүй!” гэж хэлсэн байдаг.- Рой Гейн, Бурханы Буруутгагдсан баатрууд (Hagerstown, Md. Review and Herald Pub. Assn., 1996), 66 хуудас.

`Бидэнд “Бурхан бидэнтэй хамт байна” гэсэн амлалт өгсөн ч гэсэн энэ амлалт хүнд хэцүү сорилт, зовлонг туулахад ямар нөлөө үзүүлдэг вэ? Түүнийг хамт байгааг мэдэх үед бидэнд ямар сайн зүйл тохиолддог вэ? Хариултаа тайлбарлаарай.`