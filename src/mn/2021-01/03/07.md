---
title:  Гүнзгийрүүлэн судлах
date:  15/01/2021
---

“Түүний нэрийг Иммануэл гэх болно... Бурхан бидэнтэй хамт.’’ Бурханы алдар суугийн мэдлэгийн гэрэл “Есүс Христийн мэлмийгээс нэвт харагдаж байв.” Эзэн Есүс Христ мөнхийн цаг хугацаанд Эцэгтэй хамт байсан. Тэр бол “Бурханы дүр төрх,” Түүний сүр жавхлант, хүч чадлын илэрхийлэл, “Бурханы сүр жавхланг цацруулагч” байсаар ирсэн. Гэм нүглээр харанхуйлсан энэ дэлхийд Тэр Бурханы хайрыг харуулж, Тэрээр “бидэнтэй хамт буй Бурхан” болохыг ойлгуулж, мэдрүүлсэн. Тиймээс Түүнийг “Түүний нэрийг Имануэль гэж нэрлэх болно” гэж зөгнөсөн байв. “ Элен Уайт, Үе үеийн хүсэл, 19 хуудас.

“Хэрэв Ахаз диваажингаас ирсэн мэдээг хүлээн авсан бол Иудагийн хаанчлалд сайнаар нөлөөлөх байв. Гэвч тэр хүний гаранд найдаж, түүнд дээр түшиглэсэн сонголтууд хийж, мөхөс хүнээс тусламж хүсэв. Тэрээр цөхрөнгөө барсан тул Ассирийн хаан Тиглат-пилесерт хандан: “ Би таны зарц болон таны хүү билээ. Ирж, миний эсрэг босож буй Арамын хаан болон Израилийн хааны гараас намайг аварч өгөөч”гэж хэлсэн (Хаадын дэд 16:7). Хаан тусламж хүсэхдээ хааны эрдэнэсийн сан болон ариун сүмийн агуулахаас үнэтэй бэлэг сэлтийг дагалдуулж өгсөн.” Элен Уайт, Эш үзүүлэгчид ба Хаад, 329 хуудас.

**Ярилцах асуултууд:**

`1  Бид ямар нэгэн шийдвэр гаргахын тулд Бурханаас шинж тэмдэг, нотолгоо хүсэж болох уу? Бид шинж тэмдгийг хүсэх үедээ ямар аюул, заналхийлэлд өртөж болох вэ?`

`2   Хүнээс туслалцаа авах нь муу зүйл биш ээ, гэхдээ хүний дэмжлэг, тусламжийн хэмжээ хязгаарыг хэрхэн мэдэж болох вэ?`

`3 Оросын зохиолч Лео Толстой найздаа хандан, “Хүн үхлийг бүхний төгсгөл юм байна гэж ойлгох юм бол амьдралыг үхлээс дор юм байна гэж боддог” гэж бичсэн байдаг. “Бурхан бидэнтэй хамт байдаг” гэсэн үгс амьдралын утгатай холбоотой асуудалд ямар хариулт өгдөг вэ?`

**Дүгнэлт**: Бурхан итгэл найдваргүй болсон Ахаз хааныг хүнд хэцүү шийдвэр гаргах нөхцөл байдалд аваачсан. Тэрээр итгэх үү эсвэл итгэхгүй байх уу гэсэн сонголт хийх шаардлагатай болсон. Хэдийгээр Эзэн түүнийг төсөөлж чадах бүх шинж тэмдгээр Өөрийг нь сорьж үз гэж хэлсэн боловч тэрээр Бурханд яагаад итгэх ёстой вэ гэдэг шалтгааныг харуулахыг зөвшөөрөөгүй. Тэрээр Бурханд итгэхийн оронд Ассирийн хааныг “найзаа” болгох сонголт хийсэн.