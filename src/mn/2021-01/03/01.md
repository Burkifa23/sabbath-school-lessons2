---
title:  Таны Ертөнц Нуран Унах Үед
date:  09/01/2021
---

Энэ долоо хоногийн хичээлд зориулан судлах ишлэлүүд: Исаиа 7:1–9, Исаиа 7:10–13, Исаиа 7:14.

> <p>Цээжлэх ишлэл</p>
> “Хэрэв чи итгэхгүй бол, чи үнэхээр цаашид тогтохгүй” (Исаиа 7:9).

Нэг Шаббат өдөр Конни, Рой хоёр сүмээ тараад машинаараа гэрлүүгээ явж байлаа. Гэнэт нэг азарган тахиа хашаан дундаас гарч ирэн тэдний өмнө зогсжээ.  Хэрэг мандсан бололтой. Гэрийн тэжээвэр шувуунууд үүрэндээ байх ёстой байтал ямар нэгэн байдлаар гарсан байв. Юу болсныг шалгаж үзэхэд эмгэнэлт үйл явдал болжээ. Бетховен хэмээх урд хөршийн жижиг нохой хашаанаасаа алдуурч, Дэйзийг амандаа зуун цөөрөм рүү зугтсан байв. Дэйзий гэдэг бол сэвсгэр цагаан сүүлтэй үзэсгэлэнтэй өндөглөгч тахиа юм. Конни даруйхан нохойн амнаас Дэйзиг аварсан боловч хэтэрхий оройтсон байв. Коннигийн хайртай тахиа хүзүү нь сунасан байдалтай түүний гар дээр удалгүй амьсгал хураав. Конни хашаандаа өвдөглөн суугаад, үхсэн шувуугаа бариад уйлж гарсан.

Энэ байдлыг харсан өөр нэг тэжээвэр амьтан тавгүйтэж эхлэв. Уадлсворт нэртэй өндөр, цагаан нугас Конниг хараад Дэйзийг барьж аваад амийг нь тасалсан гэж бодсон бололтой байв. Ийнхүү хэдэн долоо хоногийн турш Уадлсворт Конниг харах болгондоо түүн рүү ууртайгаар дайрч, хушуугаараа тоншиж, хатгасан юм. Заримдаа хэн нь найз, хэн нь дайсан гэдгийг ялгахад маш хэцүү байдаг.

Энэ долоо хоногт бид ийм асуудалтай тулгарсан Иудагийн хаан болон яагаад тэрээр буруу сонголт хийх болсон талаар судлах болно.

*Энэ хичээлийг 1 сарын 16-ны Шаббатад бэлтгэн судлаарай.