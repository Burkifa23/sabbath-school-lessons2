---
title:  Гүнзгийрүүлэн судлах
date:  12/02/2021
---

“Зөвхөн Бурханы шууд оролцоотойгоор нарны гэрлийн сүүдэрийг арван алхмаар буцаах боломжтой байв; Эзэн ийм аргаар Хезекиагийн залбирлыг сонссон гэдгээ харуулсан юм. Тийнхүү, “эш үзүүлэгч Эзэнд хандан залбирсан тул Тэрээр Ахазын шатан дээгүүр өнгөрсөн нарны сүүдрийг арван алхмаар ухрааж дээшлүүлсэн юм.” 8-11 ишлэлүүд. – Элен Уайт, Эш үзүүлэгчид ба Хаад. 342 хуудас.

“Алс хол нутгийн удирдагчийн илгээсэн элч нарын айлчлал Хезекиад амьд Бурханыг алдаршуулах боломжийг олгосон. Тэрээр бүх итгэл найдвараа алдаж, өөрийн амийг алдах гэж байхдаа бүхнийг бүтээсэн Бүтээгчийн тусламжтайгаар амь хэлтрүүлэгдсэнээ ямар амархан хуваалцаж болох байсан бэ! ...

“Гэвч бардам зан, хоосон хүсэл мөрөөдөл нь Хезекиагийн зүрхийг эзэмдэж, өөрийгөө өргөмжилж, ард түмнээ ивээсэн Бурханы эрдэнэс, эд баялагт шунасан билээ. Хаан “тэдэнд өөрийн бүх эрдэнэсийн сан, мөнгө, алт, анхилам үнэртэн, үнэт тос, зэвсгийн агуулах болон өөрийн бүх агуулахад байсан бүгдийг үзүүлэв. Хезекиагийн гэрт болон бүх эзэмшилд нь тэдэнд түүний үзүүлээгүй нэг ч зүйл үлдсэнгүй.” Исаиа 39:2. Тэр эдгээрийг Бурханыг алдаршуулахын тулд биш, харин гадаадын ноёдын нүдэнд өөрийгөө өргөмжлөхийн тулд үзүүлсэн ажээ.” (344, 345-р хуудас).

**Ярилцах асуултууд:**

`1 Сатан Ассирийн рабшакетэй хэр адилхан бэ? Тэр таныг нүгэл үйлдсэн гэж буруутгах үедээ бодит үнэнийг хэлж өгдөг үү? (Зек. 3:1). Бурхан хүмүүстээ ямар хариулт өгсөн бэ? Зех. 3:2-5-г үзээрэй. Эдгээр гүтгэлэгүүдийг эсэргүүцэх цорын ганц найдвар маань юу байх вэ? Ром. 8:1.`

`2 Сатан таныг уучлагдсан байхад буруутгалаа зогсоодог уу? Илч. 12:10-г уншаарай. Таныг уучлагдсаны дараа Сатан таныг гэм нүгэл үйлдэж түүний харьяалалд орсон гэж хэлдэг. Тэрээр яагаад биднийг буруутгасаар байдаг вэ? Дэд хууль 19:16–21-г уншаарай (худал хурмагийн хууль, хуурамч гэрч).`

**Дүгнэлт**: Итгэл бишрэлтэй хаан Бурханаас тусламж хүсэн хашгиран залбирахад Бурхан ард түмнээ аварч, Өөрийгөө хэн болохыг харуулсан: дэлхийн хувь тавиланг захирдаг Израилийн хэмжээлшгүй хүчирхэг Хаан ард түмнийг нь устгахыг оролдож буй хүмүүсийг устгаад зогсохгүй, үл итгэгчдэд Өөрийг нь таньж мэдэх боломжийг өгдөг. Тэрээр “Вавилончуудыг” хүртэл Өөрийн хүмүүс болгохыг хүссэн.