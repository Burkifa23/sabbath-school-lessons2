---
title:  'Цочирдсон боловч алдагдаагүй (Исаиа 36:21–37:20)'
date:  09/02/2021
---

`Рабшакегийн уран цэцэн үгс Хезекиа болон түүний түшмэдүүдэд хэрхэн нөлөөлсөн бэ? Хаадын дэд 18:37-19:4, Иса. 36:21-37:4.`

Сэтгэл санаа нь зовж, гашуудалд автсан Хезекиа Бурханд хандан, эцгийнхээ үл тоомсорлож байсан эш үзүүлэгч Исаиагаар зуучлан залбирал хийлгэхийг хүссэн.

`Бурхан Хезекиаг хэрхэн урам зоригтой болгосон бэ? Исаиа 37:5-7.`

Эш үзүүлэгч товч боловч хангалттай мэдээллийг дамжуулсан байдаг. Бурхан ард түмнийхээ талд байсан. Сеннахериб Иуда руу довтлохоор санаархаж байхдаа өөр цуу ярианд автаж, сатаарах болно гэж Исаиа зөгнөв. Түүний зөгнөл тэр даруй биелэгдсэн.

Сеннахериб түр зуур бухимдсан боловч, удаан хугацаанд бууж өгөлгүй Хезекиад заналхийлсэн захидал илгээн: “Чиний итгэдэг Бурхан “Иерусалим Ассририйн хааны гарт орохгүй” гэж чамайг бүү мэхлэг! ... үндэстнүүдийн бурхад тэднийг аварсан уу?” гэж хэлдэг (Иса. 37:10, 12; мөн Шасирын дэд 32:17).

Энэ удаад Хезекиа шууд ариун сүмд очиж, “херубуудын дээр залрагч “ түг түмдийн Эзэний өмнө уг мэдээг хуваалцдаг (Иса. 37:14-16).

`Хезекагийн залбирал нь Иерусалимын хямрал ямар нөхцөл байдалд байгааг хэрхэн тодорхойлсон бэ? Иса. 37:15-20.`

Сеннахериб Хезекиагийн хамгийн хүчтэй хамгаалалт руу довтлосон юм. Хезекиагийн хамгаалалт нь Бурханд итгэх итгэл байв. Хезекиа айж эмээхийн оронд Бурханд хандан Түүнийг хэн болохоо харуулж өгөөч хэмээн гуйжээ. “Тэгвэл газар дэлхийн бүх хаанчлалууд Бурханыг ганцаараа Эзэн гэдгийг мэдэх болно.” (Иса. 37:20)

`Хезекиагийн залбирлыг уншина уу (Иса. 37:15-20). Тэр Бурханы юун дээр анхаарлаа хандуулсан бэ? Хувийн амьдралд нь тохиолдсон хямралын цаг үед итгэлтэй байж, урам зориг, хүч чадлыг олж авсан энэхүү залбирлаас бид ямар зарчмыг олж харж болох вэ?`