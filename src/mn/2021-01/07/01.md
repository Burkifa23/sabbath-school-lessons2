---
title:  Ассирчуудын Ялагдал
date:  06/02/2021
---

### Энэ долоо хоногт судлах ишлэлүүд
Иса. 36: 1; Иса. 36: 2–20; Иса. 36: 21–37: 20; Иса. 37: 21–38; Исаиа 38, 39.

> <p>Цээжлэх ишлэл</p>
> “Херубуудын дээр залрагч Израилийн Бурхан болох түмэн цэргийн ЭЗЭН, Та бол дэлхий дээрх бүх хаанчлалын ганцхан Бурхан мөн. Та тэнгэр, газрыг бүтээсэн.” (Исаиа 37:16).

Нэгэн ядруу эр хоёр хүүгийнхээ хамт хөл нүцгэн алхаж байв. Харин өөр нэгэн гэр бүл бүх эд хөрөнгөө үхэр тэргэнд ачаад явж байлаа. Нөхөр нь үхэр тэргээ хөтлөн явах ба хоёр эмэгтэй тэрэг дээр суусан байв. Боломж муутай хүмүүс нь үхэр тэрэггүй тул байгаа бүх эд хөрөнгөө мөрөн дээрээ үүрэн явна.

Цэргүүд хаа сайгүй байв. Бэхлэлтийг сэтлэх зорилготой том цохиур хотын хаалгыг удаа дараа цохино. Хотын ханан дээр хамгаалж байгаа харваачид ханыг нэвтлэхээр оролдож буй цэргүүд рүү сум харвана. Тухайн цаг үед бүх зүйлс эмх замбараагүй, эх зах нь мэдэгдэхгүй байлаа.

Энэ үйл явдлын өмнөхөн болсон үйл явдал. Хаан өөрийн сэнтийдээ суугаад, дайны олз болон олзлогдогсдыг харан суув. Зарим олзлогдогсод гараа өндөрт өргөн, түүн рүү ойртож ирээд нигүүлсэж, амийг нь хэлтрүүлэхийг хүснэ. Бусад нь өвдөглөж, зарим нь сунан мөргөнө. Ийм үйл явдлыг удирдан зохион байгуулсан хаантаныг, “Дэлхийн хаан, Ассирийн хаан Сеннахериб” хэмээн дуудаж байв. Тэрээр “nеmedu-гийн хаан ширээнд суусан байсан ба Лахиш хотоос авсан олз омог, олзлогдогсод түүний өмнө байв.” - Жон Малколм Рассел, Ханан дээрх бичээс (Индиана, Уинона нуур, 1999), хуудас 137, 138.

Сеннахериб хааны ордонд ханын чимэглэл болж байсан “Тэмцэлдэгчгүй Ордон” хэмээх  зураг нь одоо Британийн Музейд хадгалагдаж байдаг бөгөөд энэ зурганд Бурханы ард түмний талаар хачирхалтай түүхийг өгүүлдэг!

* Энэ хичээлийг 2 сарын 13-ны Шаббатад бэлтгэн судлаарай.