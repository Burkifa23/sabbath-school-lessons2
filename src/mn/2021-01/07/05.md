---
title:  'Түүхийн өрнөл (Исаиа 37:21–38)'
date:  10/02/2021
---

Сеннахерибын бичсэн тэмдэглэлд, тэрээр дөчин зургаан бэхлэгдсэн хотыг эзэлж, Иерусалимыг бүсэлж, Еврей хүн болох Хезекиаг “Иерусалимын өргөөнд нь торонд хийсэн шувуу шиг хорьсон” гэж бичсэн байдаг. Жэймс Б. Притчард, редактор, Хуучин Гэрээтэй холбоотой Дорнодын эртний бичээсүүд (Принстон, Нью Жерси: Принстон Их Сургуулийн Хэвлэл, 1969), 288 хуудас. Ассирийн хаан өөрийгөө магтаж, хэт дөвийлгөсөн дурсамж бичиж, худал суртал ухуулга хийж байсан боловч түүний тэмдэглэлд Иерусалимыг эзлэн авсан гэсэн мэдэгдэл байхгүй байдаг. Хүний өнцгөөс харах юм бол Сеннахерибын хэмжээлшгүй их хүч чадлыг Хезекиа эсэргүүцэн босож байсан гэдгийг төсөөлөн бодоход ямарч боломжгүй мэт харагдах болно. Ассирийн эсрэг босогчид удахгүй ялагдаж, бүгд аймшигтайгаар амиа алддаг байв. Судлаачдын хэлснээр Библид энэ үйл явдлын талаар ямар ч танилцуулга хийгээгүйг олж тогтоосон боловч ер бусын гайхамшиг тохиолдсон байж магадгүй гэдгийг хүлээн зөвшөөрдөг. Сеннахериб хаан “Өрсөлдөгчгүй ордон” хэмээх бичгийг ордныхоо ханан дээр байрлуулсан (сийлсэн) боловч, Лахиш хотыг амжилттай бүсэлж, эзлэн авсан нь түүний нүүрийг тахалж, нэр төрийг нь хамгаалсан ганц үйл явдал байсан гэдгийг илтгэнэ. Харин Бурханы нигүүлслийг дүрслэн харуулахын тулд бид Иерусалимд юу тохиолдсоныг дүрслэн харуулах ёстой! Сеннахериб цааш юу болсныг хэлээгүй ч Библид энэ тухай бичиж үлдээсэн байдаг.

`Түүх хэрхэн өрнөсөн бэ? Исаиа 37:21–37-г уншаарай.`

Хезекиагийн итгэж найдсан залбирлын хариуд Бурхан тэнгэр дэх хаадын Хааны нүүр лүү нулимж зүрхэлсэн Ассирийн бардам хааны эсрэг халуун уур хилэнг буулгаж, Иудаг бүрэн хамгаалж байгаагаа батлан харуулсан мэдээг илгээсэн байдаг (Иса. 37:23). Дараа нь Бурхан Иерусалимыг хамгаалах амлалтаа нэн даруй биелүүлжээ (Хаадын дэд 19:35-37; Шастирын дэд 32:21, 22; Иса. 37:36-38). Том хямрал нь том гайхамшгийг шаарддаг ба энэ үйл явдал том үйл явдал байв. Энэ тулаанд 185,000 хүний амь үрэгдсэн байна. Сеннахериб маш их хохирол амссан учраас нутаг буцахаас өөр аргагүй болж, нутаг буцах үедээ амиа алдсан юм (Исаиагийн Иса. 37:7-38 дээрх зөгнөлтэй харьцуулаарай).

“Еврейчүүдийн Бурхан бардам Ассирийг ялан дийлсэн. Ехувагийн хүч нөлөө хүрээлэн буй үндэстнүүдийн нүдэн дээр баталгаажсан юм. Иерусалимын ард иргэдийн зүрх сэтгэл ариун баяр хөөрөөр дүүрсэн байлаа. ” Элен Уайт, Эш үзүүлэгчид ба Хаад, 361 хуудас. Хэрэв Сеннахериб Иерусалимыг эзэлсэн бол хойд Израилийн хаанчлалд хандсан шиг Иудагийн хүн амыг цөлж, олон газар луу тараан суурьшуулах байсан, ингэснээр тэд өөрсдийн мөн чанарыг алдах байв. Ингэснээр Мессиа төрөх ёстой Еврей ард түмэн оршин тогтнохоо больж, тэсэж үлдэхгүй байсан юм. Иудейчүүдийн түүх ингээд дуусах байв. Гэвч Бурхан итгэл найдварыг амьд байлгасаар ирсэн билээ.

`Та Библид эсвэл Библийн Бурханд итгэдэггүй хүмүүст юу гэж хэлдэг вэ? Та үл итгэгчдээс дараах асуултуудыг асуугаарай: Эдгээр үй олон Ассирийн цэргүүд аймшигтайгаар амиа алдаж үхсэн нь шударга байсан гэж үү? Үй олон хүнийг устгасан Эзэний үйл хэргийг та хувьдаа хэрхэн ойлгож байна вэ?`