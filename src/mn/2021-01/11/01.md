---
title:  Хайраар Дайтах нь
date:  06/03/2021
---

Энэ долоо хоногийн судлах ишлэлүүд: Иса. 55:1–7; Иса. 55:6–13; Иса. 58:1–12; Иса. 58:13, 14.

> <p>Цээжлэх ишлэл</p>
> “Хэрэв чи өлсөгчдөд өөрийгөө өгч, зовогсдын сэтгэлийг цатгавал, чиний гэрэл харанхуйд мандаж, чиний бүрхэг бүүдгэр нь үд дунд мэт байх болно.” (Исаиа 58:10).

Небраска мужийн Линкольн хотод амьдардаг еврей сүмийн удирдагч (мөргөлийн удирдагч) болон түүний эхнэрт сүрдүүлсэн, хараалын үгс урсгасан утасны дуудлага ирдэг болов. Энэ дуудлагыг Америкийн Ку Клу Клан нэртэй үзэн ядагч бүлгийн удирдагч хийж байгааг тэд олж мэджээ. Тийнхүү тэд түүний хэн болохыг мэдсэн тул цагдаад хандаж болох байв. Гэвч тэд асуудлыг хүмүүсийн төсөөлшгүй байдлаар шийдвэрлэх сонголтыг хийжээ. Тэд түүнийг тахир дутуу гэдгийг олж мэдээд, гэрт нь тахианы шөл хийж оройн хоолны цагаар зочлон очив! Удирдагч тэднийг хараад маш их бухимдаж, цамнаж байв. Гэхдээ түүний үзэн ядалт тэдний хайрын хүчинд хайлсан юм. Хосууд түүн дээр тогтмол ирж, уулзсаар байгаад тэд найз нөхдүүд болов. Тэр хүн бүр еврей болох хүсэл тээсэн юм!

“Нүгэл хилэнцийн хүлгийг мултлан, буулганы оосрыг тайлан, дарлагдагсдыг чөлөөлж, аливаа буулгыг эвдэхийн тулд мацаг барилтыг Би сонгосон бус уу? Өлсгөлөн нэгэнтэй талхаа хуваан, орон гэргүй ядуусыг гэртээ оруулан, нүцгэн нэгнийг хараад хувцаслаж, өөрийн цусан төрлөөс нуугдахгүй байх бус уу? ” (Иса. 58:6, 7). Линкольнд амьдардаг энэ хос Бурханд өргөх тахилаа өлсгөлөн дарангуйлагчтай хуваалцаж, түүнийг шударга бус харьцаа, үзэн ядалтын боолчлолоос чөлөөлсөн юм.

Эш үзүүлэгч Исаиагийн дүрслэн харулсан зүйрлэлээс чухал сүнслэг зарчмыг олж авч, хамтдаа илүү ихийг олж мэдье.

*Энэ хичээлийг 3 сарын 13-ны Шаббатад бэлтгэн судлаарай.