---
title:  'Бид бол хүршгүй хүмүүс! (Исаиа 53:3–9)'
date:  03/03/2021
---

Дээрх ишлэлд зовлон эдэлж буй Зарцыг ямар ч онцгой үнэ цэнэгүй, үзэн ядагддаг хогийн ургамалтай зүйрлэсэн (Иса. 53:2, 3). Исаиа Зарцыг гэм зэмгүй залуу насыг дүрслээд дараагаар нь шууд гүн гүнзгий ёроолд унасан мэтээр танилцуулсан. Өмнө өгүүлж байсан мэдээллүүдээ нэгтгэх юм бол бид Зарцын хувь тавиланг шууд ойлгож, хүлээн зөвшөөрч чадахгүй байж болох юм. Харин ч эсрэгээрээ, Исаиа бидэнд Амар тайвны Хан Хүү болох бидний төлөө дэлхий дээр мэндэлсэн хүүхдийг нандигнан, хайрлаарай гэж сургасан. Бусад хүмүүс Түүнийг үзэн ядах боловч бид Түүнийг хэн болохыг бодитойгоор мэддэг. Нэгэн хүн, “Бид дайсантайгаа уулзсан, тэр дайсан бол бид өөрсдөө юм байна лээ” гэж хэлсэн байдаг. Энэ зарц нь үзэн ядагдаж, няцаагдаж, эсвэл зовлон эдэлсэн анхны хүн биш байв. Давид хаан хүү Абсаломоос зугтаж байхдаа дээрх зүйлсийг бүгдийг нь мэдэрч байсан (2 Сам. 15:30). Гэхдээ энэ Зарцын туулж буй зовлон шаналал нь Түүний буруугаас болсон зовлон шаналал биш бөгөөд эсвэл хэн нэгний гэм нүглийг хилсээр үүрч байгаа асуудал биш байв. “Бүгдийн маань хилэнцийг харин Түүнд Эзэн тохсон “ гэж бичсэн байдаг. (Иса. 53:6).

“Яагаад?” гэсэн асуултын хариулт нь Мессиа Бурханы хайраар дамжуулан бидний өмнөөс зовлон эдлэх сонголтыг хийсэн юм. Гэхдээ яагаад? Исаиа энэхүү төсөөлөшгүй үнэнийг ойлгуулахын тулд “алтан зүүгээр” хатгадаг. Тэр алтан зүү нь, Есүс хүрч чадамгүй хүмүүст хүрэхийн тулд зовлон шаналлыг үүрсэн. Тэр хүршгүй хүмүүс нь бид нар юм! Үүнийг ойлгодоггүй хүмүүсийн хувьд энэ Зарцыг “Бурхан шийтгэсэн” гэж тайлбарладаг (Иса. 53:4). Иовын найзууд түүнийг гэм нүгэл нь зовлон амсахад хүргэсэн гэж бодсон шиг, мөн Есүсийн шавь нар Түүнээс “хэн нүгэл үйлдсэнээс энэ хүн сохор төрсөн юм бэ? Энэ өөрөө юу? Эсвэл эцэг эх нь үү?” гэж асуусан шиг (Иохан 9:2), Есүсийг загалмайд цовдлогдохыг хараад хүмүүс Есүсийг маш их гэм нүгэлтэй учраас хариугаа хүртэж байна гэж бодсон болов уу. Мосегийн хэлснээр, “модон дээр өлгөгдсөн хүн бүр Бурханы хараал болой” гэсэн байдаг (Дэд хууль 21:23-г Тоо. 25:4-тэй харьцуулаарай). Энэ бүхэн Бурханы хүсэл байсан (Иса. 53:10). Яагаад вэ? Учир нь “Христ бидний төлөө хараал болсноороо биднийг хуулийн хараалаас зольсон юм” (Гал. 3:13). Учир нь Бурхан “нүглийг үл мэдэгч Түүнийг бидний төлөө нүгэл болгосны учир Түүний дотор бид Бурханы зөвт байдал болох юм” (2 Кор. 5:21). Бидний төлөө ямар өндөр үнийг төлсөн гэж бодно! Загалмайг хар, Хохирогчийг дээр нь өлгөсөн байна. Аймшигтай хадаасаар цоолсон гарыг нь харна уу. Модонд хадаж бэхэлсэн хөлийг нь харна уу. Христ биеэрээ бидний гэм нүглийг үүрсэн. Түүний зовлон шаналал, өвдөлт бүхэн таныг Аврахаар төлсөн төлөөс юм.” Элен Уайт, Бурханы Гайхамшигтай нигүүлсэл, 172 хуудас.

`Дэлхийн гэм нүглийн бүх жин, бузар булай, ял шийтгэл буюу хүн бүрийн үйлдсэн бүх гэм нүгэл Загалмай дээр орших Христийн  дээрээс дарсан. Загалмай нь биднийг аврах цорын ганц арга зам юм! Биднийг гэм нүглээс аврахын тулд ийм их үнийг төлөх ёстой болсон нь гэм нүглийн талаар юуг ойлгуулж өгч байна вэ? Бурхан ийм үнээр ч хамаагүй биднийг аврах болсон нь Түүний хайрын талаар бидэнд юуг ойлгуулж өгч байна вэ?`