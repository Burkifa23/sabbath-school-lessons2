---
title:  Төшөөлшгүйг Хийх нь
date:  27/02/2021
---

Энэ долоо хоногт судлах Библийн ишлэлүүд: Иса. 50:4–10, Иса. 52:13–53:12, Иса. 53:3–9, Иса. 53:10–12.

> <p>Цээжлэх ишлэл</p>
> “ Гэвч Тэр бидний нүглийн төлөө хатгагдан, бидний гэмийн төлөө бяцарчээ. Бидний амар амгалангийн төлөө Түүн дээр гэсгээлт бууж, Түүний шархаар бид эдгэрсэн.” (Исаиа 53:5).

Африкийн уурхайд боолчлогдож байгаа нутаг нэгтнүүддээ санаа зовж шаналдаг Лоу Фук хэмээх Христэд итгэгч хүн байжээ. Тэрээр тэдэнд сайн мэдээний итгэл найдварыг өгөхийг хүссэн боловч яаж сайн мэдээ түгээхээ мэдэхгүй байлаа. Тийнхүү тэр сайн мэдээ түгээхийн тулд өөрийгөө таван жил боол болгон худалдах шийдвэр гаргажээ. Түүнийг Демерара руу аваачиж, уурхайд хүнд ажил хийлгэсэн бөгөөд тэрээр хамт ажиллаж байсан хүмүүстээ Есүсийн тухай ярьж өгөв.

Лоу Фук нас барсан боловч амьсгал хураахаасаа өмнө 200 хүнд Есүсийг хувийн Аврагчаар хүлээн авахад нь тусалж, тэднийг эрх чөлөөтэй болгосон юм.

Бусдын сайн сайхны төлөө гайхамшигтай золиос гаргажээ! Ямар гайхалтай үлгэр жишээ вэ!

Есүс “боолын дүрийг авч” Өөрийгөө даруу болгож, төсөөлөшгүй зүйлийг хийснээр (Филип. 2:7) аврагдах боломжгүй байсан хүмүүст авралыг өгсөн. Та болон би,  энэ дэлхийн бүх хүмүүс нүглийн ангалд унасан байсан юм.

Энэ долоо хоногийн хичээлээр бид хэдэн зуун жилийн өмнөөс зөгнөсөн зөгнөл хэрхэн биелэгдсэнийг судлах болно.

*Энэ хичээлийг 3 сарын 6-ны Шаббатад бэлтгэн судлаарай.