---
title:  Гүнзгийрүүлэн судлах
date:  05/03/2021
---

“Христ бидний нүглийг өөрийн биеэрээ үүрсэн... Хэрэв мөхөс хүн гэм нүглийн төлөөсийг төлж чадахгүй юм бол гэм нүгэл нь ямар гэсэн үг вэ? Хэрэв зөвхөн Бурхан нүглийн хараалыг үгүй хийж чадах юм бол энэ хараал ямар гэсэн үг вэ? Нүглийн шийтгэл нь үхэл гэдгийг Христийн загалмай хүн бүрт гэрчилдэг... Ёс суртахууны мэдрэмжийг боомилдог, Бурханы Сүнснээс ирэх нөлөөллийг халхалдаг ямар нэгэн ёрын муу хүч байдаг гэдэгт та итгэдэг үү? “(Элен Уайт, Бидний өндөр дуудлага. 44 хуудас.

“Бурханы хаанчлалыг захирдаг хууль нь Бурханы цорын ганц Хүүгийн үхлээр өргөмжлөгдөх ёстой байв. Христ дэлхийн гэм нүглийг Өөр дээрээ үүрсэн. Бид авралыг зөвхөн Бурханы Хүүгийн хүн болж ирэн бидний төлөө үхсэн үхлээр дамжуулан авах боломжтой. Тэр Бурханы хүчээр сэргээгдсэн учраас зовлонг үүрч чадсан. Түүнд ёс бус байдал болон нүгэл хилэнцийн толбо огтхон ч байгаагүй учраас дэлхийн гэм нүглийг үүрч чадсан. Христ шударга ёсны шийтгэлийг үүрснээр хүний өмнөөс ялалт байгуулсан юм. Тэрээр хуулийг өргөмжлөн дээдлэхийн сацуу хүмүүст мөнхийн амийг өгсөн. ” - Элен Уайт, Сонгомол мэдээнүүд, 1-р ном, хуудас 302.

**Ярилцах асуултууд:**

`1  Исаиа 53:7–9 дээр ёроолгүй гүний тухай өгүүлдэг. Энэ нь Зарцын үхэл буюу булш байв. Эдгээр ишлэлүүдийн хичнээн нь Есүсийн амьдралын төгсгөлд биелэлээ олсон бэ? Мат. 26:57–27:60, Марк 14:53–15:46, Лук 22:54–23:53, Иохан 18:12–19:42.`

`2  Христийн үхлээр Бурханы хууль өргөмжлөгдсөн тухай өгүүлсэн Элен Уайтын дээрх ишлэлийг уншаарай. Тэрээр ямар санааг илэрхийлж байна вэ? Түүний үхэл нь Бурханы хууль мөнхөд оршдог гэдгийн баталгаа болж байгааг бид хэрхэн ойлгох вэ?`

**Дүгнэлт**: Исаиа Бурханы Аврагч хэрхэн төрөх, ямар шинж тэмдэгтэй байх, ямар үйлчлэл хийх талаар өгүүлж дуусаад бидэнд итгэл найдварыг өгөх хамгийн том эмгэнэлт үйл явдлыг танилцуулсан. Бурханы Зарц бүх алдагдсан хүмүүст хүрч, аварч, эдгээхийн тулд бидний зовлон шаналал, шийтгэлийг сайн дураараа үүрсэн.