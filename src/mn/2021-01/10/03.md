---
title:  'Зовлонт зарцын шүлэг (Исаиа 52:13–53:12)'
date:  01/03/2021
---

Исаиа 52:13–53:12-г “зовлонт зарцын шүлэг” гэж нэрлэдэг бөгөөд эдгээр ишлэл Исаиаг “сайн мэдээний эш үзүүлэгч” гэдгийг баталдаг. Энэ шүлэг сайн мэдээний үйл явдлуудтай уялддаг тул бусад төрлийн уран зохиолоос дээгүүр байр эзэлдэг. Богинохон боловч өгүүлбэр бүр нь гүн гүнзгий утгатай бөгөөд гэм нүгэлд автаж, алдагдсан хүн төрөлхтнийг аврах гэсэн Бурханы гайхамшигт хүслийн гол санааг илэрхийлдэг.

Энэ бол Исаиагийн үгний “сүү” биш юм. Тэрээр номынхоо эхнээс Мессиагийн сэдвийг танилцуулж, дэлгэрүүлсээр ирсэн. Исаиа Мессиагийн дэлхий дээрх амьдралын үйл явцыг зөгнөхдөө Түүний хэрхэн төрөх мэдээллийг хуваалцсан байдаг (Исаиа 7:14). Цаашлаад Түүнийг Давидын удмын тэнгэрлэг Хаан болохыг (Иса. 9:6, 7), мөн Израилийг сэргээх ажлаа сайтар боловсруулж (Исаиа 11:1–16), шударга бус явдал, зовлон зүдгүүрээс ангижруулах чимээгүй үйлчлэлхийг (Иса. 42:1–7) дэлгэн танилцуулав. Тэгээд эш үзүүлэгч Исаиа Мессиатай холбоотой агуу үйл ажиллагаанд аймшигтай эмгэнэлт үйл явдал болон өргөмжлөгдөн алдаршихыг хэлдэг (Иса. 49:1–12, Иса. 50:6–10). Тийнхүү Зовлонт Зарцын Шүлэг тэрхүү эмгэнэлт явдлын гүн харанхуйг илчлэн харуулдаг.

`Дээрх догол мөрөнд бичсэн зүйлсийг дахин нэг уншиж үзээрэй. Мессиа болох Есүсийн талаар бидэнд юу гэж зааж байгааг нягтлаарай. Эдгээр нь Исаиа 52, 53 дээр өгүүлэх зүйлсэд биднийг бэлтгэхэд хэрхэн тус болж байна вэ? Эсвэл эдгээр ишлэлүүд Исаиа 52, 53-р  бүлэгт тохиолдох зүйлсийг илүү сэрдхийм болгож байна уу?`

Исаиа 52:13–53:1 дээр гардаг шүлэг эрс тэс зүйлсийг тоймлон харуулдаг. Зарц нь цэцэглэн хөгжиж, өргөмжлөгдөх боловч Түүнийг танихын аргагүй болтол гадаад төрхийг нь гутаан доромжилно. Есүст ийм зүйл тохиолдоно гэдэгт хэн итгэж чадах билээ дээ? Исаиа 53:2, 3 дээр Зарцын гарал үүсэл, түүний гадаад төрх байдлын талаар өгүүлж байснаа гэнэт Түүний уй гашуу, эсэргүүцэж үзэн ядах тухай өгүүлдэг. Исаиа 53:4–6 дээр Түүний үүрч буй зовлон үнэндээ бидний шийтгэл юм, гэхдээ Тэр биднийг эдгээхийн тулд зовлонг үүрсэн хэмээдэг. Исаиа 53:7–9 дээр гэм зэмгүй Зарцыг булшинд оруулсан хэмээн өгүүлдэг.

Шүлгийн эхэн хэсэгт Исаиа 52:13 дээр зөгнөсний дагуу Зарц ирээдүйн шагналаа хүртсэн гэдгийг Исаиа 53:10–12 дээр өгүүлдэг ба Түүний золиослолоор бусад хүмүүс Бурханы хүслээр аврагдах боломжтой болсныг танилцуулдаг.

Энэ шүлгийг Филиппой 2:5–11 дээр гардаг “хөндий”-тэй харьцуулаарай. Эдгээр ишлэлд Есүсийг Бурханы дүртэй хэмээн танилцуулж эхэлсэн боловч Өөрийгөө хоослон хүний биед боолчлогдож, Өөрийгөө үхүүлэх хэмжээнд даруу болгож, хамгийн адгийн үхэл болох загалмайн үхлээр үхсэн хэмээдэг. Дараа нь Бурхан Түүнийг хүн бүрт Эзэн хэмээн хүндлүүлж, хүлээн зөвшөөрүүлэхийн тулд өндөрт өргөмжлөн алдаршуулсан (Иса. 49:7).

`Исаиа 52:13–53:12-г уншаарай. Есүс бидний төлөө юу хийсэн талаар энэ шүлгээс жагсаан бичээрэй. Бидний өмнөөс эдгээр үйлдлүүдийг хийсэн нь бидэнд ямар утгатай болохыг эргэцүүлэн бодоорой.`