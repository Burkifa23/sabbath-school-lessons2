---
title:  'Нөхөн Төлбөрийн Өргөлийг Өөрчилсөн нь (Исаиа 53:10–12)'
date:  04/03/2021
---

`Зарцын амь нь “ялын тахил” байсан гэдэг нь юу гэсэн үг вэ? (Иса. 53:10)`

Еврей үг нь “гэм бурууг нөхөн төлөх өргөл” гэдэг утгатай (Лев. 5:14–6: 7, Лев. 7:1–7) бөгөөд бусдын эсрэг санаатайгаар үйлдсэн гэм бурууг эвлэрүүлэх зорилготой (Лев. 6:2, 3). Исаиа ийм гэм нүглүүдийг онцолсон байдаг (Исаиа 1–3; Исаиа 10:1, 2; Исаиа 58). Гэм нүгэл үйлдсэн хүн Бурханаар өршөөгдөхийн тулд Эзэнд тахил өргөхөөсөө өмнө хохирол учруулсан хүнээсээ уучлалт гуйж, ямар нэгэн төлбөр, торгуулийг төлсөн байх ёстой (Лев. 6:4–7; Мат. 5:23, 24). Харин Бурханд харьяалагдах зүйлийг санаандгүй буруугаар ашигласан тохиолдолд Бурханд нөхөн төлбөр төлөх үүрэгтэй болно (Лев. 5:16).

Бурхан харийн улсад цөлөгдсөн ард түмнээ хангалттай төлөөс төлсөн учраас дахин гэм нүглийн төлөөс төлөх шаардлагагүй хэмээн Исаиа 40: 2 дээр хэлснийг одоо бид ойлгож байна.

Гэхдээ хүмүүс нөхөн төлбөр төлсний дараа тахил өргөх ёстой байв. Энэ талаар Исаиа 53 дээр гардаг. Бурханаас холдон явсан хүмүүсийн төлөө мөнөөх Бурханы Зарц тахил мэт хуцын оронд нядлагдсан (Иса. 53: 7).

Хэдийгээр Зарц “амьд хүмүүсийн нутгаас таслагдаж” (Иса. 53:8; Дан. 9:26-г харьцуулаарай), бидний итгэл найдварын дөлийг асаахын тулд бүрэн золиослогдсон боловч, Тэрээр “үр удмаа” үзэж, өдрөө уртасган өргөмжлөгдөхийн тулд үхэшгүй мөнх рүү дахин амилах болно (Иса. 53: 10–12).

`Дараах ишлэлүүдийг тус бүрчлэн уншаарай. Ишлэл бүр Исаиа 53 дээр өгүүлсэнтэй адилхан зарчмыг хэрхэн тусгасан байна вэ?`

Дуулал 32:1, 2

Ром. 5:8

Гал. 2:16

Фил. 3:9

Евр. 2:9

1 Петр 2:24

`Хэрэв хэн нэгэн хүн таниас Исаиа 52:13–53:12 дээр гарч буй сайн мэдээг нэг догол мөрөнд дүгнэн бичихийг хүсвэл, та юу гэж бичих вэ?`