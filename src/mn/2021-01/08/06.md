---
title:  'Хуурамч шүтээнтэй холбоотой асуудал (Исаиа 40:19, 20)'
date:  18/02/2021
---

Хуурамч шүтээн шүтэх нь Бурханыг эд зүйлсээр орлуулж, Бурхантай өвөрмөц, дотно харилцаа үүсгэх боломжийг үгүй хийж байдаг. (Егип. 20:4, 5; Иса. 42:8). Тиймээс эш үзүүлэгчид хуурамч шүтээн шүтэх явдлыг сүнслэг “завхайрал” гэж нэрлэдэг байв (Иер. 3: 6–9, Езек. 16: 15–19).

`Исаиа 41:29-г уншаарай. Исаиа хуурамч шүтээн шүтэхийг хэрхэн тодорхойлсон бэ? Хуурамч шүтээний талаар та хэрхэн ойлгож байна вэ? Тэрээр хуурамч шүтээнийг юу ч байсан гэсэн ямар тодорхой, нарийн дүрсэлсэн байдаг вэ?`

Эртний хуурамч шүтлэгтнүүд хиймэл дүрс эсвэл бэлэг тэмдгээр дамжуулан хүчирхэг Бурханыг шүтэж байна гэж үздэг байв. Өөр бурхныг төлөөлж буй хиймэл шүтээн шүтэх нь эхний тушаалыг зөрчиж буй юм. Бурхан, “Надаас өөр бурхад байж болохгүй” (Егип. 20: 3). Хэрэв хуурамч шүтээнээр жинхэнэ Бурханыг төлөөлүүлсэн гэх юм бол, жишээ нь алтан тугал (Ег. 32: 4, 5), Эзэн Өөрийг нь дүрсэлсэн гэж үзэхээс татгалзана, учир нь Түүнийг хэрхэн дүрслэхийг хэн ч мэдэхгүй (Дэд хууль. 4:15 -19). Бурханы зүйрлэшгүй алдар суу, агуу байдлыг юугаар ч илэрхийлж, дүрслэх боломжгүй билээ. Тиймээс ямар ч төрлийн хиймэл шүтээн нь хуурамч бурхан бөгөөд ийм зүйлсийг шүтэж, мөргөх нь Бурханы эхний болон хоёр дахь хуулийг зөрчиж байгаа юм. Бурханы хүмүүст хуурамч шүтээн шүтэх шаардлага байхгүй. Учир нь ариун ордон дотор Бурханы оршихуй бодитоор тэдэнтэй хамт байсан юм. Тиймээс хуурамч шүтээн шүтнэ гэдэг нь Бурханы жинхэнэ оршихуйг орлуулах буюу үл тоож байгаа явдал болдог.

`Өнөө үеийн сүмд ямар төрлийн хуурамч шүтээн орж ирж байна вэ? Өнөө үед сүмүүд хуурамч шүтээнийг илүү нарийн, үл анзаарагдам байдлаар шүтэж байна уу? Хэрэв тийм бол, тэд хэрхэн хуурамч шүтээн шүтэж байна вэ?`

“Христэд итгэгч хэмээн нэр зүүсэн боловч олон хүн Эзэнээс өөр бурхдад үйлчилж байна. Бүтээгч Бурхан биднээс хамгийн дээд шүтлэг болон чин үнэнч байдлыг шаарддаг. Бурханыг хайрлах бидний хайрыг үгүйсгэдэг эсвэл Түүнд үйлчлэх үйлчлэлд саад болдог юм бүхэн хуурамч шүтээн болон хувирдаг.” Элен Уайт, ДАСүмийн Библийн тайлбар толь, 2 дугаар боть, 1011-1012 хуудас. Хуурамч шүтлэгүүд нь бодит зүйлс дээр тулгуурладаг байсан учраас хүмүүсийн сонирхлыг их татдаг байсныг бид эртний бичээсүүдээс олж болно. Хуурамч шүтлэгтнүүд хүмүүсийн мөргөл үйлдэх аргуудад нийцүүлэн үржил шим, хөгжил цэцэглэлтийг өгч чадна хэмээн олон төрлийн шүтээнийг бүтээж, танилцуулсаар ирсэн. Эдгээр нь өөрөө өөртөө тус болох шашин байв. Энэ бүхэн танд танил сонсогдож байна уу?

Эзэнийг дахин ирэхээс өмнө, Елиагийн эцсийн эвлэрүүлийн мэдээ ирэх замыг нь бэлдсэн байхад (Малахи 4), хүмүүсийн өмнө сонголт ирэх бөгөөд энэ нь Исаиагийн цаг үетэй адилхан байх болно. Та Бүтээгчид мөргөх үү, эсвэл ямар нэгэн өөр зүйлд мөргөж, шүтэх үү (Илчлэлт 13, 14)? Эцсийн цаг үед бид бүгдээрээ ямар нэгэн зүйлийг шүтэх сонголт хийх болно.