---
title:  Гүнзгийрүүлэн судлах
date:  19/02/2021
---

Элен Уайт, Эш үзүүлэгчид ба Хаад номны “Бурхан руу хараагаа шилжүүл!” бүлгийг уншаарай, 311–321 хуудас.

“Исаиагийн өдрүүдэд хүн төрөлхтөн Бурханы талаар буруу ойлголттой байсан тул сүнслэг ойлголтын хувьд харанхуй байв. Сатан удаан хугацааны туршид хүмүүсийн оюун ухаанд Бүтээгч Бурханыг гэм нүгэл, зовлон зүдүүр болон үхлийг авчирсан Нэгэн хэмээн ойлгуулахыг хичээж байсан. Түүний хууран мэхэлтэнд орсон хүмүүс Бурханыг хатуу, харгис хэмээн төсөөлдөг. Тэдний хувьд Бурхан хүмүүст туслахгүй байх хууль ёсны шалтаг бүрийг хайж, болж өгвөл нүгэлтэнг хүлээн зөвшөөрөхгүйгээр буруутгаж, зэмлэхийг хүсдэг гэж үздэг болсон. Тэнгэрийн улсад үйлчилдэг хайрын хууль бол хүний аз жаргалыг хязгаарладаг, тиймээс Бурханы хуулиас зугтаж, хөндийрөх нь хүмүүст сайн хэмээн агуу мэхлэгч тайлбарладаг байсэн. Тэрбээр Бурханы хуулийг дагаж мөрдөх боломжгүй бөгөөд гэм нүглийн шийтгэлийг Бурхан дангаараа дур мэдэн өгдөг хэмээн гүтгэсэн билээ.” Элен Уайт, Эш үзүүлэгчид ба Хаад, 311 хуудас.

**Ярилцах асуултууд:**

`1  Исаиа 40:12-31 дээрх анхааруулгыг өөрийн үгээр илэрхийлнэ үү. Тийнхүү Бурханы ер бусын хүчийг илүү график аргаар харуулдаг шинжлэх ухааны нээлт шиг илүү орчин үеийн дүрслэл ашиглан бичээрэй. Дүгнэлтээ ангийнхантайгаа хуваалцаарай.`

`2 Исаиагийн хэлснээр Бурханы Үг мөнхөд оршдог харин хүн мөхөс бөгөөд мөнх бус гэжээ, энэ үг таны үхлээс айх айдаст ямар тайлбарыг өгч байна вэ (Иса. 40:6- 8)? Энэ нь таны дахин амилах найдвартай хэрхэн холбогддог вэ (Иов 19:25–27, Дан. 12:2, 1 Кор. 15:51–57, 1 Тес. 4:13–18)?`

`3 Исаиа 40: 12–31 дээрх үгсийг зүрх сэтгэлээсээ хүлээн авснаар хүн хэрхэн бардам зан, зөрүүд байдлаасаа ангижирч болох вэ?`

**Дүгнэлт**: Бурхан Исаиагаар дамжуулан зовж шаналж буй хүмүүст тайтгарлыг өгдөг. Тэдний зовлон шаналалын цаг бүрэн дуусгавар болж, Бурхан эргэж ирэх болно. Тэд сэтгэлээр унаж, бухимдахын оронд бүхнийг шинээр бүтээх Бурханы хүчээр шинэчлэгдэж, өөрчлөгдөнө хэмээн итгэх боломжтой болсон.