---
title:  'Авралын мэдээ мэндэлсэн нь (Исаиа 40:9-11)'
date:  16/02/2021
---

`Исаиа 40:9–11 дээр ямар үйл явдлыг дүрслэн харуулсан байдаг вэ?`

Исаиа номын сүүлийн хэсэгт Иерусалим хотод сайн мэдээ түгээх эрэгтэй элчийн тухай өгүүлдэг (Иса. 41:27, Иса. 52: 7). Гэвч Исаиа 40:9 дээр уулан дээрээс “Энэ бол чиний Бурхан!” хэмээн тунхаглах элч нь эмэгтэй бөгөөд Еврей хэл дээр тунхагласан тухай өгүүлдэг.

Дуулал 68 дугаар бүлэгт Давид хаан Бурханы магтдаг, учир нь Тэрээр “ганцаардагчийг гэртээ суулган хоригдогсдыг сайн сайханд дагуулна “ (Дуулал 68:6). Эдгээр үгс Египетийн боолчлолоос чөлөөлөгдөх үйл явдалд хамаарах боловч Исаиа дээрх ижил санааг ашиглан хоёр дахь удаагийн боолчлолоос гарах буюу Вавилоны боолчлолоос чөлөөлөгдөх үйл явдлын талаар тунхагласан байдаг.

Үүний зэрэгцээ, Шинэ Гэрээн дээр Исаиа 40:3-5-г ашиглан, Иохан баптист Христийн ирэх замыг бэлдэх тухай өгүүлдэг. Бурханы мөнхийг Үг болсон Христ хүмүүсийн дунд Эзэний оршихуйгаар амьдарсан билээ (Иохан 1:14).

Иоханаас өмнө Есүсийн ирэлтийн тухай сайн мэдээг өөр бусад хүмүүс ярьж, өгүүлдэг байсан. Эдгээрийн нэг нь өндөр настай Симеон, Анна хоёр байв. Тэд ариун сүмд байхдаа бяцхан Есүсийг олж харсан (Лук 2:25-38). Тэд Исаиагийн үгийг гэрчилсэн эрэгтэй, эмэгтэй хүмүүс байв. Симеон Мессиа ирж Израилийг тайвшруулж/ тайтгаруулна хэмээн хүсэн хүлээж байсан (Лук 2:25, 26).

Исаиагийн зөгнөлийн дагуу, Анна хэмээх эмэгтэй эш үзүүлэгч Эзэн ирсэн гэдгийг Сүмийн оршин байсан уулан дээрээс анх удаа олон нийтэд зарласан нь, санамсаргүй зүйл биш байв: “Энэ мөчид Анна хүрч ирж, Бурханд талархал өргөөд, Иерусалимын золилтыг хүлээж байсан бүхэнд Түүний тухай үргэлжлүүлэн ярив.” (Лук 2:38). Энэ бол бидний өнөөдрийн мэдэх Христийн авралын талаарх сайн мэдээний тунхаглалын эхлэл байсан юм. Энэ бол Есүс Христ бидэнд авралыг өгөхөөр ирсэн гэсэн сайн мэдээний тунхаглал юм. Хожим нь Христ өөр нэгэн эмэгтэй болох Магдалын Мариад дахин амилж, ялгуусан ялалт байгуулсан тухай анхны мэдээгээ даалгаж өгсөн билээ (Иохан 20:17, 18), тэр цагаас хойш Христийн авралын сайн мэдээг дэлхий дахинд тунхаглах даалгавар хэрэгжиж эхэлсэн. Махан биетэй хүн өвс шиг хагдарч алга болно, харин махан биеийг олсон Бурханы Үг нь мөнхөд оршино (Иса. 40:6-8-г уншаарай)!

`Исаиа 40:11-г уншаарай. Энд ямар төрлийн дүрслэлийг танилцуулсан байна вэ? Та өөрийн биеэр Эзэн хэрхэн хоньчилж байгааг мэдэрч, ухаарч байсан талаараа бичиж тэмдэглээрэй. Эзэн амьдралыг тань хэрхэн хөтөлж байсныг санан дурсаж, бичиж тэмдэглэх нь яагаад сайн байдаг вэ?`