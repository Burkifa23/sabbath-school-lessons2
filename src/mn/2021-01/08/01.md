---
title:  Миний Ард Түмнийг Тайвшруул
date:  13/02/2021
---

### Энэ долоо хоногт судлах ишлэлүүд
Иса. 40:1, 2; Иса. 40:3-8; Иса. 40:9-11; Иса. 40:12-31.

> <p>Цээжлэх ишлэл</p>
> “ Сайн мэдээг үүрэгч Сион оо! Өндөр уулан дээр гарагтун. Сайн мэдээг үүрэгч Иерусалим аа! Дуугаа чанга өргөгтүн. Өргөгтүн! Бүү айцгаа. “Та нарын Бурхан энд байна” хэмээн Иудагийн хотуудад хэлэгтүн.” (Исаиа 40:9).

Дэлхийн 2-р дайн 1945 онд дуусах үед Шойчи Ёкой нэртэй Японы цэрэг Гуам арал дахь ширэнгэн ойд нуугдаж байжээ. АНУ-н онгоцнуудаас ухуулах хуудас цацаж, энх тайван бүрэлдэн бий болсон гэж тунхаглаж байв. Харин Ёкои үүнийг заль мэх хэмээн бодож байлаа. Тэрээр Эзэн хааны үнэнч цэрэг байсан учир дайсанд хэзээ ч бууж өгөхгүй гэж андгайлсан байжээ. Тэрээр соёл иргэншлээс холдож, ямар ч холбоо тогтоогоогүй учир ширэнгэн ойд амиа зогоож, маш хүнд хүчир амьдралаар амьдарсан юм.

Тийнхүү 1972 онд Дэлхийн II дайн дуусаад 27 жил өнгөрсний дараа Ёкой загас барьж байхдаа загасчидтай таарч, дайн дуусаж, амар тайван болсон тухай олж мэдсэн байдаг. Түүний үеийнхэн болон бусад ард түмэн олон арван жил энх тайван амьдарч байсан боловч Ёкой олон арван жил ганцаардаж, сэтгэлийн маш их дарамттай амьдарч байсан юм. (Рой Гейн, Тахилын дуудлага (Берриен Спрингс, Мич: Диадем, 1999), 304 хуудас.

Олон зуун жилийн өмнө, Бурхан Исаиа эш үзүүлэгчээр дамжуулан ард түмнийхээ зовлон шаналал, бэрхшээл зүдгүүрийн үе төгсөл болсон хэмээн тунхаглажээ. “Миний ард түмэн тайвшрагтун, тайвшрагтун” хэмээн та нарын Бурхан айлдаж байна. Иерусалимын зүрхэнд эелдэг ярь. Түүний хүнд хүчир үүрэг дууссан, түүний хилэнц зайлуулагдсан. Тэр бүх л нүглийнхээ төлөө ЭЗЭНий мутраас хоёр дахин хүлээн авсан гэдгийг хэлэгтүн.” (Исаиа 40:1, 2).

Энэ нь юу гэсэн утгатай болохыг хичээлээрээ судалцгаая.

*Энэ хичээлийг 2 сарын 20-ны Шаббатад бэлтгэн судлаарай.