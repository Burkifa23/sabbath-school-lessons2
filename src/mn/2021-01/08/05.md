---
title:  'Энэрэнгүй Бүтээгч (Исаиа 40:12-31)'
date:  17/02/2021
---

`Исаиа 40-р бүлэгт Бурханы нигүүлсэл, хүч чадлын тухай сэдвийг хэрхэн дэлгэрүүлсэн байдаг вэ?`

Та энэ бүлгээс Бурханы нигүүлсэл ба хүч хоорондоо ямар уялдаа холбоотой (доороос харна уу) бөгөөд хоорондоо нэгдсэн болохыг харах болно. Учир нь Бурхан Өөрийн ард түмнийг аврахад энэ хоёр хоёулаа зайлшгүй шаардлагатай юм. Бурхан ард түмнээ аврахыг хүсдэг, учир нь Тэрээр өрөвч нигүүлсэнгүй, мөн; Тэрээр хүмүүсээ аврах чадалтай Нэгэн юм.

Өршөөл нигүүлсэл (Иса. 40: 1–5): тайтгарал, Эзэн аврахаар ирж байна.

Хүч чадал (Иса. 40:3-8): алдар суу, хүний сул чанартай мөнх байдлыг харьцуулах.

Уучлал Нигүүлсэл (Иса. 40:9-11): сайн мэдээ, ард түмнээ удирдах Хоньчин.

Хүч чадал (Иса. 40:12-26): юутай ч зүйрлэшгүй Бүтээгч.

Өршөөл нигүүлсэл (Иса. 40:27-31): сул дорой нэгэнд хүчийг өгөгч Бүтээгч.

Исаиа Бурханы хүч чадал, суу алдар, мөнх байдлыг танилцуулж (Иса. 40:3-8), Түүний хүч чадал, мэргэн ухааныг тунгаан бодсоноор дэлхийн зүйлс юу ч биш болохыг харуулдаг (Иса. 40:12-17). Исаиа дэлхийн талаар уран яруу  асуултуудыг асууж, тийнхүү тодорхой дүгнэлт хийж байгаа нь Бурханы Иовт өгсөн хариулттай төстэй байлаа (Иов 38-41).

`“Чи Бурханыг хэнтэй адилтгах вэ” гэсэн Исаиагийн уран яруу асуултанд юу гэж хариулах вэ (Иса. 40:18)?`

Исаиа болон Иовын асуусан энэхүү асуултад “хэнтэй ч зүйрлэх” боломжгүй гэсэн хариултыг өгсөн байдаг. Бурханыг хэнтэй ч, юутай ч зүйрлэшгүй юм. Гэвч Исаиа өөрийн асуултдаа хариулт өгч, эртний хүмүүс үйлдлээрээ Бурханыг хуурамч шүтээн мэтээр авч үзсээр ирсэн гэдгийг танилцуулж, асуусан асуултдаа хариулдаг (Иса. 40:19, 20). Энэ ойлголтыг Исаиа тайлбарлаж өгсөн байдаг. Бурханыг хуурамч шүтээнүүдтэй адилтгах нь мунхаглал болохыг танилцуулсан боловч Исаиа хүмүүст бүрэн дүүрэн ойлголт өгөхийн тулд Бурханы өвөрмөц байдлыг нарийвчлан ярьж өгч, Тэр бол Ариун Бүтээгч юм гэсэн маргашгүй санааг (аргументыг) дэвшүүлсэн (Иса. 40: 21–26).

`Тэгвэл 27 дугаар ишлэл дээр Исаиагийн өгүүлсэн хүмүүс ямар хандлагатай хүмүүс байсан бэ? Бид ямар ижил төстэй буруу хандлага гаргадаг вэ?`

Бурханы мэдээ бол тайвшрах хэрэгцээтэй байгаа хүмүүсийг тайвшруулах зорилготой! Тэд Иовын адил зовлон шаналал, эргэлзээнээсээ болж Бурханы зан чанарт эргэлзэж буй хүмүүс юм.

`Өнөөдрийн ишлэлүүдийг уншаарай. Тэд зөвхөн Бурханы нигүүлсэл, хүч чадлын талаар яриад зогсоогүй, мөн Түүнийг Бүтээгч гэдгийг илтгэн харуулдаг. Энэ үнэнийг ойлгох нь яагаад чухал байдаг вэ? Долоо хоног бүрийн Амралтын өдөр болох Шаббат нь энэ чухал үнэнийг бататган ойлгуулахад хэрхэн тусалдаг вэ?`