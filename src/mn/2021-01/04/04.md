---
title:  'Нэр юуг илэрхийлдэг вэ? (Исаиа 8:1–10)'
date:  19/01/2021
---

Та өөрийгөө Исаиагийн хоёр дахь хүүтэй бөмбөгөөр тоглож байна гэж төсөөлөөрэй. Та “Махер-шалал-хэш-баз аа, бөмбөгөө шидээрэй!” гэж хэлэх гэсээр байтал бөмбөг дамжуулах боломж алдагдсан байх болно. Гэвч түүний нэрний утга нь нэрнээс нь урт юм. Түүний нэрний утга нь “хурдан ан хийвэл, хурдан олз олно” буюу “хурдан олз олох гэж байгаа бол, дээрэм тонуулаа хурдан эхлүүлэх хэрэгтэй” гэсэн утгатай юм.

`Исаиагийн хүүгийн нэр хурдан хугацаанд түрэмгийлэл явагдана гэсэн утга агуулж байсан бөгөөд, хэн хэнийг байлдан дагуулах байсан бэ? Исиаа 8:4.`

Исаиа 8:1-10-р ишлэл нь 7-р бүлэг дээр гарч буй мэдээг баталгаажуулсан байдаг. Хүүхэд том болох үед Сири болон хойд Израилийн нийслэлүүдээс олж авсан дайны олз нь Ассирид аваачигдах байв. Мөн Иудагийн хаант улс Бурханы тусламж болон авралын мэдээг хүлээн зөвшөөрөөгүй учир Ассирын хүчирхэг нөлөөнд орох байв. Бурхан авран хамгаалах уриалгаа Иерусалим дахь Шилоагийн горхи шиг зөөлөн урсгалт усаар дүрсэлсэн бол Ассирын хүчирхийллийг агуу их Ефрат мөрөн үерлэсэн байгаагаар дүрсэлсэн байдаг.

Ахаз Ассираас тусламж эрсэн тул Исаиагийн хөвгүүдийн Иудад зориулан зөгнөсөн нэрс хойд Израилийн хаанчлалд ч гэсэн хамаарагдаж, “үлдэгсэд эргэж ирнэ” биш харин “хурдан ан, хурдан олз” гэсэн зөгнөлтэй нийцэж эхэлсэн. Гэвч тэд нарт яагаад найдлага байсаар байсан бэ? Хэдийгээр Ассирийн эзэнтгүрэн Иммануэлийн газрыг эзлэн авах боловч, Бурхан тэд нарт “Бурхан бидэнтэй хамт байна” гэсэн амлалтаа өгсөн хэвээр байв (Исаиа 8:10). Исаиа ном бүхэлдээ ямар сэдвийг илэрхийлдэг вэ гэхээр Иуда болон бусад үндэстнүүд дээр Бурхан шүүлтээ дайснуудаар нь дамжуулан цэрэг дайны гамшиг, зовлон шаналал, цөллөг хэлбэрээр буулгадаг боловч, Эзэн ард түмэн дотроосоо Өөрт нь итгэмжтэй үлдсэн хүмүүстэй хамт байж, тэд нарт газар нутгийг нь буцааж өгөх болно.

Исаиа яагаад хүүхдийнхээ нэрийг хуулийн дагуу бүртгэлжүүлсэн гэдгээ, мөн эхнэртэйгээ (“Эш үзүүлэгч эмэгтэй”) гэр бүл болсон явдлаа бидэнд хэлж байна вэ? Исаиа 8:1-3.

Исаиа хүүтэй болсон цаг хугацаа нь Бурханы тэмдэг болох чухал ач холбогдолтой байв. Энэ хүүгийн олдсон цагаас төрөх хүртэл Иммануэлийн талаарх зөгнөлийн шинж тэмдгүүд өгөгдөж, түүнийг өсөж том болон ээж аавынхаа нэрийг хэлэхээс өмнө Ассиричууд Сири, Израилийг эзлэн түрэмгийлсэн. (Исаиа 8:4). Исаиа хүүгээ төрөхөөс өмнө нэрийг нь хууль ёсоор тэмдэглүүлснээр хүүхэд болон өөрийн нэрийг ирээдүйд болох үйл явдлуудаар батлагдах олон нийтийн зөгнөл болгосон билээ.

`Бурханд сүсэглэдэг хүмүүс олон дахин алдаа дутагдал гаргаж байсан боловч Эзэн тэднийг аврахад бэлэн байсаар байв. Бид энэ зарчмыг хэрхэн өөрийн амьдралд, ялангуяа сүнслэг амьдралаа алдаж, Бурханаас холдсон үедээ хэрэгжүүлж, баримталж болох вэ?`