---
title:  'Амьд хэдий ч талархалгүй байдалдаа үхэгсдийн гунигт амьдрал (Исаиа 8:16-22)'
date:  21/01/2021
---

`Дээрх ишлэлийг уншаарай. Энэ юун тухай өгүүлж байна вэ? Энэ бүхэн хаан Ахазтай ямар холбоотой вэ? Санаагаа дүгнээрэй.`

Ахаз нь хуурамч шашин шүтлэгт гүн оролцсон хүн байсан (Хаадын дэд 16:3, 4, 10-15; Шастирын дэд 28:2-4, 23-25) ба хуурамч шашин шүтлэг нь бузар үзэл сургаалтай нягт холбоотой байсан (Дэд хууль 32:17; “Тэд чөтгөрүүдэд тахил өргөжээ” 1 Кор. 10:20). Орчин үеийн бөөгийн төрлийн шүтлэгүүд нь эртний Ойрхи Дорнодын  зан үйлүүдтэй холбоотой байдаг. Энэ талаар Библийн бус эртний бичээсүүдэд олонтаа дурьдсан байдаг. Өнөө үеийн ихэнхи Шинэ Үеийнхний  бясалгалын зан үйлүүд нь эртний шашин шүтлэгүүдийн шинэчлэгдсэн хэлбэр гэж хэлж болно.

Эзэнд биш харин төрөл бүрийн сүнснүүдэд итгэснэс үүдэлтэй хямралын талаарх Исаиагийн дүрслэл нь Ахазын нөхцөл байдалтай маш сайн тохирч байлаа (Шастирын дэд 28:22, 23). Хүмүүс уурлан бухимдаж, хааныгаа хараана гэж Исаиа хэлсэн (Иса. 8:21). Ахаз хүмүүсийг хууран мэхлэж, хуурамч шүтлэгт оруулсан учраас хүмүүс түүнийг хараана гэдгийг энэ үг сануулсан юм. Үнэндээ Ахазыг нас барах үед хүмүүс түүнийг хүндэтгэхээ больсон байсан учаас түүнийг хэрхэн оршуулах тал дээр асуудал гарсан. “Ингээд Ахаз эцэг өвгөдийнхөө хамт нойрссон бөгөөд тэд түүнийг Иерусалим хотод оршуулжээ. Тэд түүнийг Израилийн хаадын булшинд хийгээгүй юм. Түүний хүү Хезекиа түүний оронд хаанчлав.” (Шастирын дэд 28:27).

`Дараах ишлэлүүд хуурамч шүтлэгийн тухай юу гэж өгүүлж байна вэ? Левит 20:27, Дэд хууль 18:9-14.`

Хуурам шүтлэгээс сална гэдэг бол Бурханд үнэнч байгаа эсэхтэй холбоотой асуудал. Шастирын дээд 10:13, 14 дээр энэ зарчим Саул хаан дээр хэрэгжсэн байдаг. “Ийнхүү Саул итгэмжгүйнхээ улмаас үхсэн бөгөөд тэрээр Эзэний үгийг сахилгүй Эзэнд үннч бус байж, үзмэрчийн зөвлөгөөг гуйн санаа бодлыг нь асуусан бөгөөд Эзэний зөвлөгөөг эрэлхийлээгүй юм. Тиймээс Эзэн түүнийг үхэлд үлдээж, хаанчлалыг нь Иессийн хүү Давид руу эргүүлсэн билээ.”

`Та өөрийн амьдралыг ажиглаад, эргэн тойрны хүмүүсээсээ ямар нөлөө авч байгааг тунгаан бодоорой. Та хуурамч шүтлэг, сүнстэй холбогддог хүмүүсийн заадаг зарчмуудтай үл мэдэгдэх нарийн арга замаар хэрхэн танилцаж байдаг вэ? Хэдийгээр та тэдгээр нөлөөнөөс бүрэн ангижирч чадахгүй ч та болон танай гэр бүлд үзүүлэх нөлөөг хэрхэн багасгаж болох вэ?`