---
title:  'Бид Бурханаас эмээж байгаа бол бидэнд эмээж, айх зүйл байхгүй (Исаиа 8:11–15)'
date:  20/01/2021
---

Америкийн Ерөнхийлөгч Франклин Д. Рузвельт анх удаа ерөнхийлөгчийн тангараг өргөх үедээ Агуу Хямралаас болж сэтгэлээр унасан үндэстэндээ хандан, “Бид айдсаас л айхаас айх хэрэгтэй” гэж хэлсэн байдаг.  Капитол, Вашингтон, Д.К. (1933 оны 3-р сарын 4). Харин Исаиа сэтгэлээр унасан хүмүүст хандан: “Бид Бурханаас эмээж байгаа бол бидэнд эмээх зүйл байхгүй” гэж хэлжээ.

Бурхан Исаиад ард түмнийхээ айж, эмээдэг зүйлээс айх бус харин зөвхөн Түүнээс эмээхийг анхааруулсан (Исаиа 8:12, 13). Энэ бол Библийн чухал сэдвүүдийн нэг юм. Жишээлбэл, Илчлэлт 14:6-12-т гурван тэнгэр элч мэдээгээ дэлхий даяар тунхаглахдаа: 13-р бүлэгт дурсэлсэн араатны хүчнээс илүү Бурханаас эмээж, Түүнийг алдаршуул гэж хэлсэн байдаг.

`Бурханаас “айж, эмээнэ” гэдгийг та юу гэж ойлгодог вэ? Энэ нь ялангуяа Бурханыг хайрла гэсэн тушаалтай хэрхэн холбогддог вэ (Матай 22:37)?`

Бурханаас жинхэнээсээ эмээнэ гэдэг нь Түүнийг орчлон ертөнцийн хамгийн дээд хүч гэдгийг хүлээн зөвшөөрнө гэсэн үг. Та Түүнийг хайрладаг эсэхээс үл хамааран ийм айдас нь бусад айдсыг даван гарахад тус болдог.  Хэрэв Бурхан таны төлөө байдаг бол хэн ч Түүний зөвшөөрөлгүйгээр таньд гар хүрч чадахгүй. Хэрэв та Түүнийг эсэргүүцсэн учраас Тэрээр таныг эсэргүүцэж байгаа бол та яаж ч зугтсан, нуугдаж чадахгүй!

`Бид Бурханаас эмээх ёстой гэсэн санаа 1 Иохан 4:18 дээрх үгстэй зөрчилддөг үү? “Хайр дотор айдас үгүй. Харин төгс хайр нь айдсыг хөөн зайлуулна. Учир нь айдаст ял байдаг. Айдаг нэгэн нь хайр дор төгс болгогдоогүй байна.”`

Айдас олон төрөл байдаг. Хэрэв та ер бусын хүч чадалтай хүнтэй найз бөгөөд та хоёр маш дотно хайрын харилцаатай бол, тэр хүн танд муу юм хийж магадгүй хэмээн та айж, эмээхгүй байх болно. Гэхдээ та тэр хүний хүч чадал, харилцааны хил хязгаарыг мэддэг бөгөөд хүндэлдэг бол та тэр хүнээс нэг төрлийн айж, эмээнэ гэсэн үг.

`Бид Христэд итгэгчдийн хувьд дэлхий дээрх зүйлийг хайрлах ёсгүй буюу дэлхийн хүмүүсийн хайрладгийг хайрлах ёсгүй (1 Иохан 2:15). Үүнтэй адилхан Христэд итгэгч хүмүүсийн айх ёсгүй зүйлсээс дэлхийн хүмүүс айж байж болох уу? Хэрэв тийм бол тэдгээр нь юу вэ, бид яагаад тэдгээрээс айх ёсгүй вэ? Мөн Христэд итгэгчдийн айж эмээх ёстой зүйлсээс дэлхий ертөнц яагаад айдаггүй вэ? Жишээ нь: Матай 10:28; Иер. 10:2, 3-г уншаарай.`