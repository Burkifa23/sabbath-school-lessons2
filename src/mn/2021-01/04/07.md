---
title:  Гүнзгийрүүлэн судлах
date:  22/01/2021
---

Агуу мэтгэлцээн номны “Бид үхсэн хүмүүстэй харьцаж болох уу?” бүлгийг уншаарай. 551-562 хуудас.

“Эртний Еврейчүүдийн цаг үед нас барагсадтай холбоо тогтоодог буюу өнөө цагийн сүнс дуудагчидтай адилхан хүмүүс байсаар ирсэн. Гэхдээ нөгөө ертөнцөөс зочлон ирсэн хэмээгдэх эдгээр “танил сүнснүүдийг” Библид “чөтгөрүүдийн сүнснүүд” хэмээн илчилсэн байдаг (Тоол. 25:1-3; Дуулал 106: 28; 1 Коринт 10:20; Илчлэлт 16:14) Ийм төрлийн сүнснүүдтэй харилцаж, харьцахыг Эзэн жигшүүртэй хэмээн тунхаглаж, ийм үйлдэл гаргасан хүмүүст цаазаар авах хатуу ял оноодог байв. Левит 19:31; [Левит 20:27]. Өнөөдөр шулам, сүнс дуудагчдыг үл тоомсорлох болжээ. Хүмүүс муу сүнснүүдтэй холбоо тогтоодог гэсэн үзлийг Эртний Харанхуй Зууны үлгэр хэмээн үздэг болсон. Гэтэл орчин үед хэдэн зуун мянга, хэдэн саяар тоологдох хүмүүсийг өөртөө элсүүлж байгаа спиритизм нь шинжлэх ухааны салбарт нэвтэрч, яваандаа сүмд байр сууриа олж, хууль тогтоох байгууллагуудад нөлөөлж, тэр байтугай хаадын шүүх танхимд ноёлж эхэлсэн. Энэхүү агуу мэхлэлт нь хуучин цагт буруушаагдаж, хориотой болсон байсан сүнстэй харилцагчдын дүрээ хувиргасан сэргэлт юм” Элен Уайт, Агуу мэтгэлцээн, 556 хуудас.

**Ярилцах асуултууд:**

`1  Спиритизм нь орчин үеийн кино, ном, ТВ болон нийгмийн соёлын хандлагуудад хэр их илэрч байгаа талаар ярилцаарай. Үүний нөлөөг бүр мөсөн зогсоож чадахгүй ч маш олон хүмүүсийн хувьд хор хөнөөлгүй хэмээн анхаарлаа хандуулж байгаа энэ сэдвийг бид хэрхэн анхааруулж, аюулыг нь таниулж болох вэ? Нас барсан хүмүүсийн сүнсний талаар зөв ойлголттой болох нь яагаад эдгээр хууран мэхлэлтээс хамгаалагдахад чухал нөлөө үзүүлдэг вэ?`

`2 Исаиа 8:20-г уншаарай. Энэ ишлэлийг өөрсдийнхөөрөө тайлбарлаарай. Хүмүүст Библийн өөр өөр орчуулгаас чангаар уншихыг санал болгоорой. Эзэн энэ ишлэлээр дамжуулан бидэнд юу гэж хэлж байна вэ?`

`3 Бурханыг хайрлаж, Түүнээс эмээнэ гэдэг юу болохыг тунгаан бодож үзээрэй. Бидний хайр ямар арга замаар айдастай холбогдож байдаг вэ? Эсвэл бидний айдас хайраас үүдэлтэй байдаг юм уу? Харилцан ярилцаарай.`

**Дүгнэлт**: Бурхан Исаиагийн үйлс, гэр бүл, мөн үгээр нь дамжуулж ард түмэнд анхааруулга болон итгэл найдварын мэдээгээ танилцуулсан. Бурхан юу хийж байгаагаа мэднэ гэдэгт итгэх юм бол тэр нь бидний цорын ганц аюулгүй зам байх болно. Бурхан хайрыг нь хүлээн зөвшөөрсөн хүмүүсийг чиглүүлэх, хамгаалах, хангах хангалттай хайр ба хүч чадалтай билээ. Бусад хүчнүүд рүү хандаж байгаа хүмүүс зөвхөн уйтгар гунигт автах болно.