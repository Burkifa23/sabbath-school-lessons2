---
title:  Хүнд Зам
date:  16/01/2021
---

### Энэ долоо хоногийн хичээлээр судлах ишлэлүүд
Иса. 7:14–16, Иса. 7: 17–25, Иса. 8:1–10, Иса. 8: 11–15, Иса. 8:16–22.

> <p>Цээжлэх ишлэл</p>
> “Би Иаковын гэрээс нүүрээ нуудаг ЭЗЭНийг хүлээх болно; Би Түүнд найдах болно.” (Исаиа 8:17).

Нью-Йорк хотын Харлем дүүрэгт шатаж буй барилгын дөрвөн давхрын цонхоор нэгэн сохор охин цухуйж харагдав. Гал сөнөөгчид цөхрөнгөө барж байлаа. Тэд галын машинаа хоёр байшингийн нарийн зайгаар багтааж чадахгүй байсан бөгөөд охиныг дэлгэсэн тор луу үсэр гэж хэлж чадахгүй байв. Учир нь охин харах чадваргүй байлаа.

“Эцэст нь түүний аав нь ирж, охиндоо хандан чанга яригчаар өөрийнх нь өгөх зааварчилгааг сонсоод түүний тушаалаар доош үсрээрэй хэмээн хашхирав. Охин тайвширч, аавынхаа үгэнд итгэн үсэрсэн тул дөрвөн давхраас унахдаа яс нь хугараагүйгээс гадна булчин шөрмөсөө сунгаж, гэмтээгээгүй ажээ. Тэрээр аавдаа бүрэн итгэж байсан тул аавынхаа дуу хоолойг сонсоод, үүргээ хамгийн сайнаараа гүйцэтгэж чадсан юм.” Майкл П. Грин, Библийн номлолын 1500 ишлэл, 135 хуудас.

Үүний адил, Бурхан хүүхдүүддээ хамгийн сайн сайхныг хүсдэг гэдгээ нотолсон боловч ард түмэн нь Түүний анхны эелдэг зөөлөн уриалгыг хүлээн авахаас татгалзсан; тиймээс Бурхан архиралт болон үерээр хатуу ярих шаардлагатай болсон.

Өнөөдөр бид Бурханы ард түмний алдаанаас юуг суралцаж болох вэ?

*Энэ хичээлийг 1 сарын 23-ны Шаббатад бэлтгэн судлаарай