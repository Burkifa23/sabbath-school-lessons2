---
title:  Гүнзгийрүүлэн судлах
date:  26/02/2021
---

Элен Уайт, Үе үеийн хүсэл номын “Капернаумд” гэсэн бүлэг дээрээс Есүсийн эдгээх, заах үйлчлэлийн талаар уншиж судлаарай. 252–261 хуудас.

“Хүмүүсийг авралд хөтлөх ажлыг бид маш их мэргэн арга ухаанаар хэрэгжүүлэх ёстой. Аврагч үнэнийг хэзээ ч нууж, хааж байгаагүй, Тэрээр үнэнийг үргэлж хайраараа тунхагладаг байсан. Тэрээр бусадтай харьцахдаа хамгийн эелдэг байдлаар, тэдний сайн сайхныг хүсэж ханддаг байсан. Тэр хэзээ ч бүдүүлэг, шаардлагагүй хатуу үгсийг хэлдэггүй байсан бөгөөд дорой зүрх сэтгэлтэй хүнд шаардлагагүй өвдөлтийг хэзээ ч мэдрүүлж байгаагүй. Тэр хүний сул талыг шүүж, буруутгадаггүй. Тэрбээр хоёр нүүр гаргах, үл итгэх, шударга бус явдлыг айх зүйлгүйгээр няцаадаг байсан боловч буруутгал, зэмлэлийн ширүүн үгсийг нулимстай хоолойгоор хэлдэг байв. Тэр хэзээ ч үнэнийг харгис хэрцгий хандлага болгож байгаагүй, харин ч хүн төрөлхтний төлөө маш эелдэг хайр энэрлээр харуулдаг байсан. Хүн бүр Түүний нүдэнд үнэ цэнэтэй байсан. Тэр Бурханлиг нэр төрийг үлгэрлэн харуулсан боловч Бурханы гэр бүлийн бүх гишүүдийг хамгийн эелдэг байдлаар өрөвдөж, хүндэтгэл үзүүлж байв. Тэрээр хүн болгоныг хараад аврах үүрэг даалгаврыг мэдэрдэг байв.” Элен Уайт, Сайн мэдээний ажилчид, 117 хуудас.

**Ярилцах асуултууд:**

`1  Ангиараа Христ бусдад хэрхэн үйлчилж байсан талаар Элен Уайт юу гэж бичсэнийг уншаарай. Ямар зарчмууд хөндөгдөж байгаа талаар ярилцаад, дараа нь сүм чуулганаараа эдгээр зарчмуудыг хэр сайн хэрэгжүүлж байгаа талаар ярилцаарай.`

`2  Та “бяцарсан зэгс” эсвэл “бүдгэрсэн дэн” (Иса. 42:3) гэдэг нь юу болохыг мэдэх үү? Та ийм хүнийг “хугалахгүй”-гээр, “бөхөөхгүй”-гээр хэрхэн тусалж болох вэ? Та ийм хүмүүсийг хэрхэн Эзэн рүү чиглүүлж болох вэ? Та ийм хүнийг эдгэрэл, тусламж авахын ямар зүйл хий гэж зөвлөх вэ?`

`3   Исаиа номыг түүхэн хугацаанд олон хүн бичсэн гэх маргааныг дэгдээсэн хүмүүс бол аливаа хүн Исаиа шиг ирээдүйг зөгнөж чадахгүй гэж үздэг хүмүүс юм. Энэ үзэл санааны гол асуудал нь юу вэ, яагаад Христэд итгэгчид ийм байр сууринаас эрс татгалзах ёстой вэ?`

**Дүгнэлт**: Авралыг өгөхийн тулд Аврагч байх шаардлагатай. Бурханы зарц байсан үндэстнийг хоёр аврагч аварсан байдаг. Вавилоны боолчлолоос чөлөөлсөн зарц бол Кореш хаан, мөн Мессиа гэдгийг тодорхой илчлэн харуулсан нэргүй Нэгэн зарц гарч ирсэн байдаг. Энэ зарц шударга ёсыг сэргээж, амьд үлдсэн хүмүүсийг Бурхан руу буцаан авчирсан.