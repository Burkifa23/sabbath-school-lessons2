---
title:  Үйлчилж, Аврах нь
date:  20/02/2021
---

### Энэ долоо хоногийн хичээлээр судлах ишлэлүүд
Исаиа 41, Иса. 42: 1–7, Иса. 44: 26–45: 6, Иса. 49: 1–12.

> <p>Цээжлэх ишлэл</p>
> Миний өргөмжилсөн Зарц, Миний сэтгэлд таалагддаг Миний сонгосон нэгнийг харагтун. Би Түүний дээр Өөрийн Сүнсийг тавина. Тэр үндэстнүүдэд шударга ёсыг авчирна.” (Исаиа 42:1)

Олон хүмүүс Христийн дэлхий дээрх амьдралыг төсөөлж, Түүний алхаж явсан газар, сургаалаа заах дуртай байсан нуурын эрэг дээр очиж, олон удаа хараагаа амрааж, алсыг хардаг байсан уулс толгод болон хөндийг харах нь маш том завшаан гэж тооцдог. Гэвч бид Есүсийн замаар алхахын тулд Назар, Капернаум эсвэл Бетани руу явах шаардлагагүй. Бид түүний ул мөрийг өвчтэй хүмүүсийн орны дэргэд, ядуу хүмүүсийн орон гэр, хүн ам ихтэй том хотын гудамж, тайтгарал хэрэгтэй хүмүүсийн зүрх сэтгэлээ нээдэг газар зэргээс олж болно. Бид дэлхий дээр Есүсийн үйлдсэн бүхнийг хийж гүйцэтгэснээр, Түүний замаар алхах болно.” Элен Уайт, Үе үеийн хүсэл, 640 хуудас.

Исаиа нигүүлслийн мэдээ түгээх үүрэгтэй нэгэн зарцын тухай өгүүлсэн байдаг. “Бяцарсан зэгсийг хугалахгүй, бүдгэрсэн дэнг бөхөөхгүй ... Энэ нь сохрын нүдийг нээж, гяндангаас хоригдлуудыг чөлөөлөн, харанхуйд суугчдыг хорионы гэрээс гаргахын тулд юм” (Иса. 42:3, 7).

Энэ Зарцад бүгдээрээ анхаарлаа хандуулцгаая. Тэр зарц хэн байв, тэр юу хийж амжуулсан бэ?

*Энэ хичээлийг 2 сарын 27-ны Шаббатад бэлтгэн судлаарай.