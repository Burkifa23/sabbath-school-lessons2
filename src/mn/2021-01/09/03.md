---
title:  'Нэрлэгдээгүй зарц (Исаиа 42:1–7)'
date:  22/02/2021
---

`Бурхан нэрийг нь хэлээгүй боловч, Өөрийн Сүнсээ өгөхөөр сонгосон тэр зарцын үүрэг болоод зан чанар юу байсан бэ? Иса. 42:1–7.`

Та хамгийн сайн хариулт эсвэл хариултуудыг сонгоорой:

1. Тэр үндэстнүүдэд шударга ёсыг хангаж өгдөг.

2.Тэр зорилгоо чимээгүй, болгоомжтой боловч амжилттайгаар хэрэгжүүлдэг.

3. Тэр бол багш.

4. Тэрээр Бурхан болон хүмүүсийн хооронд байгуулсан гэрээ болдог.

5. Тэр сохорыг хараа оруулж, хоригдогсдыг чөлөөлөх замаар итгэл найдварыг өгдөг.

6. Дээр дурдсан бүгд.

`Энэ зарцын үүрэг болон зан чанар нь Эзэний Сүнс оршдог “Иессигийн хожуулаас ургах нахиа”-тай юугаараа адилхан байна вэ? (Исаиа 11)`

Исаиа 42-дээр гардаг шиг  Исаиа 11-ийн Давидын удирдагч Бурханд нийцтэйгээр үйлдэж, дарлагдсан хүмүүст шударга ёс, аврал, Бурханы мэргэн ухаан, мэдлэгийг өгдөг. Иессийгийн “нахиа” нь Исаиа 9:6, 7 дээр гардаг Бурханы хүүхэд буюу Мессиа бөгөөд тэрээр “Давид болон түүний хаанчлал энх тайван” болон “шударга ёс ба зөвт байдлыг” авчирч өгөх юм. (Иса. 9: 7). Исаиа 42 дээр гарсан зарц бол мэдээж Мессиа юм.

`Исаиа 42:1–7 дээр гарч буй зарц болох шударга ёсыг тогтоох нэгэнийг Шинэ Гэрээнд хэн гэж тодорхойлсон байдаг вэ? Мат. 12:15–21.`

Матай 12 дээр Исаиа 42-р бүлгээс иш татсан байдаг бөгөөд Бурханы тааламжит хайрлагдсан Хүү Есүсийн анагаах үйлчлэлийн талаар өгүүлсэн байдаг (Иса. 42:1; Мат. 3:16, 17; Мат. 17:5). Энэ зарцын үйлчлэлээр дамжуулан Бурханы ард түмэнтэйгээ байгуулсан Гэрээ дахин сэргэж, шинэчлэгдсэн юм (Иса. 42:6, Дан. 9:27).

Есүс болон түүний шавь нар Сатаны хавчлагаас үүдэлтэй зовлон зүдүүр, Бурханыг үл тоомсорлох байдал, муу ёрын сүнснүүдийн боолчлолоос хүмүүсийг ангижруулж, шударга ёсыг тогтоосон (Лук 10:19). Дараа нь Есүс “шинэ гэрээ”-г баталгаажуулж (Мат. 26: 28), тийнхүү “энэ дэлхийн захирагч”-ийн байр суурийг булаан эзэлсэн Сатаныг дэлхийгээс хөөн зайлуулж, шударга ёсыг тогтоохын тулд амиа өгсөн. (Иохан 12:31–33).

`Исаиа 42:1–4-г уншаад Христийг хэрхэн дүрсэлсэнийг хараарай. Есүсийн амьдралын талаар тунгаан бодоход хэсэг хугацааг зарцуулаарай. Түүний үйлчлэлийн ямар онцлогууд энэ зөгнөлийн биелэлт болсон бэ? Бид бусдад хэрхэн үйлчлэх ёстой талаар эдгээр ишлэлүүдээс юуг суралцаж болох вэ?`