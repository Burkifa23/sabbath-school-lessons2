---
title:  Үйлчлэгч Үндэстэн (Исаиа 41)
date:  21/02/2021
---

`Исаиа 41:8 дээр Бурхан “миний зарц, Израйл” хэмээн өгүүлсэн байдаг бөгөөд 42:1 дүгээр ишлэл дээр  түүнийг “миний зарц” гэж танилцуулсан байдаг. Энэ зарц хэн байсан бэ?`

Энэ зарц нь Израильчуудын өвөг дээдэс болох Иаков мөн үү? Эсвэл Израил үндэстнийг хэлж байна уу? Эсвэл Мессиа/ Христ буюу Шинэ Гэрээний Есүс юм уу?

Исаиа 41–53-р бүлэг дээр Бурханы зарцуудын талаарх хоёр төрлийн ишлэл байдаг. Эхний төрлийн зарц нь Исаиа 41:8 , Иса. 44:1, 2, 21; Иса. 45:4; Иса. 48:20 дээр гарч буй “Израиль” буюу “Иаков.” Бурхан өнөөгийн Израйл/ Иаковын талаар өгүүлж байгаа тул Иаков гэдэг нь түүнээс үүсэн бий болсон үндэстнийг төлөөлөх нь мэдээж. Тийнхүү Эзэний “зарц Иаков”-ын аврагдах зөгнөл нь Вавилоны боолчлолоос чөлөөлөгдөх үед биелэгдсэн гэдгээр нотлогдож байгаа юм (Иса. 48:20).

Харин Исаиа 42:1, Исаиа 50:10, Исаиа 52:13, Исаиа 53:11 зэрэг бусад тохиолдолд Бурханы зарц хэн болохыг нэрлээгүй байдаг. Зарцын талаар Исаиа 42:1 дээр анх удаа дурьдахдаа түүний хэн болох нь илэрхий байдаггүй.Харин Исаиагийн дараагийн ишлэлүүдэд түүний талаар өгүүлэхдээ Иаковын (Израилийн) овгуудыг Бурханы ард түмэн болгон сэргээж (Иса. 49:5, 6), нүгэлтнүүдийн төлөө золиос болон үхэх Нэгэн хэмээжээ (Иса. 52:13–53:12; мөн Иса. 49:5, 6.) Тиймээс хоёр дахь зарц нь улс үндэстэн байх боломжгүй юм. Исаиа хоёр өөр Бурханы зарцын талаар ярьсан гэдэг нь тодорхой байна. Нэг нь олон нийт буюу үндэстэн, харин нөгөө нэг нь хувь хүн юм.

`Зарц үндэстний үүрэг нь юу байсан бэ? Иса. 41:8–20.`

Бурхан Израиль үндэстнийг Эзэний зарц хэвээр байгааг баталгаажуулан, “Чи Миний боол. Би чамайг сонгосон. Чамайг голоогүй.” гэж хэлжээ (Иса. 41:9). Дараа нь Бурхан Израильд зориулан Библийн хамгийн гайхамшигтай амлалтуудын нэгийг өгсөн. Тэр нь, “Би чамтай хамт байгаа тул бүү ай! Өөрийнхөө талаар бүү санаа зов. Учир нь Би чиний Бурхан. Би чамайг тэнхрүүлж, үнэхээр чамд тусална. Би заавал Өөрийн зөв баруун мутраар чамайг хамгаална” (Иса. 41:10). Энд болон дараагийн ишлэлүүдэд Израилийн үндсэн үүрэг бол бусад үндэстнүүдийн адил хуурамч бурхад, шүтээнүүдэд итгэж, шүтэх биш харин Бурхан тэднийг аварна гэдэгт итгэх үүрэгтэй байв (Ахаз хаанд тавигдсан шаардлага). (Иса. 41:7, 21–24, 28, 29).

`Исаиа 41:14 дээр Эзэн үндэстнээ өт гэж нэрлэснийг анхаарна уу. Тэр ямар утга санаа илэрхийлж байсан бэ? Та энэ асуултад зөв хариулт олж авахын тулд бүлгийг бүхэлд нь уншиж үзээрэй. Эдгээр ишлэлүүд Эзэнээс бүрэн хамааралтай байх хэрэгцээний талаар бидэнд юу гэж зааж өгч байна вэ?`