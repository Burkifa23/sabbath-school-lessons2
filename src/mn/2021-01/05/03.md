---
title:  'Бидний төлөөх хүүхэд (Исаиа 9:6, 7)'
date:  25/01/2021
---

Исаиа номонд Иммануел болон Махер-шалал-хаш-баз хоёрын төрөлтийг дурдсанаар хойш энэ хэсэгт гурав дахь онцгой төрөлтийг өгүүлсэн байдаг.

`Дараах ишлэлд бичигдсэн Хүүхэд юугаараа онцгой байна вэ? Исаиа 9:6, 7-г уншаарай.`

Аврагчийг янз бүрийн байдлаар дүрсэлсэн байдаг бөгөөд Түүнийг хэд хэдэн нэр/ гуншингаар цоллож байгааг анзаарна уу. Эртний Ойрхи Дорнодын хаадууд болон бурхад агуу байдлаа илэрхийлэхийн тулд олон нэр, гуншинтай байсан. ЭЗЭНий бурханлаг Тэнгэр элч Самсоны аавд үзэгдээд Өөрийгөө “гайхамшигтай” Нэгэн хэмээн дүрсэлсэн шиг Тэр бол “гайхамшигтай” Нэгэн юм (Шүүгч 13:18; адилхан Еврей үндэстэй үг). Тэрээр Маноагийн тахилын ширээн дээрх галаар дээш өргөгдөж (Шүүгч. 13:20) мянга гаруй жилийн дараа Өөрийгөө өргөл болгон өргөхийг бэлгэдэн харуулсан.

Түүнийг Бурхан (“Хүчирхэг Бурхан”) ба мөнхийн Бүтээгч гэж нэрлэдэг (“Мөнхийн Эцэг”; Лук 3:38-г уншаарай. “... Адам, Бурханы хүү” гэж нэрлэсэн байдаг). Тэр бол Давидын удмын Хаан бөгөөд амар тайвны хаант улс нь мөнхөд орших болно.

`Эдгээр шинж чанаруудыг харгалзан үзэх юм бол энэ Хүүхэд хэн байж болох вэ? Лук 2:8-14-г уншаарай.`

Зарим хүмүүс энэ хүүхдийг Хезекиа хаан гэж тодорхойлох гэж оролдсон боловч дүрслэл нь энгийн хүнээс хамаагүй агуу байдаг. Үүнд зөвхөн ганц хүн л тохирно: тэр бол Есүс Христ, Бурханы Хүү, Бүтээгч юм (Иохан 1:1–3, 14; Кол. 1:5–17; Кол. 2: 9; Евр. 1:2). Тэрээр биднийг аварч, амар амгаланг өгөхөөр ирсэн. Тэрээр тэнгэр, газар дээрх бүх эрх мэдлийг хүлээн авч, үргэлж бидэнтэй хамт байдаг (Мат. 28:18-20). Тэрээр тэнгэрлэг байдлаа хадгалахын зэрэгцээ, бүх цаг үеийн туршид хүн болон хувирч, бидний сул дорой байдлыг ойлгож, өрөвддөг болсон (Евр. 4:15). “Бидний төлөө хөвгүүн төрж ... өнө мөнхөд тогтоон тулна.” “Христ дэлхийд ирэхэд Сатан газар дээр байсан бөгөөд Түүнийг малын тэвшин дээр байхаас Калварид цовдлуулах хүртэл алхам бүрт нь тэмцэж, мэтгэлцэж байсан. Сатан Бурханыг тэнгэр элч нараас өөрсдийгөө хойш тавьж золиос гаргахыг шаарддаг боловч Өөрөө тавьж байгаа шаардлагаа ямар утгатай болохыг мэддэггүй, тиймээс бусдын төлөө Өөрийгөө хэзээ ч золиослохгүй хэмээн буруутгаж байсан. Энэ бол тэнгэрийн Бурханыг буруутгаж байсан Сатаны буруутгал юм. Тийнхүү бузар нэгэн тэнгэрээс хөөгдсөнийхөө дараа үргэлжлүүлэн Бурханыг Өөрийнхөө хийхгүй зүйлийг бусдаас биелүүлэхийг шаарддаг хэмээн буруутгасаар байв. Харин Христ эдгээр хуурамч гүтгэлгийг няцааж, Эцэг Бурханыг үнэнээр таниулахын тулд ирсэн.” Элен Уайт, Сонгомол захиасууд, 1 боть, 406, 407 хуудас.

`Дээрх ишлэл Бурханы зан чанарын талаар юу гэж хэлж байна вэ?`