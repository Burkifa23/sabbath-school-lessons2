---
title:  Амар Тайвны Эрхэм Ханхүү
date:  23/01/2021
---

### Энэ долоо хоногийн хичээлээр судлах ишлэлүүд
Иса. 9: 1–5; Иса. 9: 6, 7; Иса. 9: 8–10: 34; Иса. 11; Иса. 12: 1–6.

> <p>Цээжлэх ишлэл</p>
> “Учир нь бидний төлөө хүүхэд төрж, бидэнд хүү өгөгдөнө. Засаглал Түүний мөрөн дээр байх болно.Түүний нэрийг Гайхамшигт Зөвлөгч, Хүчит Бурхан, Мөнхийн Эцэг, Энхийн Жонон гэж дуудна. (Исаиа 9:6)

Анхны атомын бөмбөг бүтээх ажлыг удирдаж байсан доктор Роберт Оппенхаймер АНУ-ын Конгрессын өмнө гарч тайлан тавьжээ. Тэд түүнээс энэхүү зэвсгээс хамгаалах ямар нэгэн хамгаалалт байгаа эсэхийг лавлан асуухад, Агуу физикч, “Мэдээж” гэж хариулав.

“Тэр нь тэгээд юу юм бэ ...” гэхэд “Доктор Оппенхаймер хариултаа хүлээж байсан Конгресийн гишүүдийн өөдөөс хэсэг зуур дуугүй харж байснаа, зөөлнөөр: “Энх тайван” гэж хэлэв. Паул Лий Танын эмхэтгэл, 7,700 дүрслэлийн нэвтэрхий толь, Цаг Үеийн Тэмдгүүд, 989 хуудас.

Энх тайван бол хүн төрөлхтний биелүүлж чадахгүй байгаа мөрөөдөл юм. Түүхийн он тоолол эхэлсэн цагаас хойш дэлхий нийт цаг хугацааныхаа ердөө 8 орчим хувьд л энх тайван байдалтай байсан гэсэн тооцоо бий. Харамсалтай нь эдгээр он жилүүдэд дор хаяж найман мянган энх тайвны гэрээ, хэлэлцээр зөрчигдсөн  байдаг (Паул Лий Тан, хуудас 987). Бүх дайныг төгсгөх дайн гэж нэрлэгдэж байсан Дэлхийн 1 дүгээр дайн дууссанаас хойш хагас зууны турш жил бүр дайн болж, тэдгээрийн хооронд зөвхөн хоёр минутын амар амгалан тогтож байжээ.

1895 онд динамит буюу тэсрэг бөмбөгийг зохион бүтээсэн Альфред Нобел гэдэг хүн энх тайвныг тогтооход үнэтэй хувь нэмэр оруулсан хувь хүмүүст шагнал гардуулах сан байгуулсан билээ (Пол Ли Тан, хуудас 988). Сүүлийн жилүүдэд Нобелийн энхтайвны шагнал хүртсэн хүмүүсээс зарим нь хэрцгий мөргөлдөөнийг өдөөсөн хүмүүс байсан.

Энэ долоо хоногт бид жинхэнэ бөгөөд үүрдийн амар амгаланг авчирч чадах цорын ганц Нэгэний тухай уншиж, судлах болно.

*Энэ хичээлийг 1-р сарын 30-ны Шаббатад бэлтгэн судлаарай.