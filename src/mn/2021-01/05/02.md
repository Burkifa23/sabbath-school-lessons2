---
title:  'Галилын гуниглалын төгсгөл (Исаиа 9:1–5)'
date:  24/01/2021
---

`Исаиа 9:1 дээр ишлэл яагаад өмнөх ишлэлээсээ (гэхдээ/гэсэн хэдий ч) гэсэн ялгаатай байдлаар бичигдсэн бэ?`

Исаиа 8:21, 22 дээр жинхэнэ Бурханд биш харин мунхаглал болон хуурамч шүтлэгтээ итгэж найдсан хүмүүсийн нөхцөл байдлыг дүрсэлсэн байдаг. Тэд хаашаа ч харсан зөвхөн “зовлон, харанхуй, уйтгар гунигийн сүүдэр үзэгдэнэ. Тэд харанхуй уруу хөөгдөнө.” (Исаиа 8:22). Гэвч эсрэгээрээ “зовж шаналсан хүмүүст уйтгарлахаа болих” цаг ирэх болно (Исаиа 9:1). Галил мужийн хүмүүс “агуу гэрлийг” хүлээж авах тусгай адислалыг хүлээн авахаар сонгогдсон байв (Исаиа 9:2). Бурхан “дарангуйлагчийнх нь ташуурыг” эвдсэн тул ард түмний тоо нэмэгдэж, баяр хөөртэй байх болно (Исаиа 9:4).

Галил нуур бол Израилийг байлдан дагуулах үед хамгийн анх эзлэгдсэн газар нутаг байсан тул ийнхүү дүрслэгдсэн билээ. Ахаз хаан тусламж хүссэний хариуд 3 дугаар Тиглат-пилесер Израилийн хойд хэсэг болох Галил, Транс Иорданы бүс нутгийг эзлэн авч, зарим ард түмнийг нь олзолж, нутаг дэвсгэрийг нь Ассирийн муж болгон өөрчилсөн (Хаадын дэд 15:29). Тиймээс Исаиа хамгийн түрүүнд эзлэгдсэн нь хамгийн түрүүнд чөлөөлөгдөнө хэмээн эш үзүүлсэн.

`Бурхан ард түмнээ аврахын тулд хэнийг ашигласан бэ? Исаиа 9:6, 7-г уншина уу.`

`Исаиа 9:1–5-р ишлэлд гарч буй зөгнөл хэзээ, хэрхэн биелсэн бэ? Матай 4: 12–25.`

Есүсийн анхны үйлчлэл Галилд явагдаж, Бурханы хаанчлалын тухай сайн мэдээгээ тунхаглаж, хүмүүсийг эдгээж, чөтгөр шүглэсэн хүмүүсийг боолчлолоос нь чөлөөлж, итгэл найдвар өгсөн нь санамсаргүй зүйл биш байв (Матай 4:24).

Исаиагийн энэхүү зөгнөлөөс бид Библи Хуучин Гэрээний цаг үед тохиолдсон үйл явдлыг ашиглан Шинэ Гэрээний цаг үед тохиолдох зүйлсийг хэрхэн зөгнөж байсан талаарх төгс жишээг харж болно. Есүс Матай 24 дүгээр бүлэгт 70 жилийн дараах Иерусалимын сүйрлийг зөгнөхдөө дэлхийн төгсгөлийн цаг үеийг холбож дүрсэлсэн байдаг шиг Эзэн нэг цаг үеийн үйл явдлаар дамжуулан өөр цаг үеийн үйл явдлыг дүрсэлдэг.

`Хэрэв хэн нэгэн танаас, Есүс таныг юунаас чөлөөлсөн бэ? гэж асуух юм бол та юу гэж хариулах вэ? Таны амьдралд Христийн хүч хэрхэн нөлөөлсөн талаар та ямар хувийн гэрчлэл хийж болох вэ?`