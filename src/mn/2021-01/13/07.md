---
title:  Гүнзгийрүүлэн судлах
date:  26/03/2021
---

Гараг дэлхийг нүглээс эцсийн байдлаар цэвэрлэх тухай Элен Уайтын, Агуу Мэтгэлцээн номны, “Маргаан төгсөв” бүлгийг уншаарай, 662–678 хуудас.

“Мөнхийн жилүүд өрнөх тусам Бурхан ба Христийн илчлэлт улам баялаг, улам алдаршуулахуйц болох болно. Мэдлэг нэмэгдэх тусам хайр, хүндэтгэл, аз жаргал нэмэгдэх болно. Хүмүүс Бурханы талаар илүү ихийг мэдэх тусам Түүний зан чанарыг бишрэх болно. Есүс Авралын баялаг түүх, Сатантай хийсэн агуу тэмцэлд ямар гайхамшигтай ололт амжилтуудыг гаргаж байсныг танилцуулах үед аврагдсан хүмүүсийн зүрх сэтгэл илүү их итгэл бишрэлд баясан хөөрч, тэд маш их баяр баясгалантайгаар магтаал өргөхөөр алтан ятганыхаа утсыг татна; арван мянга дахин их дуу хоолой магтаалын хүчит найрал дууг хамтдаа дуулах болно.

“Тэнгэрт, газар дээр, газар дор, тэнгис дээр болон тэдгээрийн дотор байгаа аливаа бүтээгдсэн юмс бүгдээр сэнтийд Залрагч ба Хурганд магтаал хүндэтгэл, алдар, сүр хүч нь үеийн үед байх болтугай” Илчлэлт 5:13.

“Агуу мэтгэлцээн өндөрлөв. Гэм нүгэл ба нүгэлтнүүд гэж байхаа болилоо. Бүх ертөнц цэвэршсэн байна. Өргөн уудам ертөнц дэх бүх бүтээлийн зүрхэнд эв нэгдэл, баяр хөөрийн хэмнэл цохилж байна. Бүхнийг бүтээсэн, бүхнийг төгсгөгч Нэгэнээс амьдрал, гэрэл, баяр баясал хязгааргүй орон зайд цацагдах болно. Хамгийн жижиг атомаас авахуулаад агуу том дэлхий хүртэлх, амьтай, амьгүй бүх зүйлс, халхлагдаагүй гоо үзэсгэлэн ба төгс баяр баяслаар Бурхан бол хайр хэмээн тунхаглах болно. “Элен  Уайт, Агуу мэтгэлцээн, 678 хуудас.

**Ярилцах асуултууд:**

`1  Шинэ тэнгэр, шинэ газрыг бүтээж, мөнхийн амьдрал өгнө гэсэн амлалт Христэд итгэгчдийн хувьд яагаад хамгийн үндсэн, чухал амлалт байдаг вэ? Ийм амлалтгүйгээр бидний итгэл хэнд хэрэгтэй вэ?`

`2  2 Петр 3:10–14-г уншаарай. Эдгээр ишлэлүүд нь Исаиа 66 дээр дурдагдсан ижил санааг хэрхэн тусган харуулж байна вэ?`

**Дүгнэлт**: Исаиа маш өргөн цар хүрээг хамарсан үзэгдлийг танилцуулдаг. Бурхан зөвхөн итгэлтэй хүмүүсээ цэвэршүүлж, сэргээхээс гадна бүх үндэстнүүдийг итгэл бишрэлдээ хамруулахын тулд хил хязгаараа улам өргөжүүлнэ. Эцэст нь Бурхан түмнээ сэргээн шинэчлэхийн тулд дэлхий ертөнцийг шинээр бүтээх ба Түүний оршихуй ард түмнийг бүрэн тайтгаруулах болно.