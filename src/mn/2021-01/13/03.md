---
title:  'Тэнгэрлэг “Соронз” (Исаиа 66:1–19)'
date:  22/03/2021
---

`Исаиа 66:1–19-г уншаарай. Исаиа номыг бичсэн цаг хугацааг бодож үзээд, эдгээр ишлэлүүдийн гол санаа юу болохыг тунгаан бодоорой?`

Бурхан эш үзүүлэгчээр дамжуулан ард түмэндээ уриалга, сэрэмжлүүлгийг дахин өгдөг. Үгийг нь эмээж хүлээн авдаг даруу хүмүүсийг Бурхан аварч, шинэчлэх болно (Иса. 66: 2, 5). Исаиа 40: 1 дээр Бурхан тэднийг тайвшруулна гэсэн байдаг (Иса. 66:13). Харин Бурханы эсрэг боссон хүмүүсийг Тэрээр устгах болно. Үүнд зан үйлийн хоёр нүүртнүүд ордог ба Бурхан тэдний тахилыг хүлээж авдаггүй (Иса. 66:3, 4; Исаиа 1:10–15-г харьцуулаарай), тэд бас Бурханд үнэнч хүмүүсийг үзэн яддаг билээ (Иса. 66:5). Энд бас Иерусалимын сүмд үйлдэж байсантай адилхан (Езе. 8: 7–12) бөө мөргөлийн бузар зан үйлийг үйлддэг хүмүүс орно (Иса. 66:17).

`Исаиа 66:3-г уншаарай. Энэ ишлэлд юу гэж хэлж байна вэ? Энд ямар сүнслэг зарчмуудыг дэлгэн харуулсан бэ? Орчин үеийн Христэд итгэгчдийн мөргөлийн хэв маяг дээр үүнтэй адилхан санааг илэрхийлж болох уу?`

`Бурхан хэрхэн үндэстнүүдийг Өөртөө соронз мэт татдаг вэ? Иса 66:18, 19-г уншаарай?`

Бурхан дайснуудаа устгасны дараа (Иса. 66:14–17) Өөрийн сүр жавхланг харуулснаар хүмүүсийг Иерусалим руу татах соронз болсон юм (Иса. 2:2–4). Тэрээр хүмүүст “тэмдэг” өгнө. Ямар тэмдэг өгөх талаар тодорхой тэмдэглэгдээгүй боловч, энэ нь Исаиагийн сүүлд дурдсан тэмдэг байв. Бурхан ард түмэндээ баяр баясгалан, амар тайвныг өгч, газар нутгийг нь эргүүлэн өгнө (Иса. 55:12, 13). Тэрбээр үерийн дараа Ноад солонгон тэмдэг үзүүлсэн шиг энэхүү агуу сүйрлийн дараа ард түмнээ сэргээн алдар суугаа харуулж байгаа нь аварсан таашаалын тэмдэг юм (Эхл. 9:13–17).

`Исаиа 66:5-г уншаарай. Түүний үгэнд чичрэх гэдэг нь юу гэсэн үг вэ? Эзэн биднийг яагаад Түүний үгэнд чичрэхийг хүсдэг юм бэ? Хэрэв та чичрэхгүй байгаа бол таны зүрх сэтгэл ямар байна гэсэн үг вэ?`