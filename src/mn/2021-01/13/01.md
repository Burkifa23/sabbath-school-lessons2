---
title:  Дэлхий дахин Төрөх болно
date:  20/03/2021
---

### Энэ долоо хоногийн хичээлээр судлах ишлэлүүд
Иса. 65:17–25, Иса. 66:1–19, Иса. 66:19–21, Иса. 66:21, Иса. 66:22–24.

> <p>Цээжлэх ишлэл</p>
> “Харагтун, би шинэ тэнгэр, шинэ газрыг бүтээнэ. Урьдын юмс санагдахгүй, бодол санаанд ч буухгүй” (Исаиа 65:17).

Нэг өдөр 12 настай хүү одон орон судлалын ном уншиж байгаад сургуульд явахаас татгалзжээ. Ээж нь хүүгээ гэр бүлийн эмч рүү аваачив, эмч, “Билли, яасан бэ? Чи яагаад хичээлдээ явахгүй гэж хэлсэн юм бэ” хэмээн асуув.

Тэрээр, “Эмч ээ, би энэ одон орон судлалын номноос нэг өдөр нар асахаа больж, дэлхий дээрх амьдрал бүхэлдээ устаж үгүй болно гэж уншсан юм. Бүх зүйл эцэстээ сөнөж дуусах юм бол надад юу ч хийх хүсэл төрөхгүй байна. Ямар нэгэн юм хийх шалтгаан алга” гэжээ.

Гэтэл ээж нь уурлаж, “Энэ бол чиний санаа зовох асуудал биш!” хэмээн загнав.

Эмч инээмсэглээд, “Гэхдээ Билли, чи санаа зовох хэрэггүй, учир нь дэлхий сүйрэх цаг ирэхэд бид бүгдээрээ аль хэдийн үхээд удсан байх болно” гэжээ.

Мэдээжийн хэрэг үүнд л гол асуудал байгаа юм. Бид бүгдээрээ эцэстээ үхэх болно.

Аз болоход бидний амьдрал үхлээр дуусах албагүй. Бидэнд шинэ амьдрал, мөнх амь, шинэ дэлхийг санал болгосон билээ.

*Энэ хичээлийг 3 сарын 27-ны Шаббатад бэлтгэн судлаарай.