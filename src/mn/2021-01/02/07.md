---
title:  Гүнзгийрүүлэн судлах
date:  08/01/2021
---

“Гэм нүгэлтэй үйлдэл бүх төрлийн хүмүүст дэндүү хурдан тархаж байгаа тул Бурханд үнэнч үлдсэн цөөн хүмүүс сэтгэлийн хямралд орж, сэтгэлээр унаж, цөхөрдөг байв. Израилийг ашиглах гэсэн Бурханы зорилго бүтэлгүйтэж, тэрслүү ард түмэн болох Содом, Гомортай адил хувь тавилантай болох юм шиг санагддаг байв.

“ Уззиагийн хаанчлалын сүүлийн жилд ийм нөхцөл байдалтай байхад Исаиа Бурханаас анхааруулга, зэмлэлийн мэдээг дамжуулах үүргийг хүлээн авсан ба тэрээр даалгасан үүргээс эмээн айсан. Тэрээр эрс тэс эсэргүүцэлтэй тулгарна гэдгээ сайн мэдэж байв. Мөн хүнд нөхцөл байдлыг даван туулах чадваргүй гэдгээ ухаарч, сануулга өгөх тэдгээр хүмүүсийн зөрүүд, итгэлгүй байдлыг бодож үзээд Бурханы даалгаварыг биелүүлж чадахгүй мэт санагдсан. Тэр цөхрөнгөө барж, номлолоосоо татгалзаж, Иудаг бузар шүтлэгтэй нь үлдээх ёстой гэж үү? Ниневегийн бурхад тэнгэрийн Бурханыг эсэргүүцэж, дэлхийг захирахыг бид зөвшөөрч болох уу? ”(Элен Уайт, Эш үзүүлэгчид ба Хаад, 306, 307 хуудас).

**Ярилцах асуултууд:**

`1  Хэрэв үл итгэгч эсвэл атеист хүн таныг “Бурхан бүхнийг удирдаж байгааг чи яаж батлан, харуулж чадах юм?” гэж асуувал та юу гэж хариулах вэ?`

`2  Хэрэв Бурхан бүхнийг удирдаж байгаа юм бол гэм зэмгүй хүмүүс яагаад зовж, шаналж байна вэ? Исаиа 1:19, 20 дээр зөвхөн Бурханы үнэнч хүмүүст сайн зүйл тохиолддог бөгөөд харин эсэргүүцэгчдэд зөвхөн муу зүйл тохиолддог гэж хэлсэн үү? Иов 1, 2; Дуулал 37; Дуулал 73-г харьцуулаарай. Бид хүмүүст муу зүйлс тохиолдож байгаагаас Бурханы зан чанарыг тодорхойлж, Бурханы талаарх ойлголтоо үндэслэж болох уу? Бидэнд тэгэх шаардлага байгаа юу?`

`3  Исаиа 6-дугаар бүлэгт яагаад Эвлэрүүллийн өдөртэй холбоотой олон зүйлс гардаг вэ? Жилд нэг удаа болдог энэхүү шүүлтийн өдөр нь Бурхан үнэнч хүмүүсээ гэм нүглээс цэвэрлэж (Левит 16:30), шударга бус хүмүүсийг устгана гэдгээ илэрхийлж, танилцуулдаг байсан (Лев. 23:29, 30).`

**Дүгнэлт**: Мөхөс хүн улс орныг удирдаж, тогтворгүй байдал үүсэн бий болох үед Исаиа орчлон ертөнцийн агуу Удирдагчийн үзэгдлийг үзсэн. Исаиа үзэгдлийг үзээд юу ч хийж чадахгүй, мөхөс гэдгээ ухаарах үедээ тэрээр ариусаж, нигүүлслээр хүчирхэгжиж, Бурханы элчин сайд болон аймшигтай, хэрцгий дэлхийд үйлчлэхэд бэлэн болсон.