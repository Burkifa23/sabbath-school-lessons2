---
title:  Удирдлагын Хямрал
date:  02/01/2021
---

### Энэ долоо хоногт судлах ишлэлүүдийг уншина уу
Исаиа 6:1–4, Исаиа 6:5–7, Исаиа 6:8, Исаиа 6:9–13.

> <p>Цээжлэх ишлэл</p>
> “Уззиа хааны нас барсан жил би Эзэнийг сэнтийн дээр өргөмжлөгдөн, дээдлэгдэн заларч, Түүний нөмрөгийн хормой нь сүмийг дүүргэж байхыг харлаа.” (Исаиа 6:1).

Күнзийн шавь нарын нэг түүнээс сайн засаглалын жорыг асуухад, тэрээр “хангалттай хоол хүнс, хангалттай зэвсэг, энгийн ард түмний итгэлийг олсон байхад болно” гэж хэлсэн байдаг.

Гэтэл шавь нар нь, “Гэхдээ, хэрэв танд дээрх гурваас аль нэгийг нь алдахаас өөр сонголт байхгүй болох юм бол та алийг нь сонгох уу?” гэхэд.

Күнз “Зэр зэвсгийг нь” гэж хэлжээ.

Шавь нь бууж өгөлгүй: “Үлдсэн хоёроос аль нэгийг нь орхих шаардлага гарах юм бол та алинаас нь салах вэ?” гэхэд,

Күнз, “Хоол хүнс” гэж хариулав. “Эрт дээр үеэс хүн төрөлхтөн үргэлж өлсгөлөнд нэрвэгдэж ирсэн боловч, захирагчид болон удирдагчиддаа итгэхээ больсон ард түмэн ямарч авралгүй сүйрсэн гэсэн үг.” Майкл П. Грин, “Библийн номлолын 1500 зүйрлэл ишлэлүүд” (Гранд Рапидс, Мич: Бейкер Ном, 1989), 215 хуудас.

Хүмүүс хүчтэй, итгэл даахуйц удирдлагыг хүсдэг. Цэргүүд хоёр дахь удаагаа цэргийн алба хаахаар бүртгүүлж байхад тэднийг яагаад дахин армид алба хаахаар бүртгүүлж байгааг асуухад. Нэгэн цэрэг, “Би энгийн хүний амьдралаар амьдарч үзсэн. Энгийн амьдрал дээр хэн ч хариуцлага хүлээхгүй, хэн ч юуг ч хариуцдаггүй юм байна лээ” гэж хариулжээ.

Энэ долоо хоногт бид Иудагийн удирдагчдын хямрал, түүнээс болж гарсан гунигтай үр дагаварыг судлах болно.

*Энэ хичээлийг 1 сарын 9-ний Шаббатад бэлтгэн судлаарай.