---
title:  'Хариу барихгүй байхын аргагүй уриалга (Исаиа 6:9–13)'
date:  07/01/2021
---

Бурхан Исаиад үүрэг өгөхдөө, яагаад түүнд ард түмэнд хүргэх хачирхалтай мэдээ өгсөн бэ? (Исаиа 6:9, 10).

`Исаиаг буруу сонссон, эсвэл энэ мэдээ тийм ч чухал биш гэж бодож болох юм, тэгвэл Есүс яагаад сургаалт зүйрлэлээр заадаг вэ гэдгээ тайлбарлахдаа Исаиагийн эдгээр үгсийг иш татсан байдаг? (Матай 13:13–15).`

Бурхан хэнийг ч үхүүлэхийг хүсдэггүй (2 Петр 3:9), тиймээс л Тэр Исаиаг Иудагийн ард түмэн рүү, Есүсийг дэлхий рүү илгээсэн юм. Бурхан хүн төрөлхтнийг устгах хүсэлтэй бус харин үүрд аврахыг хүсдэг. Зарим хүмүүс Түүний уриалгыг эергээр хүлээн авдаг бол зарим нь хатуу эсэргүүцдэг. Гэсэн хэдий ч Бурхан хүмүүсийг гэмшилд ирэх боломжийг нэмэгдүүлэхийн тулд цуцалтгүй үргэлжлүүлэн уриалсаар байна. Харин тэдгээр хүмүүс эсэргүүцэх тусам улам хатуурч байна. Бурханы хийж байгаа зүйлсэд тэдний зүрх сэтгэл улам хатуурсаар байгаач Бурхан тэдний зүрх сэтгэлийг зөөлрүүлэхийг хүссэн хэвээр байна. Биднийг хайрлах Бурханы хайр өөрчлөгдөшгүй; Бид Түүний хайранд хариу үйлдэл хийснээр шийдвэрлэх өөрчлөлтийг авчрах болно. Хүмүүс мэдээг няцаасан ч гэсэн Мосе, Исаиа, Иеремиа, Езекиел, мөн Христийн адил Бурханд үйлчлэгчийн үүрэг бол уриалсан хэвээр байх явдал юм. Бурхан Езекиелд: “Тэдний хувьд, тэд бол тэрслүү гэр тул сонссон ч, эсвэл үл сонссон ч тэдний дунд эш үзүүлэгч байсан гэдгийг тэд мэдэх болно” гэж хэлжээ (Езек. 2:5). Бурхан мөн Түүнд үйлчилж байгаа хүмүүсийн үүрэг бол өөрсдийгөө устгуулах, цөллөгдөх сонголт хийсээр байсан ч тэдэнд анхааруулга өгч, шударга сонголт хийх боломжийг өгөх явдал юм (Езек. 3:16–21).

Фараоны зүрхийг хатууруулсан Бурханы үүргийг хэрхэн ойлгох вэ?

Египетээс гарсан нь 4:21-дээр “Би түүний зүрхийг хатууруулах болно” гэж Бурхан хэлсэн. Энэ бол Бурхан фараоны зүрхийг хатууруулна гэж есөн удаа хэлсний эхнийх нь байв. Фараонд сонголт хийх эрх чөлөө байсан, эс бөгөөс тэр зүрх сэтгэлээ хатууруулж чадахгүй байх байсан. Бурхан фараоны зүрхийг хатууруулсан нь түүнд зөв сонголт хийхэд нөлөөлөхүйц боломжуудыг өгсөн, гэвч тэр өөрийн сонголтоороо Бурханыг хүлээн зөвшөөрөхөөс татгалзаж, Бурханы харуулсан шинж тэмдгүүдийг хүлээж аваагүй. Хэрэв Фараон Бурханы үзүүлж буй шинж тэмдгүүдийг хүлээн авсан бол зүрх сэтгэл нь зөөлөрч, хатуурахгүй байх байсан.

`Та Эзэнтэй харилцаж байхдаа Ариун Сүнсээр зүрх сэтгэлийг тань хатууруулж байсныг мэдэрч байсан уу? Юунаас болоод та зүрхээ хатууруулсан гэдгээ бодоод үзээрэй. Хэрэв та зүрхээ хатууруулах эсэхээс айгаагүй бол (зүрх хатуурна гэдэг бол зүрх сэтгэл эмзэглэхээ болино гэсэн үг) одоо танд ямар мэдрэмж төрж байна? Ийм байдлаас хэрхэн гарч болох вэ? (1 Коринт 10:13).`