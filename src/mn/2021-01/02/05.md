---
title:  'Хааны зөвлөл (Исаиа 6:8)'
date:  06/01/2021
---

“Би хэнийг явуулах вэ? Хэн Бидний төлөө явах вэ? гэсэн Эзэний дууг би сонсоод—Би энд байна. Намайг явуулаач” гэсэн (Исаиа 6:8)

Исаиа цэвэршүүлэгдсэний дараа Бурхан Өөрийгөө төлөөлүүлэн хэнийг илгээх боломжтой вэ гэсэн асуултанд хариулсан юм. Шинэ Гэрээний нэр томьёогоор Исаиаг элч хэмээн дуудах байсан. Энэ нь “илгээгдсэн хүн” гэсэн утгатай.

Сонирхолтой нь Исаиа ном бусад эш үзүүлэгчдийн ном шиг эш үзүүллэгийн дуудлага хэрхэн ирсэн талаар танилцуулга хийдэггүй (Иеремиа 1:4–10-г Езекиел 1–3-тай харьцуулж уншаарай). Тэгэхээр Исаиа 6-р бүлэг дээр болсон үйл явдлаас ч өмнө тэрээр эш үзүүллэгийн дуудлагыг авсан байжээ. Библи энэ түүхээр дамжуулан эш үзүүлэгч үйлчлэлээ эхлүүлсэн байсан ч гэсэн Бурхан үзэгдлээрээ урам зориг өгдөг гэдгийг харуулж байна. (Мосе: Ег.гар. 34, Елиа Хаадыд дээд 19). Бурхан хүмүүсийг эш үзүүлэгч болгохоор дуудсан олон жишээ байдаг, харин Исаиа 6-р бүлэг дээр эш үзүүлэгч сайн дураараа онцгой даалгаврыг биелүүлэхийг хүсдэгээрээ бусдаас ялгардаг. Исаиа 1- 5 дугаар бүлэгт тэрээр анх дуудагдсан цаг үеийнхээ үйлчлэлийн талаар өгүүлсэн байдаг, харин Бурхан түүнийг сүмдээ аваачиж урам зориг өгч, Бурханы эш үзүүлэгч болох түүнийг үүргийг дахин баталж байгаагаа илэрхийлсэн бололтой.

`Бурхан Исаиаг сүмдээ авчран урамшуулсан. Библид Бурханы ариун ордон урам зориг өгөхөөр ашиглагдаж байсан өөр жишээ, нотолгоо байдаг уу? Дуулал 73 (Дуул. 73:17), Евр. 4:14–16, Евр. 10:19–23, Илчлэлт 5. Эдгээр ишлэлүүд бидэнд юуг мэдүүлж өгч байна вэ?`

Бурханы ариун ордон нь зөвхөн агуу хүч чадлыг харуулж, хүмүүсийг тэвдүүлээд зогсохгүй, бас бидэн шиг сул дорой хүмүүсийн хоргодох газар юм. Бурхан биднийг аврахын тулд Тэргүүн Тахилч болох Христээр дамжуулан ажиллаж байгааг мэдсэнээр бид тайвшралыг олж авдаг.

Иохан бас Христийг дөнгөж нядлуулсан тахилын Хурга мэтээр дүрсэлсэн үзэгдлийг хардаг (Илчлэлт 5:6). Энэ тийм ч сайхан үзэгдэл байгаагүй. Христ үхлээс амилаад диваажинд өргөгдсөн хэдий ч, Тэрээр байнга загалмайгаа тасралтгүйгээр үүрч явааг харуулсан юм. Тэрбээр бүх хүмүүсийг тахилын ширээн дээрээ өршөөхийн тулд Загалмай дээр хадагдсан хэвээр байна.

`Та өөрийн залбирал болон итгэлээрээ хэрхэн Бурханы тэнгэр дэхь сүм рүү орж урам зориг болон амар тайвныг олж авдаг вэ? Еврей 4:16 дээр “тусламж хэрэгтэй үед нигүүлслийг хүлээн авч, нигүүлслийг олохын тулд” зоригтойгоор Бурханы сэнтийд ойртохыг уриалдаг. Хэрэв хэн нэгэн хүн танаас хэцүү цаг үедээ хэрхэн Бурханы нигүүлсэл, өршөөлийг олж авсан бэ гэж асуувал, та ямар хариулт өгөх вэ?`