---
title:  Гүнзгийрүүлэн судлах
date:  05/02/2021
---

“Хүмүүсийн асуудаг асуулт бол бид яаж, ямар нөхцөлөөр аврагдаж болох вэ? Бид Христ рүү өөрсдийн арга замаар ирэх юм бол аврагдаж чадахгүй. Хэрэв бид Христ рүү очих хэрэгтэй бол ямар нөхцлийг хангасан байх ёстой вэ? Бид итгэлийн амьдралаар амьдарч, загалмайд цовдлогдож нас бараад дахин амилсан Аврагчийн цусанд бүрэн итгэж, Түүний үйлсэд бүрэн найдах хэрэгтэй. Түүнд итгэж найдан амьдарч байгаа хүн зөв шударга үйлстэй хэмээн тооцогдоно. Бурхан дэлхий дээрх нүгэлтнүүдийг Өөртөө дуудахдаа ямар ч нөхцөл болон болзол тавьдаггүй, хүн Христийн урилгад итгэж, өөрийн хичээл зүтгэлээр аврагдахгүй. Тиймээс та яг одоо Бурханы уриалгыг хүлээн зөвшөөрч, Түүн дээр ирэх шийдвэр гаргах хэрэгтэй. Гэм нүгэлтэн Христ дээр ирэх үедээ Христийг Калварын загалмай дээр цовдлуулсныг хараад оюун бодолд үзүүлж байгаа Бурханы нөлөөгөөр дамжуулан төсөөлж байгаагүй агуу их хайрыг мэдэрч, ойлгодог.”- Элен  Уайт, Гар бичмэлүүд, боть. 6, 32 хуудас.

**Ярилцах асуултууд:**

`1  Элен Уайтын дээрх ишлэлийг уншаад Лхагва гарагийн хичээлтэй холбон судлаарай. Элен Уайт ишлэлээрээ юу гэж хэлж “байна вэ? Тэрээр Христэд итгэгч хүн Бурхантай хамт алхахад хоёр хүчин зүйл байдаг гэсэн: итгэл ба үйлс. Тэрээр энэ хоёр хүчин зүйлийг хэрхэн ялгаж салгасан байна вэ?`

`2 Бардам зан, зөрүүд байдал нь яагаад аюултай гэм нүгэл гэж тооцогддог вэ? Тэдгээрээс салахад яагаад хэцүү байдаг вэ? Бардам зан өөрсдийгөө хойш тавихад саад учруулж, зөвхөн өөрсдийгөө бодоход нөлөөлж, сүнслэг нүдийг сохолдог байж болох уу?  Хэрэв та бардамнаж байгаа бол өөрийгөө ямарч асуудалгүй гэж бодох болно, хэрэв өөрийгөө асуудалгүй гэж бодож байгаа бол түүнд өөрчлөгдөх шаардлага байхгүй гэсэн үг, тийм үү? Загалмайг тунгаан бодож, утга санааг нь ойлгох үед (аливаа хүний аврагдах цорын ганц арга) ямарч хүний бардам зан хэрхэн өөрчлөгдөж болох вэ?`

`3  Исаиа бусад үндэстний хүмүүст аврагдах найдвар байгаа эсэхийг олж харж чадсан уу? Жишээ болгон, Иса. 25:3, 6; Иса. 26:9-г Илч. 19:9-тэй харьцуулаарай.`

**Дүгнэлт**: Иудагийн хаанчлал Ассирийг дагаснаар удахгүй Вавилонд эзлэгдэнэ гэдгийг Исаиа үзэгдлээрээ харсан. Тэрээр бас үзэгдэлдээ энэ ертөнцийн харанхуйн эрх мэдэлд харьяалагддаг агуу удирдагчид (Ефес 6:12) Бурханы дайсан хүмүүсээр дамжуулан ажлаа хийж, өөрсдийгөө Бурхан мэт авч үзэж байгаа ч, эцэст нь Эзэн шийдэмгийгээр ялалт байгуулж, зовж зүдэрсэн дэлхийд мөнхийн амар амгаланг авчирна.