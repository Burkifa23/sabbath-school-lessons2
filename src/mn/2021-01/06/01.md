---
title:  Бурхан Болж Тоглосон нь
date:  30/01/2021
---

### Энэ долоо хоногийн хичээлээр судлах ишлэлүүд
Исаиа 13, Иса. 13: 2–22, Исаиа 14, Исаиа 24–27.

> <p>Цээжлэх ишлэл</p>
> “Тэр өдөр “Үзэгтүн. Энэ бол бидний Бурхан байна. Тэр биднийг аврахыг бид хүлээж байсан. Энэ бол бидний хүлээсэн ЭЗЭН. Түүний авралд бүгдээрээ баясан цэнгэцгээе” (Исаиа 25:9).

Нэгэн пастор “бардамналын талаар” сэтгэл эмтрэм номлол хийжээ, тэгтэл сүмийн үүдэнд нэгэн эмэгтэй түүнийг хүлээж байсан бөгөөд маш их сэтгэлийн шаналал байгаа учраас агуу том гэм нүглээ хүлээхийг хүсч байна гэж хэлжээ. Пастор түүнээс ямар нүгэл үйлдсэн талаар асуув.

Эмэгтэй хариуд нь, “би бардамнах гэм нүгэл үйлдсэн. Учир нь би хэдэн өдрийн өмнө толины өмнө суугаад өөрийн гоо үзэсгэлэнг биширсэн юм” гэлээ. Тэгтэл пастор, “тэр чинь бардамнал гэдэг гэм нүгэл биш байна. Харин төсөөлөллийн гэм нүгэл байна!” хэмээжээ. С. Э. Макартни, Паул Лий Тан эмхэтгэв,  1100 хуудас. Хүчирхэг тэнгэр элчийн зүрхэнд гэм нүгэл үүсэн бий болсноос хойш бардамнал нь бодит нөхцөл байдлыг хүлээн зөвшөөрч, хүндэтгэхээ больсон юм (энэ нь тэнгэр элчүүд болон хүмүүст хамааралтай). Сэтгэл зүрхэндээ сүнслэг байдлын бардамналаар өвчилсөн хүмүүсээс илүү доройтсон хүн гэж байдаггүй бөгөөд тэд дэндүү бузар учраас хэн нэгний тусламжийг авахгүйгээр аврагдах боломжгүй болсон байдаг.

Энэ долоо хоногт, бид олон зүйлсийг судлах боловч бардамнал, өөрийгөө өргөмжлөх гэсэн хоёр анхдагч гэм нүглийн үүслийг үзэх болно.

*Энэ хичээлийг 2 сарын 6-ны Шаббатад бэлтгэн судлаарай.