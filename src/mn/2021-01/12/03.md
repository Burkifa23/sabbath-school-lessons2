---
title:  'Хэн уучлуулсан бэ? (Исаиа 59:15–21)'
date:  15/03/2021
---

Исаиа 59 дээр гэм нүглийн аймшигтай дүр зургийг танилцуулсан байдаг. Гэхдээ аз болоход Библи бас Авралын найдварыг танилцуулдаг.

Юуны түрүүнд бидний хэд нь гэм нүгэл үйлдсэн бэ? гэдгийг асуух хэрэгтэй. Библи энэ талаар маш тодорхойгоор бүгд нүгэл үйлдсэн гэж хариулдаг. Тиймээс аврал нь хүмүүсийн гэм нүгэлгүй байдал дээр тулгуурлах бус харин уучлал өршөөл дээр суурилсан байх ёстой (Иер. 31:34). Паул энэ утга санааг хүлээн зөвшөөрч, бүгд нүгэл үйлдсэн гэж хэлсэн (Ром. 3:9–20, 23); Тэгэхээр гэм нүгэлтнүүд ямар ч ялгаагүй, бүгд адилхан гэсэн үг (Ром 3:22). Зөвтгөгдсөн хүмүүсийг зөвт хэмээн тооцох болно, учир нь тэд Христийн золиослолоор дамжуулан Бурханы зөвт байдлын бэлгийг итгэлээрээ хүлээн авсан юм.

`Ром 3:21–24-г уншаарай. Эдгээр ишлэлд биднийг хэрхэн аврагдах талаар юу гэж хэлдэг вэ? Шүүлтийн өдөр энэ нь бидэнд ямар итгэл найдварыг өгөх вэ?`

Ихэнх хүмүүсийн бодлоор шүүлтийн өдөр тэднээс хэн нүгэл үйлдсэн бэ? хэмээн асууна гэж боддог. Гэвч энэ асуултыг асуух шаардлага байхгүй, учир нь бүгд нүгэл үйлдсэн. Харин хэн уучлуулж өршөөгдсөн бэ? гэдэг асуултыг асуух болно. Бурхан “Есүст итгэл найдвараа өгсөн нэгэнийг” зөвтгөх болно. (Ром 3:26). Шүүлтэд нөлөөлөх гол хүчин зүйл бол хэн Есүст итгэх итгэлээрээ уучлалыг хүлээн авч, мөн хүлээн авсаар байна вэ? гэдэг байх болно.

Бид үйлсээрээ шүүгдэж байгаа нь үнэн боловч, үнэндээ бол үйлс маань биднийг авардаггүй. Хэрэв бид сайн үйлстэй байхгүй бол итгэл бишрэл маань утгагүй, хоосон зүйл болно (Ром 4:14). Бидний үйлс үнэхээр аврагдсан эсэхийг харуулдаг зүйл юм (Иаков 2:18).

`Бидний үйлс яагаад биднийг одоо болон шүүлтийн цагт аварч чадахгүй вэ? Ром 3:20, 23-г уншаарай.`

Сайн үйлс, эсвэл хуулийг дагаж мөрдсөнөөр хэнийг ч аврах боломжгүй болсон. Гэм нүгэлтэй ертөнцөд хуулийн зорилго нь аврах биш харин гэм нүгэл гэж юу болохыг танилцуулах үүрэгтэй байдаг. Харин “хайраар дамжин ажиллаж буй итгэл” (Гал. 5:6) буюу Бурханы Сүнсээр дамжуулан зүрх сэтгэлд орж ирсэн хайр нь (Ром 5: 5) тухайн хүнийг Есүст итгэх амьд итгэлтэй болохыг харуулдаг (Иаков 2:26).

Үйлс бол гадаад илрэл буюу авралын итгэлийг харуулж буй хүний  илэрхийлэл болой. Тиймээс, жинхэнэ Христэд итгэгчид хуулийг дуулгавартайгаар дагаж, Эзэнд итгэх итгэлээ өдөр бүр хэрэгжүүлж байгаа нь итгэлийн илэрхийлэл юм. Хүний бодлыг уншиж чаддаг Бурхан шүүлтийн цаг мөчид бүтээлүүдийнхээ хэрхэн итгэл найдвартай байсныг нотлон харуулахын тулд үйлсийг ашиглах болно. Харин өөрчлөгдсөн хүн амьдралаа Христэд даатгаж, Ариун Сүнсээр удирдуулснаар амьдралаа өөрчлүүлсэн болох нь шүүлтийн цаг мөчид харагдах болно. Ийм хүний гэм нүглээ өөрчлүүлсэн амьдрал Өөрчлөгдөхийн өмнөх нүгэлт амьдрал нь Хурганы цусаар аль хэдийн угаагдсан билээ (Ром 6).