---
title:  Гүнзгийрүүлэн судлах
date:  19/03/2021
---

Элен Уайт, Эцэг өвгөд ба эш үзүүлэгчид номын, 376–378 хуудас; Үе үеийн хүсэл номын, 236–243 хуудсыг уншаарай.

“Есүс хүмүүсийн өмнө зогсоод Өөрийн тухай зөгнөлийг амьдралаараа гэрчлэн харуулсан. Тэрээр зөгнөлийн үгсийг тайлбарлахдаа Мессиаг дарлагдсан хүмүүс, олзлогдогсдыг чөлөөлөгч, зовж шаналж буй хүмүүсийг эдгээж, сохор хүмүүсийн харааг сэргээж, ертөнцийг үнэний гэрлээрээ гэрэлтүүлнэ гэж хэлсэн. Түүний ер бусын дүр төрх, гайхамшигтай үгсийн сонголтууд хэзээ ч урьд өмнө ийм хүн оршин байгаагүй гэдгийг мэдрүүлж, хүмүүсийн зүрх сэтгэлийг хөдөлгөсөн билээ. Тэнгэрлэг нөлөө зүрх сэтгэлийн бүх саад тотгорыг эвдэж, тэд Мосе шиг, Үл Үзэгдэгч Нэгэнийг олж харсан. Хүмүүсийн зүрх сэтгэл Ариун Сүнсээр удирдуулах үед хүмүүс чин сэтгэлээсээ Эзэнийг магтаж, урам зоригтойгоор Амен гэж хэлсэн.” Элен Уайт, Үе үеийн хүсэл, 237 хуудас.

“Бурханы өшөө авалтын өдөр буюу Түүний уур хилэнгийн өдөр ирж байна. Түүний ирэх өдөр хэн тэсэж үлдэх вэ? Хүмүүс Бурханы Сүнсийг эсэргүүцэж, зүрх сэтгэлээ хатууруулсан, харин Түүний уур хилэнгийн сумнууд итгэл үнэмшлийн нэвтэлж чадаагүй зүрх сэтгэлийг нэвт цоолох болно. Бурхан тэр цаг үеэс хойш нүгэлтэнтэй харилцахгүй ээ. Хуурамч хоньчин шүүлтийн өдөр гэм буруутныг өмгөөлөх үү? Олныг даган дуулгаваргүй хүмүүсийн замаар явсан хүн шалтаг хэлж чадах болов уу? Алдар нэр эсвэл тоон үзүүлэлт хэн нэгнийг буруугаас нь гэтэлгэж чадах уу? Хайхрамжгүй, тоомжиргүй хүмүүс эдгээр асуултыг анхаарч үзэн өөрсдийгөө тодорхой болгох хэрэгтэй.” Элен Уайт, Итгэл ба үйлс, 33 хуудас.

`Ярилцах асуулт:`

`Долоо дахь өдрийн Адвентист пасторын үйлчлэлд тулгардаг хамгийн том бэрхшээл бол сүмийн гишүүд өөр хүмүүсийг хүрээлэлдээ оруулахыг хүсдэггүй явдал ажээ. Үнэний замаар замнахаар сүмд ирсэн хүмүүсийг хүртэл хүлээж авахыг хүсдэггүй “Христэд итгэгч” хүмүүс хэрхэн Христийн хаанчлалын үндэс болох хайр, итгэл найдвар болон сайн мэдээг дэлхий дахинд түгээж, төгсгөлийн цаг ирэхээс өмнө бусдад аврагдах боломжийг олгох вэ (Мат. 24:14)?`

**Дүгнэлт**: Бурхан эсэргүүцэгчдийг зайлуулж, харин итгэлээ сахин Бурханаас холдуулагч гэм нүглийг орхисон хүмүүсийг сэргээснээр шударга бус нийгмийг ариусгана. Бурханы оршихуйн ивээлийн ачаар өөр үндэстний хүмүүс Бурхан ба Түүний ард түмэнд татагдана, тийнхүү тэд Мессиагийн тунхагласан мөн эхлүүлсэн Бурханы тааламжит цаг үед баяр хөөрийг эдэлнэ.