---
title:  Нүглийн үр нөлөө (Исаиа 59)
date:  14/03/2021
---

Исаиа 58:3 дээр хүмүүс Бурханаас, “Мацаг барихыг маань яагаад Та хараагүй юм бэ? Бид номхон даруу болж байгааг яагаад Та ажиглаагүй юм бэ?” гэж асуудаг.

Гэтэл Исаиа 59:1 дээр өөр нэг асуултыг асуужээ, “Бид яагаад авралын төлөө Эзэний мутрыг дууддаг юм бэ,  Тэр аврахгүй юм уу? Бид яагаад Түүнрүү хашгирдаг юм бэ, Тэр сонсохгүй юм уу? гэхэд Исаиа хариуд нь Бурхан аварч, мөн сонсох чадвартай гэдэг. (Иса. 59:1). Харин Бурхан сонсож, аврахгүй байвал, тэр нь огт өөр асуудал болно.

`Исаиа 59:2-г уншина уу. Исаиа 59:1 дээрх асуултад хариулсан хариулт ямар утга санааг илэрхийлж байна вэ?`

Бурхан ард түмнээ сонсохыг хүсээгүй учраас биш, харин “нүглүүд чинь Түүний нүүрийг далдалжээ” (Иса. 59:2). Гэм нүгэл нь Бурхан болон хүний харилцаанд хэрхэн нөлөөлдөг талаар хамгийн тодорхой хариултыг Библийн энэ ишлэлд өгсөн байдаг. Исаиа 59 дүгээр бүлэг нь сэдвийг дэлгэрүүлдэг ба энэ нь хүн төрөлхтний түүхийн туршид  харагддаг. Гэм нүгэл Эзэнтэй тогтоосон харилцааг сүйрүүлж, хүмүүнийг үүрд мөнхийн сүйрэл рүү хөтөлдөг. Гэм нүгэл нь Бурханыг биднээс холдуулдаггүй харин биднийг Бурханаас холдуулан хөндийрүүлдэг.

`Эхлэл 3:8-г уншаарай. Дээр өгүүлж буй зарчмыг энэ жишээ хэрхэн танилцуулж өгч байна вэ?`

Гэм нүгэл нь юуны түрүүнд Бурханаас татгалзах, Түүнээс холдон явах шийдвэр юм. Нүгэл үйлдэх нь зөвхөн Бурханаас нүүр буруулаад зогсохгүй, харин гэм нүгэлтнийг Эзэнээсээ улам бүр холдоход нөлөөлдөг үйлдлүүдийн үр дүн юм. Гэм нүгэл биднийг Бурханаас салгаж, хөндийрүүлдэг. Бурхан нүгэлтнүүдэд туслахыг, аврахыг хүсдэггүй биш харин гэм нүгэл Бурханы аврах хичээл зүтгэлийг хүлээн зөвшөөрөхгүй байхад нөлөөлдөг (Библи бүхэлдээ Бурханы гэм нүгэлтнүүдийг аврахаар ажиллаж байгааг танилцуулдаг). Тиймээс бид амьдралдаа ямар ч гэм нүглийг хүлээн зөвшөөрөхгүй байхыг хичээх хэрэгтэй.

`Гэм нүгэл биднийг Бурханаас холдуулж, тусгаарладаг гэдгийг та бодит амьдрал дээрээ хэрхэн мэдэрч байсан бэ? Таны туршлагаас харахад энэ асуудлыг шийдэх цорын ганц шийдэл юу вэ?`