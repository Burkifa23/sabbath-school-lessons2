---
title:  '“Бурханы өшөө авах өдөр” (Исаиа 61:2)'
date:  18/03/2021
---

`Исаиа ном сайн мэдээг тунхагладаг боловч, яагаад Исаиа 61 дээр Мессиагийн өшөө авах тухай зарлан тунхагласан бэ? Энэ зөгнөл хэзээ биелэлээ олсон бэ?`

Мессиа буюу Есүс Назарт байхдаа Исаиа 61 дүгээр бүлгээс “ЭЗЭНий тааламжит жилийг тунхаглана” гэдэг хүртэл уншсан байдаг. (Иса. 61:2; Лук 4:19). Тэрээр Исаиагийн зөгнөлийг уншихаа зогсоогоод, “Энэхүү Бичвэр өнөөдөр сонсголд тань биеллээ” гэж хэлдэг (Лук 4:21). Тэрээр “Бурханы маань өшөө авах өдөр” гэсэн хэсгийг санаатайгаар уншихаас зайлсхийсэн. (Иса. 61:2). Бурханы сайн мэдээг түгээж, эрх чөлөөг тунхаглан тайтгарлыг мэдрүүлэх Түүний үйлчлэл олзлогдогсдыг Сатаны харгис боолчлолоос чөлөөлж эхэлсэн боловч, Түүний өшөө авах өдөр хараахан ирээгүй байв. Есүс дагалдагч нартаа хандан Матай 24 дээр (Марк 13, Лук 21-г харьцуулаарай) Бурханы шүүлт ирээдүйд болох болно гэдгийг зөгнөсөн байдаг.

Исаиа 61 дээр дурдсан Бурханы өшөө авалтын өдөр бол “ЭЗЭНий агуу, аймшигт өдөр” юм (Иоел 2:31; Мал. 4:5). Христ дэлхийг шударга бус байдлаас нь ангижруулахаар дахин ирэх үед энэ өдөр биеллээ олох болно. Энэ өдөр Есүс дайснуудаа ялан дийлж, үнэнийг сахин үлдсэн ард түмнээ дарангуйлагчийн савраас чөлөөлнө (Илчлэлт 19; Дан. 2:44, 45-г харьцуулж судлаарай). Хэдийгээр Христ “ЭЗЭНий тааламжит жил” эхэлснийг зарлан тунхагласан боловч, энэ үйл явц Түүнийг дахин ирэх үед бүрэн биеллээ олох болно.

`Хайрын Бурхан өшөө авна гэдэг нь хэрхэн хоорондоо нийцэж болох вэ? Эдгээр үзлүүд хоорондоо нийцэхгүй байна уу? Эсвэл өшөө авах үйл явдлыг Бурханы хайрын илрэл гэж ойлгож болох уу? Хэрэв тийм бол яаж? Та хариултаа тайлбарлаарай.`

Есүс нэг хацрыг чинь цохих юм бол нөгөө хацраа тавьж өгөөрэй хэмээн сургасан боловч (Мат. 5:39), Тэрээр Библийн өөр ишлэл дээр шударга ёсыг тогтоож, шийтгэлийг онооно гэдгээ маш тодорхой хэлсэн байдаг (Мат. 8:12). Паул бидэнд “бузар мууг бузар муугаар бүүр хариул” хэмээн сургасан боловч (1 Тес. 5:15), тэрээр Эзэн тэнгэрээс дүрэлзэж буй галтайгаар илчлэгдэж, “Бурханыг мэдэхгүй хүмүүсээс өшөөгөө авах болно” гэсэн байдаг (2 Тес. 1: 8).

Ялгаатай нь, зөвхөн Бурхан Өөрийн хязгааргүй мэргэн ухаан болоод нигүүлсэл дотроо шударга ёс ба өшөө авалтыг төгс шударгаар хэрэгжүүлж чадна. Хүний хэрэгжүүлдэг шударга ёс ба өшөө авалт нь алдаа дутагдалтай, үл нийцэх байдлаар хэрэгждэг. Харин Бурханы шударга ёс нь мөхөс хүнийх шиг сул талтай байхгүй ээ.

`Та дараах тохиолдлуудаас муу зүйл хийсэн аль хүнээс нь өшөө авахыг хүсэх вэ? (1) Хайрладаггүй хүнийг тань гомдоож байгаа хүн, (2) Хайртай хүнийг тань гомдоосон хүн. Эндээс биднийг хайрлах Бурханы хайр болон өшөө авах сануулга хоорондоо ямар холбоотой вэ гэдгийг ойлгоход бидэнд хэрхэн тус болж байна вэ?`