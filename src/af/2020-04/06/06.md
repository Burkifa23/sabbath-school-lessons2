---
title: '‘n Student begryp dit'
date: 05/11/2020
---

Jesus en Sy volgelinge het in die rigting van Jerusalem beweeg. Net soos Herodes sy oog op Johannes die doper gehad het, het die owerhede, insluitend Herodes, hulle aandag op Jesus begin vestig. Sy volgelinge het die armes en ander kwesbares ingesluit wat desperaat op soek was na verandering.  Jesus wou veral hoop aan die wêreld bring. Maar teen hierdie tyd was Hy bykans seker daarvan dat diegene met die meeste mag en voorregte alles in hulle vermoë sou doen om daardie sending te kelder. Hulle wou beslis nie hê dat Hy sukses moes behaal nie.

Die intieme kring van Jesus se leerders, die twaalf dissipels, het geblyk om aan Jesus se kant te wees. Maar terselfdertyd het hulle ietwat oorbluf voorgekom- of blind. In Markus 8:31–33, byvoorbeeld, lees ons dat die Leermeester Sy volgelinge uitdaag om die dinge raak te sien wat vir hulle moeilik is om te sien. Dit het beteken dat hulle eintlik maar nog geestelik blind was vir dit wat werklik saak gemaak het (lees Mark. 8:37).  Hierdie dinge is die agtergrond waarteen ons lees van Jesus se ontmoeting met iemand wat wel kan sien.

`Lees die verhaal van Jesus en die genesing van Bartimeus, die blinde bedelaar (Markus 10:46–52.) Let op die oorvloedige genade wat Jesus betoon. Dink nou daaroor hoe die blinde man se begeerte om te kon sien daartoe gelei het dat hy die besluit neem om Jesus op die pad na Jerusalem te volg. Dink jy Markus probeer ‘n kontras skets tussen Bartimeus en die ander dissipels? Hoe werp hierdie verhaal meer lig op wat dit vir jou beteken om op die Leermeester te reageer?`

Bartimeus wou seker graag die krulletjie in ‘n baba se haartjies gesien het, of die kleur vanryp koringare. Maar om te sien behels baie meer as iets fisies. Met ander woorde, hierdieverhaal gaan daaroor om geestelik te sien.  Dit gaan daaroor om iets te snap, te verstaan- om te begryp waaroor die Leermeester waarlik gaan. Fisieke sig is een ding. Dis iets baie belangriks, Jesus weet dit. Maar Jesus weet ook dat dit elke mens se diepste begeerte is om ‘n nuwe en beter lewe te hê.

`Lees Hebreërs 5:12–14. Wat leer ons hier oor ware opvoeding?`