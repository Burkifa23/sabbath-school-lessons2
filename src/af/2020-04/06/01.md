---
title: 'Meer lesse van die Meesteronderwyser'
date: 31/10/2020
---

### Skrifverwysings vir hierdie week se studie
Gen. 3:1–11, Rom. 5:11–19, Gen. 28:10–17, Joh. 1:1–14, Matt. 15:21–28, Mark. 10:46– 52.

> <p>Geheueteks</p>
> “Jesus sê daarop vir hom: ‘Jy kan maar gaan. Jou geloof het jou gered.’ Dadelik kon hy sien en het hy op die pad agter Jesus aan gegaan” (Mark 10:52, AFR83).

Wie onder ons was nog nooit skaam vir hom- of haarself nie? Wie van ons het nog nooit iets gedoen wat pynlike herinneringe bring as ons daaraan terugdink nie? Of ons laat sak ons koppe in skaamte as ons daaraan dink dat iemand anders weet? Heel waarskynlik sluit dit ons almal in, nie waar nie? Verbeel jou nou hoe dit vir Adam en Eva moes wees nadat hulle die vrugte van die verbode boom geëet het. Of toe Jakob sy vader bedrieg het om hom te seën bo sy ouer broer, sodat hy voor sy broer se woede moes vlug? Hoe het hy snags geslaap? Of dink daaraan as jy die vrou was wat “op heter daad” in owerspel uitgevang is (Joh. 8:4)? Dawid het ook al hierdeur gegaan, en in Psalm 32 gee hy op ‘n aangrypende wyse uitdrukking aan sy belydenis van hoe dit gevoel het.

Dit is natuurlik een rede waarom die evangelie universeel is, en Christus vir die hele mensdom gesterf het. Al is ons hoe verskillend van mekaar, is daar beslis een ding wat ons saambind: ons algemene sondigheid. Daarom moet Christen-opvoeding ten doel hê om ons in die rigting van die enigste oplossing vir ons haglike toestand te stuur. Hierdie week gaan ons kyk na ons enigste oplossing, ons Leermeester.

_*Bestudeer hierdie week se les as voorbereiding vir Sabbat, 7 November._