---
title: 'Vir verdere studie'
date: 06/11/2020
---

Lees Ellen G. White, “Die toets van dissipelskap,” pp. 57–65, in Skrede na Christus.  Ellen White maak onder andere melding daarvan dat wanneer ons op die Leermeester reageer, “sal ons verlang om Sy beeld te weerkaats, Sy gesindheid te hê, Sy wil te doen en Hom in alles te behaag.” (Skrede na Christus, p. 58). In die geselskap van Jesus Christus word diensbaarheid of plig ‘n “vreugde”, sê sy (Skrede na Christus p. 59). Slaan Matteus 5-7 na en lees die bergpredikasie, een van die wonderlikste opsommings van wat die Leermeester wil hê Sy studente moes leer, en die kernboodskap van die koninkryk wat Hy kom vestig het.

**Vrae vir bespreking**:

`1. Net soos God met Adam en Eva, en Jakob, gepraat het, so praat Jesus met ons. Hy konnekteer met ons diepste begeertes, én Hy ontstig ons (soos met Bartimeus) om weer te besin oor wie ons is en waarheen ons op pad is. In die lig hiervan, bepeins hoe ons die Bybel aan ons kinders en vir mekaar leer. Wat is die verskil tussen middelmatige Bybelonderrig en die vasberade soort wat werklik ‘n verskil maak in mense se lewens? `

`2. Is die vraag oor waar jy op jou lewenspad is ‘n suiwer persoonlike vraag?  Of kan dit dalk van waarde wees om hierdie vraag met mense te bespreek op wie jy sterk vertrou?  Hoe stel die beeld van die kerk as “liggaam van Christus” (1 Kor. 12:27) dit voor dat ons ‘n gesprek met ander kan hê sodat mens in kontak kan kom met dit wat Christus wil hê jy moet weet?`

`3. Ons het Donderdag geleer dat die oomblik toe Bartimeus kon sien, was hy verlosvan sy fisiese (en geestelike) blindheid- hy het Jesus gevolg op die pad na Jerusalem. Op hierdie pad het hy elke dag van die Leermeester se wysheid gehoor. Ons kan nou aanneem dat hy Jesus se beeld wou weerkaats, Sy gesindheid wou hê, Sy wil wou doen. Soos Skrede na Christus dit stel, waarom sou iemand “vreugde” daaruit put om ‘n hoë standaard te volg soos wat Jesus in die bergpredikasie verkondig het?`

`4. Bedink weer Donderdag se laaste vraag. Hoe leer ons onderskei tussen goed enkwaad? Hoe definieer ons goedheid? En boosheid? En waarom is dit wat ons metkennis doen, dalk selfs belangriker as om bloot die kennis te hê?`