---
title: 'Die vermoeienis en geswoeg vanwetsonderhouers'
date: 14/10/2020
---

Daar is wonderlike voordele daaraan verbonde om God se wet na te volg, waarvan mense kan getuig wat God voorspoedig gemaak het. Josua het God se voorskrifte nougeset nagevolg, en hy het die volk van Israel baie goed gelei. Keer op keer het die Here aan Israel gesê dat hulle voorspoedig sal wees indien hulle aan die wet gehoorsaam is.

`Lees 2 Kronieke 31:20, 21. Wat is hoofsaaklik die redes in hierdie teksgedeelte waarom Hiskia voorspoed ervaar het?`

Ongeag in watter opvoedingsomgewing ons onsself bevind, moet ons die belangrikheid van gehoorsaamheid beklemtoon. Ons studente is boonop nie dom nie. Hulle sal op een of ander stadium die harde feite oplet dat sommige mense getrou, liefdevol, en gehoorsaam is. Wat daarvan? Die onheil tref hulle ook. En hoe verduidelik mens dit?  Die feit is, ons kan nie.

Ons bevind onsself in ‘n sondige wêreld, vol boosheid, en waar groot konflik heers, en nieeen van ons is immuun daarteen nie.

`Wat leer hierdie teksverse ons oor hierdie moelike vraag? Markus 6:25–27; Job 1, 2; 2 Kor. 11:23–29.`

Sonder twyfel is dit so dat goeie en getroue mense, wetsgehoorsames, nie altyd voorspoedigis nie, ten minste in die sin hoe die wêreld voorspoed definieer. En hier mag dalk ‘ngedeeltelike antwoord op hierdie moeilike vraag wees. Dis ‘n vraag wat sonder twyfel altyd geopper sal word in ons pogings om die belangrikheid van die wet te leer.   Wat word presies bedoel met “voorspoed”? Wat het die psalmdigter gesê? “Waarlik, één dag in u tempel is beter as duisend daarbuite. Ek staan liewer by die drumpel van die huis van my God as om te woon in huise sonder God” (Ps. 84:11, AFR83). Volgens die wêreld se standaarde, ongetwyfeld, is dié wat getrou en gehoorsaam is aan God se wet nie altyd “voorspoedig” nie, ten minste in die huidige tyd. Ons doen ons studente ‘n onreg aan indien ons iets anders sê.

`Lees Hebreërs 11:13–16. Op watter wyse is hierdie verse van waarde sodat ons kan begryp waarom die getroues nog steeds in hierdie lewe deur lyding gaan?`