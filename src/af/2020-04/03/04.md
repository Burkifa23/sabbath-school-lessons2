---
title: 'Dan sal jy voorspoedig wees'
date: 13/10/2020
---

Deur die hele Bybel hoor ons van ander uitkomstes om God se wet te ken en daaraan gehoorsaam te wees.

`Lees Josua 1:7, 8. Wat het die Here aan Josua gesê, en hoe is hierdie beginsels vandag op ons van toepassing?`

Die Here sê vir Josua toe hulle Kanaän binnegaan: “Wees net baie sterk en vol moed, om nougeset te handel volgens die hele wat wat Moses, my kneg, jou beveel het; wyk daarvan nie regs of links af nie, sodat jy met goeie gevolg kan handel, oral waar jy mag gaan” (Jos. 1:7). Hierdie idee van sukses as ‘n gevolg van gehoorsaamheid mag dalk die teenoorgestelde lyk as die wyse waarop sukses vandag in ons wêreld gemeet word. Baie glo vandag dat die kenmerke van sukses die volgende is: innovering, kreatiwiteit, en selfonderhouding. Omsuksesvol in ‘n spesifieke industrie te wees, verg dikwels buitengewone talent en die neemvan riskante besluite. Maar in God se oë vereis sukses ‘n ander soort stel hulpbronne.

`Lees Openbaring 12:17, Openbaring 14:12, Romeine 1:5, Romeine 16:26, Jakobus 2:10–12. Wat sê hierdie teksverse vandag aan ons oor gehoorsaamheid aan God se wet? Met ander woorde, al word ons nie deur gehoorsaamheid aan God se wet gered nie, waarom is dit so belangrik dat ons dit nog steeds onderhou?`

Ou Testament, Nuwe Testament, Ou Verbond, Nuwe Verbond- dit maak nie saak nie: as Christene wat in die Bybel glo, is ons geroep tot gehoorsaamheid aan God se wet. Oortreding van die wet, ook genoem sonde, kan maar net aanleiding gee tot pyn, lyding, en die ewige dood. Wie het nog nie self geleer, of self ervaar, wat die gevolge van sonde, die gevolg van die oortreding van God se wet is nie? Net soos antieke Israel voorspoedig was met die onderhouding van God se wet (al het hulle ook genade nodig gehad), is dit ook geensins anders vir ons vandag nie. As deel van ‘n Christelike opvoeding het ons daarom nodig om God se wet te onderhou as ‘n sentrale komponent van wat dit beteken om deur geloof te leef en op God se genade te vertrou.

`Wat was jou eie ervaring met die gevolge van sonde? Wat het jy geleer, wat jy met ander kan deel, om sodoende hulle te help om dalk nie dieselfde foute te begaan nie?`