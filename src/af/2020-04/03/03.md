---
title: '‘n Getuie teen jou'
date: 12/10/2020
---

Toe Moses geweet het dat hy binnekort sou sterf, was hy uitermate bewus van die omstandighede wat hy sou agterlaat. Hy het geweet dat die Israeliete na sy dood die beloofde land van Kanaän sou binnegaan. Hy het ook geweet dat hulle opstandig sou word nadat hulle die langverwagte bestemming bereik het.

`Lees Deuteronomium 31:14–27. Watter voorbereidings tref Moses voor sy afsterwe? Wat was Moses se grootste bekommernisse, en hoe spreek hy daardie kwessies aan?`

Moses se ingesteldheid het dalk gelyk soos ‘n onderwyser wat voorberei vir ‘n aflosleerkrag. Hy het geweet dat sy leerders hulle wangedra het in sy teenwoordigheid in die klaskamer; hy is nie so mislei dat hy dink hulle sal dit nie ook in sy afwesigheid doen nie. Hy gee die Leviete, wat die verbondsark gedra het, opdrag om die wetboek langs die ark te plaas sodat dit ‘n “getuie teen jou” sal wees. Moses oorhandig nie bloot ‘n lesplan aan syaflos nie. Hy oorhandig ‘n getuienis. Moses praat van die wetboek asof dit ‘n lewende wesemet gesag is wat die harte van mense berispe.

`Dink aan die wet as ‘n “getuie teen” hulle. Hoe verstaan ons hierdie voorstelling ook in die Nuwe Testament? Lees Rom. 3:19–23. Met ander woorde, hoe wys die wet ons daarop dat ons ‘n behoefte aan genade het?`

In Deuteronomium 31 gee God aan Moses die opdrag om ‘n lied neer te skryf wat die Here vir Moses geleer het. Dan moes Moses dit vir die Israeliete leer, sodat, soos in vers 19 beskryf, “hierdie lied vir My ‘n getuie teen die kinders van Israel kan wees”. Hier sienons weer dat God se opdragte gepersonifiseer word. Wanneer ‘n lied gesing word, word ditmakliker gedeel en versprei. En wanneer ‘n lied ‘n getuienis is, het dit die vermoë om mense te dwing om na hulleself te kyk en te sien wat dit van hulle sê.

`Selfs al poog ons om gehoorsaam aan God se wet te wees met al ons God-gegewe krag, op watter wyses funksioneer Sy wet as ‘n “getuie teen” ons? Wat leer hierdie getuienis ons aangaande die behoefte aan die evangelie in ons lewens?`