---
title: 'Vir verdere studie'
date: 16/10/2020
---

“Liefde, as grondslag van die skepping en verlossing, is die basis van ware opvoeding. Dit word duidelik gestel in die wet wat God as lewensgids gegee het. Die eerste en groot gebod is: “Jy moet die Here jou God liefhê uit jou hele hart en uit jou hele siel en uit jou hele krag en uit jou hele verstand.” Lukas 10:27. Om Hom, die Oneindige, die Alwetende, uit die hele krag en verstand en hart lief te hê, beteken die hoogste ontwikkeling van elke vermoë. Dit beteken dat die beeld van God in die ganse wese - die liggaam, die verstand, sowel as die siel - herstel moet word. Gelyk aan die eerste is die tweede gebod: “Jy moet jou naaste liefhê soos jouself.” Matthé 22:39. Die liefdeswet verg die toewyding van liggaam, verstand en siel tot die diens van God en ons medemens. En terwyl dit ons vir andere tot seën laat strek, bring hierdie diens die grootste seën vir onsself mee. Onbaatsugtigheid is die grondslag van alle ware ontwikkeling. Deur onselfsugtige diens ontvang ons die uitnemendste veredeling van elke gawe. Steeds meer en meer word ons die Goddelike natuur ten volle deelagtig. Ons word vir die hemel toegerus, want ons ontvang die hemel in ons harte.”—Ellen G. White, Opvoeding, p. 16.

**Vrae vir bespreking**:

`1. Soos die ou Israel moet ons God liefhê en terselfdertyd vrees (Matt. 22:37, Op. 14:7). Bespreek in die klas hoe ons albei kan doen. Beantwoord ook die volgendevraag: Waarom is hierdie twee gebooie nie in konflik met mekaar nie?`

`2. Wat is die verskil tussen die stel van ‘n standaard, en om ‘n reël te maak? Is Adventisme, uit jou ervaring, meer daaroor begaan om hoë standaarde binne die gemeenskap van sy gelowiges daar te stel, of om reëls te maak wat sy gemeenskap verenig? Wat leer die Skrif oor die stel van hoë standaarde vir onsself? Vir ons gesinne? Vir ons kerk? `

`3. Hoe handhaaf ons die korrekte balans deur belang te gee daaraan om gehoorsaam te wees aan die wet van God, en terselfdertyd te wys dat hierdie gehoorsaamheid nie die bron van ons verlossing is nie? `

`4. Lees Psalm 119 en maak ‘n aantekening van hoeveel keer daar verwys word na gehoorsaamheid, vryheid, wette, reëls, en gebooie (opdragte). Wat wil die digter van Psalm 119 oor hierdie temas oordra? `