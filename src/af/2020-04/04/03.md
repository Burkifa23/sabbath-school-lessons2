---
title: 'Leibniz se vraag'
date: 19/10/2020
---

Baie jare gelede het ‘n Duitse filosoof en skrywer, Gottfried Wilhelm Leibniz, waarskynlikdie mees basiese en fundamentele vraag ooit gevra: “Waarom is daar iets, in stede van niks?”

`Hoe beantwoord die volgende teksgedeeltes Leibniz se vraag? Gen. 1:1; Joh. 1:1–4; Eks. 20:8–11; Op. 14:6, 7; Job 12:7–10.`

Dis fassinerend om in die Bybel te sien hoe die bestaan van God bloot ‘n gegewe is. Genesis 1:1 begin nie met ‘n klomp logiese argumente (alhoewel daar baie is) vir die bestaan van God nie. Sy bestaan word bloot aanvaar (lees ook Eks. 3:13, 14), en vanaf daardie uitgangspunt word God die Skepper, in die Bybel geopenbaar soos dit algaande ontvou. Die leerstelling van die skepping is ook grondliggend tot enige Christelike opvoeding. Alles wat ons as Christene glo, alles, is geskoei op die beginsel van die ses-dag skepping. Die Bybel begin nie met ‘n stelling oor versoening, of oor die wet, of oor die kruis, of oor die opstanding, of oor die wederkoms nie. Nee, dit skop af met ‘n stelling oor God as Skepper, want nie een van hierdie ander leerstellings maak sin behalwe die werklikheid van God as Skepper nie.

Daarom, weer eens, moet ‘n bybelse wêreldbeskouing die belangrikheid van die leerstelling oor die skepping benadruk. Hierdie klem word ook baie belangrik, want die leerstelling oor die skepping word loodreg aangeval in die naam van wetenskap. Evolusie – miljoene jare van lewe wat stadig ontwikkel deur toevallighede, het die geloof in die Bybel vir miljoene der miljoene mense vernietig. Dit is moeilik om jouself ‘n groter antitese tot die Bybel en die Christelike geloof in die algemeen voor te stel as evolusie. Dat die idee van evolusie metdie bybelse leer van die skepping geharmonieer kan word, is selfs ‘n erger idee as ateïstieseevolusie. Dit kan nie gedoen word nie, behalwe om ‘n bespotting van die Bybel en die Christelike geloof in sy geheel te maak.

`God vra van ons om weekliks een sewende van ons lewens te gebruik om die sesdag skepping te herdenk, iets wat Hy van geen ander leerstelling vra nie. Wat behoort dit ons te vertel oor hoe belangrik en grondliggend hierdie leerstelling is tot ‘n Christelike wêreldbeskouing?`