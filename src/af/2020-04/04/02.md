---
title: 'Die oë van die Here'
date: 18/10/2020
---

‘n Professor aan die Universiteit van Oxford het ‘n teorie voorgehou: ons, die wêreld, en alles rondom ons-niks daarvan is werklik is nie. Ons is eerder die digitale skeppings van ‘n uitheemse ras met super-kragtige rekenaars. Alhoewel dit ‘n interessante teorie is, laat dit ‘n lewensbelangrike vraag ontstaan: wat is die aard van werklikheid? Daar is breedweg twee moontlike antwoorde, al is dit net een wat rasioneel is. Die eerste is dat die heelal- en alles daarin, insluitend ons – bloot bestaan. Niks het dit geskep nie, niks het dit gevorm nie. Dit is net daar. Dit is eenvoudig ‘n brute feit. Daar is geen god nie, daar is geen gode nie, daar is geen goddelike nie. Die werklikheid is suiwer stof, suiwer natuurlik. Iemand het 2,500 jaar gelede gesê (dis geen nuwe idee nie), daar is slegs “atome en die leemte.”

Die ander siening is dat een of ander goddelike wese (of wesens) die heelal geskep het. Dit blyk inderdaad meer logies en rasioneel te wees, sinvoller as dat die heelal net bestaan, met geen verduideliking daarvoor nie. Hierdie uitgangspunt omsluit die sigbare (of natuurlike) wêreld, die wêreld van “atome en die leemte”, maar is nie daartoe beperk nie. Dit dui op

‘n realiteit wat heelwat groter, dieper, en meer veelkantig is as die ateïsties-materialistieseoogpunt wat ons vandag so dikwels hoor.

`Wat sê die volgende teksverse oor die idees wat in vandag se les geopper is? Ps. 53:1, Spr. 15:3, Joh. 3:16, Jes. 45:21, Luk. 1:26–35.`

Sentraal tot enige Christelike opvoeding is nie net die realiteit van God nie, maar van die soort God wat Hy is, ‘n persoonlike God wat ons liefhet en interaktief met ons verkeer. Hy is ‘n God van wonderdade, en al gebruik Hy die natuurwette, is Hy nie gebind deur daardie wette nie, en kan Hy daardie wette ophef soos Hy wil (byvoorbeeld die maagdelike bevrugting van Jesus). Die onderrig van hierdie siening is veral pertinent in ons huidige tyd, omdat so baie van die intellektuele wêreld wat verkeerdelik daarop aanspraak maakdat die wetenskap dit bewys, openlik en onapologeties die ateïstiese en naturalistiesewêreldbeskouing leer.

`Dink daaroor hoe eng en beperk die ateïstiese wêreldbeskouing is, wat (soos hierbo genoem) die natuurlike wêreld omvat, maar nie daardeur beperk word nie. Waarom is dit dat die bybelse wêreldbeskouing, die teïstiese wêreldbeskouing, uiteindelik net soveel logieser en meer rasioneel is as sy ateïstiese teenstaander?`