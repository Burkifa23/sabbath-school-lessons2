---
title: 'Vir verdere studie'
date: 23/10/2020
---

“Die ware doel van opvoeding is om die beeld van God in die siel te herstel.”—Ellen G. White, Patriarge en Profete, p. 595. Met hierdie idee in gedagte, kan ons sien dat ‘n stewige Christelike wêreldbeskouing noodsaaklik is vir Adventiste-opvoeding. Trouens, soos ons vroeër gesien het, is opvoeding op sigself en uit sy eie nie noodwendig goed nie. Mense kan geleer word, selfs hoog opgevoed word, in idees en begrippe wat in teenstelling staan met die beginsels wat in die Bybel gevind word. Daarom moet ons as Sewendedag-Adventiste ons opvoedkundige stelsel baseer op die Christelike wêreldbeskouing. Dit beteken dat in alle velde van die algemene opvoedkunde moet die wetenskap, geskiedenis, kultuur, ensovoorts, uit daardie perspektief onderrig word, in teenstelling met een wat dit weerspreek of bloot ignoreer. Soos vroeër genoem, maar dalk van waarde om te herhaal, is die feit dat daar nie iets soos ‘n neutrale perspektief bestaan nie; die hele lewe, die werklikheid in sy geheel, word gesien deur die lens van ‘n mens se wêreldbeskouing, of daardie uitkyk logies en sistematies uitgewerk is of nie. Daarom is dit so noodsaaklik dat die bybelse wêreldbeskouing die grondslag vorm van alle Sewendedag-Adventiste opvoeding.

**Vrae vir bespreking**:

`1. Kan jy dink aan voorbeelde uit die geskiedenis waar totale onderrigstelsels van opvoedkunde uiters destruktief was (of nog steeds is)? Waar was hierdie plekke, wat is daar geleer, en wat kan ons vandag daaruit leer? Hoe kan ons ons eie opvoedkundige stelsels van hierdie destruktiewe invloede beskerm? `

`2. Hierdie week se les het gekyk na sommige van die sleutelpunte van ‘n Christelike wêreldbeskouing: die bestaan van God, die skepping, die Bybel, die verlossingsplan, en die wet van God. Watter ander belangrike elemente behoort ook hierby ingesluit te word in enige volledige samestelling van ‘n Christelike wêreldbeskouing? `

`3. ‘n Agtiende eeuse denker het een keer geskryf: “O gewete! Gewete! Jy wat die goddelike instink is, die gids vir ‘n onkundige en ingeperkte, al is jy intelligent en vry, jy wat die onfeilbare oordeel van goed en kwaad is, wat die mens soortgelyk stel aan die goddelike.” Wat is reg, of verkeerd, met hierdie uitgangspunt? `

`4. Kyk weer na Ellen G. White se stelling: “Die ware doel van opvoeding is om die beeld van God in die siel te herstel.” Wat beteken dit? Hoe wys hierdie stelling aan ons waarom Adventiste-opvoeding so verskillend moet wees van hoe die wêreld opvoeding sien? `