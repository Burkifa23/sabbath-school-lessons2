---
title: 'Die oë van die Here: Die Bybelsewêreldbeskouing'
date: 17/10/2020
---

### Skrifverwysings vir hierdie week se studie
Spr. 15:3; Job 12:7–10; Efe. 6:12; Op. 20:5, 6; Joh. 1:1–14; Mark. 12:29–31.

> <p>Geheueteks</p>
> “Die Here weet wat mense doen. Hy sien al die goeie dinge en al die ongeregtighede raak” (Spreuke 15:3, DB).

Die Poolse digter, Czeslaw Milosz, het ‘n gedig geskryf wat begin met denkbeeldige diere: pratende hase, pratende eekhorings, ensovoorts. Hulle het “baie gemeen met werklike diere”, skryf hy, “net soos ons ook sekere opvattings het oor die regte wêreld.” Hy eindig sy gedig met die volgende woorde: “Dink dan hieroor, en bewe.”

“Bewe” mag dalk ‘n té harde woord wees, maar dis inderdaad waar, so baie wat mense van die wêreld dink, kan geheel en al verkeerd wees. Byvoorbeeld, vir meer as twee duisend jaar het die slimste en bes-opgevoede mense gedink dat die aarde onbeweeglik die middelpunt van die heelal is.   Vandag glo die slimste en bes-opgevoede mense dat die mens ontwikkel het uit wat oorspronklik die eenvoudigste vorm van lewe was.

Die mens kyk nooit na die wêreld vanuit ‘n totaal neutrale posisie nie. Ons sien dit, altyden slegs, deur die filters wat beïnvloed hoe ons die wêreld om ons begryp en interpreteer. Daardie filter word ‘n wêreldbeskouing genoem, en dis so lewensbelangrik om onsjongmense, en selfs die ouer kerklidmate, die bybelse wêreldbeskouing te leer.

_*Bestudeer hierdie week se les as voorbereiding vir Sabbat, 24 Oktober._