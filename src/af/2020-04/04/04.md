---
title: 'Die Bybelse wêreldbeskouing'
date: 20/10/2020
---

Soos in die inleiding genoem is, beskou niemand van ons die wêreld vanuit ‘n neutraleposisie nie. Die ateïs kyk byvoorbeeld na die reënboog in die lug en sien niks anders as ‘nnatuurverskynsel nie. Dit het geen ander betekenis nie behalwe dit wat die mens daaraan gegee het. In teenstelling hiermee sien iemand vanuit ‘n bybelse perspektief nie slegs die natuurverskynsel wat deur water en lig gevorm word nie, maar ook God se herbevestiging van die belofte dat die aarde nie weer deur water vernietig sal word nie (Gen. 9:13–16). “Hoe groot is die neerbuigende liefde van God en Sy barmhartigheid teenoor Sy dwalende skepsele, dat Hy die pragtige reënboog as teken van Sy verbond met die mensdom in die wolke sit! (. . .) Sy bedoeling was dat ouers, wanneer hulle kinders in toekomstige geslagtevra wat die betekenis is van die lieflike boog aan die hemele, die verhaal van die sondvloedmoet vertel, en aan die kinders moet verduidelik dat die Allerhoogste die boog gebuig en in die wolke gehang het om die aarde te verseker dat dit nooit weer deur ‘n sondvloed verwoes sal word nie.”—Ellen G. White, Patriarge en Profete, p. 106.

Vir Sewendedag-Adventiste bly die Bybel die grondliggende teks van ons geloof. Dit leerdie wêreldbeskouing, die “filter” (of lens), waardeur ons die wêreld moet sien en begryp;en hierdie wêreld kan ‘n uiters uitdagende en ingewikkelde plek wees. Die Skrif skep die sjabloon wat ons in staat stel om die werklikheid waarin ons onsself bevind en waarvan ons deel is, waardeur ons dikwels verward en benewel word, beter te verstaan.

`Watter waarhede vind ons in die volgende teksverse wat ons kan help om die realiteit waarin ons bestaan, beter te begryp? Efe. 6:12; Markus 13:7; Rom. 5:8; Rom. 8:28; Spr. 9:5; Op. 20:5, 6.`

As Sewendedag-Adventiste moet ons sterk vashou aan die leringe van die Bybel, want dit is God se geopenbaarde waarheid aan die mens, waarin Hy baie dinge oor en van die wêreld verduidelik wat ons andersins nie sou weet of verstaan nie. Gevolglik moet alle Christelike opvoeding gewortel in en gegrond wees op die Woord van God, en enige ander leer in teenstelling daarmee moet verwerp word.

`Wat is sommige van die Bybel se leerstellings wat ander mense se geloofsoortuigings weerspreek? Wat behoort hierdie verskil ons te leer oor hoe belangrik dit is dat ons getrou aan God se Woord moet wees?`