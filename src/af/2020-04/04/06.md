---
title: 'Die wet van God'
date: 22/10/2020
---

Etlike jare terug was daar in Frankryk ‘n groot debat onder die volk aan die gang oor diekwessie van die doodstraf: moet dit afgeskaf word? Advokate wat die afskaffing van die doodstraf voorgestaan het, het die beroemde Franse skrywer en filosoof Michel Foucaultgevra om namens hulle ‘n betoog te skryf. Wat hy egter gedoen het was nie om slegs dieafskaffing van die doodstraf voor te staan nie, maar hy het ook die afskaffing van die hele tronkstelsel bepleit en om al die gevangenes vry te laat. Waarom? Want vir Michel Foucault was alle stelsels van moraliteit bloot menslike konstrukte. Dit was menslike idees

`wat deur mense in magsposisies ingestel is om sodoende die menigtes te beheer. Daarom het al hierdie morele kodes geen werklike regsgrondigheid gehad nie. Ongeag hoe ekstreem sy uitlatings was, sien ons hier ‘n logiese gevolg van ‘n probleem wat nie werklik so nuut is nie. Moses het reeds duisende jare terug met hierdie probleem te kampe gehad in antieke Israel. “ ‘Julle moet nie doen net soos ons vandag hier doen nie – elkeen net maar wat reg is in sy eie oë’ ” (Deut. 12:8; lees ook Rigters 17:6, Op. 12:15). Maar indien ons dan nie moet doen wat ons dink reg is in ons eie oë nie (want ons is nie geregverdig, heilig, en objektief genoeg om te weet wat moreel korrek is nie), hoe weet ons dan wat om te doen? Hierdie antwoord, natuurlik, is dat die Here wat ons geskape het ons ook ‘n morele kode gegee het waarvolgens ons moet leef. Dalk kan ons eie oë dit nie reg sien nie, maar die Here s’n wel.`

Wat leer hierdie teksverse ons oor morele gedrag? Deut. 6:5, Markus 12:29–31, Op. 14:12.

`Indien ons verlossing sentraal plaas in ons Christelike wêreldbeskouing, moet God se wet, die Tien Gebooie (soos ons verlede week gesien het), ook sentraal staan. Trouens, waarvan word ons dan gered as dit nie van ons sondes, die verbreking van die wet, is nie (Rom. 3:20)? Die evangelie maak eintlik geen sin sonder die wet van God nie, wat maar een rede is waarom ons weet dat die wet nog steeds geldig vir ons is, ten spyte van die onvermoë daarvan om ons te red. (Daarom het ons die evangelie nodig.) Daarom moet alle Sewendedag-Adventiste opvoeding dit benadruk wat Ellen White genoem het “die ewigdurendheid van die wet” (Die Groot Stryd, p. 63). Dit sluit die Sabbat in. Indien opvoeding die beeld van God in ons help herstel, so  ver as wat dit in hierdie lewe moontlik is, moet God se wet dus op alle vlakke gehandhaaf word. In die lig van Christus se voorbeeld is dit die morele kode wat ons wys wat waarlik reg is in God se oë.`