---
title: 'Die kerk en opvoeding'
date: 21/11/2020
---

### Skrifverwysings vir hierdie week se studie
Luk. 10:30–37, Mat. 5:14–16, Luk. 4:18–23, Jer. 29:13, Mat. 7:7, 1 Tess. 2:6–8.

> <p>Geheueteks</p>
> “Ook het ons nie eer van mense,  van julle  van ander gesoek nie, al kon ons as apostels van Christus met gesag optree. Maar ons was vriendelik onder julle soos ‘n pleegmoeder haar kinders koester. Terwyl ons so na julle verlang het, was dit ons  aangenaam om aan julle nie alleen die evangelie van God mee te deel nie, maar ook ons eie lewe, omdat julle vir ons dierbaar geword het” (1 Tessalonisense 2:6–8).

Sedert die vroegste tye wat die gelowiges saamgekom het om God te aanbid- in sinagoges, huise, en kerke- het die Bybel mense onthul wat deur die bestudering van die Skrif en deur hulle aanbidding, gepoog het om God te leer ken en om Sy wil vir hulle lewens te verstaan. Die Bybel openbaar ook herhaaldelik dat die kerk ‘n plek is waar ernstige en relevante gesprekke behoort plaas te vind, en waar mense kan opgroei in hulle kennis van God en Sy wil vir hulle lewens.

Ons is dikwels bang om vrae te vra. Maar in die Bybel vind ons talle kere dat vrae gebruik word om mense tot ‘n beter begrip van God te bring. Op ‘n soortgelyke wyse word verhale dwarsdeur die Bybel gebruik om geleenthede te skep waar mense hulle toewyding en verbintenisse kan herbedink.  Jesus was veral gefokus op hierdie wyse van opvoeding met Sy dissipels en volgelinge. Indien die kerk ‘n plek van opvoeding behoort te wees, moet dit die ruimte bied vir opregte dialoog om plaas te vind. Net soos ons as leerders op skool herhaaldelik gerus gestel is dat daar “geen dom vraag” is nie, moet ons ook binne die kerk ‘n veilige omgewing vir elke persoon skep om in genade en begrip van God te groei en Sy plan vir hulle lewe.

_*Bestudeer hierdie week se les om voor te berei vir Sabbat 28 November._