---
title: 'Geroepe om lig uit te leef'
date: 23/11/2020
---

Orals waar ons kyk lyk dit of ons planeet besig is om in te plof, en lig te verruil vir duisternis. Maar ons ervaar ook duisternis baie nader aan onsself met ons eie ervaringe in hierdie moeilike en uitdagende wêreld. Want ons verstaan ook die gruwels wat hierdie lewe bring: ons stryd met siektes, die verlies van ons geliefdes, wanneer ons sien hoe gesinne uitmekaar geruk word deur skeiding en egskeiding, en ons begrip van die bose dinge in ons samelewing en kultuur. En tog, te midde van hierdie omgewing van morele bankrotskap en geestelike duisternis, te midde van al die eksterne en interne geraas, hoor ons Jesus se woorde aan elkeen van ons:

`“Julle is die lig van die wêreld. ‘n Stad wat bo-op ‘n berg lê, kan nie weggesteek word nie; en ‘n mens steek ook nie ‘n lamp op en sit dit onder die maatemmer nie, maar op die staander, en dit skyn vir almal wat in die huis is. Laat julle lig sskyn voor die mense, dat hulle julle goeie werke kan sien en julle Vader wat in die hemele is, verheerlik” (Mat. 5:14–16). Wat leer hierdie paar verse ons  oor hoe om te leef en hoe, as Christene, ons optrede ‘n indruk maak op hoe ander God sien?`

Hoe sou die skare, wat daardie dag in die warm son by die see van Galilea gesit het, Jesus se woorde verstaan? Diegene wat na Sy woorde geluister het, het alles geweet van lig en duisternis. Hulle het sekerlik baie duisternis gevrees. Hule het onder Romeinse heerskappy in ‘n gemilitariseerde gemeenskap gewoon, en ten spyte van hulle gebrek aan telefone, rekenaars en die Internet, was hulle lewens op talle gebiede net so effektief soos ons eie, maar op heelwat gebiede dalk meer vreesaanjaend.

Die Romeine was orals en het gedurig die skare op die heuwel daaraan herinner dat diegene wat aanhoudend moeilikheid maak, hulleself baie vinnig in die hande van die folteraars sou bevind- en kaal aan ‘n Romeinse kruis gehang word.

Maar nou sien ons vir Jesus wat hulle aanmoedig om soos lig te leef. Om genadig te wees. Om suiwer van hart te wees. Om vredemakers te wees. Daarom moet Christelike opvoeding dit insluit om ons studente te leer om ligte in die wêreld te wees, om keuses en besluite te maak wat die werklikheid en goedheid van God aan ander sal openbaar.

`Op watter wyse kan ons inderdaad ander wys op die goedheid en werklikheid van God?`