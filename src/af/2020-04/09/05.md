---
title: 'Soek na die waarheid'
date: 25/11/2020
---

Albert Einstein wat as die vader van die moderne fisika bestempel word, het geskryf: “Diebelangrike ding is om nooit op te hou vrae vra nie. Weetgierigheid het sy eie rede om ‘n bestaansreg. Mens kan nie anders as om in verwondering te staan as jy die verborgenhede van die ewigheid bedink nie, van lewe, van die wonderlike strukture van die werklikheid. Dit is voldoende indien mens elke dag poog om slegs ‘n klein bietjie van hierdie geheimenis te probeer verstaan. Moet nooit jou heilige weetgierigheid verloor nie.” Ons woon in ‘n wêreld van verborgenhede, is dit nie so nie? Die moderne wetenskap toon aan ons ‘nongelooflike kompleksiteit wat bykans op elke vlak van lewe bestaan. Indien dit waar is vir bloot fisiese dinge, hoeveel te meer vir geestelike dinge?

`Wat leer die volgende teksverse ons oor die soeke na waarheid, en antwoorde? Jer. 29:13; Mat. 7:7; Hand. 17:26, 27; Ps. 25:5; Joh. 16:13; Joh. 17:17.`

Die Bybel is vol verhale van weetgierige mense net soos ons- mans en vrouens wat vrae het, vrese, verwagtinge en vreugdes, mense wat elkeen op sy eie manier na die waarheid soek, om antwoorde te vind op die lewe se heel moeilikste vrae. “Alles het Hy mooi gemaak op sy tyd; ook het Hy die eeu in hulle hart gelê sonder dat die mens die werk wat God doen, van begin tot end, kan uitvind” (Pred. 3:11). Wat sê Salomo hier? Sommige vertaal die Hebreeuse woord ‘olam as “ewigheid”, en ander as ‘n “sin vir die verlede en die toekoms”. Volgens hierdie vers dus, het God dit in die mens se hart en denke geplaas dat hy ‘n bewustheid van die verlede en toekoms sal hê, met ander woorde: die ewigheid self. Daarom is ons as mense in staat om te dink oor wat genoem word “die groot vrae” van die lewe en ons bestaan in die algemeen. En dis hier waar die Skrif natuurlik die sentrale rol speel. Wie is ons? Waarom is ons hier? Hoe behoort ons te leef? Wat gebeur wanneer ons doodgaan? Waarom bestaan lyding en boosheid? Hierdie is van die vrae wat mense oor alle eeue heen nog gevra het sedert die geskiedenis opgeskryf is in hulle soeke na die waarheid. Wat ‘n voorreg, en wat ‘n verantwoordelikheid, is dit nou om in staat te wees om soekende mense te lei tot sommige van hierdie antwoorde. Wat is Christelike opvoeding dan anders as om mense na hierdie antwoorde te lei, soos ons dit vind in die Woord van God?

`Waarom moet die Skrif die vernaamste rol speel in die antwoorde van die groot vrae van die lewe?`