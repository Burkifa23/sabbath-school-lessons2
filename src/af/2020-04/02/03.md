---
title: 'Jesus se kinderdae'
date: 05/10/2020
---

Die Skrif gee ons min besonderhede oor Jesus se kinderdae. Heelwat dinge van daardie jare bly ‘n misterie. Maar ons het darem ‘n klein voorsmakie van die karakters van Sy aardse ouers, Maria en Josef. Wat ons oor hulle leer kan ons weer help om meer te wete te kom van Sy kinderdae en vroeë opvoeding.

**Wat leer hierdie teksverse ons oor Maria en Josef en hoe hulle ons insig kan gee in die manier waarop Jesus deur Sy ouers onderrig is?**

`Lukas 1:26–38`

`Luke 1:46–55 as`

`Matt. 1:18–24`

In hierdie teksverse sien ons dat Maria en Josef getroue Jode was wat graag in gehoorsaamheid aan die wette en gebooie van God wou leef. En, toe die Here na hulle gekom het en hulle meegedeel het wat alles met hulle sou gebeur, het hulle alles getrou nagekom wat hulle vertel is.

“Die kind Jesus het nie onderrig ontvang in die skool van die sinagoge nie. Sy moeder was Sy eerste onderwyser. Sy het Hom die hemelse dinge uit die geskrifte van die profete geleer. Die juiste woorde wat Hy self aan Moses gegee het vir Israel, is Hy nou aan moedersknie geleer. Toe Hy Sy jongelingsjare bereik het, het Hy nie na die rabbynse skole gegaan nie. Hy het nie die onderrig uit daardie bronne nodig gehad nie, want God was Sy leermeester.”— Ellen G. White, Die Koning van die Eeue, p. 70.

Daar is daarom geen twyfel nie dat hulle goeie en getroue onderwysers vir hulle kind was, soos wat die verhaal in Lukas 2:41-50 meedeel, maar daar was baie dinge wat hulle nie van hulle Seun verstaan het nie, want Jesus het die kennis en wysheid gehad wat slegs deur die Here aan Hom gegee is.

`Lees weer die aanhaling van Ellen G. White hierbo. Hoe verstaan ons dit wat sy hier geskryf het oor wat Jesus aan moedersknie geleer het, en die woorde wat Hyself gespreek het? Wat vertel dit ons oor die wonderlike liefde van God? Hoe moet ons, as gevalle en sondige skepsels, daarop reageer?`