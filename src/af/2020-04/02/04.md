---
title: Kommunikasie
date: 06/10/2020
---

In werklikheid is opvoeding op enige vlak kommunikasie. Die onderwyser is die een wat die kennis, wysheid, inligting, feite, en nog meer het om aan die student oor te dra. Iemand wat oor ‘n groot hoeveelheid kennis beskik, moet in staat wees om dit aan ander te kommunikeer; andersins, wat baat al daardie kennis in terme van onderrig? Op ‘n ander vlak, egter, is goeie onderrig-vaardighede nie slegs die vermoë om te kommunikeer nie. Dit is ook noodsaaklik vir die hele proses om ‘n verhouding te bou. “Die ware onderwyser kan aan sy leerlinge min geskenke gee wat so kosbaar is as die gawe van sy eie kameraadskap. Dit is waar van manne en vroue en hoeveel te meer van jongmense en kinders, dat slegs namate ons deur simpatie met hulle in aanraking kom, ons hulle kan verstaan en ons sal moet verstaan om op ons doeltreffendste te kan bevoordeel.”—Ellen G. White, Opvoeding, p. 212.

Met ander woorde, goeie onderrig speel ook in op die emosionele en persoonlike vlak. Dit is so belangrik waar die gesinsopstelling as skool dien. Daar moet ‘n goeie verhouding tussen die leerder en die onderwyser gebou word.    Verhoudings word gevestig en onderhou deur middel van kommunikasie. Wanneer Christene nie met God kommunikeer nie, deur byvoorbeeld nie Bybel te lees of in gebed te verkeer nie, sal hulle verhouding met God stagneer. Gesinne het goddelike leiding nodig indien hulle in die genade en kennis van Christus wil groei.

`Lees die volgende teksverse. Wat kan ons hieruit leer om sterk gesinsverhoudinge (of enige ander soort verhouding) te bou? Ps. 37:7–9; Spr. 10:31, 32; Spr. 27:17; Ef. 4:15; 1 Joh. 3:18; Tit. 3:1, 2; Jak. 4:11.`

Om tyd af te staan daaraan om vrugbare sade van kommunikasie te kweek, sal nie slegs die gesinslede voorberei vir ‘n persoonlike verhouding met Christus nie, maar ook interpersoonlike verhoudinge met die familielede help ontwikkel. Dit sal die kommunikasiekanale oop hou wat jy eens met jou kinders gevestig het wanneer hulle hul puberteits- en adolessente jare bereik. Selfs al het jy nie kinders nie, sal die beginsels wat ons in hierdie teksgedeeltes sien, van nut wees vir alle soorte verhoudings.

`Waarom dink jy dat WAT ons sê net so belangrik is as HOE ons dit sê? Dink aan situasies waaruit jy kon leer oor die manier waarop jy iets gesê het, en dit die impak daarvan op die omstandighede bederf het, al het jy die waarheid gepraat.`