---
title: 'Vir verdere studie'
date: 09/10/2020
---

Lees die volgende hoofstukke in Opvoeding van Ellen G. White: “Voorbereiding”, pp. 275–282; “Samewerking”, pp. 283–286; en “Dissipline”, pp. 287–297.  “Op vaders sowel as moeders rus ‘n verantwoordelikheid vir die kind se vroeë asook sy latere opleiding en vir beide ouers is die eise van sorgvuldige en deeglike voorbereiding uiters dringend. Voordat hulle die moontlikhede van vaderskap en moederskap op hulle neem, moet manne en vroue met die wette van liggaamlike ontwikkeling bekend raak - ... hulle moet ook die wette van verstandelike ontwikkeling en sedelike opleiding verstaan.”—Ellen G. White, Opvoeding, p. 276. “Die taak van samewerking moet by die vader en die moeder self begin, in die huislike lewe. In die opvoeding van hul kinders het hulle ’n gesamentlike verantwoordelikheid en dit moet hulle voortdurende strewe wees om saam op te tree. Laat hulle hul aan God oorgee en van Hom hulp soek om mekaar te onderskraag (...) Ouers wat hierdie opvoeding verskaf, is nie diegene wat geneig sal wees om die onderwyser te kritiseer nie. Hulle voel dat sowel die belange van hul kinders as regverdigheid teenoor die skool vereis dat hulle, sover moontlik, die een wat hulle verantwoordelikheid deel, moet onderskraag en eer.”—Ellen G. White, Opvoeding, p. 283.

**Vrae vir bespreking**:

`1. Ons bestaan in ‘n soort “woonplaas”, of ons nou kinders het of nie, en ons verkeer almal interaktief met mekaar. Wat het jy uit hierdie week se les geleer wat jou van hulp kan wees om met ander om te gaan, of om aan ander te getuig, in die plek waar jy woon, of elders? `

`2. Ons is geneig om opvoeding as iets goeds te sien. (Wie kan teen opvoeding wees?) Maar is dit altyd die geval? Is daar voorbeelde waar opvoeding verdraai en tot iets negatief gemaak is? Wat kan ons leer uit daardie negatiewe voorbeelde wat ons kan help om opvoeding ‘n goeie ding te maak? `

`3. In Woensdag se les is genoem dat ons almal die heilige gawe van ‘n vrye wil gegee is. Vroeër of later, wanneer kinders jong volwassenes of self ouers word, moet hulle hul eie besluite neem oor die God van Wie hulle geleer is in hulle jonglewe. Waarom moet alle ouers – eintlik enigeen -  wat graag aan ander wil getuig en ander in die evangelie wil onderrig, dit altyd onthou dat om ‘n vrye wil te hê ‘n lewensbelangrike waarheid is? `