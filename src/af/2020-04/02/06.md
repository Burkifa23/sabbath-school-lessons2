---
title: 'Dat julle nie vergeet nie'
date: 08/10/2020
---

Voordat die kinders van Israel die Beloofde Land sou ingaan, het Moses weer met hulle gepraat om hulle te herinner aan die wonderlike maniere waarop die Here hulle gelei het, en hy het hulle oor en oor vermaan om nooit die  goeie dinge wat die Here vir hulle gedoen het te vergeet nie. In vele opsigte was Deuteronomium Moses se laaste wens en testament. En al is dit duisende jare terug geskryf in ‘n kultuur en lewensituasie wat dramaties verskillend van enigiets soortgelyk vandag is, bly die beginsels wat ook op ons van toepassing is, nog dieselfde.

`Lees Deuteronomium 6. Wat leer ons uit hierdie hoofstuk oor die beginsels van Christelike opvoeding? Wat behoort aan die middelpunt te staan van alles wat ons leer, nie net vir ons kinders nie, maar vir enigeen wat nie weet wat ons van God en Sy groot verlossingsdade weet nie? Watter vermanings sien ons ook in hierdie hoofstuk?`

Die belangrikste van alles wat hulle hul kinders moes leer, was God se wonderdade aan hulle. Boonop, hoe duidelik is die vermaning ook gerig om nie te vergeet wat God alles vir hulle gedoen het nie? Indien ouers, natuurlik, die eerste groot rol speel om bybelse beginsels in hulle kinders se lewens te integreer, dan het hulle die verantwoordelikheid om hulle eie lewens so te organiseer en in te rig dat hulle voldoende kennis en tyd het om saam met hulle kinders deur te bring.

“Die kind se eerste onderwyseres is die moeder. Gedurende die tydperk van sy grootste ontvanklikheid en snelste ontwikkeling is sy opvoeding hoofsaaklik in haar hande.”—Ellen G. White, Opvoeding, p. 275. Dit is die belangrikste tyd wanneer ouers hulle kinders leer oor die liefde en beloftes van God. Deur ‘n gereelde tydskedule daar te stel wanneer jy persoonlik jou kinders oor die wysheid en beloftes van God leer, sal dit ‘n positiewe impak op jou familie en toekomstige generasies daarna hê.

`Lees hierdie teksvers: “[E]n jy moet dit jou kinders inskerp en daaroor spreek as jy in jou huis sit en as jy op pad is en as jy gaan lê en as jy opstaan” (Deut. 6:7). Wat is die belangrike ding hier, en wat sê dit aan ons oor hoe lewensbelangrik dit is om altyd die werklikheid van die Here aan ons kinders, en ook onsself, voor te hou?`