---
title: 'Die gesin'
date: 03/10/2020
---

### Skrifverwysings vir hierdie week se studie
Gen. 3:1–15, 2 Kor. 4:6, Lukas 1:26–38, Matt. 1:18–24, Efe. 4:15, 1 Joh. 3:18, Deut. 6.

> <p>Geheueteks</p>
> “My seun, luister na die tug van jou vader, en verwerp die onderwysing van jou moeder nie” (Spreuke 1:8).

As menslike wesens is ons altyd (die ideaal) besig om te leer. Trouens, die lewe self is ‘n skool.

“Van die vroegste tye af het die getroues in Israel baie sorg bestee aandie opvoeding van die jeug. Die Here het beveel dat die kinders van hulle vroegste jeug af geleer moes word van Sy goedheid en grootheid, veral soos geopenbaar in Sy wet, en getoon in die geskiedenis van Israel. Sang, en gebede, en lesse uit die Skrifte moes aangepas word by die ontwikkelende verstand. Vaders en moeders moes hulle kinders leer dat die wet van God ‘n openbaring van Sy karakter is, en dat namate hulle die beginsels van die wet in hulle harte ontvang, die beeld van God op hart en siel afgedruk sou word. Baie van die onderrig was mondelings, maar die jeug het ook geleer om die Hebreeuse geskrifte te lees; hulle het toegang gehad tot die perkamentrolle van die ou Testament.”—Ellen G. White, Die Koning van die Eeue, p. 69.

Vir die grootste gedeelte van die menslike geskiedenis het opvoeding meestal in die huis plaasgevind, veral gedurende die vroeë jare. Wat sê die Bybel oor opvoeding in die gesin, en watter beginsels kan ons daaruit vir onsself ter harte neem, ongeag hoe ons gesinsopset lyk?

_*Bestudeer hierdie week se les as voorbereiding vir Sabbat,  10 Oktober._