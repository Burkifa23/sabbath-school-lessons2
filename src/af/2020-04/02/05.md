---
title: 'Die ouers se rol'
date: 07/10/2020
---

“En vaders, moenie julle kinders vertoorn nie, maar voed hulle op in die tug en vermaning van die Here” (Efe. 6:4). “Wie sal ‘n deugsame vrou vind? Want haar waarde is ver bo korale.” (Spr. 31:10).

Ouers het ‘n ongelooflike verantwoordelikheid. Die vader is die hoof van die gesin,en die gesin is die kweekskool vir die kerk, skool, en gemeenskap. As die vader swak, onverantwoordelik en onbevoeg is, sal die gesin, kerk, skool en gemeenskap die gevolge daarvan dra. Vaders moet poog om die vrug van die Gees te openbaar- “liefde, blydskap, vrede, lankmoedigheid, vriendelikheid, goedheid, getrouheid, sagmoedigheid, selfbeheersing” (Gal. 5:22). So het moeders ook waarskynlik die belangrikste rol in die hele gemeenskap. Hulle het ‘n groot invloed daarop om die karakters van hulle kinders te vorm, en die atmosfeer  en stemming van die huis te vestig. Vaders moet alles doen wat hulle kan om saam met die moeders te werk in die opvoeding van hulle kinders.

`Wat kan vaders en moeders uit hierdie teksverse leer? Efe. 5:22, 23, 25, 26; 1 Kor. 11:3; 2 Kor. 6:14; Rom. 13:13, 14; 2 Pet. 1:5–7; Filip. 4:8.`

Christenouers het ‘n morele verpligting om ‘n bybelse model van Christus en die kerk daar te stel deur hulle gedrag. Die huweliksverhouding is ‘n analogie van Christus se verhouding met die kerk. Wanneer ouers weier om te lei, of indien hulle dinge op ‘n tiranniese wyse doen, dan skilder hulle ‘n vals beeld van Christus vir hulle eie kinders, en vir die wêreld. God gee opdrag dat alle Christenouers hulle kinders getrou moet leer (lees Deut. 6:7). Ouers het die verantwoordelikheid om hulle kinders te leer om die Here met hulle hele hart lief te hê. Hulle moet die vrees van die Here geleer word; ‘n algeheel liefdevolle toewyding en oorgawe aan Hom.

In Deuteronomium 6:7 word die kinders van Israel spesifieke instruksies gegee aangaandedie opvoeding van hulle kinders ten opsigte van die wonderlike dinge wat die Here vir Sy volk gedoen het. Al het die ouer mense ‘n wonderlike storie gehad om aan hulle kinders te vertel, hoeveel te meer het ons, wat vandag ná die kruis van Christus leef, ‘n baie beter verhaal om te vertel, het ons nie? Daarom is die genesing of opleiding wat ons vandag bied ‘n voortdurend pro-aktiewe gebeurtenis waarin ons die waarheid van God in ons kinders uitstort, om hulle sodoende voor te berei vir hulle eie verhouding met Christus. Ons is egter almal die heilige gawe van ‘n vrye wil gegee. Uiteindelik, wanneer hulle volwassenes is, moet ons kinders egter self voor God rekenskap gee.