---
title: 'Die eerste skool'
date: 27/09/2020
---

Al dink ons nie aan ‘n tuin as ‘n klaskamer nie, maak dit goeie sin, veral een soos Eden, wat gevul is met die onbesmette rykdom van God se skepping. Vanuit vandag se perspektief is dit moeilik om jouself voor te stel hoeveel hierdie ongevalle wesens, in ‘n ongevalle wêreld, en wat direk deur die Skepper onderrig is, moes geleer het in daardie “klaskamer”.

`Lees Genesis 2:7–23. Wat sien jy raak omtrent God se doelgerigtheid in die skepping, plasing, en indiens-stelling van Adam?`

God het die man en vrou na Sy beeld geskape, en hulle ‘n tuiste en sinvolle werk gebied. Wanneer jy die onderwyser-student dinamika in ag neem, dan is dit die ideale verhouding. God het Adam se vermoëns geken, want Hy het hom geskape. Hy kon Adam onderrig, welwetend dat Adam sy volle potensiaal kon verwesenlik.

God het die mens verantwoordelikheid gegee, maar Hy wou hom ook geluk gun. En, waarskynlik, deel van hierdie geluk wat hy hom gegun het, was ook om verantwoordelikhede aan hom toe te vertrou. Trouens, wie ervaar nie groot bevrediging, of geluk selfs, nadat toevertroude verantwoordelikhede getrou nagekom is nie?  God het Adam se hart, en wathy sou nodig hê om te floreer geken, en daarom dra Hy aan hom die taak op om die tuin teversorg. “Die Here God het die mens in die tuin laat woon om dit te bewerk en op te pas” (Gen. 2:15, AFR83). Dis vir ons moeilik om ons in te dink, omdat ons net ‘n sondige wêreld en die dood ken, wat Adam se arbeid alles behels het en watter lesse hy, ongetwyfeld, geleer het terwyl hy gewerk en hulle tuintuiste onderhou het.

In Genesis 2:19–23 skep God diere-metgeselle vir Adam, en Hy skep ook sy vrou, Eva. God was bewus daarvan dat Adam die geselskap en hulp van ‘n eweknie nodig gehad het, dus skep Hy die vrou. God het ook geweet dat die mens in ‘n nabye verhouding met Hom moes wees, en daarom skep Hy ‘n intieme ruimte in Eden binne die grense van die tuin. Hierdie dinge getuig alles van God se doelgerigtheid in die skepping, en Sy liefde vir die mensdom. Weens die groot verwydering tussen ons en Eden is dit vir ons moeilik om ons voor te stel hoe dit daar moes wees- maar dit is wonderlik om te probeer om jouself al hierdie dinge voor te stel, is dit nie?

`Al is ons ver verwyderd van Eden, kan ons steeds lesse uit die natuur leer. Watis sommige van hierdie lesse, en hoe kan ons daaruit voordeel trek terwyl ons ditinterpreteer deur die lens van die Skrif?`