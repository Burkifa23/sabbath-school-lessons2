---
title: 'Om die boodskap te mis[ken]'
date: 29/09/2020
---

Ons het gister gesien dat Eva, ten spyte van God se duidelike opdrag, selfs in haar taalgebruik, dit afgewater het wat sy geleer het. Alhoewel sy nie die Here se woorde misinterpreteer het nie, was dit duidelik dat sy dit nie ernstig genoeg beskou het nie. Mens kan kwalik die gevolge van haar optrede oordryf. Toe Eva dus die slang teëgekom het, het sy die woorde van God oor die boom in die tuin, herhaal [maar nie die presiese weergawe nie] (Gen. 3:2, 3). Hierdie boodskap was natuurlik nie nuus vir die slang nie. Die slang was vertroud met die opdrag en was daarom slaggereed om dit te verdraai, en sodoende Eva se onskuld uit te buit.

`Ondersoek Genesis 3:4–6. Behalwe om God se duidelike woorde direk te ontken, wat het die slang ook gesê wat ooglopend by Eva aanklank gevind het? Van watter beginsels het hy misbruik gemaak?`

Toe die slang haar meedeel dat ‘n deel van die boodskap foutief was, kon sy eerder met God gaan beraadslaag het. Die is die wonder van Eden se opvoeding: die toegang wat die studente tot die Magtige Leermeester gehad het was iets wat ons onsself nie nou op aarde kan voorstel nie. Maar, in stede daarvan om te vlug, of om goddelike hulp te soek, aanvaar Eva die slang se boodskap. Eva se aanvaarding van die slang se hersiene boodskap toon haar diepe twyfel in God en wat Hy haar en Adam vertel het.

Intussen bevind Adam homself in ‘n moeilike situasie.  “Adam het besef dat sy gesellin die bevel van God oortree het, die enigste verbod wat Hy op hulle gelê het om hulle trou en liefde op die proef te stel. In sy gemoed het ‘n vreeslike stryd gewoed. Dit het hom berou dat hy Eva toegelaat het om van sy sy weg te dwaal. Dog die daad was nou gedaan; hy moes nou geskei word van haar wie se geselskap hy geniet het. Hoe kon hy dit toelaat”— Ellen G. White, Patriarge en Profete, p. 56. Ongelukkig, ten spyte daarvan dat hy kon onderskei tussen reg en verkeerd, kies hy ook die verkeerde.

`Dink na oor die ironie van misleiding wat hier na vore kom: die slang het gesê dat hulle “soos God” sal wees (Gen. 3:5). Maar het Genesis 1:27 nie gesê dat hulle reeds soos God is nie? Wat leer ons hieruit oor hoe maklik ons mislei kan word, en waarom geloof en gehoorsaamheid ons enigste beskerming is al het ons die beste opvoeding ontvang, net soos Adam en Eva?`