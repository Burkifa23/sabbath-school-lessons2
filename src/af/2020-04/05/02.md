---
title: 'Om die Vader te openbaar'
date: 25/10/2020
---

`Wat is die belangrikste punte wat die apostel oor Jesus wil tuisbring met die aanvang van sy sendbrief aan die Hebreërs?  (Heb. 1:1–4).`

Die skrywers van die Nuwe Testament het by herhaling ‘n baie belangrike punt beklemtoon: Jesus het na die aarde toe gekom om aan die mensdom te toon wie die Vader is. In die verlede het God se openbarings in gefragmenteerde stukkies deur die profete gekom; maarin Jesus het die finale en volledige openbaring van God gekom. Uit Hom, Jesus, “straaldie heerlikheid van God” (Heb. 1:3, AFR83). As sondige mense kon ons nie volle toegang tot die heerlikheid van God verduur nie. Die vleesgeworde Seun, Jesus, weerkaats daardie heerlikheid. In Christus se menswees is daardie heerlikheid gedemp sodat ons dit kan sien en die karakter van God duidelik kan verstaan.

Jesus is ook “die ewebeeld van die wese van God” (Heb. 1:3, AFR83). Die term wat hier gebruik word, die Griekse woord karakter, word dikwels gebruik vir die druk van ‘n seël in was, of die beeld wat op ‘n munt geslaan word.  So is Jesus “die afdruksel van sy wese” (Heb. 1:3). Indien ons graag die Vader wil ken, moet ons baie mooi luister na wat die Leermeester oor Hom sê. En ons moet ook na die Leermeester kyk. Die Vader word in die Seun gesien.

`Vergelyk Hebreërs 1:1–4 met 2 Korintiërs 4:1–6. Wie is Jesus, in 2 Korintiërs 4:1–6, en wat leer ons van Hom?`

Terwyl hulle ander van God geleer het, het Paulus en sy medewerkers gepoog om Jesus se eie bedieningsleer van die Vader te weerkaats. Jesus, “wat die beeld van God is” (2 Kor. 4:4), het vir ons kennis oor God die Vader gebring.  Op dieselfde wyse vermy Paulus misleiding en verwringing van God se Woord, en, maak hy “die waarheid openlik bekend” (2 Kor. 4:2, AFR83).  Net soos God lig gebruik het by die skepping om die duisternis te verdryf, het Hy sy Seun, Jesus, aan ons gegee, om alle vals beskouings oor Hom te verdryf, en om aan ons die waarheid oor God te toon. Dit is in “die aangesig van Jesus Christus” dat ons die duidelikste kennis van God opdoen (2 Kor. 4:6).

`Jesus het die Vader akkuraat weerspieël, en ons is ook daartoe opgeroep om dit te doen, aangesien ons “die kinders van God is” en “sy voorbeeld volg” (Efe. 5:1, AfR83). Wat beteken dit, en wat kan ons van Jesus leer hoe om “navolgers van God” te wees?`