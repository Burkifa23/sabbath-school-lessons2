---
title: 'Vir verdere studie'
date: 30/10/2020
---

Lees Ellen G. White, “Die Leermeester wat van God gekom het”, pp. 73–83, in Opvoeding. “In die Leermeester wat van God gekom het, vind alle ware opvoedkundige werk sy middelpunt. Van hierdie werk vandag net so gewis as van die werk wat Hy agtienhonderd jaar gelede tot stand gebring het, *spreek die Heiland met die woorde:  “Ek is die eerste en die laaste en die lewende.”  “Ek is die Alfa en die Omega, die begin en die einde.” Openbaring 1:17, 18; 21:6. (*Stelling eerste keer in 1903 gepubliseer.) Watter opperste dwaasheid is dit nie om, in die teenwoordigheid van so ’n Leermeester, van so ’n geleentheid vir Goddelike opvoeding, ’n opvoeding apart van Hom te soek nie - om buite die Wysheid wys te probeer wees; om waaragtig te wees, terwyl die Waarheid verwerp word; om weg van die Lig verligting te soek, ’n bestaan sonder die Lewe; om jou van die Fontein van lewende water af te wend en gebarste reënbakke uit te kap wat geen water hou nie. Kyk, Hy rig nog Sy uitnodiging: “As iemand dors het, laat hom na My toe kom en drink! Hy wat in My glo, soos die Skrif sê: strome van lewende water sal uit sy binneste vloei.” “Die water wat Ek hom sal gee, sal in hom word ’n fontein van water wat opspring tot in die ewige lewe.” Johannes 7:37, 38; 4:14.”—Ellen G. White, Opvoeding, p. 83.

“Geagte onderwyser, . . .  “As die hoogste voorbereiding vir u werk, wys ek u op die woorde, die lewe, die metodes, van die Prins van leermeesters. Ek vra u, let op Hom. Hier is u ware ideaal. Aanskou dit, oordink dit, totdat die Gees van die Goddelike Leermeester van u hart en lewe besit sal neem. As u “soos in ’n spieël die heerlikheid van die Here aanskou,” sal u “van gedaante verander [word] na dieselfde beeld.” 2 Korinthiërs 3:18. Dit is die geheim van mag oor u leerlinge. Weerkaats Hom.”—Opvoeding, p. 282.

**Vrae vir bespreking**:

`1. Watter waardes en optrede sou belangrik wees vir Christen-opvoeders en studente wat dit ernstig opneem om van die Leermeester se vleeswording te leer? `

`2. Christen-ouers en onderwysers moet ‘n hoë standaard handhaaf- om die karakter van God te weerkaats soos dit geopenbaar word in die vleeswording van Jesus. Wat behoort ons te doen wanneer ons te kort skiet aan hierdie hoë standaard? `

`3. Bespreek Donderdag se vraag in die klas. Wat leer die geboorte, lewe, en dood van Jesus ons oor die karakter van God? Waarom behoort dit ons te vertroos, veral gedurende tye van groot beproewing? `