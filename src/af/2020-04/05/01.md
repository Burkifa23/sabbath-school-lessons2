---
title: 'Jesus, die Meesteronderwyser'
date: 24/10/2020
---

### Skrifverwysings vir hierdie week se studie
Heb. 1:1–4; 2 Kor. 4:1–6; Joh. 1:14, 18; 14:1–14; Fil. 2:1–11; 2 Kor. 5:16–21.

> <p>Geheueteks</p>
> “Want God wat gesê het dat daar uit duisternis lig moet skyn – dit is Hy wat in ons harte geskyn het om die verligting te bring van die kennis van die heerlikheid van God in die aangesig van Jesus Christus” (2 Korintiërs 4:6).

Billy Graham vertel die verhaal toe hy soldate in ‘n veldhospitaal saam met hulle generaal besoek het. Een jong soldaat was so vermink dat hy gesig ondertoe moes lê op ‘n kampbedjie van staal en seildoek. ‘n Dokter het in

Graham se oor gefluister: “Ek twyfel of hy ooit weer sal loop.” Die soldaatrig toe ‘n versoek aan die generaal: “Generaal, . . . ek het vir jou geveg, maar ek het jou nog nooit gesien nie. Kan ek jou gesig sien?” Die generaal gaan lê toe op die vloer onder die soldaat se bed en praat met hom. Terwyl Graham na die toneel gekyk het, sien hy hoe ‘n traan van die soldaat op die generaal se wang val.

Rondom die tyd van Jesus se geboorte het die mensdom ook vermink en bebloed gelê, met ‘n groot behoefte aan ‘n genesende visie van God. Dit was asof die mensdom gesmeek het: “Ag God, kan ons U gesig sien?” Toe God sy Seun na hierdie planeet gestuur het, het die Vader die Meesteronderwyser met ‘n sendingopdrag gestuur: om aan die mensdom Sy gesig te wys. Sedertdien het ons nog altyd die wonderlike voorreg gehad om “die kennis van die heerlikheid van God in die aangesig van Jesus Christus” te sien (2 Kor. 4:6). Wat kan ons van die Meesteronderwyser leer terwyl Hy sy pad hier op aarde bewandel het?

_*Bestudeer hierdie week se les as voorbereiding vir Sabbat, 31 Oktober._