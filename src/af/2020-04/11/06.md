---
title: 'Werk en rentmeesterskap'
date: 10/12/2020
---

“Alles wat jou hand vind om te doen, doen dit met jou mag” (Pred. 9:10). Die wysste manne gebruik hierdie hierdie woorde van advies oor rentmeesterskaap in elke aspek van die lewe. Wanneer daar om kommentaar gevra word oor Christelike rentmeesterskap is baie segedagtes beperk tot die Christen se finansiële verantwoordelikheid. Al is geld beslis ‘nbelangrike aspek van rentmeesterskap, is dit te eng om dit slegs tot geld te beperk. In die organisatoriese teorie verwys rentmeesterskap na die verantwoordelike bestuur om alle beskikbare hulpbronne behoorlik te gebruik en te ontwikkel. Met watter hulpbronne het God ons in die kerk geseën? Petrus stel dit baie duidelik dat elke persoon gawes het wat die Skepper aan hom toebedeel het; en hy verwys na hierdie begaafde Christene as ‘n “heilige priesterdom” (1 Pet. 2:5), met ‘n verantwoordelikheid teenoor God vir hullerentmeesterskap van alle gawes van God: finansies, tyd, energie, talente, en nog meer.

`Lees Prediker 9:10 en 1 Korintiërs 10:31. Wat is die boodskap in hierdie teksverse oor hoe ons moet werk en hoe ons mense moet onderrig om te werk?`

Een van die algemene struikelblokke in die hedendaagse lewe is die geneigdheid om die verskillende aspekte van die lewe te kompartementeer. Hierdie is mens se werkslewe, hierdie is mens se gesinslewe, hierdie is mens se geesteslewe, en hierdie is mens se ontspannigslewe. Die geneigheid om hierdie lewensareas van mekaar te skei sodat daar geen oorvleueling of inmenging van die een op die ander is nie, is in sommige gevalle gewens. Dit is byvoorbeeld nie ‘n goeie ding om jou werk huis toe te bring as dit met gesinsverantwoordelikhede gaan inmeng nie. So ook moet die najaag van ontspanning nie ons tyd wat ons met God wil deurbring inkort nie.

Maar hierdie beperking behoort nie van toepassing te wees op die rol wat ons geesteslewe in elke aspek van ons lewensbestaan speel nie. Die Christen se werk groei uit gemeenskap en arbeid met God. Om te werk, is maar een van die aspekte waarin ons die teenwoordigheid van God kan beoefen. Om ons godsdienstige lewe in klein kompartementjies te plaas, om God te beperk tot een dag, een uur, of selfs net tot een gebied van ons lewe, is niks anders nie as om die besliste teenwoordigheid van God op die ander gebied te verwerp.

`Hier is twee vrae: Eerstens, vra jouself af of jy inderdaad jou geesteslewe in kompartemente plaas. Tweedens, indien jy dit wel doen, hoe kan jy leer dat geestelikheid op alle gebiede van jou lewe heers?`