---
title: 'Werk en versorging'
date: 07/12/2020
---

Roeping en werk gaan oor die “besig wees” van die lewe. Selfs diegene wie se werk slegsbreinkrag vereis, verrig tog op een of ander stadium ook ‘n bietjie fisiese arbeid, al betekendit net om op die sleutelbord van die rekenaar te tik.

**Wat leer die volgende teksverse ons oor werk – die simboliese gebruik van “hande”? Deut. 16:15**

`Pred. 9:10`

`Spr. 21:25`

`Jer. 1:16`

God het aan ons “die arbeid van ons hande” gegee sodat ons daardeur vervulling en vreugde mag ervaar (lees Spr. 10:4, 12:14). In die sielkunde beskryf die term “selfdoeltreffendheid” die oortuiging dat elke mens oor die vermoë beskik om iets betekenisvol in die lewe te bereik. Selfdoeltreffendheid word nie vermeerder deur herhaling nie, “Ek dink ek kan! Ek dink ek kan!” Slegs deur iets te doen, kan mens jou selfdoeltreffendheid vermeerder.

Terwyl die “arbeid van ons hande” God se seëning aan ons is (lees Ps. 90:17), stel dit ons in staat om ‘n betekenisvolle lewe te lei, en God se uiteindelike plan is dat “die arbeid van ons hande” tot ander se seën sal strek.

Paulus skryf dat ons arbeid moet verrig, ons moet iets nuttigs met ons hande doen sodat ons iets kan hê wat ons met ander kan deel. Paulus het beslis volgens hierdie beginsel geleef: “Maar julle weet self dat hierdie hande voorsien het in die behoeftes van my en die wat by my was. Ek het julle in alles getoon dat ons deur so te arbei die swakkes moet help en die woorde van die Here Jesus moet onthou, dat Hy gesê het: Dit is saliger om te gee as om te ontvang” (Hand. 20:34, 35). Nehemia se gebed behoort ook ons gebed te wees: “Sterk tog my hande, o God!” (Neh. 6:9, AFR83).

`Watter ingesteldheid het jy teenoor jou werk? Hoe kan jy jou werk of beroep inspan om ‘n groter seën vir ander te wees?`