---
title: 'Vir verdere studie'
date: 11/12/2020
---

Genesis 3, Prediker 2:18–23, Efesiërs 6:5–8; Lees Ellen G. White, “Die Versoeking en die Sondeval,” pp. 52–62, in Patriarge en Profete. Werk — ‘n vloek of ‘n seën? Dit skyn dat dit gekom het as deel van die vloek ná sonde (Gen. 3:17). Met nadere ondersoek toon dit egter dat dit die grond was wat vervloek was, en nie die werk nie. Ellen G. White stel dit dat God bedoel het dat Sy opdrag om te werk as ‘n seën moet dien: “Ook die lewe van arbeid en moeite wat die mens voortaan sou ken, is met liefde opgelê. Sy sonde het hierdie dissipline nodig gemaak. Dit sou sy luste en hartstogte temper en hom selfbeheersing leer. Dit was deel van die groot plan van God om die mens uit die verderf en vernedering van die sonde te red.”—Patriarge en Profete, p. 60. Is dit moontlik dat ons dit ‘n vloek kon maak deur eentonigheid, oorwerk, of die oorwaardering daarvan in ons lewens? Wat ookal ons situasie is, ons moet leer om arbeid in die regte perspektief te plaas. En Christelike opvoeding moet van hulp wees om mense op te lei om die waarde van werk te leer, maar terselfdertyd nie ‘n afgod daarvan te maak nie.

**Vrae vir bespreking**:

`1. Lees Prediker 2:18–24. Hoe kan Salomo werk as beide ‘n vloek en seën beskou in dieselfde gedeelte van die Bybel? Watter leidrade vind ons in die teks oor wat die verskil maak in ons benadering tot ons werk? `

`2. Deur te werk versorg ons ons gesinne. Hoe dra mens ‘n positiewe gesindheid oor werk aan jou gesinslede oor? `

`3. Die skeidslyn tussen die werk van ‘n werkholis en om ‘n uitstekende taak te verrig, is dikwels haardun. Hoe vermy ons dit om daardie lyn oor te steek?  Lees Pred. 2:23. `

`4. Paulus stel dit baie duidelik: “Want ook toe ons by julle was, het ons julle dit altyd beveel; as iemand nie wil werk nie, moet hy ook nie eet nie” (2 Tess. 3:10). Hierdie beginsel maak natuurlik baie sin. Is daar egter voorbeelde waar hierdie beginsel nie van toepassing is nie? Met ander woorde, waarom moet ons seker maak om nie hierdie reël in klip te giet wat nooit verbreek mag word nie? `