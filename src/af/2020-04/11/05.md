---
title: 'Werk en geestelikheid'
date: 09/12/2020
---

“As ons deur die Gees lewe, laat ons ook deur die Gees wandel” (Gal. 5:25). ‘n Mens se werk en geestelikheid is onskeibaar. Christenskap is nie ‘n kleed wat mens kan oorgooi of afhaal soos jou gemoed deur die verskillende fases van jou lewe verander nie. Christenskap is eerder iets wat ‘n nuwe mens skep wat hom- of haarself in elke stadium van die lewe, ook by die werk, kan handhaaf.

`Lees Galasiërs 5:22–26. Watter gawes wat Paulus hier noem, beskryf ook jou en jou werk?`

The Expository Dictionary of New Testament Words beskryf die “geestelike” persoon as “een wat op sy eie manier die vrug van die Gees openbaar” (vry vertaal). Hieruit kan onsaflei dat ons deur ons verbintenis met Christus, as gelowiges werksaam sal wees op elketerrein van ons lewens.

‘n Pasiënt het op sterwe gelê in ‘n hospitaal in Florida, met sy beste vriend wat langs sy bed gewaak het. Verpleegsters het gekom en gegaan terwyl hulle hom versorg het. Vir ‘n bietjie geselskap het die vriend die verpleegsters gevra waar hulle hul opleiding ontvang het. Baie het gesê dat hulle hul opleiding aan die Verpleegsterskollege van die Florida hospitaal ontvang het. Dit het ‘n groot indruk op die vriend gemaak. Gevolglik het hy ‘n hele paar besoeke aan hierdie Verpleegsterskollege gebring om self te gaan kyk hoe dit daar was. Waarom? Omdat hy aan mense vertel het dat die verpleegsters wat by hierdie kollege opgelei is baie meer liefdevolle versorging aan sy sterwende vriend betoon het, as verpleegsters wat aan ander kolleges gestudeer het. Hy was dus in staat om ‘n groot verskil tussen hulle en die ander in hulle houding teenoor sy sterwende vriend te sien.

Hy het steeds baie vrae oor die kollege en sy sending gevra, en uiteindelik ‘n skenking van 100,000 gemaak om meer verpleegsters soos die ander wat hy in aksie gesien het, op te lei. Ja, geestelikheid is inderdaad ‘n lewenswyse.

`Hoe vertoon jou eie geestelikheid in jou daaglikse take in jou lewe? Watter soort indruk dink jy maak jy (want uiteindelik maak jy beslis ‘n indruk)?`