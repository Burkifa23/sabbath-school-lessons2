---
title: 'Die Christen en werk'
date: 05/12/2020
---

### Skrifverwysings vir hierdie week se studie
Gen. 3:19, Deut. 16:15, Eks. 25:10–30:38, Gal. 5:22–26, Pred. 9:10, 1 Kor. 10:31.

> <p>Geheueteks</p>
> “Daarom, my geliefde broeders, wees standvastig, onbeweeglik, altyd oorvloedig in die werk van die Here, omdat julle weet dat julle arbeid in die Here nie tevergeefs is nie” (1 Korintiërs 15:58).

Arbeid is deur God daargestel. In die ideale wêreld voor sonde het God vir Adam en Eva ‘n taak gegee om die tuin te versorg (Gen. 2:15). Hulle Skepper, na wie se beeld hulle geskape is, het hulle die opdrag gegee om kreatiewe en liefdesdiens te lewer. Selfs in ‘n sondelose wêreld sonder lyding en dood, voor die sondeval, moes die mensdom arbeid verrig.

In hierdie “oorgangstydperk” (tussen die ideale wêreld en die beloofde nuwe een), word ons uitgenooi om arbeid as een van God se seëninge te beskou. Elke kind in die Joodse gemeenskap is ‘n ambag geleer. Trouens, daar is gesê dat indien ‘n vader nie sy seun ‘n ambag geleer het nie, maak hy ‘n krimineel groot. Intussen het Jesus, die Seun van God, baie jare deurgebring om Sy Vader se wil te doen deur as ‘n bekwame timmerman te werk. Dalk het Hy die inwoners van Nasaret van bruikbare meubels en landbou-implemente voorsien (Markus 6:3). Dit was ook deel van Sy opleiding om Hom voor te berei vir Sy toekomstige bediening. Die apostel Paulus het net so ook die Here se werk gedoen toe hysaam metAkwila en Priscilla vir ‘n jaar en ‘n half as tentmaker gewerk het, asook toe Hyop Sabbatdae in die sinagoge gepraat het (Hand. 18:1–4, 2 Tess. 3:8–12). Hierdie week gaan ons kyk na die vraagstuk oor arbeid en die rol wat dit in Christelike opvoeding speel.

_*Bestudeer hierdie weeks se les as voorbereiding vir Sabbat, 12 Desember._