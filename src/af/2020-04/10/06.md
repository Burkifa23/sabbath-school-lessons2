---
title: 'Die Here het Job geantwoord'
date: 03/12/2020
---

`Lees Job 38. Wat leer hierdie gedeelte ons oor God, nie net as die Skepper nie, maar ook as die Onderhouer van alle lewe? Hoe behoort hierdie belangrike waarheid ‘n invloed te hê oor ons begrip van die kunste en die wetenskappe?`

“Baie mense leer dat stof lewenskrag besit - dat stof met sekere eienskappe bedeel word en dan toegelaat word om deur sy eie inwonende krag te werk. Verder beweer hulle dat die natuur volgens sekere vasgestelde wette werk en dat God self daar geen verandering aan kan maak nie. Dit is valse wetenskap en word nie deur die Woord van God gesteun nie. Die natuur staan in diens van sy Skepper (. . . ) Die natuur getuig van ‘n intelligensie, ‘n teenwoordigheid, ‘n dryfkrag, wat in en deur sy wette werk. Die Vader en die Seun werk voortdurend in die natuur. Christus sê “My Vader werk tot nou toe, en Ek werk ook” (Johannes 5: 17).”—Ellen G. White, Patriarge en Profete, p. 114.

Soos vroeër genoem, funksioneer baie van die wetenskap ongelukkig op ateïstiese enmaterialistiese voorveronderstellings. Dit sou daarop neerkom dat ‘n wetenskaplike na iets van uitsonderlike skoonheid kan kyk, iets van uiterste kompleksiteit, of dalk van albei saam, en nog steeds daarop aanspraak maak dat dit deur toeval ontstaan het, met geen voorafveronderstelling of intensie daaragter nie.

Trouens, dit is die aansprake wat die wetenskappe die meeste van die tyd maak. Die lewe op aarde- van skoenlappers tot die mens- word beskryf as niks anders nie as die resultaatvan miljoene jare se chemiese reaksies wat lewe geskep het. En dat die eenvoudigstelewensvorm deur lukrake mutasies en natuurlike seleksie ontwikkel het tot alle lewe wat vandag op die aarde woon en asemhaal.

Soos die wetenskap vandag saamgestel is, betoog dit dat die idee van ‘n bonatuurlike Skepper “onwetenskaplik” is, aangesien dit nie op ‘n wetenskaplike basis bewys kan word nie, en daarom ‘n opvatting is waarmee die wetenskap nie deel nie. Hierdie voorveronderstelling is nie iets wat die wetenskap self leer nie, (trouens, dit blyk die wetenskap leer die teenoorgestelde: alle skoonheid en kompleksiteit van die wêreld wys inderdaad na ‘n Skepper), maar dat dit eerder ‘n filosofiese standpunt van die dissipline is wat deur diewetenskaplikes op hulleself opgelê is.

Die probleem hier is egter die feit dat die Skrif leer dat God nie net alles geskape het nie, maar dat Hy ook alles onderhou. Dit kom daarop neer dat ware Christelike opvoeding in die wetenskap van ‘n radikaal verskillende veronderstelling uitgaan as waarop die wetenskap in die algemeen aanspraak maak. Daar sal onvermydelik teenstrydighede wees, veral waar dit handel oor die oorsprong van dinge.