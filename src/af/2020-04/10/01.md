---
title: 'Opvoeding in die kunste en wetenskappe'
date: 28/11/2020
---

### Skrifverwysings vir hierdie week se studie
Rom. 1:18–21, Ps. 19:1–6, 96:9, Gen. 3:6, 1 Tim. 6, Spr. 1, Job 38.

> <p>Geheueteks</p>
> “Die hemele vertel die eer van God, en die uitspansel verkondig die werk van sy hande” (Psalm 19:2).

Opvoeding sluit in wat genoem word “die kunste en wetenskappe.” Maar wat beteken dit wanneer ons die kunste en wetenskappe vanuit ‘n bybelse perspektief onderrig en leer? Hou ons dalk net ‘n paar gekose Bybelversevoor wat verband hou met ‘n spesifieke aspek van byvoorbeeld modernemedisyne of kunsgeskiedenis? Deur dit te doen kan ons ons  praktiese lesse in verband bring met die wonderlike krag van God se skepping van ons komplekse wêreld. Maar die blote insluiting van Skriftuur in ‘n handboek-les is slegs ‘n klein deeltjie van ware opvoeding- die opvoeding wat verlossingswerk is en redding bewerkstellig.

Vir hierdie soort opvoeding om werklik te funksioneer, het ons God se Woord nodig om deur te werk na elke dissipline, van die geesteswetenskappe tot molekulêre biologie. Hiersonder kan ons die omvang van God se grootheid, Sy soewereiniteit as Skepper en Onderhouer van ons wêreld, uit die oog verloor. Wanneer ons leer en sien dat God Sy skepping as iets organies en doelgerig beskou, kom ons tot ‘n beter begrip van hoe sekere dissiplines kan en behoort onderrig te word. Hierdie week kyk ons na sekere beginsels wat betrokke is by die onderrig van die kunste en wetenskappe vanuit ‘n Christelike perspektief en wêreldbeskouing.

_*Bestudeer hierdie week se les as voorbereiding vir Sabbat, 5 Desember._