---
title: 'Vir verdere studie'
date: 04/12/2020
---

Daar bestaan twee redes waarom die wetenskap, wat baie dinge korrek het, die oorsprong van die lewe so verkeerd het: eerstens, wetenskap wat ‘n bestudering van die natuurlike wêreld is, moet slegs na die natuurlike (of sigbare) wêreld kyk vir antwoorde; en tweedens veronderstel die wetenskap dat die natuurwette konstant moet bly. En tog is albei hierdie aannames foutief wanneer dit kom by die oorsprong van die lewe. Kom ons kyk na die eerste een, wat vereis dat natuurlike gebeure die gevolg is van natuurlike oorsake. Dit is dalk in orde indien mens ‘n orkaan bestudeer, maar dit is geheel en al waardeloos indien die oorsprong van dinge begin met: “In die begin het God die hemel en aarde geskape” (Gen. 1:1). Wat kan die wetenskap, wat die bonatuurlike in die oorsprong van dinge ontken, ons leer oor die ontstaan van lewe wat in elk geval sy oorsprong in die bonatuurlike het?

En wat van die konstantheid van die natuur? Dit blyk sin te maak, behalwe dat Romeine 5:12- “Daarom, soos deur een mens die sonde in die wêreld ingekom het en deur die sonde die dood, en so die dood tot alle mense deurgedring het, omdat almal gesondig het”- voorveronderstel ‘n natuurlike omgewing wat gestaak word, en kwalitatief algeheel verskillend is van wat die wetenskap nou konfronteer. ‘n Wêreld waarin daar geen dood bestaan het nie, is radikaal verskillend van enigiets wat ons vandag bestudeer, en om aan te neem dat hulle dieselfde was, terwyl dit nie so is nie, sal ook aanleiding gee tot gruwelike foute.

**Vrae vir bespreking**:

`1. Bespreek in die klas die kwessie rondom skoonheid. Wat is skoonheid? Hoedefinieer ons dit? Hoe kan ‘n Christen skoonheid dalk verskillend defineer enverstaan as ‘n nie-Christen?`

`2. Christus kon na die aarde gekom het as ‘n briljante wetenskaplike, wat oorvloediglik vergoed sou kon word vir sy deurslaggewende navorsing. Hy kon moontlik al die lof ingeoes het as ‘n musikale kunstenaar. Hy kom egter om opgelei te word as ‘n nederige vakman. Hy was teenwoordig by die skepping, maar Hy is geskool as ‘n leek, en vervul Sy pligte in gehoorsaamheid. Watter aanmoediging is dit nie vir ons nie, of ons nou in ‘n leersituasie is of in ‘n professionele hoedanigheid staan? `

`3. Alhoewel nie alle Christene daartoe geroep is om in skole te onderrig nie, kan Christene ander deurlopend onderrig in woord en daad, al is dit bewustelik of onbewustelik. Watter gewoontes moet die Christen dus om hierdie redes kweek, beide as ‘n student van Christus en ‘n onderwyser vir die wêreld? `