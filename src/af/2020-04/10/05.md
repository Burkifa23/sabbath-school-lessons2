---
title: 'Dwaasheid en wysheid'
date: 02/12/2020
---

`Lees Spreuke 1. Wat leer dit ons aangaande wat ware Christelike opvoeding veronderstel is om te wees?`

Die Bybel tref ‘n bestendige vergelyking tussen dwaasheid en wysheid. Die boek van Spreuke slaag goed daarin om ons te waarsku aan die gevare van roekelose gedrag en om jouself in die geselskap van gekke te bevind. Die onderskeiding is duidelik: God verlang dat Sy mense wysheid sal najaag, om dit te koester en daarin te groei. Students in die kunste en wetenskappe maak gebruik van hulle talente om kennis te verwerf en hulle studies met uitnemendheid aan te pak. Onderwysers van hierdie dissiplines doen dit ook. Ons kan instaat wees om artistieke briljantheid te verwerf en wetenskaplike deurbrake te maak danksy ons vermoëns en kennis.

Maar wat beteken kennis van die kunste en wetenskap vanuit ‘n Christelike perspektief indien dit nie ook die onderskeid tussen die kennis oor reg en verkeerd, goed en boos, waarheid en onwaarheid insluit nie? As mens, byvoorbeeld, meer gaan lees oor die lewens van die sogenaamde grootste kunstenaars van die wêreld, sal jy gou sien dat om ‘n wonderlike talent en vaardigheid te hê nie noodwendig ook beteken dat die kunstenaar ‘n goeie morele en nougesette lewe ly nie. Mens kan verder ook redeneer dat dat grootwetenskaplikes wat betrokke is by die vervaardiging van biologiese of chemiese wapens vanmassavernietiging dalk hoogs opgelei en begaafd is, maar waartoe lei die vrugte van hulle werk? Soos dit vroeër genoem is, is kennis op sigself, en van iets anders, nie noodwendig altyd ‘n goeie ding nie.

`Lees Spreuke 1:7. Hoe openbaar hierdie teksvers wat die sleutel tot ware Christelike opvoeding is?`

`‘n Nobelprys-wenner, ‘n ateïs, wat ‘n studie van die heelal en die natuurkragte daaragter gemaak het, het geskryf: “Hoe meer die heelal verstaanbaar lyk, hoe meer blyk dit ook nutteloos te wees.” Wat behoort dit ons te vertel hoe kennis opsigself, en van ander entiteite, nie net betekenisloos kan wees nie, maar selfs nog erger, ook kan lei tot grootse mistasting?`