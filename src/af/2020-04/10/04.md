---
title: 'Kundiges onder dwaalleer'
date: 01/12/2020
---

Ons is heetemal bewus daarvan dat ons wêreld ‘n groot aandeel het in die kunste enfilosofie wat nie tot God se eer strek nie. Talle mense sal redeneer dat Christene nie eershierdie spreekwoordelike “tente” moet binnegaan of besoek nie. Sewendedag-Adventiste Christene moet veral waaksaam wees om in sekere industrieë sake te doen, of hulle in sekere instellings te begewe, en verbruikers van sekere media te wees.

`In 1 Timoteus 6 word ons ‘n duidelike opdrag gegee oor watter strewes ons behoort te vermy, maar ons word ook heelwat verduidelikings gegee. In verse 9 en 10 word ons veral teen sekere ondernemings gewaarsku. Waarteen vermaan Paulus ons?`

`Lees die res van 1 Timoteus 6 en kyk watter sleutelpunte Paulus hier bekragtig.`

Let daarop dat Paulus in 1 Timoteus 6:20 ‘n waarskuwing rig teen die “valslike sogenaamde kennis”. Alhoewel hy vanuit ‘n totaal ander konteks praat, bly die beginsel nog steeds van toepassing. Dink dus oor al die inligting, al die onderrig, al die oortuigings, nie slegs van vandag nie, maar dwarsdeur die hele menslike geskiedenis, wat net eenvoudig foutief en verkeerd is. Mense kan beslis foutiewelik kenners wees.

Vir bykans 2000 jaar het die wêreld se slimste mense, die eksperte, geglo dat die aarde onbeweeglik in die middel van die heelal sit, terwyl al die sterre en planete in perfekte sirkels daaromheen wentel. Uiters ingewikkeld en komplekse berekeninge en wetenskappe is aangewend om hierdie mening te ondersteun, alhoewel dit uiteindelik geblyk het om in elke opsig foutief te wees. Daarom kan ons wel sê dat hierdie mense kenners op die gebied van foute was, en dat hierdie leer beslis “valslik sogenaamde kennis” was.

`Die biologiese wetenskap vandag, byvoorbeeld, is geskoei op die aanname dat lewe miljoene jare gelede toevallig ontstaan het, sonder dat God teenwoordig was of dat daar enige doel daaragter was. Terselfdertyd het ‘n ongelooflike hoeveelheid komplekse en gedetaileerde wetenskaplike literatuur, wat op hierdie geloof gebasseer is, al die lig gesien. Watter lesse kan ons hieruit haal oor die wyse waarop mense foutiewelik kenners kan wees? Hoe behoort hierdie tegeldemaking ‘n invloed uit te oefen op Christelike opvoeding in die algemeen, en veral op die onderrig van die wetenskap in besonder?`