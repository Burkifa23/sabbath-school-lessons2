---
title: 'Slegs die Here'
date: 29/11/2020
---

Bewyse van die lewende God bestaan in Sy hele skepping. Hierdie stelling is al so dikwelsherhaal dat dit bykans ‘n cliché geword het. Wanneer ons, byvoorbeeld, nadink oor God sehart toe Hy die wêreld geskep het, ‘n skepping wat voortdurend deur die mens beskadig en ontsier word, verkry ons ‘n beter begrip van die beste wyse waarop die kunste en wetenskappe onderrig kan word. Neem byvoorbeeld die menslike swangerskaptydperk. Die biologie leer ons dat nuwe intelligente lewe voortspruit uit een bevrugte eier en tot volle swangerskap ontwikkel na nege maande. Die kenmerke van ‘n liefdevolle Skepper is gedurende hierdie volle siklus teenwoordig. Die liefdevolle goedheid van God kan gesien word in die plek waar die fetus ontwikkel: reg onder die reëlmatige hartklop van die moeder. Soos die fetus groter word, groei die moeder se buik ook na vore. Die verwagtende moeder is dus gedurigdeur bewus van haar kind, net soos ons Hemelse Vader ook altyd bewus is van Sy kinders.

`Lees Romeine 1:18–21, Psalm 19:1–6, en Nehemia 9:6. Wat vertel dit ons van God se werk as ons Skepper?`

Selfs na 6000 jaar van sonde en duisende jare na die wêreldwye verwoesting van die sondvloed, bestaan daar oorweldigend kragtige bewyse, nie net van God as ons Skepper nie, maar ook van die mag, liefde, en welwillendheid van hierdie God as ons Skepper. Dit is trouens so kragtig, dat Paulus in Romeine 1:18-21 sê dat diegene wat hierdie God verwerp, “geen verontskuldiging” in die oordeelsdag sal hê nie, aangesien hulle voldoende bewyse gehad het om van Hom te leer en wat Hy gemaak het.  Met ander woorde, hulle sal nie in staat wees om onkunde te pleit nie! Hoe noodsaaklik is dit dat Christelike opvoeding in die kunste en wetenskappe altyd vanuit die veronderstelling  funksioneer dat God die Skepper en onderhouer van alle lewe is, veral in hierdie dae waar die mens eerder die skepping as die Skepper aanbid? Uiteindelik sal alle ideologieë en veronderstellings wat God ontken of uitsluit, aanleiding gee tot dwaling. Wêreldse opvoeding berus op die aanname van geen God nie; Christelike opvoeding moet nie in dieselfde strik trap nie, en moet ook nie funksioneer vanuit meer subtiele beginsels wat veronderstel dat daar geen God is nie. Hoe dit ookal is, die mens is maar geneig om foute te maak.

Bedink die ongelooflike wonder en skoonheid van ons wêreld, selfs ná sonde.

`Hoe kan ons leer om hoop en troos daaruit te put, veral in tye van persoonlike beproewings en lyding?`