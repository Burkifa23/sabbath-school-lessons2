---
title: 'Tyd vir herontdekking'
date: 14/12/2020
---

Toe Moses gevra is om die Israeliete uit Egipte te lei, was dit reeds duidelik dat die volk hulle perspektief as kinders van God verloor het. Dit was belangrik dat hulle weer moes ontdek wie die God is wat hulle aanbidding waardig is, en wat hulle so baie beloftes vir ‘n wonderlike toekoms gegee het. Die Sabbat is ‘n kern-leerervaring op hulle reis na herontdekking. Dit het ook ‘n duidelike teken vir ander nasies geword om die spesiale verhouding tussen hulle en God uit te beeld. Die ondervinding wat hulle met die manna gehad het, was ‘n toonbeeld van die wyse waarop God die Israeliete wou opvoed.

`Watter lesse, soos ons sien in Eksodus 16:14–29, moes die Israeliete leer?`

God voorsien die manna aan die Israeliete deur ‘n wonderwerk, slegs voldoende voedsel vir elke dag. Indien Hy hulle meer gegee het as wat nodig was, sou hulle dalk kon vergeet wie hulle voorsiener was. Dus het Hy elke dag ‘n wonderwerk vir hulle laat gebeur, en hulle het op hierdie wyse God se versorging gesien. Maar op die Sabbat het dinge anders gewerk, juis omdat die dag so spesiaal was. Daar het nou twee wonderwerke plaasgevind: dubbel die hoeveelheid voedsel op ‘n Vrydag, en die kos het nie oornag sleg geword nie. Dit het die Israeliete vry gelaat om hulle op die Sabbat in God te verheerlik; Hy wat hulle verlosser sou wees, en sodat hulle kon herontdek wat die betekenis daarvan is om die volk van God te wees.

Die Israeliete het hierdie manna 40 jaar lank geëet (Eks. 16:35). Moses is ook deur God opdrag gegee om ‘n kruik met ‘n omer vol manna (2 liter) eenkant te hou om die Israelite gedurig daaraan te herinner hoe Hy hulle in die wildernes gevoed het (Eks. 16:32, 33). Ditsou ook veral ‘n herinnering wees aan ‘n baie spesifieke ondervinding op die Sabbatdag.

Daar was ook ander geleenthede waar God dit aan die Israeliete duidelik gemaak het dat die Sabbat baie spesiaal was. Die Sabbat was ‘n manier waarop God die Israeliete gehelp het om hulle identiteit en hulle God te herontdek.  Hulle is gevra om gehoorsaam aan die Sabbat te wees en dit heilig te hou, maar dit het plaasgevind in die konteks van die ontwikkeling van ‘n dieper begrip van hulle Skepper se karakter, en om op ‘n ewigdurende verhouding van hierdie beloftes te bou.

`Jy praat met ‘n tiener wat die Sabbat “vervelig” vind. Hy hou dit slegs heilig omdat die Bybel dit vereis, en wat sy ouers sê hy moet doen. Watter voorstelle sal jy maak om hom te help om die Sabbat te (her)ontdek as ‘n positiewe leerervaring?`