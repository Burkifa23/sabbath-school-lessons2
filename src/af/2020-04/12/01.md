---
title: 'Sabbat: Ervaar en leef God se karakter'
date: 12/12/2020
---

### Skrifverwysings vir hierdie week se studie
Gen. 1, 2; Eks. 16:14–29; Jes. 58:1–14; Matt. 12:1–13; Luk. 13:10–17.

> <p>Geheueteks</p>
> “En Hy sê vir hulle: ‘Die sabbat is gemaak vir die mens, nie die mens vir die sabbat nie. Daarom is die Seun van die mens Here ook van die sabbat’” (Markus 2:27, 28).

Jodie was die enigste Sewendedag-Adventis in haar universiteitsklas, en haar keuse om nie sosiale byeenkomste op Sabbatte by te woon nie het haar geloofsoortuigings baie sigbaar gemaak. Op ‘n dag bel ‘n vriendin, Gayle, haar. Gayle se man sou vir die volgende ses weke uitstedig wees. Sy vra of Jodie die volgende ses weke elke Vrydagaand by haar wil kom oorbly, aangesien sy weetdat Jodie in elk geval Vrydagaande “niks doen nie”.

Vir die volgende vier Vrydagaande het hulle saam geëet, musiek gespeel en hulle Christelike ervarings met mekaar gedeel. Hulle het mekaar se geselskap geniet. Die vyfde week vertel Gayle vir Jodie dat toe sy laatmiddag besig was met inkopies in die stad, het sy na haar horlosie gekyk. O goed, het sy gedink. Dis amper Sabbat. Meteens het Gayle besef dat sy oor die afgelope vier Vrydagaande iets nuuts in haar geestelike lewe ervaar het. Sy het gegroei, meer oor God geleer, en haar geloof het verdiep.  Die Sabbat was ‘n geleentheid vir leer en persoonlike ontwikkeling. Dis ‘n interessante verhaal oor hoe ons oor die Sabbat kan dink, nie slegs as ‘n rusdag nie, maar inderdaad ook as ‘n wyse van opvoeding.

_*Bestudeer hierdie week se les as voorbereiding vir Sabbat, 19 Desember._