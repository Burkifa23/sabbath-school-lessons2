---
title: 'Tyd om te leer prioritiseer'
date: 15/12/2020
---

Die hoogte- en laagtepunte van Israel se ondervinding met God was nou verbind met die wyse waarop hulle die Sabbat beskou het. God het hulle onwilligheid om die Sabbat te respekteer as ‘n teken van Sy ontoepaslikheid in hulle lewens beskou (Jer. 17:19–27). ‘n Hernude toewyding tot die Sabbat was ook deel van ‘n herstel- ‘n teken dat hulle prioriteite reg was. In Jesaja 58 lees ons van ‘n interessante kontras.

`Lees Jesaja 58:1–14. Wat sê God hier vir Sy volk wat ook vandag op ons van toepassing is?`

Die Israeliete tree op soos volgelinge van God- in hulle aanbdidding, in hulle vas- maar die wyse waarop hulle hul lewens gelei het nadat hulle aanbid het, het maar net getoon dat hulle die korrekte gedrag openbaar, maar sonder enige opregte hartstoewyding aan die wet van God. In hoofstuk 58 gaan Jesaja voort om dit uit te stippel wat God van Sy volk verwag. Maar dis nie al nie. Lees ook Jesaja 58:13, 14. Waarom fokus God op die Sabbat aan die einde van hierdie hoofstuk? Die profeet gebruik dieselfde frases hier wat hy ook in die res van die hoofstuk gebruik het, deur ‘n aantal waarskuwings te rig: eer dit “deur nie jou gewone gang te gaan nie”; doen “nie jou sake op my heilige dag nie”; soek “nie geleentheid vir jou sake” nie; moenie “ydele taal spreek nie.” Met ander woorde, die Sabbat is nie ‘n dag waar jy slegs deur die roetine van aanbidding gaan nie, maar dan jou eie gedagtes koester en ‘n lewe lei wat irrelevant tot ‘n lewe van aanbidding is. Die Sabbat behoort ‘n “verlustiging” en “verhewe” dag te wees.  In die konteks van die res van die hoofstuk is die Sabbat iets waarin jy meer oor die karakter en doelstellings van God kan leer in ‘n gees van blye onderrig en opvoeding. Dan moet daardie karaktereienskappe en doelstellings in ons verhoudinge met ander uitgeleef word. Om kennis daarvan te dra oor die wyse waarop die Sabbat onderhou en aanbid moet word, is egter onvoldoende. Onderrig moet ‘n invloed op die lewe hê. Die Sabbat is ‘n tyd om te leer en om jou prioriteite uit te leef.

`Verheug jy jou in die Sabbat? Indien nie, wat kan jy doen om dit te verander? Het jy al geleer om die Sabbat te “eerbiedig”? Bespreek die moontlike betekenissehiervan met jou klas. Praat oor praktiese voorbeelde.`