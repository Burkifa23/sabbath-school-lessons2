---
title: 'Vir verdere studie'
date: 18/12/2020
---

Lees Ellen G. White, “Die Sabbat”, pp. 281–289, in Die Koning van die Eeue. “Geen ander instelling aan die Jode gegee, het hulle so volkome onderskei van die nasies rondom hulle soos die Sabbat nie. Dit was Gods doel dat die viering van die Sabbat hulle sou aanwys as diegene wat Hom aanbid het. Dit sou die teken wees van hulle verwydering van afgodediens, en van hulle verbintenis met die ware God. Maar om die Sabbat te kan heilig moet die mense self heilig wees. Deur die geloof moet hulle die geregtigheid van Christus deelagtig word. Toe die gebod aan Israel gegee is, “Dink aan die Sabbatdag, dat jy dit heilig,” het die Here ook aan hulle gesê , “Julle moet vir My heilige mense wees.” Eks. 20: 8; 22: 31. Alleen op hierdie wyse sou die Sabbat Israel onderskei as die aanbidders van God.”—Ellen G. White, Die Koning van die Eeue, p. 283. “Die Sabbat is die teken van Christus se krag om ons heilig te maak . . . As teken van Sy heiligmakende krag is die Sabbat gegee aan almal wat deur Christus deel word van die Israel van God.”—Die Koning van die Eeue, pp. 288, 289.

**Vrae vir bespreking**:

`1. Sewendedag-Adventiste staan dikwels baie tyd daaraan af om te bepaal wat aanvaarbaar is of nie om op die Sabbat te doen. Probeer om ‘n paar vrae saam te stel wat Sabbatsonderhouers gefokus sal hou op die ideale wat hierdie week in die les bespreek is, en kyk na daardie dinge wat die Sabbat as ‘n opvoedingsgeleentheid benadruk. Byvoorbeeld: “Wat doen ek op Sabbatte wat my in staat sal stel om meer oor God se karakter te leer?” `

`2. Dink weer oor die aanhaling van Ellen G. White hierbo. Dit gaan van die standpunt uit dat die formele onderhouding van die Sabbat nie die enigste ding is wat mense in die gemeenskap onderskei nie. Hoe sal individue lyk wat “deelgenote is van die geregtigheid van Christus” en “heilig” gemaak is? Wat het al hierdie dinge met die Sabbat te make? `

`3. Is daar maniere waarop jy jou Sabbatsondervinding kan verryk? Kies drie doelwitte wat fokus op dit wat jy graag sou wou leer deur die Sabbat vir die volgende 12 maande te onderhou? `