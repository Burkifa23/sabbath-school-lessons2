---
title: 'Die hemel, opvoeding, en ewige onderrig'
date: 19/12/2020
---

### Skrifverwysings vir hierdie week se studie
Joh. 3:16, 1 Joh. 5:13, 1 Tim. 1:16, 1 Kor. 13:12, Sag. 13:6.

> <p>Geheueteks</p>
> “ ‘Wat die oog nie gesien en die oor nie gehoor en in die hart van ‘n mens nie opgekom het nie, wat God berei het vir die wat Hom liefhet’ ” (1 Korintiërs 2:9).

‘n Digter, bevrees vir die dood, het gevra hoe ‘n persoon kan leef sonder om te weet “watter me, watter dood, watter onheil en watter bewustheid op jou wag na die graf?” In sy gedig skep hy wat hy noem die IVH, die Instituut vir die Voorbereiding vir die Hiernamaals. En tog is daar die vraag, hoe kan mens vir die hiernamaals voorberei as jy nie eens weet wat met ‘n persoon daarin gebeur nie?

Ons is bevoorreg dat die Bybel ons goeie insig gee oor die hemel, die nuwe aarde, en die soort lewe en onderrig wat ons dwarsdeur die ewigheid gaan hê. Soos ons die afgelope kwartaal gesien het, is die IVH hier en nou, in hierdie lewe, en al ons opvoeding- ongeag die veld van studie- behoort ons voor te berei vir daardie “hiernamaals”. Trouens, enige skool kan uitstekende onderrig gee, met baie goeie praktiese opleiding en waardevolle kennis. Maar van watter nut is al hierdie dinge as jy al die kennis besit, maar tog jou ewige lewe verloor? In hierdie week se les gaan ons die groot graduasieskool ondersoek, ‘n skool wat vir altyd gaan bestaan en waar ons deur die hele ewigheid onderrig sal word. In hierdie skool van die hiernamaals sal ons dinge leer waarvan ons in hierdie huidige wêreld nooit eers sou kon droom nie.

_*Bestudeer hierdie week se les as voorbereiding vir Sabbat, 26 Desember._