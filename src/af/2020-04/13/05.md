---
title: 'Die skool in die hiernamaals'
date: 23/12/2020
---

`“Want ons ligte verdrukking wat vir ‘n oomblik is, bewerk vir ons ‘n alles oortreffende ewige gewig van heerlikheid; omdat ons nie let op die sigbare dinge nie, maar op die onsigbare; want die sigbare dinge is tydelik, maar die onsigbare ewig” (2 Kor. 4:17– 18). Watter hoop bied hierdie teksverse aan ons? Wat kan van die onsigbare dinge wees waarvoor ons wag, wat ons deur Jesus beloof word? Lees ook Op. 21:1, 2; Op. 2:7; Op. 7:14–17.`

Hoe werklik die beloftes wat aan ons deur Jesus gebied word ookal is, hoeveel talle goeie redes ons het om daarin te glo, bly die feit bestaan dat die Bybel ons slegs ‘n glimp of paar leidrade gee oor wat op ons wag. Daar is egter een ding waarvan ons baie seker kanwees, en dit is dat dit ongelooflik gaan wees, want dink net daaraan hoe wonderlik dielewe in ‘n bestaan sonder die vernietigende sonde gaan wees!  Al ons pyn en lyding, en al die dinge waarmee ons hier so sukkel, het uit sonde, en die gevolge van sonde, ontstaan. Christus het gekom om al daardie dinge reg te maak, en Hy sal die aarde herstel soos God dit oorspronklik wou gehad het voordat sonde sy verskyning gemaak het. Trouens, dit sal selfs beter wees, want te midde van al die heerlikhede sal ons tot in ewigheid die wonde in Jesus se hande en voete kan aanskou – die prys van ons verlossing.

“Daar, wanneer die voorhangsel wat ons uitsig verdonker, weggeneem word en ons oë daardie skone wêreld betrag waarop ons tans deur die mikroskoop ’n blik kry; wanneer ons die heerlikheid van die hemele aanskou, wat tans van ver af deur die teleskoop bespiedword; wanneer die klad van sonde verwyder is en die ganse aarde in “die lieflikheid vandie Here onse God” sal verskyn, watter veld sal daar nie vir ons studie oopgestel word nie! Daar sal die student van die wetenskap die oorkondes van die skepping kan lees en geen aandenking van die wet van die kwaad bespeur nie. Hy sal na die musiek van die natuur se stemme kan luister en geen noot van weeklag of ondertoon van smart verneem nie. In alle geskape dinge sal hy een handskrif kan lees - in die geweldige heelal staan “Gods naam in groot letters geskrywe,” en in aarde, see of lug bly geen enkele teken van boosheid oor nie.”—Ellen G. White, Opvoeding, p. 303.

`Stel jouself voor hoe dit sal wees om vir ewig in ‘n algeheel nuwe wêreld te woon, een sonder dit alles wat die lewe hier so moeilik gemaak het. Hoe sien jy in jou geestesoog sal dit lyk? Na watter dinge sien jy veral uit?`