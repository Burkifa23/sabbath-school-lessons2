---
title: 'Die lot van die dode'
date: 20/12/2020
---

In die 1600’s het die Franse skrywer Blaise Pascal die toestand van die mensdom bepeins. Een punt het vir hom uitgestaan: ongeag hoe lank ‘n mens geleef het (en in daardie tyd het die mense werklik nie oud geword nie), en ongeag hoe goed daardie persoon se lewe was (en die mense se lewens met tye was maar uiters haglik), vroeër of later sou daardie persoon tot sterwe kom. Meer nog, wat ookal na die dood sou kom, sou beslis langer duur, oneindiglanger as die kort lewensduur hier wat die dood voorafgegaan het. Vir Pascal, dus, was diemees logiese ding wat ‘n mens kon doen of leer, om uit te vind watter lot op die gestorwenes wag. Hy was verstom om te sien dat mense opgewerk geraak het oor dinge soos “verlies aan inkomste, of een of ander denkbeeldige belediging aan sy eer”, en tog het hulle geen aandaggegee aan die vraagstuk oor wat met hulle gebeur na hulle dood nie. Pascal was reg. Daaris geen twyfel nie waarom die Bybel heelwat tyd bestee om te praat oor die belofte wat op diegene wag wat hulle verlossing in Jesus gevind het. Dis die belofte van wat op hulle in die toekoms wag.

`Lees die volgende teksverse. Watter hoop word hier aan ons gebied? Joh. 6:54, Joh. 3:16, 1 Joh. 5:13, 1 Tim. 1:16, Joh. 4:14, Joh. 6:40, Judas 1:21, Titus 3:7.`

Die ewige lewe maak soveel sin in die lig van die kruis; in die lig van die kruis maak niks anders saak nie, behalwe die ewige lewe. Waarom moes die Skepper van die heelal, die een wat die “wêreld geskep het” (Heb. 1:2, AFR83), die een deur wie ons “lewe, beweeg en bestaan” (Hand. 17:28, AFR83), Hy wat God is, as mens na die aarde kom en in daardie vleeswording sterf? Om watter rede? Sodat ons uiteindelik kan vergaan, en verrot soos dooie diere langs die pad?

Daarom kom die Nuwe Testament omsoom met vele beloftes van ‘n ewige lewe, want slegs die ewigheid waarborg ‘n herstelling of “skadevergoeding”. ‘n Miljoen jaar, selfs miljoene der miljoene jare, mag nooit genoeg goeie oomblikke bevat om vir die slegtes te vergoed nie. Net die ewigheid kan alles balanseer, en dit omdat die oneindige meer as die eindigeis, en so sal dit tot in die oneindigheid wees. Pascal was reg: ons tyd hier is so beperk inteenstelling met dit wat gaan kom. Hoe dwaas sal dit wees om nie gereed te wees vir die ewigheid wat op ons wag nie?

`Wat sê jy vir iemand wat algehele afsydigheid toon oor wat na die dood gebeur? Hoe kan jy daardie persoon help om in te sien hoe onlogies so ‘n standpunt werklik is?`