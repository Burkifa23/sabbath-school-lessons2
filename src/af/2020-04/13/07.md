---
title: 'Vir verdere studie'
date: 25/12/2020
---

Lees Ellen G. White, “The School of the Hereafter,” pp. 301–309 in Opvoeding; “Die Stryd Beëindig”, pp. 662–678, in Die Groot Stryd. “Die leeu, wat ons hier so vrees, sal dan saam met die lam lê, en alles op die Nuwe Aarde sal vrede en harmonie wees. Die bome van die

Nuwe Aarde sal regop en fier groei, sonder enige misvorming ...“Laat alle skoonheid in onsaardse huise ons herinner aan die rivier van kristal en die groen velde, die wuiwende bome en die lewende fonteine, die helder stad en die witgeklede sangers van ons hemelse tuiste-daardie wêreld van skoonheid wat geen kunstenaar kan skilder en geen sterflike tong kanverwoord nie. Laat jou verbeelding toe om die tuiste van die gereddes te skets, en herinner jou daaraan dat dit selfs meer verheerlik sal wees as wat jou helderste verbeelding kan weerspieël.”—Ellen G. White, Heaven, pp. 133, 134. “Uit vrees dat hulle ons toekomstige erfenis te materialisties sal voorstel, is baie daartoe gedwing om die waarhede in verband daarmee te vergeestelik. Christus het Sy dissipels verseker dat Hy vir hulle wonings in Sy Vader se huis gaan berei. Diegene wat die leer van Gods woord aanneem, sal nie heeltemal onkundig wees aangaande die hemelse tuiste nie . . . Menslike taal is nie in staat om die loon van die regverdiges te beskryf nie. Alleen diegene wat dit eendag sien sal dit ken. Die beperkte menslike verstand kan nie die heerlikheid van die paradys van God besef nie.”— Ellen G. White, Die Groot Stryd, pp. 674, 675. (Afrikaanse uitgawe p. 758 – vertaler).

**Vrae vir bespreking**:

`1. Dink weer oor die punt wat Pascal gemaak het, oor waarom mense so ongeërg blyk te wees oor wat die ewigheid sal bring. Waarom dink jy is mense so? Waarom is dit ‘n uiters irrasionele standpunt om te hê? `

`2. Bepeins waarom die hoop van die ewige lewe so belangrik is vir ons geloof. Waarom het ons sonder dit, dan eintlik niks nie? `

`3. Dink na oor al die ongelooflike geheimenisse wat in die sigbare wêreld bestaan. Hetsy dit biologie, geologie, astronomie, fisika, of chemie is-op alle terreine is `dinge baie meer ingewikkeld as wat mense aanvanklik gedink het. Wetenskaplikes, byvoorbeeld, praat nie meer van “eenvoudige lewensvorme” nie, want soos dit blyk, is selfs die eenvoudigste lewensvorm toe nié so eenvoudig nie. Elke nuwe deurbraak, elke nuwe ontdekking, blyk maar net nog meer onbeantwoorde vrae daar te stel. Hoe bewys al hierdie onsekerhede dit aan ons hoeveel ons gaan hê om nog te leer in die “skool van die hemel”?