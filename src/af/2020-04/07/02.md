---
title: 'Ons almal aanbid iets'
date: 08/11/2020
---

Daar is ongetwyfeld iets in ons wat deur God in ons ingeweef is, maar soos enigiets anders, is dit deur sonde besmet: ons verlange om te aanbid. Dis natuurlik so dat ons aan die begin die enigste Een moes aanbid wat aanbidding waardig was: ons Here en Skepper. Maar sedert die sondeval het al hierdie dinge grootliks verander. Ja, ons almal aanbid iets, iemand, of wat ookal. Dit verduidelik waarom die mensdom deur al die eeue nog, en selfs vandag nog, aanbidding beoefen. In die ou Egipte het sommige selfs die farao aanbid; in ander lande en op ander tye het mense die standbeelde van visse aanbid, meerkoppige gode, en ‘n verskeidenheid ander gode. Mense het die son, maan en sterre aanbid.

Vandag is mense dalk te gesofistikeerd om voor die beeld van ‘n padda neer te buig (maarskynbaar nie voor ‘n beeld van Maria nie). En tog beteken dit nie noodwendig dat die mens, selfs sekulêre mense, nie iets aanbid nie: geld, seks, mag, hulleself, popsterre,akteurs, politici. Wat ookal ons die meeste liefhet, waarop ons dalk die meeste mag fokus,dit waarvoor ons leef, dit is alles dinge wat ons aanbid. Die sekulêre skrywer David Foster

Wallace het gewaarsku: “As jy die verkeerde ding aanbid, sal dit jou lewendig opvreet.”

`Wat leer die verhaal in Daniël 3 ons oor die belangrikheid van ware aanbidding?`

Die drie Joodse seuns het ooglopend die tweede gebod (Eks. 20:4-6) baie ernstig opgeneem soos God dit bedoel het. Dit is trouens deel van die Tien Gebooie, waar moord, diefstal en ander dinge verbied word. Aanbidding, waarlike aanbidding, is so belangrik dat dit werklik ‘n belangrike kwessie word in die laaste dae voor Christus se tweede koms.  Daarom behoort Christelike opvoeding ook die hele vraagtsuk van aanbidding in te sluit: Wat is dit, hoe aanbid ons, waarom is dit belangrik, en wie aanbid ons?

`Lees Openbaring 14:6–12. Hoe leer hierdie teksgedeelte ons watter sentrale plek aanbidding sal inneem in die finale krisis voordat Christus terugkom?`