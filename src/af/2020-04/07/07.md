---
title: 'Vir verdere studie'
date: 13/11/2020
---

“Van alle dinge is die hart die bedrieglikste, en uiters boos. Geleerdes in die religieuse of godsdienstige veld, is nie gewillig om hulleself te ondersoek om te bepaal of hulle in die geloof is nie, en dit is ‘n skrikwekkende feit dat baie steun op vals hoop. Sommige maak staat op ou ervarings wat hulle jare gelede gehad het; maar wanneer dit kom by hierdie diepe ondersoek van die hart, wanneer almal ‘n daaglikse ondervinding behoort te hê, het hulle niks om mee te deel nie. Hulle dink dat ‘n professie van die waarheid hulle sal red. Wanneer daardie sondes wat God haat bedwing word, sal Jesus inkom en saam met jou maaltyd hou, en jy saam met Hom. Jy sal dan goddelike krag van Jesus kry, en jy sal in Hom opgroei, en in staat wees om met heilige oortuiging te verklaar: Geseënd is God wat ons die oorwinning gee deur die Here Jesus Christus. Dit sal die Here meer behaag indien louwarm professore in die godsdiens nooit Sy naam noem nie. Hulle is ‘n voortdurende meulsteen vir diegene wat Jesus andersins getrou sou volg. Hulle is ‘n struikelblok vir nie-gelowiges, en bose engele is verheug oor hulle, en hulle spot die engele van God met hulle bedrieglike weë. So ‘n toestand kan tuis, of in ander lande, ‘n baie groot vloek wees. Hulle kom baie naby aan God met hulle lippe, maar hulle harte is baie ver van Hom.”—Ellen G. White, Spiritual Gifts, vol. 2, p. 227 (vry vertaal).

**Vrae vir bespreking**:

`1. Uit Markus 7:1–13 het ons geleer dat die onderliggende toestand van vals aanbidding ‘n hartsprobleem is. Ons behaag nie God met ons lippe, as ons aanbidding nie uit die hart voortspruit nie. Waarom is die evangelie, en die verhaal van Jesus se dood om ons ontwil, die kragtigste wyse om harte te bereik wat Jesus waarlik liefhet? `

`2. Dink oor die idee om God “in gees en in waarheid” te aanbid. Is dit moontlik om die een te doen en die ander te los, of vereis ware aanbidding beide? Indien wel, waarom so? `

`3. Ja, ons harte moet reg wees om God waarlik te aanbid. Maar wat beteken dit? Moet jy wag totdat jy volledig met God verbind is, met jou lewe in volmaakte orde, voor jy kan aanbid? Andersyds, hoe kan ware aanbidding jou in staat stel om jou hart reg in te stel met God? `