---
title: 'En verklaar dit aan hulle kinders'
date: 09/11/2020
---

Die Psalms in die Ou Testament het uiteindelik ‘n rol begin speel in die godsdienstige lewe van antieke Israel. Dit is opgesê, gesing, dikwels saam met musikale instrumente, gedurende tye van aanbidding, veral in openbare aanbidding. Al hierdie dinge het ‘n sleutelrol gespeel in die wyse waarop mense van die Ou Testament meestal aanbid het. Israel het as ‘n gemeenskap gefunksioneer, en hulle het saam aanbid. Die Psalms is eintlik gedigte, die lirieke van ‘n lied. Die Hebreeuse woord vir die Psalms, Tehillîm, beteken “lofliedere”. Wanneer ons lofliedere aan God sing, is ons besig om die Here te aanbid.

`Lees Psalm 78:1–17. Wat is die belangrike boodskap hier, en hoe pas dit in by die vraagstuk oor opvoeding en aanbidding?`

Daar is ‘n sekere dringendheid in die boodskap van Psalm 78. In vers 2 (AFR83) noem Asaf hoe hy “geheimenisse uit die verre verlede” wil voordra. Die woord “geheimenisse” beteken nie “onheilspellend” nie, maar verwys eerder na iets vaag, dof of donker – soos die geskiedenis kan word indien dit al verder en verder terug in die verlede lê. In ander Bybelvertalings word “raaisels” (AFR53), “‘n belangrike verhaal” (DB), of “lesse uit die verlede” (NLV) as ekwivalente vertaal. Die punt wat hier beklemtoon word is, ongeag wat ook al anders by die onderrig van Israel ingesluit was, het dit behels dat kinders geleer moet word deur verhale oor die wyse waarop die Here met die uitverkore volk omgegaan het.

`Lees Psalm 78:6–17. Wat is die spesifieke lesse wat hulle hul kinders moes leer? Wat`was die uiteindelike doel van hierdie onderrig?

`Van die doelwitte onder andere was, soos ons sien in hierdie teksverse, dat die kinders sou leer om op God te vertrou en Sy gebooie te onderhou. Hoe kan ‘n teksvers soos Openbaring 14:12 daardie selfde idee aan ons vandag tuisbring?`