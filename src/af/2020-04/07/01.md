---
title: 'Aanbidding in opvoeding'
date: 07/11/2020
---

### Skrifverwysings vir hierdie week se studie
Dan. 3, Op. 14:6–12, Ps. 78:1–17, Joh. 4:7–26, 1 Kron. 16:1–36, Mark. 7:1–13.

> <p>Geheuteks</p>
> “Gee aan die Here die eer van sy Naam, bring offers en kom voor sy aangesig, aanbid die Here in heilige gewaad” (1 Kronieke 16:29).

Aanbidding is deel van menswees, deel van die mensdom, selfs deel van die gevalle mens. Daar bestaan geen twyfel hieroor nie; ons is geskape wesens wat uit ons vrye wil, soos deur God aan ons gegee, die Here sou aanbid vanweë ons liefde vir Hom en dat Hy ons aanbidding waardig is. So ‘n aanbidding sou baie maklik gewees het in ‘n wêreld voor die sondeval, want hier kon die mens van aangesig tot aangesig toegang tot God hê in ‘n vlekkelose skepping sonder sonde, dood en verval. Ons as ‘n gevalle wêreld kan ons kwalik so ‘n skepping voorstel.

Vandag bestaan hierdie ingebore behoefte om te aanbid nog steeds in ons, maar net soos alle ander dinge in die wêreld is dit verwring en verbuig deur sonde. Dit kan onder andere beteken dat ons uiteindelik die verkeerde dinge kan aanbid. Of ons kan selfs glad nie die Here aanbid op die wyse waarop Hy veronderstel is om aanbid te word nie (lees, byvoorbeeld, Markus 7:1–13, Jer. 7:4). Aangesien aanbidding sentraal staan tot die Christelike ondervinding, moet Christen-opvoeding die vraag van aanbidding aanspreek. Dit sal hierdie week ons onderwerp van bespreking wees.

_*Bestudeer hierdie week se les as voorbereiding vir Sabbat, 14 November._