---
title: 'Die skoonheid van heiligheid'
date: 11/11/2020
---

`Lees 1 Kronieke 16:1–36. Probeer om jouself in die toneel in te leef. Lyk die toneel vir jou plegtig, vreesagtig, of feestelik en vrolik? Op watter wyse kan dit dalk ‘n kombinasie van alles wees? Wat leer ons uit hierdie toneel oor aanbidding en hoe ons dit behoort te onderrig en selfs ervaar?`

The place of worship was the tabernacle, where God had dwelt with ancient Israel and Die aanbidding het in die tabernakel plaasgevind, die plek waar God met ou Israel gewandel het en waar die verlossingsplan aan hulle geopenbaar is. In die middel van aanbidding en die onderrig daarvan, moet Jesus en die verlossingsplan staan, soos wat dit alles vooraf geskadu was in die tabernakeldiens. Ongeag wat God ook al vir ons gedoen het sodat ons Hom kan aanbid en loof, beteken dit alles niks sonder die hoop van die ewige lewe wat vir ons daargestel is deur die opofferende en plaasvervangende dood van Jesus aan die kruis nie. Neem ook kennis van die “evangelistiese” strekking van hierdie gedeelte: die hele wêreld moet leer van die God van Israel.

`Kyk na 1 Kronieke 16:29: “Gee aan die Here die eer wat Hom toekom! Bring jou offers en aanbid Hom. Aanbid die Here in sy heilige heerlikheid.” (NLV). Sy heilige heerlikheid? Wat kan die betekenis hiervan wees?`

Kom ons dink eerstens daaraan hoe lelik, skadelik, en vernederend sonde is. Dis vir ons moeilik om ons voor te stel hoe boos, verskriklik en vernederend die aanbiddinspraktyke van die volke rondom Israel was. Hierdie praktyke het onder andere kinderoffers ingesluit.

Daar is geen twyfel nie dat hierdie praktyke ‘n refleksie was van wie hierdie mense inwerklikheid was. In teenstelling hiermee moes Israel ‘n heilige volk wees wat hulle gedistansieer het van die onheilige praktyke rondom hulle. Hulle moes heilig in hulle harte en gedagtes wees; dinge wat betekenis aan hulle aanbidding en heerlikheid voor God gegee het. Die profete van die Ou Testament het herhaaldelik uitgevaar teenoor mense wat die Here aanbid het terwyl hulle betrokke was by korrupsie, en terwyl hulle harte baie ver verwyderd van Hom was.