---
title: 'Afgodery in opvoeding'
date: 12/11/2020
---

Antieke Israel was omring deur baie godsdienstige mense, en so uiters toegewy in hulle aanbidding en om die gode te paai, dat hulle selfs hul eie kinders aan die gode sou offer. Dit is toewyding, is dit nie? Daarom was aanbidding, ware aanbidding van die ware God, ‘n belangrike element om die Jode teen die invloede van afgodery en valse aanbidding rondom hulle te beskerm. En ten spyte van al die waarskuwings het hulle nog steeds betrokke geraakby die beoefening van afgodediens waarteen hulle spesifiek gewaarsku is. En ons vandag?

Waarom sou die aanbidding van die ware God, met inagneming van alles wat Hy vir ons gedoen het, ook so belangrik wees, veral in die aangesig van die gevare van moderne afgodery?

`Lees Markus 7:1–13. Watter beginsel vind ons in verse 7-9, wat op ons vandag van toepassing kan wees in die konteks van Christelike opvoeding, en die gevaar van valse leerstellings van die wêreld, wat die beoefening van ons geloof negatief kan beïnvloed?`

Baie van die hedendaagse groot intellektuele idees in die wêreld is gebasseer op ‘n naturalistiese siening van die werklikheid. Heelwat dissiplines wat vandag aan inrigtings bestudeer word, word vanuit hierdie perspektief gedoen, wat beteken dat baie van dit wat geleer word teenstrydig met die Skrif is. Ons kan moontlik in versoeking kom om afvallige idees te aanbid, idees wat geteoretiseer is en beoefen word. Ons kan selfs die briljante denkevan filosowe, wetenskaplikes en wiskundiges vergoddelik wat hierdie idees gekenmerk het.

Dikwels bestaan daar ‘n probleem dat hierdie idees met die Skrif bots, en tog word dit as die waarheid beskou aangesien dit tans onderrig word. Mense poog selfs om hierdie idees by Christelike opvoeding te inkorporeer. Ongelukkig is die enigste uitkoms dat die geloof gekompromiteer word, wat dikwels die gevolg het dat die Skrif verdraai word sodat die Skrif by die huidige idees inpas.

`Wat is sommige van die huidige gewilde denkrigtings wat loodreg met die Skrif bots, en wat kan ons as kerk daaraan doen om onsself daarvan te beskerm dat hierdie idees neerslag vind in ons eie opvoedkundige stelsel?`