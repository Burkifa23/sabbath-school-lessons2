---
title: 'Kriza Vodstva'
date: 02/01/2021
---

> <p></p>
> “One godine kad umrije kralj Uzija, vidjeh Gospoda gdje sjedi na prijestolju visoku i uzvišenu. Skuti njegovova plašta ispunjahu Svetište.” (Izaija 6,1)

### Biblijski tekstovi
Izaija 6,1-4; Izaija 6,5-7; Izaija 6,8; Izaija 6,9-13.

“Kada je Konfucija jedan njegov učenik pitao koji su čimbenici dobre vladavine, on je odgovorio: ‘Dovoljno hrane, dovoljno oružja i povjerenje puka.’

‘Ali’, pitao je dalje učenik, ‘zamislite da ste prisiljeni izostaviti jedno od toga troga. Čega biste se odrekli?’ ‘Oružja’, rekao je Konfucije.

‘Ali zamislite da ste prisiljeni izostaviti i jedno od toga dvoga što je preostalo’, nastavljao je uporno učenik. ‘Čega biste se odrekli?’

Na to je Konfucije odgovorio: ‘Hrane. Jer glad od davnina pogađa sve ljude, a puk koji više ne vjeruje svojim vladarima sigurno je izgubljen.’” (Michael P. Green, 1500 Illustrations for Biblical Preaching, str. 215)

Ljudima je potrebno snažno, pouzdano vodstvo. Kad se jedan vojnik javio na dužnost po drugi put, pitali su ga zašto to čini. “Probao sam građanski život”, odgovorio je, “ali tamo vani nema stege.“

Ovog ćemo tjedna razmotriti krizu vodstva u Judeji i žalosne posljedice koje su uslijedile.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlja 29 i 30**