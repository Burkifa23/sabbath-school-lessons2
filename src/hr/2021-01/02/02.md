---
title: 'Kralj Je Mrtav Živio Kralj'
date: 03/01/2021
---

`U Izaiji 6,1 govori se o smrti kralja Uzije. Pročitajte 2. Ljetopisa 26, a zatim odgovorite na pitanje: Što je značila smrt kralja Uzije?`

Smrt tog kralja može se promatrati iz različitih kutova.

1.	Premda je Uzijina vladavina bila duga i uspješna, “kad se osilio,uzobijestilo mu se srce dotle da se pokvario ... jer je ušao u Jahvin Hekal i počeo prinositi kâd na kadionom žrtveniku” (2. Ljetopisa 26,16). Kad su ga svećenici s pravom zaustavili jer nije bio potomak Aronove svećeničke loze, pa samim tim ni opunomoćen da to čini (2. Ljetopisa 26,18), kralj se razgnjevio. Istog trenutka kad je kralj odbacio ukor, Gospodin ga je udario gubom koju je imao “do smrti, i stanovaše u odvojenoj kući, jer bijaše odstranjen od Doma Jahvina” (2. Ljetopisa 26,21). Neobično je što je Izaija dobio viđenje o čistom, besmrtnom božanskom Kralju u Njegovom Domu/Hramu iste godine kad je umro nečisti ovozemaljski kralj!`

2.	Postoji oštra suprotnost između Uzije i Izaije. Uzija je drskoposegnuo za svetošću zbog pogrešnih razloga (ponositost) i zauzvrat je postao obredno nečist, lišen svetosti. Izaija je, s druge strane, dopustio da ga dosegne Božja svetost. Ponizno je priznao svoju slabost i čeznuo za moralnom čistoćom koju je primio (Izaija 6,5-7). Poput carinika u Isusovoj usporedbi, otišao je opravdan: “Jer tko se uzvisi, bit će ponižen, a tko se ponizi, bit će uzvišen.” (Luka 18,14)

3.	Postoji zapanjujuća sličnost između Uzijinog gubavog tijela imoralnog stanja naroda: “Nigdje zdrava mjesta, već ozljede, modrice, otvorene rane.” (Izaija 1,6)

4.	Uzijina smrt oko 740. godine pr. Kr. označava početak velikekrize vodstva u Božjem narodu. Smrt bilo kojeg apsolutističkog vladara čini njegovu zemlju ranjivom tijekom prijenosa vlasti. Ali Judeja je bila u posebnoj opasnosti jer se Tiglat Pileser III. popeo na prijestolje u Asiriji nekoliko godina prije, 745. godine pr. Kr., i odmah krenuo u ratne pohode koji su njegov narod učinili nepobjedivom velesilom koja je ugrožavala neovisnost svih naroda na Bliskom istoku. U to vrijeme krize Bog je ohrabrio Izaiju pokazujući mu da On još uvijek svime vlada.

`Pozorno pročitajte 2. Ljetopisa 26,16. Na koji se način svatko od nas suočava s tom opasnošću iz istih razloga? Kako nas razmišljanje o križu može zaštititi od te zamke?`