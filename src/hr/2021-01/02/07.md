---
title: 'Za Daljnje Proučavanje'
date: 08/01/2021
---

“Bezakonje je zavladalo u svim društvenim slojevima toliko da su oni malobrojni, koji su ostali vjerni Bogu, često bili u kušnji da odustanu i da se predaju obeshrabrenju i očaju. Izgledalo je kao da će se Božja namjera s Izraelom izjaloviti i da će buntovni narod doživjeti sudbinu sličnu sudbini Sodome i Gomore.

Nije nikakvo čudo što se Izaija, suočen s takvim okolnostima i pozvan posljednjih godina Uzijina kraljevanja da odnese Judi Božju poruku opomene i ukora, ustručavao prihvatiti tu odgovornost. Dobro je znao da će naići na tvrdoglavi otpor. Imajući u vidu svoju nesposobnost da odgovori zadatku, razmišljajući o tvrdovratosti i nevjerstvu naroda kojemu je trebao služiti, Izaija je osjetio da nema snage obaviti zadatak. Da li da se u očaju odrekne svoga poslanja i ostavi Judu da se nesmetano odaje idolopoklonstvu? Da li da prepusti bogovima Ninive da upravljaju zemljom usprkos Bogu nebeskome?” (Ellen G. White, Proroci i kraljevi, str. 195; u izvorniku 306,307)

**Pitanja za razgovor**

`1.	Kad bi vam neki skeptik ili ateist postavio pitanje: “Kakomožete pokazati da vaš Bog svime upravlja?”, što biste mu odgovorili?`

`2.	Ako Bog svime upravlja, zašto nevini ljudi pate? Podrazumijeva li ulomak u Izaiji 1,19.20 da se Božjem vjernom narodu u sadašnjem životu trebaju događati samo dobre stvari, a samo loše onima koji su u pobuni? Usporedite Job 1; 2; Psalam 37; Psalam 73. Možemo li pomiriti svoje razumijevanje Božjeg karaktera sa zlom koje se događa ljudima? Trebamo li to činiti?`

`3.	Zašto u šestom poglavlju Knjige proroka Izaije ima takopuno pojedinosti povezanih s Danom pomirenja? Uzmite u obzir činjenicu da je na taj godišnji dan suda Bog čistio svoj narod tako što je uklanjao grijehe od onih koji su Mu bili vjerni (Levitski zakonik 16,30) i isključivao one koji su bili nevjerni (Levitski zakonik 23,29.30).`

**Zaključak:** U nesigurno vrijeme, kad je slabost ljudskog vodstva bila bolno vidljiva, Izaiji je dano veličanstveno viđenje Kralja svemira. Prestrašen svojom nedostojnošću, ali očišćen i osnažen milošću, Izaija je bio spreman poći kao Božji poslanik u neprijateljski svijet.