---
title: 'Kad Se Vaš Svijet Raspada'
date: 09/01/2021
---

> <p></p>
>“Ako ne budete vjerovali, zacijelo se održati nećete.” (Izaija 7,9 — Varaždinska Biblija)

### Biblijski tekstovi
Izaija 7,1-9; Izaija 7,10-13; Izaija 7,14.

Kad su se Connie i Roy jedne subote dovezli kući nakon bogoslužja, pred njih je mahnito dotrčala preko dvorišta mala ukrasna kokoš “katica”. Nešto nije bilo u redu. Koke su trebale biti sigurne u svojem kokošinjcu, ali su zbog nekog razloga izišle van. Brzi pregled situacije otkrio je tragediju koja se upravo događala. Beethoven, mali susjedov pas, također je pobjegao iz svojeg dvorišta i stajao je malo niže, pokraj jezerca, s Daisy u čeljustima. Daisy je bila prelijepa koka nesilica s paperjastim bijelim repnim perima. Connie je uspjela istrgnuti Daisy, ali bilo je prekasno. Njezina ljubimica, sada s ozlijeđenim vratom, ubrzo je uginula u njezinim rukama. Connie je sjedila u dvorištu i jecala držeći mrtvu životinju.

Još jedan ljubimac bio je duboko uznemiren tim događajem. Veliki bijeli patak po imenu Waddlesworth, vidjevši Connie kako drži Daisy, valjda je pomislio da ju je ona ubila. Zato je sljedećih nekoliko tjedana žestoko napadao Connie čim bi je ugledao, bolno je štipajući svojim snažnim kljunom. Katkad je doista teško razlučiti tko su vam prijatelji, a tko neprijatelji.

Ovog ćemo tjedna razmišljati o judejskom kralju koji je također imao taj problem i pokušat ćemo shvatiti zašto je donio pogrešne odluke.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlja 31 i 32**