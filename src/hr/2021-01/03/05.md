---
title: 'Znak Sina'
date: 13/01/2021
---

Ponuda da zatraži znak “iz dubine ili odozgo s visine” (Izaija 7,11 — Varaždinska Biblija) nije utjecala na Ahaza. Zato kad Bog kaže da će On sam dati znak (Izaija 7,14), očekujemo da to bude nešto što oduzima dah, što bi samo božanska mašta mogla smisliti (usporedi Izaija 55,9; 1. Korinćanima 2,9). Međutim — iznenađenje! Taj znak je sin. Ali kako bi to što će djevica roditi sina i nazvati ga “Emanuel” moglo biti znak biblijskih razmjera? Tko je ta žena i tko je njezino Dijete?

Stari zavjet nigdje izrijekom ne ukazuje na ispunjenje tog važnog znaka, za razliku od znakova danih nekim drugim pojedincima, kao što je bio Gideon (Suci 6,36-40). Ipak, evo nekih mogućih ispunjenja zasnovanih samo na Starom zavjetu:

1.	Budući da se izraz “djevica” odnosi na mladu ženu stasalu zaudaju, mnogi pretpostavljaju da je to bila neka udana žena koja je živjela u Jeruzalemu, možda čak Izaijina žena. Tekst u Izaiji 8,3 doista bilježi rođenje Izaijinog sina kojeg je dobio s “proročicom” (što se odnosi na njegovu ženu, čija se proročka poruka sastojala, u najmanju ruku, od imena njezine djece; usporedi Izaija 7,3; 8,18). Međutim, taj je sin dobio ime Maher Šalal Haš Baz (Izaija 8,1-4), a ne Emanuel. Ipak, znakovi koje su predstavljala ta dva dječaka slični su u tome što će, prije nego što dostignu uzrast u kojem bi mogli birati između dobra i zla, Aram i sjeverni Izrael biti opustošeni (Izaija 7,16; 8,4).

2.	Neki smatraju da je Emanuel zapravo Ezekiel, Ahazov sin, kojije postao sljedeći kralj. Ali ime Emanuel nigdje se ne primjenjuje na njega.

3.	S obzirom na to da je Emanuel donekle tajanstven, a njegovoime, koje se uobičajeno prevodi “s nama Bog”, ukazuje na Božju prisutnost, On bi mogao biti isti onaj Sin na kojeg se odnose proročanstva iz 9. i 11. poglavlja Knjige proroka Izaije. U tom slučaju, Njegov uzvišeni opis kao božanskog Sina (Izaija 9,6), koji je i “Jišajev izdanak” (Izaija 11,10), nadilazi sve što bi se moglo pripisati čak i dobrom kralju Ezekiji.

4.	Prirodni porođaj neudane žene stasale za udaju doveo bi dorođenja nezakonitog djeteta iz nezakonite veze (vidi Ponovljeni zakon 22,20.21). Zašto bi Bog upućivao na takvo dijete kao na znak koji treba nadahnuti vjeru?

Nasuprot tome, Novi zavjet prepoznaje Isusa kao Emanuela (Matej 1,21-23), rođenog na čudesan način i u čistoći od strane neudane, ali zaručene djevice. Isus je također Božji Sin (Izaija 9,6; Matej 3,17), “mladica” i “izdanak” Jišajev (Izaija 11,1.10; Otkrivenje 22,16). Znamo ono što trebamo znati: “Ali kad dođe punina vremena, posla Bog svoga Sina, rođena od žene” (Galaćanima 4,4), da bi među nas donio Božju prisutnost.

`Razmišljajte o Kristovom dolasku među ljude. Koju nam vrstu utjehe ta stvarnost može pružiti usred ovoga što nam izgleda kao hladan, zastrašujući, nehajan svijet?`