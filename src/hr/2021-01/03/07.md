---
title: 'Za Daljnje Proučavanje'
date: 15/01/2021
---

“Dat će mu ime Emanuel … Bog je s nama.” “Svjetlost spoznaje slave Božje” vidjela se “na licu Kristovu” (2. Korinćanima 4,6). Gospodin Isus Krist bio je jedno s Ocem od vječnih vremena; On je bio “otisak njegove biti”, otisak Njegove veličine i veličanstva, “odsjev njegova sjaja”. On je došao na naš svijet kako bi objavio ovu slavu. Došao je na ovu grijehom pomračenu Zemlju da otkrije svjetlost Božje ljubavi, da bude “Bog s nama”. Stoga je za Njega prorečeno: “Dat će mu ime Emanuel.” (Ellen G. White, Isusov život, str. 7; u izvorniku 19)

“Judinom bi kraljevstvu bilo na dobro da je Ahaz primio ovu poruku s Neba. Međutim, on je odlučio osloniti se na tjelesnu snagu pa je zatražio pomoć od neznabožaca. U očaju je poslao glasnika asirskom kralju Tiglat Pileseru: ‘Ja sam tvoj sluga i sin tvoj! Dođi i izbavi me iz ruku aramejskog kralja i kralja Izraela, koji su se digli protiv mene.’ (2. o kraljevima 16,7) Uz molbu su bili poslani i bogati darovi iz kraljeve riznice i iz riznice Hrama.” (Ellen G. White, Proroci i kraljevi, str. 208; u izvorniku 329)

**Pitanja za razgovor**

`1.	U trenutku kad donosite neku odluku, je li ispravno tražitiznak od Boga? Koje opasnosti mogu biti s tim povezane?`

`2.	Dobro je imati ljudsku pomoć, ali kako možemo prepoznatinjezine granice?`

`3.	Ruski pisac Lav Nikolajevič Tolstoj pisao je svojem prijateljuda “nema ničega goreg od života kad čovjek jednom shvati da je smrt kraj svemu”. Kako nam spoznaja da je “s nama Bog” pruža odgovor na takvu tvrdnju?`

**Zaključak:** Bog je doveo nevjernog kralja Ahaza u okolnosti u kojima je morao donijeti tešku odluku: vjerovati ili ne vjerovati. Iako mu je Gospodin ponudio da izabere koji god znak je njegova mašta mogla zamisliti, on nije dopustio Bogu da mu pruži razlog za vjerovanje. Umjesto toga, izabrao je asirskog kralja za svojeg “prijatelja”.