---
title: 'Božanski Magnet'
date: 22/03/2021
---

`Pročitajte Izaija 66,1-19. Imajući na umu vrijeme u kojem je pisao, koju osnovnu poruku Izaija ovdje iznosi?`

Bog preko proroka ponavlja poziv i opomenu koji prožimaju cijelu njegovu knjigu: Bog će spasiti i obnoviti ponizne koji dršću od Njegove riječi (Izaija 66,2.5). Kao u Izaiji 40,1, On će ih utješiti (Izaija 66,13). Ali uništit će one koji se bune protiv Njega. To obuhvaća licemjere koji se drže obreda, a čije žrtve On odbacuje (Izaija 66,3.4; usporedi Izaija 1,1015), kao i one koji mrze i odbacuju Njegove vjerne (Izaija 66,5). To također obuhvaća i one koji se odaju poganskim gadostima (Izaija 66,17) kakve su činjene čak i u jeruzalemskom Hramu (Ezekiel 8,7-12).

`Pročitajte Izaija 66,3. O čemu se govori u ovom retku? Koja su duhovna načela tu otkrivena? Kako se ta ista misao može izraziti u kontekstu suvremenog kršćanstva i bogoslužja?`

Kako Bog poput magneta privlači sve narode k sebi? Izaija 66,18.19.

Nakon uništenja neprijatelja (Izaija 66,14-17), Bog otkriva svoju slavu tako da postaje magnet koji privlači ljude u Jeruzalem (usporedi Izaija 2,2-4). On među njima postavlja “znak” koji se ovdje konkretno ne navodi, ali se očito odnosi na znak koji je Izaija posljednji put spomenuo: Bog daje svojem narodu radost, mir i obnavlja njegovu zemlju (Izaija 55,12.13). Kad On otkrije svoju slavu obnavljajući narod nakon uništenja, to je znak Njegove obnovljene naklonosti kao što je duga nakon potopa bila znak Noi (Postanak 9,13-17).

`Pročitajte Izaija 66,5. Što znači drhtati od Njegove riječi? Zašto Gospodin želi da mi dršćemo od Njegove riječi? Ako vi ne dršćete, što to govori o stanju vašeg srca?`