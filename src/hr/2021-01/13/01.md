---
title: 'Novorođenje Planeta Zemlje'
date: 20/03/2021
---

> <p></p>
> “Jer, evo, ja stvaram nova nebesa i novu zemlju. Prijašnje se više neće spominjati, niti će vam na um dolaziti.” (Izaija 65,17)

### Biblijski tekstovi
Izaija 65,17-25; Izaija 66,1-19; Izaija 66,1921; Izaija 66,21; Izaija 66,22-24.

Dvanaestogodišnji dječak koji je upravo pročitao neku knjigu o astronomiji, odbio je ići u školu. Majka je odvela dijete k obiteljskom liječniku koji ga je pitao: “Billy, u čemu je problem? Zašto više ne želiš učiti ni ići u školu?“

“Zato, doktore,” odgovorio je dječak, “što sam u ovoj knjizi o astronomiji pročitao da će Sunce jednog dana sagorjeti i da će sav život na Zemlji nestati. Ne vidim razlog da bilo što radim ako će na kraju sve izumrijeti.”

Majka je histerično povikala: “To se tebe ne tiče! To se tebe ne tiče!“

A liječnik se nasmiješio i rekao: “Billy, ne trebaš se brinuti jer do trenutka kad se to dogodi, svi ćemo ionako već odavno biti mrtvi.”

Naravno, to i jest dio problema — svi ćemo na kraju ionako biti mrtvi.

Srećom, naše postojanje ne mora se završiti smrću. Naprotiv, nama je ponuđen život, vječni život u obnovljenom svijetu.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 43**