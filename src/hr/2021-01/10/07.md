---
title: 'Za Daljnje Proučavanje'
date: 05/03/2021
---

“Krist je naše grijehe ponio u svojem tijelu na drvo. ... Koliki je onda morao biti grijeh kada nijedno smrtno biće nije moglo postići pomirenje? Koliko je moralo biti njegovo prokletstvo kada ga je samo Bog mogao ukloniti? Kristov križ svjedoči svakom čovjeku da je plaća grijeha smrt. ... O, svakako mora postojati neka snažna zavodnička sila koja zarobljava moralne snage usmjeravajući ih suprotno utjecajima Božjega Duha, zar ne?” (Ellen G. White, Naše visoko zvanje, str. 46; u izvorniku 44).

“Zakon Božje vladavine trebao se uzdići smrću Božjeg jedinorođenog Sina. Krist je ponio krivnju za grijehe cijelog svijeta. Naša podobnost sastoji se jedino u utjelovljenju i smrti Božjeg Sina. On je mogao postradati jer je imao božansku narav. Mogao je izdržati jer je bio bez ikakve mrlje nevjerovanja i grijeha. Krist je pobijedio umjesto čovjeka podnijevši pravednu kaznu. Osigurao je vječni život čovjeku time što je Zakon učinio velikim i slavnim.” (Ellen G. White, Selected Messages, sv. 1, str. 302)

**Pitanja za razgovor**

`1.	Tekst u Izaiji 53,7-9 spušta se u dubinu ponora govoreći osmrti i pokopu Sluge. Koliko se pojedinosti iz ovih redaka ispunilo pred kraj Isusovog života na Zemlji? Matej 26,57—27,60; Marko 14,53—15,46; Luka 22,54—23,53; Ivan 18,12—19,42.`

`2.	Pogledajte posljednji citat Ellen G. White koji govori o tomekako Kristova smrt veliča Zakon. Što je ona time mislila? Kako razumijemo Njegovu smrt kao dokaz neprolaznosti Zakona?`

**Zaključak:** Pošto je govorio o rođenju, identitetu i životnom djelu Izbavitelja, Izaija konačno otkriva najveću tragediju koja nama pruža nadu — da bi dosegnuo, spasio i iscijelio izgubljene ljude, uključujući i nas, Sluga Jahvin dragovoljno nosi naše boli i kaznu.