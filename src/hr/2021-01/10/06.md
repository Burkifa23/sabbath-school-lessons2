---
title: 'Preobražavajuća Žrtva Naknadnica'
date: 04/03/2021
---

`Što znači da je život Sluge “naknadnica” (Izaija 53,10)?`

Hebrejski izraz odnosi se na žrtvu “naknadnicu” (Levitski zakonik 5,14—6,7; 7,1-7), kojom se grešnik mogao iskupiti od hotimičnih grijeha prema drugima (Levitski zakonik 6,2.3). Prorok Izaija je posebno izdvajao takve grijehe (Izaija 1—3; 10,1.2; 58). Grešnik je, osim toga, morao vratiti oštećenoj osobi ono što je uzeo i još dodati peti dio iznosa prije nego što će prinijeti žrtvu da bi primio oprost od Boga (Levitski zakonik 6,4-7; usporedi Matej 5,23.24). U slučaju nehotične zloupotrebe nečega što pripada Bogu, naknada je išla Njemu (Levitski zakonik 5,16).

Sada razumijemo redak u Izaiji 40,2, gdje Bog tješi svoj prognani narod govoreći mu da je platio dovoljnu naknadu za svoje grijehe.

Međutim, nakon plaćanja naknade morala se prinijeti žrtva. Nju nalazimo u 53. poglavlju Knjige proroka Izaije: Sluga Jahvin, umjesto ovna, poveden je kao janje na klanje (Izaija 53,7) radi ljudi koji su zašli s puta (Izaija 53,6).

Premda “iz zemlje živih ukloniše njega” (Izaija 53,8; usporedi Daniel 9,26), kao žrtva potpuno progutana u plamenu koji potpiruje nadu za nas, Sluga ustaje iz mrtvih, iz zemlje bez povratka, da bi primio plijen, vidio “potomstvo” i produžio sebi dane (Izaija 53,10-12).

Pročitajte sljedeće retke. U kojem smislu svaki od njih šalje istu osnovnu poruku kao i Izaija 53?

`Psalam 32,1.2`

`Rimljanima 5,8`

`Galaćanima 2,16`

`Filipljanima 3,9`

`Hebrejima 2,9`

`1. Petrova 2,24`

`Kad bi netko od vas zatražio da radosnu vijest iz Izaije 52,13— 53,12 sažmete u jedan odlomak, što biste napisali?`