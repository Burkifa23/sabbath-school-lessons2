---
title: 'Učiniti Nezamislivo'
date: 27/02/2021
---

> <p></p>
>“Za naše grijehe probodoše njega, za opačine naše njega satriješe. Na njega pade kazna — radi našeg mira, njegove nas rane iscijeliše.” (Izaija 53,5)

### Biblijski tekstovi
Izaija 50,4-10; Izaija 52,13—53,12; Izaija 53,3-9; Izaija 53,10-12.

Lough Fook, kršćanin iz Kine, bio je ganut suosjećanjem prema svojim sunarodnjacima koji su postali robovi u južnoameričkim rudnicima. Želio im je pružiti nadu Evanđelja, ali se pitao kako bi im prišao. Tako je odlučio prodati sebe kao roba na pet godina. Bio je prebačen u Demeraru, gdje je radio u rudnicima i govorio svojim supatnicima o Isusu.

Lough Fook je umro, ali ne prije nego što je dvjesto ljudi bilo oslobođeno beznađa prihvativši Isusa za svojeg Spasitelja.

Kakvo nevjerojatno žrtvovanje za dobro drugih! Kakav primjer!

Učinivši nezamislivo, to jest ponizno “uzevši narav sluge” (Filipljanima 2,7), Isus je također dosegnuo nedosežne — vas i mene i cijeli svijet koji je ogrezao i izgubljen je u ponoru grijeha.

Ovog ćemo tjedna promatrati taj nevjerojatni događaj prorečen stotinama godina prije nego što se odigrao.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 40**