---
title: 'Tješite Moj Narod'
date: 13/02/2021
---

> <p></p>
>“Na visoku se uspni goru, glasniče radosne vijesti, Sione! Podigni snažno svoj glas, glasniče radosne vijesti, Jeruzaleme! Podigni ga, ne boj se, reci judejskim gradovima: ‘Evo Boga vašega!’” (Izaija 40,9)

### Biblijski tekstovi
Izaija 40,1.2; Izaija 40,3-8; Izaija 40,9-11; Izaija 40,12-31.

Drugi svjetski rat završio je 1945. godine, a japanski vojnik po imenu Shoichi Yokoi krio se u džungli na otoku Guamu. Leci koje su izbacivali iz američkih aviona objavljivali su mir, ali Yokoi je mislio da je to neki trik. Kao rodoljubni, odani vojnik svojega cara, zakleo se da se nikad neće predati. Budući da nije imao dodira s civilizacijom, živio je od onoga što je mogao naći u džungli — bio je to vrlo oskudan, težak život. Dvadeset sedam godina nakon završetka rata, 1972., na njega su naišli neki lovci dok je pecao i Yokoi je tek tada saznao da su poruke o miru bile istinite. Dok je ostatak njegovog naroda uživao u miru, Yokoi je proveo desetljeća u oskudici i strahu. (Roy Gane, Altar Call, str. 304, prilagođeno)

Prije mnogo stoljeća Bog je preko proroka Izaije najavio da je vrijeme straha i patnji za Njegov narod završeno: “Tješite, tješite moj narod, govori Bog vaš. Govorite srcu Jeruzalema, vičite mu da mu se ropstvo okonča, da mu je krivnja okajana, jer iz Jahvine ruke primi dvostruko za sve grijehe svoje.” (Izaija 40,1.2) Pogledajmo što to znači.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 38**