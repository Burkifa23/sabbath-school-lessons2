---
title: 'Za Daljnje Proučavanje'
date: 19/02/2021
---

U knjizi Ellen G. White Proroci i kraljevi pročitajte poglavlje pod naslovom “Evo Boga vašega!”, str. 198—203 (u izvorniku 311—321).

“U Izaijino vrijeme pogrešni pojmovi o Bogu pomračili su duhovno razumijevanje ljudi. Sotona ih je dugo pokušavao navesti da u svom Stvoritelju gledaju začetnika grijeha, patnji i smrti. Oni koje je tako zaveo, zamišljali su Boga kao neko strogo i samovoljno biće. Smatrali su da On jedva čeka ne bi li nekoga optužio i osudio, da nije spreman prihvatiti grešnika sve dok postoji neki zakonski izgovor da mu ne pomogne. Veliki varalica je zakon ljubavi, po kojemu se upravlja Nebo, pogrešno prikazao kao ograničenje ljudske sreće, teški jaram kojega bi se ljudi rado oslobodili. Objavio je da se njegovi propisi ne mogu držati i da se kazne za prijestup izriču samovoljno.” (Ellen G. White, Proroci i kraljevi, str. 198; u izvorniku 311)

**Pitanja za razgovor**

`1.	Vlastitim riječima ukratko prepričajte poruku ulomka u Izaiji40,12-31. Pritom upotrijebite suvremene ilustracije kao što su znanstvena otkrića koja još slikovitije dočaravaju nevjerojatnu moć našeg Boga. Podijelite svoj zaključak s razredom.`

`2.	Na koji se način Izaijin opis trajnosti Božje riječi, nasuprotkrhkoj prolaznosti ljudskog života (Izaija 40,6-8), obraća vašem strahu od smrti? Na koji je način povezan s vašom nadom u uskrsnuće (Job 19,25-27; Daniel 12,2; 1. Korinćanima 15,51-57; 1. Solunjanima 4,13-18)?`

`3.	Kako bi nas učenje napamet redaka u Izaiji 40,12-31 mogloizliječiti od ponosa i oholosti?`

**Zaključak:** Bog je preko Izaije donio utjehu napaćenima. Njihovo je vrijeme nevolje završilo i Bog im se vraćao. Umjesto da budu obeshrabreni i zbunjeni, mogli su se pouzdati da će Bog svoju stvaralačku silu upotrijebiti u njihovu korist.