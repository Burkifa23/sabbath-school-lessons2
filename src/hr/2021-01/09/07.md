---
title: 'Za Daljnje Proučavanje'
date: 26/02/2021
---

Pročitajte kako je Ellen G. White opisala Isusovu službu iscjeljenja i poučavanja u knjizi Isusov život: “U Kafarnaumu”, str. 192—200 (u izvorniku 252—261).

“Pri zadobivanju duša potrebne su velika taktičnost i mudrost. Spasitelj nikada nije zatajio istinu, ali ju je uvijek izgovarao s ljubavlju. U razgovoru s drugima pokazivao je najveću taktičnost i bio je uvijek ljubazan i pažljiv. Nikada nije bio grub, nikada nije bez potrebe izgovarao oštru riječ, nikada nanosio nepotrebnu bol osjetljivoj duši. On nije osuđivao ljudske slabosti. Neustrašivo je žigosao licemjerje, nevjerovanje i bezakonje, ali dok je izgovarao oštre ukore, Njegov je glas podrhtavao. Nikada istinu nije činio okrutnom, već je uvijek pokazivao duboku nježnost prema ljudskom rodu. U Njegovim je očima svaka duša bila dragocjena. Ponašao se s božanskim dostojanstvom, ali se s najnježnijim sažaljenjem i poštovanjem saginjao nad svakim pripadnikom Božje obitelji. U svima je gledao duše koje je došao spasiti.” (Ellen G. White, Propovjednici Radosne vijesti, str. 93; u izvorniku 117)

**Pitanja za razgovor**

`1.	Pročitajte zajedno kao razred što je Ellen G. White u navedenom citatu pisala o tome kako je Krist služio drugima. Razgovarajte o načelima koja su tu navedena, a zatim razmotrite koliko uspješno vaša crkva zajednički odražava ta načela.`

`2.	Poznajete li neku “napuknutu trsku” ili “stijenj što tinja”(Izaija 42,3)? Kako možete pomoći takvim osobama a da ih ne “prelomite” i ne “ugasite”? Na koje načine možete uputiti takve ljude na Gospodina? U praktičnom smislu, što biste im rekli da rade kako bi primili iscjeljenje i pomoć?`

`3.	Tvrdnja da je Knjigu proroka Izaije napisalo više autorazasniva se na pretpostavci da ljudi ne mogu pretkazivati budućnost na način na koji je to Izaija činio. U čemu je osnovni problem s tom tvrdnjom i zašto je mi kao kršćani moramo sasvim odbaciti?`

**Zaključak:** Za izbavljenje je potreban Izbavitelj. Božji narod slugu izbavljen je uz pomoć dvojice izbavitelja — Kira, koji ga je oslobodio iz babilonskog sužanjstva, i neimenovanog Sluge, čiji se identitet kao Mesije otkriva postupno. Taj će Sluga obnoviti pravdu i dovesti zajednicu preživjelih natrag Bogu.