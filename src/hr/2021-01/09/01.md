---
title: 'Da Služi I Spasi'
date: 20/02/2021
---

> <p></p>
>“Evo Sluge mojega koga podupirem, mog izabranika, miljenika duše moje. Na njega sam svoga duha izlio, da donosi pravo narodima.” (Izaija 42,1)

### Biblijski tekstovi
Izaija 41; Izaija 42,1-7; Izaija 44,26-45,6; Izaija 49,1-12.

“Mnogi smatraju velikom prednošću posjet mjestima iz Kristovog života na Zemlji, hodanje stazama kojima je On prošao, promatranje jezera pokraj kojeg je volio poučavati, kao i brda i dolina na kojima je često počivao Njegov pogled. Ali mi ne moramo poći u Nazaret, Kafaranum ili Betaniju da bismo išli Isusovim stopama. Njegove stope naći ćemo kraj bolesničke postelje, u bijednim straćarama, na prepunim ulicama velikoga grada i na svakom mjestu na kome se nalaze ljudska srca gladna utjehe. Ići ćemo Njegovim stopama ako činimo ono što je On činio dok je bio na Zemlji.” (Ellen G. White, Isusov život, str. 531; u izvorniku 640)

Izaija govori o Gospodnjem slugi koji ima slično poslanje milosti: “On ne lomi napuknutu trsku niti gasi stijenj što tinja. … Da otvoriš oči slijepima, da izvedeš sužnje iz zatvora i iz tamnice one što žive u tami.” (Izaija 42,3.7)

Pogledajmo sada tog Slugu. Tko je On i što postiže?

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 39**