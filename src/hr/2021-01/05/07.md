---
title: 'Za Daljnje Proučavanje'
date: 29/01/2021
---

“Srce zemaljskog oca nježno voli svog sina. On promatra lice svog djeteta i drhti na pomisao o životnoj opasnosti. On čezne da zaštiti svoje drago dijete od Sotonine sile i sačuva ga od kušnji i sukoba. Bog je dao svog jedinorođenog Sina da se nađe u još žešćem sukobu, i mnogo strašnijoj opasnosti, da bi životna staza naše djece bila sigurna. ‘U ovome se sastoji ljubav.’ (1. Ivanova 4,10) Čudite se, nebesa, i divi se, Zemljo!” (Ellen G. White, Isusov život, str. 27; u izvorniku 49)

“Krist je zadovoljio uvjete koji su bili potrebni za čovjekovo spasenje. Nijedan anđeo, nijedan čovjek nije bio podoban za to veliko djelo koje je trebalo obaviti. Samo je Sin Čovječji mogao biti uzdignut jer je samo vječna priroda mogla pokrenuti postupak otkupljenja. Krist se povezao s nevjernicima i grešnicima, uzeo je udjela u ljudskoj naravi, prolio svoju krv i prinio svoju dušu kao žrtvu za grijeh. Na nebeskom vijeću odmjerena je čovjekova krivnja, procijenjen je gnjev zbog grijeha, a Krist je ipak objavio svoju odluku da odgovornost preuzme na sebe kako bi zadovoljio uvjete pod kojima će se palom čovječanstvu pružiti nada.” (Ellen G. White, The Signs of the Times, 5. ožujka 1896.)

**Pitanja za razgovor**

`Kao što smo vidjeli u Izaiji 11, Gospodin je oba Kristova dolaska prikazao jednom slikom. To nam pomaže da barem donekle objasnimo zašto neki Židovi nisu prihvatili Krista u vrijeme Njegovog prvog dolaska — očekivali su da On učini ono što će se dogoditi tek u vrijeme drugog dolaska. Što nam to govori o važnosti pravilnog razumijevanja naravi Kristovog dolaska? Kako, na primjer, pogrešna shvaćanja o Njegovom drugom dolasku mogu izložiti ljude velikoj Sotoninoj prijevari na svršetku vremena? (Vidi Ellen G. White, Velika borba, 39. poglavlje)`

**Zaključak:** U dane proroka Izaije, čije ime znači “Gospodnje spasenje”, Bog je svojem narodu ostatka obećao spasenje od uništenja koje će ga snaći kao posljedica otpada. To proročanstvo o nadi nalazi svoje konačno ispunjenje u Isusu, čije ime znači “Gospodin je spasenje”.