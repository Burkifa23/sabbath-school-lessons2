---
title: 'Za Daljnje Proučavanje'
date: 22/01/2021
---

U knjizi Velika borba pročitajte poglavlje pod naslovom: “Mogu li nam se mrtvi javljati?”, str. 434—442 (u izvorniku 551—562).

“U doba Hebreja bilo je ljudi koji su, kao i spiritisti danas, tvrdili da održavaju vezu s umrlima. Ali “vračarski duhovi”, kako su nazivali posjetitelje s drugih svjetova, u Bibliji su nazvani “duhovi đavolski”. (Usporedi Brojevi 25,1-3; Psalam 106,28; 1. Korinćanima 10,20; Otkrivenje 16,14.) Gospodin je održavanje veze s duhovima proglasio odvratnim i svečano ga zabranio pod prijetnjom smrtne kazne. (Levitski zakonik 19,31; 20,27) Već sam naziv čarobnjaštvo danas izaziva prijezir. Tvrdnja da ljudi mogu stupiti u vezu sa zlim duhovima smatra se pričom iz mračnog srednjeg vijeka. Ali spiritizam, koji broji na stotine tisuća i na milijune obraćenika, koji je ušao u znanstvene krugove, koji je nahrupio u crkve i naišao na naklonost u zakonodavnim tijelima, pa čak i u kraljevskim dvorima — ova mamutska prijevara nije drugo do oživljavanje osuđenog i zabranjenog starog čarobnjaštva pod novom krinkom.” (Ellen G. White, Velika borba, str. 438; u izvorniku 556)

**Pitanja za razgovor**

`1.	Razgovarajte o spiritizmu koji se pojavljuje u filmovima,knjigama, na televiziji i u popularnoj kulturi. Ako se ništa ne može učiniti da bi se to zaustavilo, kako možemo upozoriti druge na opasnost od onoga što je za mnoge ljude samo bezazlena razonoda i ništa više? Zašto je ispravno razumijevanje stanja mrtvih toliko važno da bismo bili zaštićeni od tih prijevara?`

`2.	Pročitajte Izaija 8,20. Prepričajte ulomak svojim riječima.Neka više ljudi u razredu naglas pročita svoj prijevod. Što nam Gospodin tu govori?`

`3.	Razmišljajte više o misli da Boga treba ljubiti i bojati Ga seu isto vrijeme. Na koje načine naša ljubav proizlazi iz tog straha? Ili naš strah proizlazi iz te ljubavi? Razgovarajte o tome.`

**Zaključak:** Preko Izaijinih postupaka i obitelji, kao i preko njegovih riječi, Bog ponavlja poruku upozorenja i nade da je jedina sigurnost uzdati se u Boga koji zna što radi. On ima i ljubavi i snage da vodi, štiti i da se stara za one koji Mu to dopuste. Ali za one koji se okrenu drugim silama, postoji samo mrak i tama.