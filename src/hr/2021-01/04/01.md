---
title: 'Teži Način'
date: 16/01/2021
---

> <p></p>
>“Čekat ću Jahvu koji je lice svoje sakrio od doma Jakovljeva — u njega ja se uzdam.” (Izaija 8,17)

### Biblijski tekstovi
Izaija 7,14-16; Izaija 7,17-25; Izaija 8,110; Izaija 8,11-15; Izaija 8,16-22.

“U zgradi koja je gorjela u njujorškoj četvrti Harlemu, pokraj prozora na četvrtom katu nalazila se slijepa djevojčica. Vatrogasci su bili očajni. Nisu mogli stati kamionom s ljestvama između zgrada niti je nagovoriti da skoči u sigurnosnu mrežu koju ona, naravno, nije mogla vidjeti.

Konačno je stigao djevojčičin otac i doviknuo joj preko razglasa da je postavljena sigurnosna mreža i da treba skočiti kad joj on kaže. Djevojčica je skočila i pritom je bila toliko opuštena da nije slomila nijednu kost, nije čak istegnula nijedan mišić pri tom skoku s četvrtog kata. Potpuno je vjerovala svojem ocu i kad je čula njegov glas, učinila je ono što je on rekao da je najbolje.” (Michael P. Green, 1500 Illustrations for Biblical Preaching, str. 135)

Bog je na isti način pružio silni dokaz da želi ono što je najbolje za svoju djecu, ali ona su odbila lakši način koji im je najprije pokazao.

Zato im je morao progovoriti preko grmljavine i potopa.

Koje pouke danas možemo izvući iz njihovih pogrešaka?

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlja 33 i 34**