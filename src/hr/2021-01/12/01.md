---
title: 'Čežnja Naroda'
date: 13/03/2021
---

> <p></p>
>“K tvojoj svjetlosti koračaju narodi, i kraljevi k istoku tvoga sjaja.” (Izaija 60,3)

### Biblijski tekstovi
Izaija 59; Izaija 59,15-21; Izaija 60,1.2; Izaija 61; Izaija 61,2.

“Mi moramo učiti u Kristovoj školi. Samo nam Njegova pravednost može dati pravo na blagoslove Saveza milosti. Dugo smo čeznuli za tim blagoslovima i trudili se da ih zadobijemo, ali ih nismo primili jer smo njegovali misao da možemo sami učiniti nešto čime bismo sebe učinili dostojnim. Nismo odvratili pogled od sebe vjerujući da je Isus živi Spasitelj. Ne smijemo pomisliti da će nas naša milost i zasluge spasiti. Kristova milost naša je jedina nada u spasenje. Preko svojih proroka Gospodin obećava: ‘Nek’ bezbožnik put svoj ostavi, i zlikovac naume svoje. Nek’ se vrati Gospodu, koji će mu se smilovati, k Bogu našem, jer je velikodušan u praštanju.’ (Izaija 55,7) Moramo vjerovati obećanju i ne prihvaćati osjećaj kao vjeru. Kada u potpunosti vjerujemo Bogu, kad se oslonimo na zasluge Isusa kao Spasitelja koji oprašta grijehe, primamo svu pomoć koju priželjkujemo.” (Ellen G. White, Faith and Works, str. 36)

Ovog ćemo tjedna još bolje sagledati tu veliku istinu onako kako je otkrivena u spisima proroka Izaije.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 42**