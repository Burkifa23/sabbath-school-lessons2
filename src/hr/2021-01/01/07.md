---
title: 'Za Daljnje Proučavanje'
date: 01/01/2021
---

U vezi s Izaijom 1,4 Ellen G. White je pisala: “Oni koji su se predstavljali kao Božji narod odvojili su se od Boga, izgubili su mudrost i izopačili svoja shvaćanja. Nisu mogli sagledati stvari izdaleka jer su zaboravili da su očišćeni od starih grijeha. Napredovali su nespokojno i nesigurno pod okriljem mraka nastojeći izbrisati iz svojeg uma sjećanje na slobodu, sigurnost i sreću koje su prethodno uživali. Utonuli su u svaku vrstu drskog, nesmotrenog ludila, postavljali se nasuprot Božjoj promisli i produbljivali krivnju koja je već bila na njima. Slušali su Sotonine optužbe na račun Božjeg karaktera i predstavljali Boga kao nekoga tko je bez milosti i tko ne oprašta.” (The SDA Bible Commentary, sv. 4, str. 1137)

**Pitanja za razgovor**

`1.	Kako se možete “oprati”? Što taj izraz znači? (Vidi Filipljanima 2,12.13.)`

`2.	Kako je Isus prilagodio, proširio i primijenio ljubavnu pjesmu o vinogradu? Matej 21,33-45; Marko 12,1-12; Luka 20,9-19. Koje pouke u toj usporedbi nalazimo mi kao adventistički kršćani?`

`3.	Kakav odnos postoji između oprosta koji Bog nudi i promjene koju On ostvaruje u našem životu? Što dolazi prvo — promjena pa onda oprost, ili oprost pa onda promjena? I zašto je uopće važno znati što dolazi prvo?`

`4.	U navedenom citatu Ellen G. White kaže da se narod postavljaonasuprot “Božjoj promisli”. Što to znači?`

**Zaključak:** Kad pripadnici Božjeg naroda zaborave na Njega i olako shvaćaju Njegove blagoslove, On ih podsjeća da su odgovorni prema Savezu koji imaju s Njim. Milostivo im ukazuje na njihovo stanje, upozorava ih na razorne posljedice napuštanja Njegove zaštite i nagovara ih da Mu dopuste da ih iscijeli i očisti.