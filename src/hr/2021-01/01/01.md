---
title: 'Kriza Identiteta'
date: 26/12/2020
---

> <p></p>
> “‘Hajde dakle da se pravdamo’, govori Jahve. ‘Budu l’ vam grijesi kao grimiz, pobijeljet će poput snijega; kao purpur budu li crveni, postat će kao vuna.’” (Izaija 1,18)

### Biblijski tekstovi
Izaija 1,1-9; Izaija 1,10-17; Izaija 1,18; Izaija 1,19-31; Izaija 5,1-7.

Ako u Irskoj vozite uskim seoskim putem obrubljenim živicama, može se dogoditi da vam put prepriječi stado krava koje se laganim kasom vraća kući nakon paše. Čak i ako stočar nije s njima, one će otići u staju svojeg vlasnika. One znaju kome pripadaju.

Ako se neki dječačić u trgovini udalji od svoje mame i počne vikati: “Izgubio sam mamu!”, on možda ne zna točno gdje se nalazi ni gdje je njegova majka, ali u moru majki koje prolaze kroz tu trgovinu on će prepoznati onu jednu jedinu koja je njegova.

Tužno je reći, ali za razliku čak i od tih irskih krava (a pogotovo od izgubljenog dječačića), Judejci su zaboravili da pripadaju Gospodinu, svojem nebeskom Gospodaru, i tako su izgubili svoj pravi identitet kao narod Saveza. “Sinove sam ti odgojio, podigao, al’ se oni od mene odvrgoše. Vô poznaje svog vlasnika, a magarac jasle gospodareve — Izrael ne poznaje, narod moj ne razumije.” (Izaija 1,2.3)

Ovog ćemo tjedna promatrati što Bog radi da bi vratio svoj narod sebi.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlja 27 i 28**