---
title: 'Prisvajanje Božje Uloge'
date: 30/01/2021
---

> <p></p>
>“Gle, ovo je Bog naš, u njega se uzdasmo, on nas je spasio; Ovo je Jahve u koga se uzdasmo! Kličimo i veselimo se spasenju njegovu.” (Izaija 25,9).

### Biblijski tekstovi
Izaija 13; Izaija 13,2-22; Izaija 14; Izaija 24—27.

“Nakon prilično oštre propovijedi u kojoj je govorio o ponosu, propovjedniku je prišla žena koja ga je slušala. Rekla je da je vrlo uznemirena i da bi htjela priznati svoj veliki grijeh. Propovjednik ju je pitao koji je to grijeh.

‘Grijeh ponosa’, odgovorila je. ‘Naime, prije par dana čitav sam sat sjedila pred ogledalom diveći se svojoj ljepoti.’

‘O’, odvratio je propovjednik, ‘to nije bio grijeh ponosa — to je bio grijeh umišljenosti!’” (Paul Lee Tan, ur., Encyclopedia of 7.700 Illustrations: Signs of the Times, str. 1100)

Još otkad se grijeh prvi put začeo u srcu jednog moćnog anđela, ponos ne poštuje granice stvarnosti (ni kod anđela ni kod ljudi). Nigdje taj problem ne djeluje tako ružno kao kod onih koji njeguju duhovni ponos, vrlo žalosnu crtu bića koja su toliko iskvarena da se mogu spasiti samo na osnovi djela koja netko drugi čini umjesto njih.

Ovog ćemo tjedna razmotriti, između ostalog, podrijetlo ponosa i samouzvišenja.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 36**