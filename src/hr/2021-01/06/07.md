---
title: 'Za Daljnje Proučavanje'
date: 05/02/2021
---

“Primamo li spasenje pod određenim uvjetima? — Ne postoji nikakav uvjet da bismo došli Kristu. A ako dođemo Kristu, koji je onda uvjet? Uvjet je da se živom vjerom u potpunosti držimo zasluga krvi raspetog i uskrslog Spasitelja. Kada to činimo, činimo i pravedna djela. Ali kad Bog poziva grešnika iz ovoga svijeta, tu nema nikakvih uvjeta. Kristov poziv ga privlači, ali to ne znači: Moraš se odmah odazvati i doći k Bogu. Grešnik dolazi, i dok prilazi i promatra Krista uzdignutog na gologtskom križu, koji mu Bog utiskuje u um, obuzima ga ljubav koja nadmašuje sve što se može zamisliti.” (Ellen G. White, Manuscript Releases, sv. 6, str. 32)

**Pitanja za razgovor**

`1.	Pogledajte navedeni citat Ellen G. White. Čitajte ga u kontekstu odsjeka za srijedu. Što nam ona ovdje govori? U njezinoj izjavi uočite oba elementa kršćanskog življenja — vjeru, a zatim djela. Kako ona pravi razliku između njih?`

`2.	Zašto su ponos i oholost tako opasni grijesi? Zašto ih jetako teško ukloniti? Je li to možda zato što oni po svojoj naravi čine ljude slijepim za njihovu potrebu da ih odbace? Uostalom, ako ste ponosni, mislite da je sve u redu s vama, a ako mislite da je sve u redu, zašto biste to onda mijenjali? Na koji način razmišljanje o križu i njegovom značenju kao jedinog sredstva spasenja svakog čovjeka može biti moćan lijek za bilo čiji ponos i oholost?`

`3.	Vidi li Izaija nadu i za pripadnike drugih naroda? Pogledajte, na primjer, Izaija 25,3.6; 26,9 (usporedi Otkrivenje 19,9).`

**Zaključak:** Izaija je vidio da će Judu nakon Asirije osvojiti Babilon. Ali također je vidio da će Gospodin ipak nadmoćno pobijediti i donijeti vječni mir našem napaćenom planetu usprkos moćnim vladarima tame ovoga svijeta (Efežanima 6,12), koji djeluju preko Božjih neprijatelja među ljudima i preuzimaju na sebe Božju ulogu.