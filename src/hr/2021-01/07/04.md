---
title: 'Uzdrmani Ali Ne I Napušteni'
date: 09/02/2021
---

`Kako je pronicljivi govor velikog peharnika utjecao na Ezekiju i njegove dostojanstvenike? 2. o kraljevima 18,37-19,4; Izaija 36,2137,4.`

Potresen do srži i tugujući u nevolji, Ezekija se obratio Bogu ponizno tražeći posredovanje Izaije, istog onog proroka čiji je savjet njegov otac zanemario.

`Kako je Bog ohrabrio Ezekiju? Izaija 37,5-7.`

Poruka je bila kratka, ali to je bilo dovoljno. Bog je bio na strani svojeg naroda. Izaija je prorekao da će Sanherib čuti glasine koje će ga odvratiti od njegovog napada na Judu. To se odmah ispunilo.

Privremeno osujećen, ali nipošto ne odustajući od svojih namjera, Sanherib je Ezekiji poslao prijeteću poruku: “Neka te ne vara tvoj Bog, u koga se uzdaš, govoreći ti: ‘Jeruzalem neće pasti u ruke asirskog kralja.’ … Jesu li bogovi spasili narode koje su uništili moji oci?” (Izaija 37,10.12; vidi također 2. Ljetopisa 32,17).

Ovog puta Ezekija je otišao ravno u Hram i razvio tu poruku pred Gospodinom nad vojskama, “koji stoluje nad kerubima” (Izaija 37,1416).

`Kako Ezekijina molitva pokazuje o čemu se zapravo radilo tijekom opsade Jeruzalema? Izaija 37,15-20.`

Sanherib je odlučno napao Ezekijinu najjaču obranu — vjeru u njegovog Boga. Ali umjesto da se pokori, Ezekija je pozvao Boga da pokaže tko je On, “da spoznaju sva kraljevstva zemlje da si ti, Jahve, Bog jedini” (Izaija 37,20).

`S molitvom čitajte Ezekijinu molitvu (Izaija 37,15-20). Na koje se Božje osobine on usredotočuje? Koje nam načelo u toj molitvi može dati ohrabrenje i snagu da ostanemo vjerni u svojim osobnim teškoćama?`