---
title: 'Za Daljnje Proučavanje'
date: 12/03/2021
---

“Nitko ne može biti istinski dobrotvor bez samoodricanja. Jedino životom jednostavnosti, samoodricanja i brižne štedljivosti, mi možemo obaviti djelo koje nam je povjereno kao Kristovim predstavnicima. Iz srca moramo izbaciti ponos i nesvete težnje. U cijelom se našem djelovanju treba provoditi načelo nesebičnosti koja je bila otkrivena u Kristovom životu. Mi trebamo čitati na zidovima svojih domova, na slikama i na namještaju: ’Uvedi pod krov svoj beskućnike.’ Na ormarima u kojima držimo svoju odjeću trebamo vidjeti riječi kao da su napisane Božjim prstom: ’Odjeni onoga koga vidiš gola.’ U blagovaonici, na stolu s obiljem hrane, trebamo vidjeti ispisane riječi: ’Podijeli kruh svoj s gladnima.’ (Izaija 58,7)” (Ellen G. White, Služba liječenja, str. 124; u izvorniku 206)

**Pitanja za razgovor**

`1.	Pogledajte pitanja koja Izaija postavlja narodu u svoje vrijeme: “Zašto da trošite novac na ono što kruh nije, i nadnicu svoju na ono što ne siti?” (Izaija 55,2) Zapitajte se na koji način i mi možda činimo isto trudeći se oko onoga što ne zadovoljava? Zašto je tako lako upasti u istu zamku?`

`2.	Ako su samoodricanje, činjenje dobra i subota bili važni naDan pomirenja u Izaijino vrijeme, je li to isto toliko važno i kad je riječ o Danu pomirenja na svršetku vremena (Daniel 8,14), kada će Božji Blagdan truba najaviti konačno oslobođenje prigodom Kristovog drugog dolaska (1. Korinćanima 15,52; usporedi Levitski zakonik 25,9.10)? Objasnite svoj odgovor.`

`3.	Povedite razgovor u razredu o svetkovanju subote. Što je,prema vama, Izaija mislio kad je rekao da trebamo prestati činiti u subotu što je nama drago, a da je ipak nazovemo “milinom” (Izaija 58,13)? Kako možemo postići i jedno i drugo? Imajte na umu cijelo 58. poglavlje Knjige proroka Izaije.`

**Zaključak:** U 55. i 58. poglavlju svoje knjige Izaija poziva narod da odustane od vlastitih misli i putova i da se vrati Bogu, čiji je ideal, kad je riječ o njihovoj sreći, mnogo viši od njihovog. On milostivo oprašta, a onda očekuje da oni kojima je oprošteno budu milostivi, u skladu s duhom Dana pomirenja i subote, zato što dar Božjeg oprosta preobražava srce.