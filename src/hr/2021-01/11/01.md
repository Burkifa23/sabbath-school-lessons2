---
title: 'Pružanje Ljubavi'
date: 06/03/2021
---

> <p></p>
>“Dadneš li kruha gladnome, nasitiš li potlačenog, tvoja će svjetlost zasjati u tmini i tama će tvoja kao podne postati.” (Izaija 58,10)

### Biblijski tekstovi
Izaija 55,1-7; Izaija 55,6-13; Izaija 58,112; Izaija 58,13.14.

Židovski kantor (vođa bogoslužja) i njegova supruga koji su živjeli u Lincolnu u SAD-u, počeli su primati prijeteće i nepristojne telefonske pozive. Otkrili su da pozivi dolaze od vođe američke ekstremističke skupine Ku Klux Klan. Pošto su saznali njegov identitet, mogli su ga prijaviti policiji. Ali oni su se odlučili za radikalniji pristup. Kad su saznali da je paraliziran, pojavili su se pred njegovim vratima noseći mu večeru! Čovjek je bio potpuno preneražen. Njegova se mržnja istopila pred njihovom ljubavlju. Par ga je nastavio posjećivati i njihovo prijateljstvo je raslo. On je čak pomišljao prijeći na judaizam!

“Ovo je post koji mi je po volji, riječ je Jahve Gospoda: Kidati okove nepravedne, razvezivat’ spone jarmene, puštati na slobodu potlačene, slomiti sve jarmove; podijeliti kruh svoj s gladnima.” (Izaija 58,6.7) Ironijom slučaja, par iz Lincolna držao je takav post dijeleći obrok sa svojim gladnim mučiteljem, čime su ga oslobodili robovanja njegovim vlastitim neopravdanim predrasudama!

Saznajmo nešto više o tom važnom duhovnom načelu kako ga je prikazao prorok Izaija.

**Oikos:Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 41**