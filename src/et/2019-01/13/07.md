---
title:  Toetav mõte
date:   29/03/2019
---

Loe Ellen G. White’i raamatust _Kristuse tähendamissõnad_ peatükki „Ilma pulmarõivata“, lk 307–319; raamatust _Suur võitlus_ peatükki „Võitlus on lõppenud“, lk 662–678.

Ilmutusraamat lõppeb sellega, mida näidati ka raamatu alguses: Kristuse teise tulekuga väes ja aus ning Jumala igavese riigi rajamisega. Selle raamatu õhkkonna olemus on Kristuse tagasitulek, mil Ta lõpuks ühineb oma pruudiga.

Kuid Ilmutusraamat ei aseta neid sündmusi ebarealistlikku konteksti. Esimene reaalsus on see, et Jeesus tuleb tagasi. Teine reaalsus on, et oleme ikka veel siin ja ootame Tema tagasitulekut. Ajal, mil ootame, peab meil olema selge arusaamine Ilmutusraamatu sõnumist, ning selle arusaamise saame siis, kui loeme seda raamatut ikka ja jälle, kuni tuleb kõikide asjade lõpp. Ilmutusraamatu sõnum tuletab meile pidevalt meelde, et me ei vaataks ootamise ajal sellele, mis on maailmas, vaid kinnitaksime oma silmad taevale ja Temale, kes on meie ainus lootus. Ilmutusraamatu Kristus on vastus inimese kõikidele lootustele ja igatsustele elu mõistatuste ja ebakindluse keskel. Tema hoiab oma kätes selle maailma tulevikku ja meie tulevikku.

Ilmutusraamat meenutab meile sedagi, et enne, kui tuleb lõpp, on meile usaldatud ülesanne kuulutada kogu maailmale sõnumit Tema peatsest tulekust. Tema ootamine ei ole meie jaoks passiivne, vaid aktiivne. „Vaim ja mõrsja ütlevad: „Tule!““ (Ilm 22:17). Peame selle üleskutsega ühinema. See on hea uudis ja niisugusena tuleb seda kuulutada inimestele kogu maailmas.

**Küsimused aruteluks:**

`1. Mõtle milleeniumile ja kohtumõistmisele ülekohtuste surnute üle, mis leiab aset alles pärast milleeniumi. Päästetutel on tuhat aastat kõikidele oma küsimustele vastuse saamiseks. Alles siis karistab Jumal hukkaminejaid lõplikult. Millise nurga alt see tõde meile Jumalat näitab?`

`2. Ilm 1:3 tõotab õnnistusi neile, kes kuulevad, loevad, kuulda võtavad ja peavad Ilmutusraamatu prohvetikuulutuse sõnu. Nüüd, mil me selle raamatu uurimise lõpetame, too esile seda, mida leidsid, mida sul on vaja kuulda võtta ja millest kinni hoida.`
