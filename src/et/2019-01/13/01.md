---
title:  Hingamispäeva pärastlõuna
date:   23/03/2019
---

### Selle nädala õppeaine:
Ilm 19:6–9; Jh 14:1–3; Ilm 19:11–16; Ilm 20:1–3; Jr 4:23–26; Ilm 20:4–6, Ilm 21:2–8.

> <p>Juhtsalm:</p>
> „Ja troonil istuja ütles: „Vaata, ma teen kõik uueks!“ Tema ütles: „Kirjuta, sest need sõnad on ustavad ja tõelised!““ (Ilm 21:5).

Lõpuaja Baabüloni häving on halb uudis nende jaoks, kes olid selle ärataganenud ususüsteemi kaastöölised. Jumala rahva jaoks aga on see hea uudis (Ilm 19:1–7). Baabülon vastutas selle eest, et mõjutas ilmalikku poliitilist võimu neid taga kiusama ja neile kurja tegema (Ilm 18:24). Selle suure vastase hävitamine tähendab Jumala ustava rahva jaoks vabanemist ja lunastust.

Baabüloni hävitamisega saab lõpliku vastuse Jumala rahva palve, millest oli juttu viienda pitseri sündmustiku juures. Nende hüüd: „Kui kaua, oh Issand?“ (Ilm 6:19) kujutab Jumala rõhutud ja kannatava rahva hüüdu Aabelist kuni ajani, mil Jumal nad lõpuks süüst vabastab (Ps 79:5; Ha 1:2; Tn 12:6, 7). Ilmutusraamat kinnitab Jumala rahvale, et kurjus, rõhumine ja kannatused jõuavad lõpule.

Nüüd on Kristusel aeg sisse juhatada oma igavene riik. Ilmutusraamatu järelejäänud peatükid ei kirjelda mitte niivõrd lõpuaja Baabüloni hävingut, kuivõrd Saatana ja kogu kurjuse hävitamist. Saame heita ka pilku Jumala igavese riigi rajamisele.

_Selle nädala õppetükki õppides valmistud hingamispäevaks, 30. märtsiks._
