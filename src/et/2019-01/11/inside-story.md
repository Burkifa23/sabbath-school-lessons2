---
title: Misjonilugu
date: 15/03/2019
---

#### Mooses ja Zimbabwe politsei

_Loo on kirja pannud Andrew McChesney._

26aastane misjonär vaatas üksisilmi 50 zimbabwe politseiohvitseri. Vormiriietuses mehed ja naised olid just osalenud kireval paraadil Bulawayo kesklinnas ning nüüd ootasid nad teda rääkima.

Emmanuel Msimanga – Globaalmisjoni teerajaja Zimbabwe suuruselt teise linna kesklinna ärikvartalites – hakkas rääkima Moosesest.

„Kuigi Mooses oli Egiptuses, pidas ta meeles, et ta oli heebrealane,“ ütles ta. „Mooses mõistis, et kuigi „ma olen Egiptuses, ei ole ma egiptlane. Ma ei pea tegema selle maa kommete järgi.““

Emmanuel vaatas otsa innukatele nägudele.

„Osa inimesi kogub ebaõiglast kasu. Ärge tehke teie nii,“ sõnas ta. „Elage õiglast elu, kuigi elame patuses maailmas.“

Emmanuel lõpetas 2017. aastal Bulawayo lähistel asuva Solusi Ülikooli ja sai nüüd ainulaadse võimaluse Kristusest rääkida. Globaalmisjoni teerajajana oli ta otsinud võimalusi, kuidas jõuda politseiohvitserideni, riigiteenistujateni ja ülikooli üliõpilasteni, kes selles piirkonnas elavad ja töötavad. Ta lihtsalt küsis ja sai loa esitada 30minutilise vaimuliku sõnumi kohalike ja selle regiooni ohvitseride koolituskursustel.

Emmanuel ütles koolituskursuse käigus Moosese kohta veel palju muudki.

„Mooses valis iisraellastega koos pigem kannatada kui ajutisi paturõõme nautida,“ ütles ta. Mees avas oma Piibli Hb 11:24–25 juurest ja luges: „Usus keeldus Mooses, kui ta oli saanud suureks, laskmast end nimetada vaarao tütre pojaks. Ta eelistas pigem näha vaeva koos Jumala rahvaga kui üürikest aega nautida pattu.“

Pärast tänasid politseohvitserid Emmanueli.

„Sellist vaimulikku sõnumit me vajame,“ ütles üks. „See räägib meile asju, mida me kuulda ei tahaks, aga mida me kuulma peame.“

„See oli noomimise ja parandamise sõna,“ ütles teine. „Jumal õnnistas mind täna.“

Emmanuel kutsus ohvitsere üles astuma Prohvetikuulutuse Hääle tasuta piibliuurimistele ja andis igaühele raamatu.

Ükski politseinik ei ole ristimist palunud, kuid Emmanuel on kindel, et Püha Vaim töötab. Pärast seda, kui ta oli olnud alles kaks kuud Globaalmisjoni teerajaja, valmistusid viis üliõpilast tema piirkonnast ristimiseks.

Emmanuel rühib edasi, olles valmis jutlustama õigusest. „Nii nagu Mooses, nii tuleb ka meil alati seista õiguse eest, isegi kui ajastu hoovus ütleb, et peaksime olema korrumpeerunud,“ ütles ta.

_Osa 2015. aasta kolmeteistkümnenda hingamispäeva annetusest läks Solusi Ülikooli heaks, et ehitada ülerahvastatud söögisaal poole suuremaks – 500 istekohalt 1000-le._
