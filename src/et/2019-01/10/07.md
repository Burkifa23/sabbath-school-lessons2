---
title:  Toetav mõte
date:   08/03/2019
---

Loe Ellen G. White’i raamatust _Suur võitlus_ peatükki „Viimane hoiatus“, lk 603–612.

Ilmutusraamat näitab, et lõpuajal tehakse Jumala rahva ülesandeks kuulutada maailmale lõpuaja evangeeliumi. Meie ees olev töö näib heidutav, kogunisti võimatu. Kuid meile on tõotatud Jumala väge.
„Evan­geeliumi kuulutamise suur töö lõpeb mitte väiksema Jumala väe avaldumisega kui see, mis saatis selle algust…

Kuulutust ei anta edasi mitte niivõrd tõestuste, kuivõrd Jumala Vaimu sügava veenmisjõu kaudu. Tõendid on juba esitatud, seeme on külvatud ja nüüd tärkab see ning kannab vilja.“ – Ellen G. White, _Suur võitlus_, lk 611, 612.

Jumala viimase sõnumi kuulutamise tulemuseks on suur jagunemine, mispuhul maailmas olevad inimesed jagunevad kahte leeri: need, kes armastavad Jumalat ja kuuletuvad Talle, ning need, kes järgnevad ja kuuletuvad metsalisele. Seda jagunemist kujutatakse kahe lõikuse kogumisena: nisu kogutakse varaaita
(Ilm 14:14–16) ja viinapuu kobarad pressimiseks surutõrde (Ilm 14:17–20). See lõplik eraldamine on Ilm 17. ja 18. peatüki teema.

**Küsimused aruteluks:**

`1. Mõtiskle sellise mõtte üle: Kes jutlustab kolme ingli kuulutust peale seitsmenda päeva adventistide? Mida peaks see meile rääkima tõsiasja kohta, kui tähtis on meie töö ja kui tõsiselt tuleb meil seda võtta?`

`2. Miks on kohtumõistmine sinu meelest ebapopulaarne mõttekäik paljude kristlaste hulgas? Miks on Kristuse tuleku eelse kohtumõistmise mõte oluline tänapäeva kristlaskonna jaoks? Kuidas aidata oma kaasusklikel paremini mõistma hakata Kristuse tuleku eelse kohtumõistmise tõelist tähendust?`

`3. Mõtle hingamispäeva küsimusele lõpusündmuste kontekstis. Teema on: Keda me kummardame – kas „taeva ja maa“ Loojat (Ilm 14:7) või metsalise võimu? Piibel õpetab, et seitsmenda päeva hingamispäev on vanim (1Ms 2:2, 3) ja põhjapanevaim märk sellest, et Jumal lõi taeva ja maa. Mida õpetab see meile selle kohta, miks etendab hingamispäev kui Jumala käsk üks (Ilm 14:12) niivõrd silmapaistvat osa lõpukriisis? `
