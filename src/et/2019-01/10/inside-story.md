---
title: Misjonilugu
date: 08/03/2019
---

#### Elektrilised tööriistad ja laev

_Loo on kirja pannud Andrew McChesney._

Seitsmenda päevad adventistid võtsid ette laevareisi, et jagada tervisenõuandeid Venemaa keskosas – ja laevukese kapten jättis suitsetamise maha.

Lapsed kirjutasid käsitsi paberile kümme käsku, mida Venemaa tänavail jagada.

Evengeelsetel koosolekutel anti elektrilisi tööriistu inimestele, kelle kodu oli räsinud Ida-Ukraina konflikt.

Need on osa uuenduslikke võimalusi, kuidas koguduseliikmed jagavad evangeeliumi adventistide kogudustes Euro-Aasia Divisjonis, mille territooriumist suurem osa kuulus endisesse Nõukogude Liitu. Koguduse liikmeskonna kasv on enamasti madal ning selle suurendamiseks tehakse jõupingutusi.

„Tegemist on proovilepaneva piirkonnaga, kuid Jumal töötab kõikide liikmete kaasatuse programmi kaudu,“ ütles esimees Mihhail Kaminski.

Üksteist adventistist meedikut läks kahenädalasele laevareisile Vana-Vene linnadesse Volga jõe ääres. Selle reisi, mis toimus populaarse turismimarsruudi radadel, organiseeris Venemaa valitsusväline tervishoiuorganisatsioon ning adventistidel paluti rääkida oma tervisepõhimõtetest vee, päikesevalguse, kehalise liikumise ja puhkuse teemadel, samuti korraldada suitsetamisest vabanemise kursus.

Laevukese kapten, kes oli kõva suitsetaja, võttis sellest kursusest osa.

„Ta suitsetas nii palju, et alati oli tema ümber suitsupilv,“ ütles Ivan Velgoša, Lääne-Venemaa Uniooni esimees.

Reisi lõpuks oli kapten suitsetamisest loobunud ja muutnud laeva suitsuvabaks alaks. Adventistid kinkisid talle raamatu tervislikult elamisest ja ütlesid, et Jeesus suudab aidata, et ta enam mitte kunagi ei suitsetaks.

Kui laevareisist oli möödunud rohkem kui kuu, oli kapten ikka veel suitsuprii, ütles Velgoša.

Nišni Novgorodi linnas levitasid koolilapsed enda armastust Jumala vastu nii, et kirjutasid oma käega mõtteid Jumala käskude kohta. Üks laps kirjutas: „Me peame meeles pidama kolmandat käsku, et me ei ütleks halbu sõnu Jumala kohta.“ Teine laps kirjutas: „Kui inimesed lõpetaksid varastamise, siis oleks meie riik kõige rikkam maailmas.“ Lapsed olid viiel päeval linnatänavail, et oma käsitsi kirjutatud kirjutised inimestele kätte anda.

Ida-Ukrainas on koguduseliikmed leidnud, et tasuta elektridrellide jagamine toob mehi evangeelsetele koosolekutele. Naised tulevad koosolekutele kergemini, kuid meessoost osalejate arv tõusis kõvasti siis, kui kogudus hakkas pakkuma elektridrelle, ütles Stanislav Nosov, Ukraina Uniooni esimees.

„Mehed vajavad neid drelle selleks, et remontida konfliktis kannatada saanud kodu,“ selgitas ta.

Iga päev kahe nädala jooksul peeti evangeelseid koosolekuid Ida-Ukraina erinevates linnakestes. Võitjad valisid drelli ja pottide komplekti vahel, igaüks aga, kes võttis osa seitsmest kooskolekust, sai toidupaki, milles olid makaronid, suhkur, piim ja muud põhitarvikud. Kümneid inimesi on ristitud.

„Jumal saadab korda imelisi tegusid kõigi liikmete kaasatuse kaudu,“ ütles Kaminski.
