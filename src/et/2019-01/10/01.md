---
title:  Hingamispäeva pärastlõuna
date:   02/03/2019
---

### Selle nädala õppeaine:
Ilm 14:6–12; Mt 24:14; Hs 12:13, 14; 2Ms 20:2–11; Js 21:9; Js 34:8–10.

> <p>Juhtsalm:</p>
> „Siin olgu kannatlikkust pühadel, kes hoiavad alal Jumala käske ja Jeesuse usku“ (Ilm 14:12).

Ilmutusraamatu järgi on Saatana lõpuaja pettus nii edukas, et maailm valib kummardada metsalist ja võtta vastu tema märgi. Ometi räägib Ilm 14:1–5 meile, et Jumalal on oma jääk; need, kes seisavad Issanda poolel, kui enamik maailmast seda ei tee.

Lõpuks tuleb inimestel valida – mitte seda, kas kummardada või mitte (igaüks kummardab ju alati midagi) – vaid seda, keda kummardada. Metsalise kummardajad saavad märgi oma parema käe peale või otsmikule, mis sümboliseerib nende valikut teenida oma tegude ja/või meeltega seda ärataganenud süsteemi.

Samal ajal on maailm tunnistajaks nii suurele evangeeliumi kuulutamisele, millist pole olnud nelipüha ajast alates. Enne, kui Jumala karistused valatakse trotslike inimeste peale, saadab Jumal oma hoiatussõnumi „kõigile paganahõimudele ja suguharudele ja keeltele ja rahvastele“ (Ilm 14:6). Jumal ei taha, et keegi hukkuks, vaid et kõik saaksid päästetud; seepärast surigi Kristus kogu inimkonna eest. Küsimus on selles, kes võtab neile pakutava vastu ja kes mitte.

_Selle nädala õppetükki õppides valmistud hingamispäevaks, 9. märtsiks._
