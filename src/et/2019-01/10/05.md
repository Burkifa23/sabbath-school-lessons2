---
title:  Teise ingli kuulutus
date:   06/03/2019
---

Teise ingli kuulutus annab teada Baabüloni langemisest ehk ärataganemisest ning tuvastab, et see on vale ususüsteem. „Baabüloni nimetatakse „hoorade ja jälkuste emaks“ (Ilm 17:5). Tema tütardega sümboliseeritakse kogudusi, kes hoiavad kinni tema õpetustest ja traditsioonidest ning järgivad tema eeskuju: ohverdavad tõe ja Jumala heakskiidu, et astuda keelatud liitu maailmaga.“ – Ellen G. White, _Suur võitlus_, lk 382, 383.

`Loe Ilm 14:8 koos Ilm 18:2ga ja Js 21:9ga. Sõna „langenud“ kaks korda kordamine osutab Baabüloni järjest suurenevale ärataganemisele ja märgib tema täieliku moraalse kokkuvajumise tõsikindlust. Baabüloni kirjeldatakse kui juba langenut, kuid ühtlasi kirjeldatakse tema langemist tulevikus toimuvana. Millega on tegemist?`

Ilmutusraamatu lõpuaja Baabülon on vale ususüsteemide liit, kuhu kuuluvad roomakatoliiklus ja langenud protestantism. Need rakenduvad Saatana teenistusse Jumala rahva vastu (vaata Ilm 13:11–18; Ilm 16:13; Ilm 17:5). See ärataganenud religioosne ühendus ilmutab vana-aja Baabüloni ülbust, kui tõstab enese üle Jumala ja püüab haarata Tema kohta selles maailmas. Teise ingli kuulutus hoiatab Jumala rahvast, et selline nurjatu süsteem kaugeneb üha enam tõest, kuna keeldub lõpuaja evangeeliumi sõnumi valgusest. „Baabüloni langemine ei saa olla lõplik enne, kui kristlaskonnas jõutakse sellise olukorrani, ning kiriku liit maailmaga sõlmub täielikult.“ – Ellen G. White, _Suur võitlus_, lk 390.

`Loe veelkord Ilm 14:8 koos Ilm 17:2ga ja Ilm 18:3ga. Kuidas joobnustab Baabülon maailma hooruse veiniga? Mida selline vein sümboliseerib?`

Ilm 17. ptk kujutab lõpuaja Baabüloni hoorana, kes joodab maailma oma ebamoraalsuse veiniga (vaata Ilm 17:2).

Baabüloni vein osutab väärõpetustele ja väärevangeeliumile, mida pakuvad need ärataganenud ususüsteemid. Tänapäeval, mil paljud protestantlikud kirikud kustutavad Piibli prohvetikuulutust täites kiiresti erinevused, mis neid kord roomakatoliku kirikust lahku minema sundisid, ning mil nad piibellikust tõest ära pöörduvad, näeme tõsiasju, et ennast Kristuse ihuks tunnistajate hulgas on Baabüloni veini rikutud mõju: teistlik arenemisõpetus, mida vastandatakse kõhklematult esimese ingli kuulutuses osundatud loomisele; teoloogilised traditsioonid asendavad sola Scriptura; loobutakse ja muudetakse eetilisi piibellikke definitsioone soo, abielu ja kõige muu kohta. Joovastunud inimesed ei suuda selgelt mõelda. Kui inimesed muutuvad Baabüloni viinast vaimulikult joobnuks, meelitab Baabülon nad kummardama mere-metsalist ja võtma vastu metsalise märki.
