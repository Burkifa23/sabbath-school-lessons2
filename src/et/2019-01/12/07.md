---
title:  Toetav mõte
date:   22/03/2019
---

Enne Baabüloni täielikku moraalset langemist kutsub hääl taevast ikka veel Baabülonis olevat Jumala rahvast: „Tulge temast välja, mu rahvas“ (Ilm 18:4). Erinevatel põhjustel on Baabülonis ikka veel Jumalat kummardavaid inimesi. Jumal kasutab oma lõpuaja kogudust selleks, et kutsuda need inimesed välja _ärataganenud ususüsteemist, et nad ei võtaks osa tema pattudest. Neil tuleb Baabülonist välja tulla selleks, et Baabüloni saatusest pääseda. Jumal ei taha, et keegi hukkuks (2Pt 3:9). Ilm 19:1–10 näitab, et palju jumalakartlikke Baabülonis olevaid inimesi vastab sellele kutsele. Mõtle sellele tohutule vastutusele, mis on meil kui Jumala ülejäänud kogudusel._ Mida peaks selline vastutus meile rääkima vajadusest, et meie südames oleks Jumala tõde ja meie ellu saaks valatud Püha Vaim?

**Küsimused aruteluks:**

`1. Nagu Ilm 18:4 näitab, on Baabülonis palju jumalakartlikke inimesi, keda Jumal nimetab „minu rahvaks“. Mõtiskle järgneva tsitaadi üle: „See sõnum tuleb edastada, aga kuna seda tuleb edastada, peame olema hoolsad, et me ei torka ega tungi peale ega mõista hukka neid, kellel pole sellist valgust nagu meil. Me ei peaks minema välja selleks, et teha teravaid torkeid katoliiklaste kohta. Katoliiklaste hulgas on palju neid, kes on väga kohusetundlikud kristlased ning kes kõnnivad kogu selle valguse kohaselt, mis neile paistab, ja Jumal tegutseb nende heaks. Need, kel on olnud suured eesõigused ja võimalused, aga kes on jätnud parandamata oma füüsilist, vaimset ja moraalset jõudu…, on Jumala silmis suuremas ohus ja suurema hukkamõistu all kui need, kel on vigased õpetuspunktid, kuid kes ometi püüavad teha head kaasinimestele.“ – Ellen G. White, 'Evangelism', lk 575. Mida peaks see mõte meile rääkima kaasinimeste kohtlemisest?`

`2. Ilm 17. ptk kirjeldab erepunase metsalise seljas istuvat hoora. Kuna Ilm 12. ptk naine sümboliseerib Jumalale ustavat kogudust, siis 17. ptk naine viitab ärataganenud kogudusele, kes ahvatleb maailma Jumalast eemale. Mis on sinu meelest nende juures sarnast ja mis erinevat? Tähtsaim aga, mida me sellest võrdlusest õpime?`

`3. Selle nädala piiblisalmid kujutavad päris masendavat olukorda ajaloo lõppjärgus olevas religioosses ja poliitilises maailmas enne Kristuse võidukat tulekut. Mida peaks see meile rääkima tähtsuse kohta jääda just nüüd ustavaks, usaldavaks ja puhtaks sõnumile, mille Jumal on meile andnud? Loe Ilm 16:15 – üleskutset ustavusele keset ülemaailmset ärataganemist. Kuidas rakendada seda hoiatust praegu end kohta?`
