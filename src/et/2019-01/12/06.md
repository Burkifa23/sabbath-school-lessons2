---
title:  Kohus Baabüloni üle
date:   21/03/2019
---

`Loe Ilm 17:12–15 koos Ilm 16:14–16ga. Mida sa neist piiblisalmidest „kümne kuninga“ kohta teada saad?`

Kümne kuninga tuvastamiseks on pakutud erinevaid tõlgendusi. Kuid Ilmutusraamat ei ütle meile, kes nad on. Saame sellest piiblisalmist tuletada ainult seda, et nad on lühiaegne poliitiline võimuliit, mis ilmub esile vahetult enne lõppu ja toetab hoora. Nende arv väljendab, et vastavad maailmajõud osutavad täielikku, kõikumatut ustavust metsalisele.

Ilm 17:13, 14 kordab lühidalt Harmagedooni lahingut, mida tutvustati Ilm 16:12–16. Imet tegevatest deemonlikest jõududest ajendatuna asub see üleilmne poliitiline võimuliit koos lohe, merest tõusnud metsalise ja valeprohvetiga pidama sõda Tallega. Teisisõnu, Harmagedooni lahing ei ole sõjaline kokkupõrge Lähis-Idas, vaid Kristuse teisest tulekust põhjustatud viimane võitlus, mispuhul Saatan ja tema salaliit võitlevad Kristuse ja Tema inglihulkade vastu.

`Loe Ilm 17:16–18. Mida annab Ilm 16:2–12 teada põhjustest, miks muudavad kümme kuningat oma suhtumist Baabüloni? Kes on Baabüloniga toimuva taga?`

Vihkamisega täidetud kümme sarve, kes on vihkamisega täidetud Euroopa jagunenud riikide õigusjärglased, tormavad järsku üheskoos Baabüloni (paavstluse lõpuaja versiooni) kallale, teevad ta puupaljaks ja kisuvad alasti; sümboolselt söövad nad ta liha ja põletavad ta ära tulega. Kui Johannes paneb kirja seda, mis hoor Baabüloniga juhtub, kasutab ta samasugust väljendusviisi nagu siis, kui Jumal rääkis abielurikkunud Jeruusalemmaga toimuvast (Jr 4:30). Tulega ära põletamine oli seksuaalselt ebamoraalsuselt tabatud preestri tütre karistus
(3Ms 21:9). Petta saanud poliitilised jõud on kainenenud, sest Baabülon ei ole suuteline neid nuhtluste eest kaitsma. Nad tunnevad, et neid on petetud, ja ründavad vihaselt. Lõpuaja ärataganenud ususüsteem koos kõigi nendega, kes valisid sellega samastuda, tunnevad oma nahal jumaliku karistuse täiust.

`Vastamata jääb veel hulk küsimusi lõpuaja sündmuste kohta ja seega võivad need praegu näida ebamäärased. Millise erilise tõotuse annab Ilm 17:14 ja mida peaks see tõotus meie jaoks tähendama?`
