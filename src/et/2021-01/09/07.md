---
title:  Toetav Mõte  
date:  26/02/2021  
---

Loe, kuidas Ellen G. White kirjeldab Jeesuse tervendamis- ja õpetamistööd raamatus „Ajastute igatsus“, peatükis „Kapernaumas“, lk 252–261.

„Hingedevõitmise töös vajatakse tohutult taktitunnet ja tarkust. Päästja ei surunud iialgi tõde peale, vaid Ta ütles seda alati armastusega. Kaasinimeste kohtlemisel viljeles Ta tohutut taktitunnet ning Ta oli alati lahke ja hoolitsev. Ta ei olnud iialgi ebaviisakas, ei lausunud iial asjatult karme sõnu, ei põhjustanud iial tundlikule inimhingele ilmaaegu valu. Ta ei norinud inimese nõrkuste kallal. Ta mõistis kartmatult hukka silmakirjalikkuse, uskmatuse ja ülekohtu, kuid Tema hääles värelesid pisarad, kui Ta lausus lõikavaid noomitusi. Ta ei muutnud tõde iialgi julmaks, vaid jäi inimeste vastu ikka sügavalt õrnaks. Iga hing oli Tema silmis kallihinnaline. Ta oli jumalikult väärikas; ometi oli Ta jumala perekonna iga liikme suhtes hellalt kaastundlik ja lugupidav. Tema jaoks olid kõik inimesed need, keda Ta päästma oli tulnud.“ – Ellen G. White, „Gospel Workers“ (Evangeeliumiteenrid), lk 117.

**Küsimused aruteluks:**

`1. Lugege klassis uuesti, mida kirjutas Ellen G. White selle kohta, kuidas Kristus kaasinimesi teenis. Vestelge siinsete põhimõtete üle ja siis arutlege klassis, kuidas teie kogudus neid põhimõtteid peegeldab.`

`2. Kas tead mõnda „rudjutud pilliroogu“ või hõõguvat tahti“ (Js 42:3)? Kuidas aidata sellist inimest ilma teda „katki murdmata“ või „kustutamata“? Mismoodi saad suunata niisugust inimest Issanda juurde? Milliseid praktilisi soovitusi saad talle anda, et ta paraneks ja saaks abi?`

`3. Väide, et Jesaja raamatu on kirjutanud eri kirjamehed, lähtub eeldusest, et inimene ei suuda tulevikust rääkida niimoodi nagu Jesaja seda tegi. Milline on selle väite põhiprobleem ja miks peame kristlastena sellise eelduse kindlalt tagasi lükkama?`

**Kokkuvõte:** Vabastamine nõuab Vabastajat. Jumala sulasrahvast vabastavad kaks vabastajat: Kyros, kes laseb vangid lahti Babüloonia vangipõlvest, ning nimetu Sulane, kelle samastumine Messiaga järjest enam ilmsiks tuleb. See Sulane taastab õiguse ja toob ellujäänud kogukonna tagasi Jumala juurde.

---

Annetus >> kohalik kogudus toeta.advent.ee  

Päikeseloojang 17.41