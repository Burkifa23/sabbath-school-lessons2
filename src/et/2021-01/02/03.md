---
title: „Püha, püha, püha“ 
date:  04/01/2021  
---

Näed, mis toimub Js 6. ptk esimeses neljas salmis. Kuningas sureb kesk suurt poliitilist möllu (assüürlased on sõjaretkel). Jesaja jaoks on ilmselt tegemist hirmuäratava ajaga, mil pole kindel, kes olukorda kontrollib.

Ja mis siis juhtub? Jesaja võetakse nägemusse ning Ta näeb troonil istuva Jumala leegitsevat hiilgust, kuuleb säravaid seeraveid („põlevaid“) laulmas kiitust, milles korduvad sõnad „püha, püha, püha“, tunneb seepeale põranda värisemist jalge all ja püüab pilguga puurida läbi templit täitma hakkavast udust. Prohveti jaoks oli see küll vapustav kogemus. Kindlasti teadis Jesaja nüüd, kelle käes oli kontroll, vaatamata sellele, kuidas sündmused pealtnäha paistsid.

`Kus Issand selles nägemuses on? (Vaata Js 6:1.) Miks ilmub Issand Jesaja ette siin, mitte kuskil mujal? Vaata 2Ms 25:8; 2Ms 40:34–38.`

Hesekiel, Taaniel ja Johannes olid oma nägemuste saamise ajal pagenduses – Hs 1. ptk; Tn 7:9, 10 ja Ilm 4. ja 5. ptk. Jesaja kombel vajasid nad erilist lohutavat ja julgustavat teadmist, et Jumal on endiselt _tüüri juures_, ehkki nende maailm lagunes. (Taaniel ja Hesekiel olid vangis paganlikus riigis, mis oli nende kodumaa hävitanud, Johannese aga oli vaenulik poliitiline võim pagendanud üksikule saarele.) Kahtlemata aitasid nägemused varustada neid sellega, mida oli vaja kriisiolukorras ustavaks jäämiseks.

„Kui Jesaja vaatles oma Issanda au ja majesteetlikkust, lummas teda Jumala puhtuse ja pühaduse tunnetus. Kui järsult erines Looja võrratu täiuslikkus nende patususest, kes olid koos Jesajaga kaua aega kuulunud Iisraeli ja Juuda äravalitud rahva hulka!“ – Ellen G. White, „Prohvetid ja kuningad“, lk 307.

Jesaja sõnumi põhitunnuseks ongi selles nägemuses rõhutatult esile toodud Jumala ülemeeleline pühadus. Jumal on püha Jumal ja Ta nõuab pühadust oma rahvalt – pühadust, mille Ta neile annab, kui nad ainult pattu kahetsevad, oma kurjadele eluviisidele selja _pööravad ning usus ja sõnakuulmises Talle alluvad._

`Oleme kõik olnud heidutavates olukordades, mil väliselt näib, et _kõik_ _o_n kadunud. Ja isegi siis, kui sa ei saanud Jesaja kombel nägemust „Issanda aust“, jutusta, mil viisil suutis Ta sind ja su usku selles kriisis alal hoida. Mida oled sellistest kogemustest _õppinud, mida kaasinimeste_ga jagada?`