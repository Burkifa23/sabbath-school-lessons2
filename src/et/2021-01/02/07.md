---
title:  Toetav Mõte  
date:  08/01/2021  
---

„Ülekohtuteod olid kõigis ühiskonnakihtides levinud sel määral, et need vähesed, kes jäid ustavaks Jumalale, olid sageli kiusatud andma maad masendusele ja lootusetusele. Näis, nagu jookseksid Jumala eesmärgid Iisraeli suhtes tühja ning mässumeelset rahvast tabab sama saatus, mis Soodomat ja Gomorrat. Sellistes oludes polnud üllatav, et Ussija valitsuse viimasel aastal kutsuti Jesaja kuulutama Juudale Jumala hoiatus- ja noomitussõnumit. Kuid esmalt Jesaja kohkus. Ta teadis väga hästi, milline visa vastuseis teda ootab. Kui ta tajus oma võimetust olukorraga toime tulla ning mõtles kangekaelsuses ja uskmatuses elavale rahvale, kelle heaks ta töötama pidi, näis ülesanne lootusetu. Kas ta loobub ja jätab Juuda segamatult ebajumalaid teenima? Kas Niineve jumalad jätkavad maa valitsemist taeva jumalat trotsides?“ – Ellen G. White, „Prohvetid ja kuningad“, lk 306, 307.

**Küsimused aruteluks:**

`1. Mida sa vastaksid, kui skeptik või ateist esitaks sulle sellise väljakutsuva küsimuse: „Kuidas sa näitad, et sinu Jumalal on kõik kontrolli all?“?`

`2. Kui Jumal kontrollib kõike, siis miks süütud inimesed kannatavad? Kas Js 1:19, 20 eeldab, et _käesolevas elus_ juhtub Jumala ustava rahvaga ainult see, mis on hea, ning halb saab osaks ainult tõrkujatele? Võrdle Ii 1. ja 2. ptk; Ps 37; Ps 73. Kas meie arusaamisse Jumala iseloomust sobitub ka inimestega juhtuv halb? Kas peame selle siia sobitama?`

`3. Miks on Js 6. peatükis nii palju seoseid lepituspäevaga? Mõtle tõsiasjale, et iga-aastasel lepituspäeval puhastas Jumal oma rahva, tehes ustavad inimesed patust puhtaks (3Ms 16:30) ja praakides välja ustavusetud (3Ms 23:29, 30).`

**Kokkuvõte:** Ohtlikel aegadel, mil inimliku juhtimise nõrkus oli valusalt ilmne, anti Jesajale võimas nägemus universumi Ülemjuhist. Jesaja, kes tardus oma puudulikkuse pärast, kuid keda arm puhastas ja volitas, oli valmis minema Jumala saadikuna vaenulikku maailma.

---

Annetus >> Eesti Liit, misjonifond toeta.advent.ee  

Päikeseloojang 15.45