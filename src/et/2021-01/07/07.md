---
title:  Toetav Mõte  
date:  12/02/2021  
---

„Ainult Jumala otsese sekkumise läbi võis vari päikesekellal minna kümne pügala võrra tagasi; ja see pidi olema Hiskijale märgiks, et Issand oli kuulnud tema palvet. „Siis prohvet Jesaja hüüdis Issanda poole, ja Tema laskis varjul, kuhu see Aahase päikesekellal oli laskunud, minna kümme pügalat tagasi“ (2Kn 20:8–11).“ – Ellen G. White, „Prohvetid ja kuningad“, lk 342.

„Hiskija sai kauge maa valitseja saadikute külaskäigu näol hea võimaluse ülistada elavat Jumalat. Kui kerge oleks tal olnud jutustada Jumalast, kogu looduse ülalpidajast, kes nii heldelt oli säästnud tema elu täiesti lootusetus olukorras…

Kuid Hiskija südant haaras uhkus ja edevus ning selline ennastülistav meelsus sundis teda avama ahnetele silmadele vaatlemiseks aardeid, millega Jumal oli rikastanud oma rahvast. Kuningas „näitas neile oma varaaita, hõbedat ja kulda, kalleid rohte ja parimat õli ja kogu oma sõjariistade kambrit ning kõike, mis leidus ta varanduste hulgas; Hiskija ei jätnud neile midagi näitamata oma kojas ja kogu oma valitsemisalal“ (Js 39:2). Hiskija ei teinud seda Jumala austamiseks, vaid iseenese suuremaks tegemiseks võõramaa vürstide silmis.“ – Leheküljed 344, 345.

**Küsimused aruteluks:**

`1. Kuidas meenutab Saatan Assüüria _rabsake__t_? Kas ta räägib tõtt, kui ütleb, et sa oled pattu teinud (Sk 3:1)? Kuidas reageerib Jumal? Vaata Sk 3:2–5. Mis on meie ainus lootus selliste süüdistuste puhul? Rm 8:1.`

`2. Kas Saatan lõpetab oma süüdistamise siis, kui sulle on andestatud? Vaata Ilm 12:10. Kui Saatan pärast seda, kui sulle andestatakse, jätkab juttu, et sa kuulud oma patu pärast temale, siis mis laadi on tema süüdistus? Vaata 5Ms 19:16–21 (valetunnistaja oma).`

**Kokkuvõte:** Vastuseks ustava kuninga anumisele päästis Jumal oma rahva ja näitas, kes Ta on: kõikvõimas Iisraeli Kuningas, kelle kontrolli all on maakera saatus. Vähe sellest, et Ta hävitab need, kes püüavad hävitada Tema rahvast, pakub Ta ka võimalusi teistele, ükskõik kui suurtele „babüloonlastele“, saada Tema rahvaks.

---

Annetus >> kohalik kogudus toeta.advent.ee  

Päikeseloojang 17.06