---
title:  Toetav Mõte  
date:  22/01/2021  
---

Loe raamatust „Suur võitlus“ peatükki „Spiritism“, lk 551–562.

„Heebrealaste päevil leidus inimesi, kes väitsid nii, nagu kaasaegsed spiritistid, et nad suhtlevad surnutega. Kuid Piibel kinnitab, et need „surnute vaimud“ ehk külalised teisest maailmast on „kurjad vaimud“ (võrdle 4Ms 25:1–3; Ps 106:28; 1Kr 10:20; Ilm 16:14). Surnute vaimudega suhtlemist nimetatakse jälestusväärseks ning see oli keelatud surma ähvardusel (3Ms 19:31; 20:27). Nõiakunsti kui nimetust ennast peetakse tänapäeval põlastusväärseks. Väidet, et inimesed võivad suhelda kurjade vaimudega, peetakse pimeda keskaja väljamõeldiseks. Ent spiritism, mis loendab oma jüngreid sadade tuhandetega, lausa miljonitega – spiritism, mis on leidnud endale tee teaduslikesse ringkondadesse, tunginud kirikutesse ja leidnud heakskiitu seadusandlikes kogudes – see mõjuvõimas pettus pole midagi muud kui ammusel ajal hukka mõistetud ja ära keelatud nõiakunsti taaselustumine uuel kujul.“ – Ellen G. White, „Suur võitlus“, lk 556.

**Küsimused aruteluks:**

`1. Arutlege spiritismi probleemi üle, kuna see esineb filmides, raamatutes, televisioonis ja popkultuuris. Juhul, kui selle peatamiseks midagi teha ei saa, siis kuidas hoiatada kaasinimesi ohu eest, mis näib paljudele ainult kahjutu meelelahutusena? Miks on väga oluline saada õigesti aru surnute seisukorrast, et olla selliste pettuste eest kaitstud?`

`2. Loe Js 8:20. Sõnasta öeldu oma sõnadega. Lugegu erinevad inimesed klassis oma sõnastused valjusti ette. Mida Issand meile siin ütleb?`

`3. Peatu veel Jumala samaaegse armastamise ja kartmise mõttel. Mil viisil tuleneb meie armastus sellest hirmust? Või tuleneb meie hirm meie armastusest? Arutlege.`

**Kokkuvõte:** Jesaja tegevuse, perekonna ja sõnade kaudu tegi Jumal tugevamaks hoiatuse ja lootuse sõnumi: ainus ohutu tee on usaldada, et Jumal teab, mida Ta teeb. Temal on armastus ja vägi juhtida ja kaitsta neid ning hoolitseda nende eest, kes lubavad Tal seda teha. Nende jaoks aga, kes pöörduvad muude jõudude poole, jääb üle vaid pimedus.

---

Annetus >> Kohalik kogudus toeta.advent.ee  

Päikeseloojang 16.14