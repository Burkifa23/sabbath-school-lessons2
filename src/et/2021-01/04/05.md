---
title: Midagi pole karta, kui kardame Jumalat 
date:  20/01/2021  
---

Oma ametisse pühitsemise kõnes ütles Ameerika president Franklin D. Roosevelt rahvale, keda kohutas suur depressioon: „Ainus, mida meil on karta, oleme meie ise.“ – U.S. Capitol, Washington, D.C. (4. märts 1933). Jesaja sõnum masendatud rahvale on: „Meil ei ole mitte midagi karta siis, kui kardame Jumalat.“

Jumal hoiatas Jesajat, et ta ei kardaks seda, mida rahvas kartis, vaid kardaks Teda (Js 8:12, 13). Tegemist on Pühakirja olulise teemaga. Näiteks kuulutavad kolm inglit Ilm 14:6–12 üleilmset sõnumit: kartke Jumalat ja andke Talle au, mitte ärge kartke ega austage 13. peatükis kirjeldatud maapealse metsalise võimu.

`Kuidas saad sina aru mõistest „karta“ Jumalat? Mida tähendab see eelkõige just korralduse valgel armastada Jumalat (Mt 22:37)?`

Jumala kui pühaduse tõeline kartus tähendab, et sa tunned Temas ära universumi ülima jõu. Selline kartus ületab igasuguse muu kartuse. Kui Tema on sinu poolt, ei saa mitte keegi teine sind ilma Tema loata puudutada. Kui Tema on sinu vastu, sest sa oled Tema vastu mässanud, võid sa minema joosta, kuid sa ei saa peitu pugeda!

`Kas mõte, et peaksime Jumalat kartma, läheb vastuollu 1Jh 4:18ga? „Armastuses ei ole kartust, vaid täiuslik armastus ajab kartuse välja, sest kartuses on karistus, aga kartja ei ole saanud täiuslikuks armastuses.“`

On mitut sorti hirmu. Kui sul on võimas _sõber, kellega jagate vastastikust armastust, ei karda sa_ teda selles mõttes, et arvaksid, nagu teeks ta sulle viga. Kuid sinus on kartus selles mõttes, et sa tunned ja austad tema _mõjuvõimu_ ning tajud iseenda piire.

`Kristlastena ei peaks me armastama selle maailma asju – seda, mida ilmalikud inimesed armastavad (1Jh 2:15). Sellega paralleelselt mõeldes: kas on midagi, mida maailm kardab, kuid mida meie kristlastena ei pea kartma? Kui jah, siis mis see on ja miks me ei pea seda kartma? Samas, mis on see, mida maailm ei karda, aga mida meie kristlastena peaksime kartma? Vaata näiteks Mt 10:28; Jr 10:2, 3.`