---
title:  Toetav Mõte  
date:  29/01/2021  
---

„Iga lihase isa süda muretseb oma poja pärast. Ta vaatab oma väiksekese nägu ja väriseb elu ohtudele mõeldes. Ta tahab kaitsta oma kallist poega Saatana võimu eest, hoida teda kiusatuste ja konfliktide eest. Jumal lubas oma Pojal tulla palju kibedama võitluse ja hirmsamate ohtude keskele selleks, et meie laste elutee võiks kulgeda turvaliselt. Selles on armastus!“ Imestage, taevad, ja hämmastu, maa!“ – Ellen G. White, „Ajastute igatsus“, lk 49.

„Kristus oli see, kes nõustus täitma inimese päästmiseks vajalikke tingimusi. Selle tohutu töö sepistamiseks ei piisanud inglist, ei piisanud inimesest. Inimese Poeg üksi tuli üles ristile tõsta; sest ainult lõpmatu olemus võis lunastusprotsessi ette võtta. Kristus nõustus siduma ennast truudusetu ja patusega, saama osa inimloomusest, valama oma vere ning tooma oma hinge patuohvriks. Nõupidamistel taevas mõõdeti inimese süü, anti hinnang patu vastu olevale vihale ja ometi teatas Kristus oma otsuse, et ta võtab enesele vastutuse täita tingimused, mille abil saab langenud inimsoole ulatada lootuse.“ – Ellen G. White, „The Signs of the Times“, 5. märts, 1896.

Märkasime Jesaja 11. peatükis, et Issand näitas Kristuse mõlemat tulekut korraga. See aitab vähemalt veidi selgitada, miks ei võtnud osa juute Kristust omaks Tema esimesel tulekul, sest nad ootasid Temalt tegusid, mis toimuvad alles Tema teisel tulekul. Mida räägib see meile Kristuse tuleku õigesti mõistmise tähtsusest? Kuidas häälestavad näiteks Kristuse teise tuleku kohta levivad valevaated inimesi Saatana suurt lõpuaja pettust vastu võtma? (Vaata Ellen G. White, „Suur võitlus“, 39. peatükk.)

**Küsimused aruteluks:**

`Märkasime Jesaja 11. peatükis, et Issand näitas Kristuse mõlemat tulekut kor-
raga. See aitab vähemalt veidi selgitada, miks ei võtnud osa juute Kristust omaks
Tema esimesel tulekul, sest nad ootasid Temalt tegusid, mis toimuvad alles Tema
teisel tulekul. Mida räägib see meile Kristuse tuleku õigesti mõistmise tähtsusest?
Kuidas häälestavad näiteks Kristuse teise tuleku kohta levivad valevaated inimesi
Saatana suurt lõpuaja pettust vastu võtma? (Vaata Ellen G. White, „Suur võitlus“,
39. peatükk.)`

**Kokkuvõte:** Jesaja ajal, kelle nimi tähendab „Issanda pääste“, tõotas Jumal oma ülejäänud rahva päästa rõhumisest, mis oli rahvusliku ärataganemise tõttu nende peale langemas. See lootusrikas prohvetikuulutus täitub lõplikult Jeesuses, kelle nimi tähendab „Issand on pääste“.

---

Annetus >> Eesti Liit, ehitusfond toeta.advent.ee  

Päikeseloojang 16.31