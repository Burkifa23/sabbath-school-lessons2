---
title:  Rahvaste igatsus  
date:  13/03/2021  
---

### Selle nädala õppeaine
Js 59. ptk; Js 59:15–21; Js 60:1, 2; Js 61. ptk; Js 61:2.

> <p>Juhtsalm</p>
> „Ja rahvad tulevad su valguse juurde ning kuningad paistuse juurde, mis sinust kumab“ (Js 60:3).

„Meil tuleb õppida Kristuse koolis. Ainuüksi Tema õigus saab anda meile õiguse armulepingu õnnistustele. Oleme kaua igatsenud ja püüdnud neid õnnistusi saada, kuid pole saanud sellepärast, et oleme hellitanud mõtet, et meie saame kuidagi teha ennast nende vääriliseks. Me pole tõstnud pilku endalt ära usus, et Jeesus on meie elav Päästja. Me ei tohi mõelda, et meie enda meeldivus ja teened meid päästavad; Kristuse arm on meie ainus päästelootus. Issand tõotab oma prohveti kaudu: „Õel jätku oma tee ja nurjatu mees oma mõtted ning pöördugu Issanda poole, siis halastab tema ta peale; ja meie Jumala poole, sest tema annab palju andeks“ (Js 55:7). Peame uskuma seda varjamatut tõotust ja mitte toetuma usu asemel tunnetele. Kui me Jumalat täielikult usaldame, kui toetume Jeesuse kui meie patte andestava Päästja teenetele, saame kogu selle abi, mida igatseme.“ – Ellen G. White, „Faith and Works“ (Usk ja teod), lk 36.

Sellel nädalal vaatleme pikemalt seda suurt tõde niisugusena nagu see avaldub prohvet Jesaja kirjutistes.

__Selle nädala õppetükki õppides valmistud hingamispäevaks, 20. märtsiks.__