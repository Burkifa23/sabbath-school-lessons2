---
title:  Toetav Mõte  
date:  05/02/2021  
---

„Kas me saame pääste tingimuste alusel? Me ei tule kunagi tingimuste järgi Kristuse juurde. Ja kui tuleme Kristuse juurde, mis on siis tingimus? Tingimus on, et hoiame elava usu kaudu täielikult ja ainuüksi kinni ristilöödud ja ülestõusnud Päästja vere teenetest. Kui me seda teeme, siis teeme õiguse tegusid. Kuid kui Jumal ärgitab meie maailmas patust inimest ja kutsub teda, siis ei ole ühtki tingimust; inimene juhindub Kristuse kutsest ja ei pea sellele vastama, et Jumala juurde tulla. Patune tuleb ning kui ta tuleb ja Jumal vajutab ta meeltesse Kolgata ristile tõstetud Kristuse, haarab see kujuteldamatult suur armastus ta endasse.“ – Ellen G. White, „Manuscript Releases“, 6. kd, lk 32.

**Küsimused aruteluks:**

`1. Vaata äsjast tsitaati Ellen G. White’i sulest; loe seda kolmapäevase osa kontekstis. Mida ta meile siin ütleb? Märkad selles väljavõttes kristliku teekonna mõlemat osa: usku ja siis tegusid. Kuidas võimaldab White neid üksteisest erinevana tunnetada?`

`2. Miks on uhkus ja upsakus nii ohtlikud patud? Miks on neist nii raske loobuda? Kas sellepärast, et nende põhiolemuses on pimestada inimest vajaduse suhtes neist loobuda? Uhke olles mõtled sa ju, et kõik on hästi, ja kui sa mõtled, et sinuga on kõik korras, siis milleks näha muutumisega vaeva? Kuidas ravib mõtisklemine ristist ja sellest, mida rist sümboliseerib (ainus vahend ükskõik kelle päästmiseks), võimsalt igaühe uhkust ja upsakust?`

`3. Kas Jesaja näeb lootust teiste maade inimeste jaoks? Vaata näiteks Js 25:3, 6, Js 29:9 (võrdle Ilm 19:9).`

**Kokkuvõte:** Jesaja nägi, et Assüüria järel hakkab Juudat vallutama Babüloonia. Kuid ta nägi sedagi, et vaatamata pimeduse maailma üliinimlikele valitsejatele (Ef 6:12), kes tegutsevad Jumala inimlike vaenlaste nahas ja söandavad mängida Jumalat, võtab Jumal kindlasti võimust ja toob igavese rahu meie rahutule planeedile.

---

Annetus >> TED, Newbold toeta.advent.ee  

Päikeseloojang 16.49