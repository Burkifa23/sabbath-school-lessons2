---
title:  Toetav Mõte  
date:  01/01/2021  
---

Js 1:4 kontekstis kirjutas Ellen White: „Inimesed, kes tunnistasid ennast Jumala rahvaks, olid Jumalast eraldunud ning nad kaotasid oma tarkuse ja nende arusaamine moondus. Nad ei suutnud kaugele näha, sest nad unustasid, et neid oli nende vanadest pattudest puhastatud. Nad kulgesid rahutult ja ebakindlalt pimeduses, püüdes meelest kustutada mälestust oma endise pärandi vabadusest, turvatundest ja õnnest. Nad sukeldusid igasugustesse jultunud ja rumalatesse hullustesse, vastandasid ennast Jumala kaitsele ning vajusid neid juba katvast süüst veel sügavamale _süüsse_. Nad kuulasid Saatana süüdistusi jumaliku iseloomu vastu ning kujutasid Jumalat halastuseta ja andestamiseta olevusena.“ – „Piibli kommentaarid, SPA poolt välja antud“, 4. kd, lk 1137.

**Küsimused aruteluks:**

`1. Kuidas saad sa „ennast pesta“? Mida see väljend tähendab? (Vaata Fl 2:12, 13.)`

`2. Kuidas Jeesus kohandab, laiendab ja kasutab armsama laulu tema viinamäest? Mt 21:33–45; Mk 12:1–12; Lk 20:9–19. Millised õppetunnid on mainitud loos meie kui seitsmenda päeva adventistide jaoks?`

`3. Milline seos on Jumala pakutud andestuse ja meie elus teostatud muutmise vahel? Mis on enne – muutmine ja siis andestus või andestus ja siis muutmine? Ning miks on oluline teada, mis esimesena tuleb?`

`4. Ülalolevas tsitaadis ütleb Ellen G. White, et inimesed vastandasid ennast „Jumala kaitsele“. Mida see tähendab?`

**Kokkuvõte:** Kui Jumala rahvas jätab unarusse Jumala ja võtab Tema õnnistusi enesestmõistetavana, siis tuletab Ta neile meelde, et nad on kohustatud pidama Temaga lepingut. Halastavalt osutab Ta nende olukorrale, hoiatab neid Tema kaitsest loobumise laastavate tagajärgede eest ning kutsub neid üles lubama Temal nad parandada ja puhastada.

---

Annetus >> kohalik kogudus toeta.advent.ee  

Päikeseloojang 15.34