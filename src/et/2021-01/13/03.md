---
title: Jumalik „magnet“ 
date:  22/03/2021  
---

`Loe Js 66:1–19. Millise põhisõnumi Jesaja siin edastab, pidades silmas aega, mil ta need sõnad kirjutas?`

Prohveti kaudu kordab Jumal üleskutset ja hoiatust, mis kõlab läbi kogu raamatu: „Jumal päästab ja uuendab alandliku, kes „väriseb mu sõna ees“ (Js 66:2, 5). Ka Jesaja 40:1 ütleb, et Ta trööstib neid (Js 66:13). Kuid Ta hävitab need, kes Tema vastu mässavad. Nende hulka kuuluvad rituaalide silmakirjalikud pidajad, kelle ohvrid Ta tagasi lükkab (Js 66:3, 4; võrdle Js 1:10–15), samuti need, kes vihkavad ja põlgavad Temale ustavaid (Js 66:5). Nende hulka kuuluvad ka paganlike jälkuste harrastajad (Js 66:17), selliste, mida näiteks Jeruusalemma templis tehti (Hs 8:7–12).

`Vaata Js 66:3. Mida see salm ütleb? Millised vaimulikud põhimõtted siin avalduvad? Kuidas on võimalik sama mõtet väljendada kaasaegse kristluse ja jumalateenimise kontekstis?`

`Kuidas toimib Jumal magnetina, kes tõmbab rahvaid enda juurde? Js 66:18, 19.`

Pärast vaenlaste hävitamist (Js 66:14–17) ilmutab Jumal oma au nii, et Temast saab inimeste Jeruusalemma tõmbamise magnet (võrdle Js 2:2–4). Ta püstitab nende sekka „tähise“, millest siin täpsemalt ei räägita, kuid mis ilmselt viitab Jesaja poolt viimati nimetatud tähisele: Jumal annab oma rahvale rõõmu ja rahu ning uuendab nende maa (Js 55:12m 13). Kui Ta ilmutab oma au sellega, et uuendab pärast hävingut oma rahva, siis tähistab see Tema taastatud poolehoidu sarnaselt Noale pärast veeuputust antud tähisega, vikerkaarega (1Ms 9:13–17).

`Loe Js 66:5. Mida tähendab väriseda Tema sõna ees? Miks Jumal tahab, et väriseksime Tema sõna ees? Kui sa ei värise, siis mida võib sel olla öelda sinu südame olukorra kohta?`