---
title:  Misjonilugu  
date:  26/03/2021  
---

#### „Rehvirike“

_Selle loo on kirjutanud Andrew McChesney Adventmisjonist._

lja Koltuk, Zaokski Adventülikooli (Venemaa) pastor ja dekaan istus koos naisega autosse, et sõita Musta mere äärde puhkusele.

Umbes kümne tunni pärast läks autol rehv katki.

Pop! Pop! Pop!

Ilja ei teadnud, milles asi oli.

Pop! Pop! Pop!

Ta peatas auto ja väljus. Rehvide juures ei suutnud ta mingit riket leida. Ta palvetas koos naisega: „Armas Jumal, meil on rehvidega probleem. Palun, aita meid.“

Ilja istus rooli taha ja sõitis edasi.

Pop! Pop! Pop!

Heli muutus järjest valjemaks. Ilja ja ta naine olid sõitnud 1 000 kilomeetrit. Ümber pöörata ja koju tagasi minna polnud sugugi kergem. Neil oli sihtpunktini jäänud veel 400 kilomeetrit.

Pop! Pop! Pop!

Ilja palvetas vaikselt. Järsku tajus ta, et üks meeshääl ütles: „Peatu autoparanduse juures ja astu sisse mehaanikute juurde.“

Jahmunult vaatas Ilja aknast välja ja nägi autoparandust. Ta peatus ja leidis kaks meest istumas ning juttu puhumas, nagu poleks neil tööd teha.

„Kas saate mind aidata?“ küsis Ilja. „Mu auto teeb mingit häält.“

Mehaanikud uurisid autot. Nad keerasid ja pöörasid rehve. Nad tegid veel palju muud.

„Istu sisse,“ ütles üks mehaanik lõpuks. „Võid sõita.“

„Aitäh,“ sõnas Ilja. „Kui palju ma võlgnen?“

„Kakssada rubla,“ teatas mees; see on umbes 3 USA dollarit.

Ilja otsis välja raha ja taskuformaaadis Johannese evangeeliumi. Ta pani raha raamatu vahele ja ulatas selle üllatunud mehaanikutele.

„Mis see on?“ küsis üks mehaanik.

„Evangeelium,“ vastas Ilja.

Mehaanikute imestus kasvas. „Kas sa oled pastor?“ küsis üks.

Ilja noogutas.

Mehaanikute nägu valgustas rõõm. Nad võtsid 200 rubla raamatu vahelt välja ja andsid selle Iljale tagasi. Üks neist võttis raamatu oma kätte.

„Jumal saatis meile selle raamatu,“ ütles ta. „Me rääkisime just siis Jumalast, kui sa tulid.“

Osa selle veerandaasta kolmeteistkümnenda hingamispäevakooli annetusest aitab ehitada põhikooli ja keskkooli hoone Venemaal asuva Zaokski Adventülikooli juurde.