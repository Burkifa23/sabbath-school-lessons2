---
title:  Toetav Mõte  
date:  26/03/2021  
---

Planeet Maa lõpliku puhastamise kohta patust loe Ellen G. White’i raamatust „Suur võitlus“, peatükist „Võitlus on lõppenud“, lk 662–678.

„Iga järgnev aasta igavikus toob esile ikka rikkalikumaid ja aulisemaid ilmutusi Jumalast ning Kristusest. Sedamööda, kuidas kasvavad teadmised, suureneb ka armastus, aukartus ja Jumala laste õnn. Mida rohkem inimesed Jumalast teada saavad, seda enam imetlevad nad Tema iseloomu. Kui Jeesus avab nende ees lunastuse rikkusi ja hämmastavaid saavutusi suures võitluses Saatanaga, värisevad lunastatute südamed veelgi tulisemas pühendumises ja veelgi suurema vaimustusega mängivad nad kuldsetel kanneldel. Kümme tuhat korda kümme tuhat ja tuhat korda tuhat häält ühinevad võimsaks kiituselauluks.

„Ja kõike loodut, mis on taevas ja maa peal ja maa all ja meres, ja kõike, mis nendes on, kuulsin ma ütlevat: „Sellele, kes istub aujärjel, ja Tallele olgu kiitus ja au ja austus ja vägi ajastute ajastuteni!“ (Ilm 5:13).

Suur võitlus on lõppenud. Pattu ja patuseid ei ole enam. Terve universum on puhas. Läbi kogu loodu tuksub üks kooskõla ja rõõmu pulss. Temast, kes on loonud kõik, voogab elu, valgus ja rõõm läbi lõputu maailmaruumi. Kõige väiksemast aatomist kuni suurima maailmani kuulutab kõik – nii elus kui elutu oma varjamatus ilus ja täiuslikus õnnes: „Jumal on armastus!““ – Ellen G. White, „Suur võitlus“, lk 678.

**Küsimused aruteluks:**

`1. Miks on tõotus igavesest elus uues taevas ja uuel maa meie kristliku usu jaoks väga põhjapanev?`

`2. Loe 2Pt 3:10–14. Kuidas kajastavad need salmid Jesaja 66. peatükis esitatud mõtet?`

**Kokkuvõte:** Jesaja esitab uskumatus ulatuses nägemuse. Vähe sellest, et Jumal puhastab ja uuendab oma usukogukonna, avardab Ta selle piire nii, et see hõlmaks kõiki rahvaid. Lõpuks viib Tema kogukonna taasloomine planeet Maa taasloomiseni, kus Tema lähedus on Tema rahva lõplik trööst.

---

Annetus >> kohalik kogudus toeta.advent.ee

Päikeseloojang 18.47