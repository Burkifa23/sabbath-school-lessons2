---
title: Süüohver, mis muudab 
date:  04/03/2021  
---

`Mida tähendab, et Sulase elu on „süüohver“ (Js 53:10)?`

Siinne heebreakeelne sõna on seotud „süü-/hüvitusohvriga“ (3Ms 5:14–26 3Ms 7:1–7), millega lepitada tahtmatu väärtegu kaasinimese vastu (3Ms 5:21, 22). Jesaja tõi sellised patud päevavalgele (Js 1.–3. ptk; Js 10:1, 2; Js 58. ptk). Patune pidi korvama inimesele, keda ta vääralt kohtles, selle, mida ta oli võtnud, ja maksma lisaks trahvi enne, kui ta tõi ohvri, millega Jumalalt andeks saada (3Ms 5:23–26; võrdle Mt 5:23, 24). Juhul, kui käiakse hooletult ümber millegagi, mis kuulub Jumalale, läheb hüvitus Temale (3Ms 5:16).

Nüüd suudame mõista Js 40:2, kus Jumal trööstib Tema pagendatud rahvast, öeldes neile, et nad on tasunud küllalt oma pattude eest.

Kuid hüvitamisele peab järgnema ohver. Jesaja 53. peatükis see ongi: jäära asemel viiakse ekslema läinud inimeste eest (Js 53:6) tapale Jumala Sulane otsekui lammas (Js 53:7).

Kuigi „ta lõigati ära [kaotati ära] elavate maalt“ (Js 53:8: võrdle Tn 9:26) ja kuigi ta kadus täielikult sellesse ohvrisse, mis süütab meie jaoks lootuskiire, tuleb Sulane välja surmast, tagasipöördumatuse vallast, et saada ülendatud, näha oma „tulevast sugu“ ja elada edasi (Js 53:10–12).

`Heida pilk kõikidele siintoodud salmidele. Kuidas kajastavad need Jesaja 53. peatükiga sama põhisõnumit?`

`Ps 32:1, 2`

`Rm 5:8`

`Gl 2:16`

`Fl 3:9`

`Hb 2:9`

`1Pt 2:24`

`Kui keegi paluks sul teha ühepunktilise kokkuvõtte Js 52:13–53:12 headest sõnumitest, siis mida sa kirjutaksid?`