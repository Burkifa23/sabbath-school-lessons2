---
title:  Toetav Mõte  
date:  05/03/2021  
---

„Kristus kandis meie patud oma ihus ristipuule… Mis peab patt küll olema, kui ükski surelik olevus seda lepitada ei saa? Missugune peab olema selle needus, kui üksnes Jumal saab selle minema paisata? Kristuse rist tõendab igale inimesele, et patu palk on surm… Oo, peab see vast olema tugev lummav jõud, mis ohjab meeli ja teeb need vastupanijaiks Jumala Vaimu mõjutustele?“ – Ellen G. White, „Our High Calling“ („Meie kõrge kutsumus“), lk 44.

„Jumala valitsemise seadust suurendas Jumala ainusündinud Poja surm. Kristus kandis maailma pattude süü. Meie jätkuvus peitub ainult Jumala Poja lihassetulekus ja surmas. Ta kandis kannatusi, sest [Ta oli] katkestamatult Jumal. Ta suutis vastu pidada, sest Ta oli ainsagi truudusetuse või patu plekita. Kristus oli võidukas inimese heaks, kui kandis õigluse karistuse. Ta tagas inimestele igavese elu, hoides samas ülal seadust ja tehes selle auväärseks.“ – Ellen G. White, „Selected Messages“ (Valitud kuulutused), 1. raamat, lk 302.

**Küsimused aruteluks:**

`1. Js 53:7–9 laskub kuristiku sügavustesse: Sulase surma ja matmiseni. Kui palju nendes salmides esile toodud üksikasju täitus Jeesuse elu lõpus? Mt 26:57–27:60; Mk 14:53–15:46; Lk 22:54–23:53; Jh 18:12–19:42.`

`2. Vaata äsjast Ellen G. White’i teist tsitaati sellest, et Jeesus suurendas seadust. Mida ta selle all mõtleb? Kuidas saame aru sellest, et Tema surm tõestas seaduse püsivust?`

**Kokkuvõte:** Olles rääkinud Jumaliku Päästja sündimisest, isikust ja käekäigust, avaldab Jesaja lõpuks ülima tragöödia, mis annab meile lootuse: selleks, et jõuda kadunud inimesteni, sealhulgas meieni, et neid päästa ja terveks teha, kannab Jumala Sulane vabatahtlikult meie kannatused ja karistuse.

---

Annetus >> kohalik kogudus toeta.advent.ee  

Päikeseloojang 17.57