---
title: Laul kannatavast sulasest 
date:  01/03/2021  
---

Js 52:13–53:12 on tuntud nime all „Laul kannatavast sulasest“ ja see kinnitab Jesaja kui „evangeelse prohveti“ mainet. Evangeeliumi tipptaseme kohaselt kõrgub see luuletus üle muu kirjanduse. Kuigi tekstilõik on üllatavalt lühike, sisaldab selle iga rida sügavat mõtet, mis paljastab meie arusaamist ületava Jumala püüdluse päästa pattu vajunud ja hukkuv inimsugu.

Jesaja siinsed sõnad ei ole „piimatoit“. Ta on oma kuulajaskonda ette valmistanud oma raamatu eelnevas osas arendatud Messia teemaga. Messia maapealse elu kohta on prohvet ära märkinud Tema eostumise ja sünni (Js 7:14), on Teda esitlenud Taaveti soost jumaliku kuningana (Js 9:5, 6), näidanud üksikasjalikult Tema tööd Iisraeli tagasi toomisel Jumala juurde (Js 11:1–16) ning vagusat tegevust ebaõiglusest ja kannatustest vabastamisel (Js 42:1–7). Siis on Jesaja avalikustanud, et Messia tõsisesse draamasse kuuluvad ülendamisele eelnevad traagilised sündmused (Js 49:1–12; Js 50:6–10). Nüüd mõõdab „Laul kannatavast sulasest“ elutragöödia sügavusi.

`Vaata veelkord piiblisalme, millest äsjases lõigus juttu oli. Vaata, mida räägivad need meile Messiast, Jeesusest. Kuidas aitavad need meid ette valmistada selleks, mis tuleb Js 52. ja 53. peatükis. Või kas need muudavad Js 52. ja 53. juhtuva silmatorkavamaks?`

Js 52:13–53:1 juhatab luuletuse sisse vapustava vastandusega: Sulast ülistatakse ja ülendatakse kõrgele, kuid Tema välimus saab tundmatuseni rikutud. Kes seda usub?

Js 53:2, 3 liigub Sulase päritolu ja tavavälimuse juurest valulikult allapoole Tema murede ja hülgamiseni. Js 53:4–6 peatub selgitama, et Tema kannatus on tegelikult meie karistus, mida Ta kannab, et meid tervendada. Js 53:7–9 jätkab süütu Sulase laskumisteed hauani.

Js 53:10–12 algab tõus väga kõrge tasuni, mida oli näha luuletuse alguses Js 52:13. Lisatakse ka, et Tema ohver, mis on toodud teiste päästmiseks, on Jumala tahtmine.

Võrdle seda luuletust Fl 2:5–11 „sälkoruga“, mis räägib, et Jeesus on Jumal, kuid astub alla, loobudes endast, et võtta inimkuju, alandab ennast surmani ja kõige alama surmamisviisini: suremiseni ristil. Seepärast ülendab Jumal Ta väga kõrgele, nii et igaüks on sunnitud tunnistama Ta Issandaks (võrdle Js 49:7).

`Loe Js 52:13 – 53:12. Kirjuta siit välja kõik selle kohta, mida Jeesus on meie heaks teinud. Mõtiskle, mida tähendavad need sinu heaks tehtud teod.`