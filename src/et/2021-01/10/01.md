---
title:  Teha mõeldamatut  
date:  27/02/2021  
---

### Selle nädala õppeaine
Js 50:4–10; Js 52:13–53:12; Js 53:3–9; Js 53:10–12.

> <p>Juhtsalm</p>
> „Ent teda haavati meie üleastumiste pärast, löödi meie süü­tegude tõttu. Karistus oli tema peal, et meil oleks rahu, ja tema vermete läbi on meile tervis tulnud” (Js 53:5).

Hiinlasest kristlast Lough Fooki liigutas kaastunne nende kaasmaalaste suhtes, kellest olid saanud orjad Aafrika kaevandustes. Ta tahtis neile tuua evangeeliumi lootust, kuid kuidas nendeni jõuda? Ta otsustas müüa ennast viieks aastaks orjaks. Ta saadeti Demerarasse, kus ta rügas kaevandustes ja rääkis kaastöölistele Jeesusest.

Lough Fook suri, aga enne surma oli ta jõudnud 200 inimest lootusetusest vabastada sellega, et nad võtsid Jeesuse vastu oma Päästjaks.

Selline hämmastav eneseohverdus kaasinimeste heaks! Milline eeskuju!

Tehes mõeldamatut, see tähendab alandlikult „orja kuju võttes“ (Fl 2:7), sai ka Jeesus käeulatusse kättesaamatud – sinu ja minu ning patukuristikku libisenud ja kadunud maailma.

Sellel nädalal vaatleme sündmust, mida prohvet kuulutas ette sadu aastaid enne toimumist.

__Selle nädala õppetükki õppides valmistud hingamispäevaks, 6. märtsiks.__