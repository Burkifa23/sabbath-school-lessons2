---
title:  Toetav Mõte  
date:  12/03/2021  
---

„Mitte keegi ei saa tegeleda tõelise heategevusega ilma ennast salgamata. Ainult lihtsa, ennastsalgava ja hoolika kokkuhoiuga on meil võimalik teha tööd, mille on Kristus meile kui oma esindajatele määranud. Meie südamest tuleb kõrvaldada uhkus ja ilmalik auahnus. Kogu meie töös peab rakenduma omakasupüüdmatuse põhimõte, mis ilmnes Kristuse elus. Meie kodu seintele, piltidele ka sisustusele peab olema kirjutatud: „Too oma kotta viletsad kodutud!“ Meie riidekappidesse peaks olema kui Jumala sõrmega kirjutatud „Riieta alastiolijat!“ Söögitoas, rikkaliku toiduga kaetud laual, peaks olema kiri: „Murra oma leiba näljasele!“ (Js 58:7).“ – Ellen G. White, „Tervise teenistuses“, lk 206.

Kokkuvõte: Js 55. ja 58. peatükis pöördub prohvet oma rahva poole, et nad loobuksid oma mõtetest ja teedest ning pöörduksid Jumala poole, kelle ideaal nende õnne jaoks on nende enda omast palju kõrgem. Ta andestab halastus­rikkalt ja toonitab siis, et andeks saanud inimesed olgu halastusrikkad, kooskõlas lepituspäeva ja hingamispäeva tegeliku tähendusega, sest Jumala andestuse and, kui seda tõsimeeli omaks võtta, muudab südame.

**Küsimused aruteluks:**

`1. Vaata küsimust, mille Jesaja oma aja rahvale esitas: „Miks vaete raha selle eest, mis ei ole leib, ja oma vaevatasu selle eest, mis ei toida?“ (Js 55:2). Küsi endalt, mismoodi (kui üldse) teeme meie sama, vaevame end sellega, mis ei rahulda? Miks on kerge langeda samasse lõksu?`

`2. Juhul kui enesesalgamine, sotsiaalne lahkus ja hingamispäev olid olulised Jesaja aja lepituspäeval, siis kas need on samamoodi olulised lõpuaja lepituspäeval (Tn 8:14), mil Jumala juubelipasuna heli tähistab lõplikku vabanemist Kristuse teisel tulekul (1Kr 15:52, võrdle 3Ms 25:9, 10)? Selgita oma vastust.`

`3. Arutlege klassis hingamispäeva pidamise küsimuse üle. Mida sa arvad, mida peab Jesaja silmas, kui ütleb, et peaksime hingamispäeval jätma tegemata enesele meelepärase ja ometi samas nimetama seda „rõõmuks“ (Js 58:13)? Kuidas saada hakkama mõlemaga? Pea silmas kogu Js 58. ptk konteksti.`

---

Annetus >> Peakonverents, adventmisjon toeta.advent.ee  

Päikeseloojang 18.14