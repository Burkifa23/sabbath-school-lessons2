---
title:  Armastusväärselt  
date:  06/03/2021  
---

### Selle nädala õppeaine
Js 55:1–7; Js 55:6–13; Js 58:1–12; Js 58:13, 14.

> <p>Juhtsalm</p>
> „Kui sa pakud näljasele sedasama, mida sa ka ise himustad, ja toidad alandatud hinge, siis koidab sulle pimeduses valgus ja su pilkane pimedus on otsekui keskpäev“ (Js 58:10).

Üks juudi kantor (kiriku eeslaulja, koorijuht) ning tema naine, kes elasid Nebraska osariigis Lincolnis, hakkasid saama ähvardusi ja rõvedaid telefonikõnesid. Nad selgitasid välja, et kõnede taga oli Ameerika ühe vihkamisrühma, Ku Klux Klani juht. Olles mehe tuvastanud, võinuksid nad pöörduda politseisse. Kuid nad otsustasid äärmuslikuma lähenemise kasuks. Saanud teada, et mees oli invaliid, ilmusid nad ta koduuksele lõunasöögiga! Mees oli täiesti pahviks löödud. Tema vihkamine sulas nende armastuse ees. Abielupaar käis mehel edaspidigi külas ja nende vahel tärkas sõprus. Mees mõtles isegi juudiks saamise peale!

„Eks ole ju mulle meeldiv paast niisugune: päästa valla ülekohtused ahelad, teha lahti ikke rihmad, lasta vabaks rõhutud ja purustada kõik ikked? Eks see ole murda oma leiba näljasele…?“ (Js 58:6, 7). Iroonilisel kombel paastus abielupaar Lincolnist sellega, et jagas oma pidusööki näljase _rõhujaga_, vabastades ta sellega tema enda valmistatud ebaõiglase eelarvamuse ahelatest!

Õpime veel selle tähtsa vaimuliku põhimõtte kohta nii, nagu prohvet Jesaja seda kujutab.

__Selle nädala õppetükki õppides valmistud hingamispäevaks, 13. märtsiks.__