---
title: Evangeeliumitöö sünd 
date:  16/02/2021  
---

`Millist sündmust kirjeldab Js 40:9–11?`

Hiljem ilmub Jesaja raamatus välja meessoost hüüdja, heade sõnumite tooja Jeruusalemmale (Js 41:27; Js 52:7). Kuid hüüdja, kes Js 40:9 mäelt kuulutab: „Vaata, teie Jumal!“, on naissoost; see tõsiasi tuleb ilmsiks heebrea keeles.

Psalmis 68 kiidab Taavet Jumalat selle eest, et Jumal „paneb üksildased elama majadesse ja viib välja vangid jõukale elujärjele“ (Ps 68:7). Kuigi need sõnad käivad siin Egiptuse orjusest väljatuleku kohta, viitab Jesaja samade mõtetega teisele „väljatulekule“; Babüloonia vangipõlvest naasmisele.

Põikeks, Uus Testament rakendab Js 40:3–5 Ristija Johannese kohta, kes valmistas teed Kristusele, igavesele Sõnale, Issandale, kes _sai_ lihaks ja elas oma rahva keskel (Jh 1:14).

Juba enne Johannest räägiti häid sõnumeid Tema tulekust. Vanurid Siimeon ja Anna olid ühed esimesed, kes said Jeesusega kokku siis, kui Teda templis esitleti (Lk 2:25–38). Jesaja hüüdjate sarnaselt oli neistki üks mees ja teine naine. Siimeon ootas Iisraeli lohutust Messia isikus (Lk 2:25–26).

Jesaja prohvetikuulutuse valgel pole sugugi juhuslik, et naisprohvet Anna oli esimene, kes _avalikkuse ees templimäel kuulutas Jeruusalemma rahvale_, et Issand on tulnud: „Tema tuli sel tunnil sinna ja ülistas Jumalat ning kõneles Jeesusest kõigile, kes ootasid Jeruusalemma lunastust“ (Lk 2:38). See oli meile tuntud kristliku evangeeliumitöö sünd: see oli evangeeliumi, heade sõnumite kuulutamine, et Jeesus Kristus on tulnud tooma päästet. Hiljem usaldas Kristus ühele teisele naisele, Maarja Magdaleenale, esimeste teadaannete viimise Tema võidukast ülestõusmisest (Jh 20:17, 18). Ülestõusmine tagas selle, et Tema evangeelne missioon planeedil Maa lõpetati. Liha on nagu rohi, aga Jumala Sõna, kes sai lihaks, on igavene (vaata Js 40:6–8)!

`Vaata Js 40:11. Missugust võrdlust siin kasutatakse? Kirjuta enda jaoks punktide kaupa välja, kuidas oled sa isiklikult kogenud Issandat karjasena. Miks on hea tuletada endale meelde seda, kuidas Issand on sind juhtinud?`
