---
title:  Toetav Mõte  
date:  19/02/2021  
---

Loe Ellen G. White’i raamatust „Prohvetid ja kuningad“ peatükki „Vaata, teie Jumal!“, lk 311–321.

„Jesaja päevil oli vale arusaam Jumalast varjutanud inimeste vaimuliku mõistmise. Saatan oli kaua aega püüdnud panna inimesi mõtlema, et Looja oli patu, kannatuste ja surma põhjustaja. Need, keda ta selliselt petta oli saanud, kujutasid Jumalat ette karmi ja jäigalt nõudlikuna. Nad arvasid, et Ta otsib pidevalt võimalust laita ja hukka mõista ega taha patust inimest vastu võtta, kuni on olemas seaduslik põhjus patust mitte aidata. Peapetja oli esitanud vääriti Taevas valitsevat armastuse käsku. Ta oli kujutanud seda vaevalise ikkena, mis piirab inimeste õnne ning millest vabanemine toob rõõmu. Ta väitis, et Jumala käsu korraldusi pole võimalik täita ning et üleastumisi karistatakse lausa meelevaldselt.“ – Ellen G. White, „Prohvetid ja kuningad“, lk 311.

**Küsimused aruteluks:**

`1. Võta oma sõnadega kokku Jesaja sõnum 40. peatüki 12.–31. salmis. Kirjuta see välja, kasutades kaasaegseid võrdlusi, näiteks tänapäevase teaduse avastusi, mis näitavad veelgi kujukamalt seda, kui hämmastav vägi on Jumalal. Räägi oma vastusest klassis.`

`2. Mida räägib Jesaja kirjeldus Jumala Sõna püsivuse kohta vastandina inimelu haprale kaduvusele (Js 40:6–8) sulle surmahirmust? Kuidas on see seotud ülestõusmislootusega (Ii 19:25–27; Tn 12:2; 1Kr 15:51–57; 1Ts 4:13–18)?`

`3. Kuidas ravib see, kui Js 40:12–31 kogu südamest võtta, inimese vabaks uhkusest ja upsakusest?`

**Kokkuvõte:** Jesaja kaudu trööstis Jumal neid, kes kannatasid. Nende hädaaeg pidi lõppema ja Jumal pidi nende juurde naasma. Selle asemel, et olla heitunud ja segaduses, _võisid nad usaldada Jumalat, kes kasutab nende heaks oma loovat väge._

---

Annetus >> kohalik kogudus toeta.advent.ee  

Päikeseloojang 17.23