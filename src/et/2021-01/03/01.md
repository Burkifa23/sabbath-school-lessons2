---
title:  Kui sinu maailm laguneb tükkideks  
date:  09/01/2021  
---

### Selle nädala õppeaine
Js 7:1–9; Js 7:10–13; Js 7:14.

> <p>Juhtsalm</p>
> „Kui te ei usu, siis te ei püsi” (Js 7:9).

Ühel hingamispäeval kirikust tulles keerasid Connie ja Roy parajasti autoga oma õuele, kui bantami tõugu kana nende ees pööraselt mööda hoovi ringi tuuseldas. Midagi oli lahti. Need lemmikloomad pidid olema kaitstult oma taras, kuid nad olid välja saanud. Kiire ülevaatus tõi ilmsiks kogu tragöödia. Naabrite väike koer Beethoven oli samuti oma hoovist jalga lasknud ning oli tiigi ääres, Daisy tema hambus. Daisy oli kohevate valgete sabasulgedega ilus munakana. Connie päästis Daisy, kuid liiga hilja. Tema kallis lemmik, kelle kael oli vigastatud, suri peagi Connie käte vahel. Naine istus õues, hoidis surnud lindu ja ahastas.

Teine lemmik oli sügavalt häiritud. Pikk valge part, kelle nimeks oli Waddlesworth, nägi Conniet, Daisy süles, ja näis arvavat, et naine oli Daisy tapnud. Mõne järgneva nädala jooksul ründas see isapart Conniet vihaselt iga kord, kui ta naist nägi, pigistades teda valusasti oma tugeva nokaga. Mõnikord on raske selgust saada, kes on su sõbrad ja kes vaenlased.

Sellel nädalal vaatleme Juuda kuningat, kellel oli sama probleem, ning püüame aru saada, miks ta valesti valis.

__Selle nädala õppetükki õppides valmistud hingamispäevaks, 16. jaanuariks.__