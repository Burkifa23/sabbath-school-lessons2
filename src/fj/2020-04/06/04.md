---
title:  Jisu Na Qasenivuli
date:  03/11/2020
---

Enai tekivu ni veiwase ena Veiyalayalati Vou, e sega ni dua e cecere me vaka oqo: “Enai vakatekivu sa bula ko Koya na Vosa, a sa tiko vata kei na Kalou ko Koya na Vosa a sa Kalou ko Koya na Vosa” (Joni 1:1). Sa qai kauti keda ko Joni 1 kina tikina e 14: “A sa yaco me tamata ko Koya na Vosa ka tiko vata kei keda, ka keitou sa raica na Nonai ukuuku, ni sa vaka nai ukuuku ni Le dua bauga sa vakatuburi mai vei Tamana, sa Sinai ena loloma kei na dina” (Joni 1:14).

`Wilika na Joni 1:1–14. Na cava era tukuna na veitikina oqo me baleti Jisu kei na cava e mai cakava eke? Na cava e dodonu me tukuna veikeda ni ko Jisu nai vakaraitaki levu ni qasenivuli?`

Na Kalou vata ga ka vosa vei Ivi kei Atama ena were, kei Jekope ena loma ni vanua tawa kilai, sa mai vakatakilai Koya vakatamata. Na Kalou e kaya ni sa yaco me bula na Veiyalayalati Vou ena vukui Jisu. Ena vuku iJisu sa rawa nida vulica kina na veika me baleta na loma ni Kalou kei na Nona sala baleta ko Jisu na Kalou.

Sa laki yaco na wase ni vola oqo me tukuni Joni na Dauveipapitaisotaki ni o koya na dauvunau rogolevu ka ra sa siqema tiko ko ira na iliuliu ni lotu mai Jeruisalemi ni o koya e vaka me duatani duadua. Ia o koya e vakarautaka tikoga na sala me baleta e dua e cecere sara mai vei koya. E dua e duatani duadua ka dredre vua me na “sereka na wa ni Nona ivava” (Joni 1:27).

Ena siga ka tarava e a raici Jisu ka kaya ni o Koya na “Luve ni Kalou” Ena siga tale ka tarava, e vakatokai Jisu kina ni o Koya na “Lami ni Kalou”.

E lewe rua talega na tisaipeli nei Joni erau sa gadreva me rau sa muri Jisu. Ena gauna sa tarogi rau kina ko Jisu se cava erau vakasaqara tiko, rau sa mani kacivi Koya sara “Rapai” (kenai balebale Qasenivuli)” (Joni 1:38).

Ko Jisu, na Rapai, na Qasenivuli, ia se sega sara ni dua na qasenivuli me vakataki Koya, baleta ni o Koya e Kalou. Na Kalou e lako sobu mai ena vukudra na kawa tamata, ena bula vakatamata. Sa rauta me vakatokai Jisu kina ko Ellen White, “Na qasenivuli cecere duadua e sega ni se bau raica ko vuravura.”—Signs of the Times, June 10, 1886. Na Qasenivuli oqo na Kalou.

`Na cava ena rui vakaibalebale kina na noda vulica mai Vua na sala vinaka duadua ni kena vakatavulici na dina vakayalo? Na cava eda na vulica rawa mai vei Jisu ni sega walega ni bibi na ka eda tukuna ena veivakatavulici, ia na ka eda matanataka talega?`