---
title:  Mei Sosomi Ni Vuni
date:  01/11/2020
---

`Wilika na Vakatekivu 3:1–11. Na cava na vuna e kaya kina na Kalou vei Atama, “Ko sa tiko evei ko iko?”`

Nai talanoa ni bale e vakamacalataka ni vua ni kau na apolo. Ia e sega ni o koya oya na ka e tukuna na tiki ni Vola Tabu oya. Na ka walega e kaya na “vua ni kau” (Vakatekivu 3:3). Kua ni kauwaitaka se mataqali vua ni kau cava. Na kena laukana na vua ni kau mai na kau e vakatabui, baleta na vunikau e vakatakila tiko e dua na ka. E tu e kea me veitemaki, me rawa ni biligi tani kina vakatikitiki na Kalou ka kaya, “Sa rawa me’u qara ga na noqu bula. Sa rawa vei au me’u sa Kalou. E bibi cake na noqu vakatulewa mai na Vosa ni Kalou.”

Ia ena gauna sa rawai Atama kei Ivi kina na gata me rau kania na vua ni kau, na yaco me rau sa muri cala. Ni rau sa vakila ni sa volekati rau mai na Kalou, erau sa tovolea me rau vunitaki rau ena loma ni were” (Vakatekivu 3:8).

Rogoca na ka e taroga na Kalou vei Atama, “Sa tiko evei ko iko?” E kila tu na Kalou na vanua e tiko kina. De taroga na taro na Kalou me rawa ni vukei Atama kei Ivi merau vakila na ka rau se qai cakava ga, vunitaki rau ena vuku ni ka rau sa cakava. E tovolea na Kalou me vukei rau me rau raica na vakaloloma ni vanua sa biuti rau kina na ka rau sa cakava.

`Wilika na Roma 5:11–19, na vanua e semata kina vakavuqa ko Paula na ka e a cakava ko Atama mai Iteni vata kei na ka e a cakava ko Jisu ena kauveilatai. Na cava e tukuna veikeda me baleta na Nona lako mai ko Jisu me mai sereka n aka sa cakava ko Atama?`

E na rawa ni dua e kaya ni gaunisala ni bula tawa mudu sai koya nai wali e vakarautaka na Kalou ena vuku ni ka e rau sa cakava ko Atama kei Ivi. E rau a vunitaki rau mai Vua na Kalou ena nodrau maduataka na nodrau ivalavala ca, sa qai lako mai na Kalou me mai vueti rau. Ena noda dui sala kecega, eda sa cakava na ka vata ga oya, sa qai lako mai ko Jisu me mai vakabulai keda. Ia na taro, “ko sa tiko evei ko iko?” ena rawa ni tarogi talega ki veikeda. Ko sa tiko evei ena vuku ni valavala ca ni nomu veiwekani vata kei Jisu, kei na ka sa mai cakava me vakabulai keda?

`Se cava tale na ka e kauta mai na vuli Vakalotu, na cava na ka e gadrevi kina se vakabibitaki sara kina na kedai yaloyalo dina nida vunitaki keda mai Vua na Kalou qai dusi keda vei Jisu na kenai wali?`