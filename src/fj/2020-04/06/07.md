---
title:  Kuri Ni Vakasama
date:  06/11/2020
---

Wilika na Ellen G. White, “The Test of Discipleship,” pp. 57–65, in Steps to Christ.

Ko Ellen White e kaya ni da sa cakava tiko na ka e vinakata na Qasenivuli Levu, “Eda sa gadreva meda ucui Koya, ceguva na Yalona, cakava na lomana, ka vakamarautaki Koya ena veika kecega” (Steps to Christ, p. 58). Nida sa okati enai kumukumu nei Jisu, nai tavi e kaya, “sa na ka e rekitaki” (Steps to Christ, p. 59). Oqo mai na Vosa ni Kalou, raica na Maciu 5–7. Oqo na iVunau mai na Ulunivanua. E tiko kina nai vakalekaleka ni veika e vinakata na Qasenivuli Levu me ra kila na Nona gonevuli, ka tikina bibi me baleta na matanitu e a mai tauyavutaka.

**Taro ni Veiwasei**

`1. Ena Nona vosa tiko na Kalou vei Atama kei Ivi, ka vaka-kina vei Jekope, sa vosa vaka-talega kina veikeda ko Jisu. E semati Koya vata kei na noda gagadre levu, sa qai vakarere keda (mevaka na ka e cakava vei Patimeo) ena noda vakananumi se ko cei koi keda, eda lako tiko ki vei. Vakasamata mada na gaunisala eda vakatavulica kina nai Vola Tabu vei ira na luveda kei ira na tani. Na cava na duidui ni kena vakatavulici vakaca ni Vola Tabu kei na kena mataqali e veivakayavalati ka cakava na duidui ena bula ni tamata?`

`2. Na taro me baleta na vanua ko tiko kina enai lakolako ni bula oqo e tonotonomata ka rui yaga me veitalanoataki kei na tamata ko vakabauta? Vakacava na vananananu ni soqosoqo lotu e “yagoi Karisito” (1 Koronica 12:27) e vakatututaka ni veitalanoa kei ira na tani sa na rawa ni dua na gaunisala ni kena rawati na veika e gadreva ko Karisito mo kila?`

`3. Ena siga Lotulevu eda vulica kina ni gauna ga e sa rai kina ko Patimeo—ena gauna ga sa vakabulai kina na nona mataboko vakayago / vakayalo e sa muri Jisu sara ena gaunisala ki Jeruisalemi. Ena gaunisala oqo, e rogoca kina na vuku ni Qasenivuli Levu. Eda na nanuma beka, ni gadreva me ucui Jisu, ceguvi mai na Yalona, cakava na lomana. Na cava na vuna ena ka e “rekitaki” kina vua e dua e muria nai vakatagedegede ena kena cecere mevakataka o koya e tutaka tiko ko Jisu ena Nonai Vunau mai na Ulunivanua?`

`4. Veiwaseitaka vakalevu nai otioti ni taro ena siga Lotulevu. Eda na veidutuitaka rawa vakacava na vinaka kei na ca? Eda na vakamacala vakacava na veika vinaka kei na veika ca? Ka cava na vuna e rui bibi kina vakalevu na ka eda sa cakava ena vuku ni ka eda sa kila mai na kena tu ga vei iko na kila oya?`