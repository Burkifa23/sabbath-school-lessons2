---
title:  Na Cava E Rui Bibi Kina Na Vakadewa
date:  05/11/2020
---

Eratou sa mua vaka ki Jeruisalemi ko Jisu kei iratou na Nona tisaipeli. Mevaka na nona daulomaleqataki Joni na Dauveipapitaisotaki voli ko Eroti, ia ena gauna oqo era sa tekivu lomaleqataki Jisu tiko. Ko ira na Nonai tokani kei ira na dravudravua kei na vuqa tale era sotava tiko na dredre era sa gadreva sara vakalevu na veisau

Na gagadre levu duadua nei Jisu oya me kauta mai nai nuinui ki vuravura. Ia e kila deivaki tu ni ko ira e tu vei ira na kaukauwa era na cakava na ka era na rawata mera na tarova kina nai tavi oya. Era na sega ni vinakata me rawati na ka e gadreva tiko.

Ko ira na gonevuli nei Jisu, ko iratou na Nona tisaipeli ena kenai rairai eratou guta vakalevu meratou tikoga ena yasai Jisu. Ia ena gauna vata ga oya e vaka tiko ni ratou veilecayaki se mataboko. Dua na kenai vakaraitaki, ena Marika 8:31–33, e bolei ira tiko na Nona gonevuli na Qasenivuli Levu mera raica vagumatua. Baleta ni ratou se mataboko vakayalo tikoga ena veika e bibi cake (raica na Marika 8:37).

Na veika oqo sai yaloyalo levu ni Nona sota ko Jisu kei na dua e raica tiko.

`Wilika na Nona vakabulai Patimeo na mataboko ko Jisu (Raica na Marika 10:46–52.) NRaica mada na loloma levu e vakatakila ki vua ko Jisu. Vakasamataka mada na nona gagadre na mataboko oqo ka laki vakavuna na nona sa via muri Jisu ena sala vaka ki Jeruisalemi. Ena rawa beka vei Marika me rai na duidui e tiko vei Patimeo kei iratou na vo ni tisaipeli? Na rarama cava e vakacilava vei iko nai talanoa oqo me baleta nai balebale ni nomu muria na veika e tukuna na Qasenivuli Levu?`

Sa daugadreva tu ko Patimeo me raica na talitali ni drauniuluna e dua na gone kei na roka ni sila ena gauna ni tatamusuki. Ia na rai e rabailevu sara mai na raica ga na ka e vakavotukana wale tu ga. Nai talanoa oqo sa baleta na rai vakayalo. Na nomu rawata—sa baleta na nomu sa kilai Koya vakavinaka na Qasenivuli Levu. Na rai vakayago e ka bibi talega ka kila vakavinaka tu ko Jisu. Ia ko Jisu e kila talega ni gagadre levu ni tamata oya na bula vou kei na bula e vinaka cake.

`Wilika na Iperiu 5:12–14. Na cava e vakatavulica veikeda me baleta na vuli Vakalotu?`