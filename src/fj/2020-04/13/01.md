---
title:  Lomalagi, Vuli, kei na Vuli Tawa Mudu
date:  19/12/2020
---

### Vulica Na Vuli Ni Macawa Oqo
Joni 3:16, 1 Joni 5:13, 1 Timoci 1:16, 1 Koronica 13:12, Sakaraia 13:6.

> <p>Wiligusu</p>
> “Sa sega na mata sa kunea se na daligana sa rogoca, ka sa sega ni curu ki na loma ni tamata na veika sa vakarautaka na Kalou me nodra ko ira sa lomani koya” (1 Koronica 2:9).

Ena nona rerevaka na mate e dua na dauvolaivola, a taroga kina se rawa vakacava ki vua e dua na tamata me bula tiko ka sega ni kila se cava na itekitekivu, na mate, na leqa, na sega ni vakilai keda e wawa tiko mai nai bulubulu?” Sa qai bulia e na nona serekali na ka e vakatoka na IPH, (the Institute of Preparation for the Hereafter) Na Soqosoqo ni Vakavakarau ki na Bula sa Bera mai. Ia ena rawa vakacava ki vua e dua me vakarau ki na bula ka tarava kevaka e sega madaga ni kila na cava ena yaco ki vua na tamata e kea?

Talei ni Vosa ni Kalou sa rawa nida raica kina e vuqa sara na ka me baleti lomalagi, na vuravura vou, na vuli kei na bula eda na cakava ena gauna tawa mudu. Mevaka eda sa raica ena veivula tolu, na IPH sa tiko ena gauna oqo, ena bula oqo kei na noda vuli kece—veitalia mada ga na yasa ni vuli cava—ena dodonu me vakarautaki keda ki na bula sa bera mai.

Ni oti oya, na koronivuli kece ena rawa ni solia e levu nai tukutuku vinaka, vuqa na ka vinaka e vakavotukana kei na kilaka e yaga. Ia, na cava na kena yaga ki vua na tamata kevaka e rawata na kilaka kecega qai vakayalia na bula tawa mudu? Eda na raica tiko ena macawa oqo se cava e veivakauqeti me na rawata na koronivuli ni sa cava na yabaki, o koya na koronivuli ena toso tu ga me tawa mudu, o koya eda na vuli ka tubu tiko ga kina me tawa mudu. Ena koronivuli oqo, eda na vulica kina na ka eda sega madaga ni se tekivu siqema rawa me baleta na vuravura oqo.

_Vulica na lesoni ni macawa qo mo vakarau kina Siga Tabu ni Tiseba 26._