---
title:  Na Qasenivuli Levu
date:  24/12/2020
---

Mevaka eda sa raica tiko mai ena vula tolu oqo, ni dua tiko na itavi bibi nei Jisu ena Nona cakacaka vakadauveiqaravi oya na qasenivuli. Enai tekitekivu ni Nona veiqaravi, na veika e bulataka se cakava, sa gaunisala e vakatavulici ira tikoga kina na Nona tamata ko Jisu, me baleta na veika dina me baleti Koya, baleta na Tamana, baleta na bula tawa mudu kei nai nuinui e waraki keda tiko (raica na Maciu. 5:2, Marika 4:2, Luke 19:47, Joni 6:59).

Na ka walega mo cakava oya mo raica na kosipeli, se kosipeli cava ga, ko na raici Jisu ni veivakatavulici tiko. Ena Nona vosa sara madaga ena gauna oqo, e se vakatavulici keda tikoga kina ko Jisu, ka na laki tomani tiko ena vuravura vou. Vakasamataka mada na duidui ena bula e sega ni vakaicolacolataki tu enai valavala ca kei na vakaiyalayala ni veika kece e biuta tu mai veikeda

`“Ena qai kainaki Vua, a we ni cava li sa tu e ligamu? Ena qai kaya ko Koya, oqo na we ni noqu vakamavoataki ena vale ni wekaqu” (Sakaraia 13:6). Na cava e kaya tiko na tikina oqo?`

“Na veiyabaki tawa mudu, ni sa toso tiko ena kauta mai sautu kei na lagilagi ni tukutuku ni Kalou kei Karisito. Ni sa tubu na kilaka, sa na vaka-talega kina na loloma, veidokadokai, kei na marau levu. Na levu ga ni nona vuli tiko na tamata mai Vua na Kalou, na levu ni nodra doka na Nonai tovo. Ena gauna e dolava kina vei ira ko Jisu na lagilagi ni veivakabulai kei na veivakurabuitaki ni ka sa rawati ena nodrau veivaluvaluti kei Setani, sa na uqeti na lomadra na vakabulai ena gagadre ni sokalou kei na marau, era na qai taura na api koula ka duavata kei ira e udolu vakaudolu na domo sa voqa cake mai ena nodra sa lagata na sere ni veivakalagilagi. . ..

“Sa mai cava na veivaluvaluti levu. Sa yali na tamata ivalavala ca kei nai valavala ca. Sa savasava ko vuravura taucoko. E sa robota na vuravura taucoko na domo ni marau. Mai vua ka a bulia na ka kecega, sa drodro mai kina na bula, na rarama kei na marau levu, ki na vanua e sega ni vakaicavacava. Mai na ka somidi duadua ki na vuravura taucoko, na veika kece e bula ka vaka kina na veika e tu dei, ena kedra dui totoka kei na reki e taucoko, era na vakatakila kecega na loloma ni Kalou.”—Ellen G. White, The Great Controversy, p. 678.

`Mai na vei dina kece eda sa vulica me baleta na bula tawa mudu, ena sega ni dua na ka me na dreta vakalevu na noda vakanananu me vaka na Nona mai sorovaki Koya ko Jisu ena vukuda. Vakasamataka mada se na vakacava na titobu ni ka eda na vulica ena gauna ni bula tawa mudu. Ena gauna oqo, ena rawa vakacava mo vulica mo marautaka na ka sa cakava ko Jisu ena vukuda mai na kauveilatai?`