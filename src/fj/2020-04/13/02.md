---
title:  Nai Cavacava Ni Mate
date:  20/12/2020
---

Ena 1600, a vakananuma voli kina ko Blaise Pascal e dua na dauvolaivola mai Faranise nai tuvaki ni bula ni tamata. E dua na ka e matata vakavinaka sara ki vua: se mani vakacava na balavu ni gauna e bula tiko kina e dua na tamata, se mani vakacava na vinaka ni nona bula, ena dua ga na gauna ena mate kina.

Vakauasivi, na veika kece ena qai lako mai ni sa balavu na mate, mai na lekaleka ni bula ni bera ko mate. Vei Pascal, na ka uasivi duadua ki vua e dua na tamata oya me vakasaqara se na cava e waraka tiko na mate, ia e qai kurabui ni raica nira sa cakacakataka oti tu na tamata na ka kecega mevaka na “yali ni tutu se so na vakanananu e vakalolovirataka na nona dokai,” ia era sega ni kauwaitaka na taro se cava ena yaco ena gauna era sa na mate kina.

E tiko vei Pascal e dua na tikina bibi. Ka sai koya oya na vuna e vosa kina vakalevu nai Vola Tabu me baleta na vosa ni yalayala e waraki ira tiko o ira era sa kunea na bula vei Jisu, na vosa ni yalayala ni ka sa waraki ira tu mai liu.

`Wilika na veitikina oqo. Nai nuinui cava e soli tiko oqo veikeda? Joni 6:54, Joni 3:16, 1 Joni 5:13, 1 Timoci 1:16, Joni 4:14, Joni 6:40, Juta 1:21, Taito 3:7.`

Na bula tawa mudu e vakaibalebale sara vakalevu ena rarama ni kauveilatai. O Koya ka a bulia na vuravura, (Iperiu 1:2), o Koya e vakavuna “meda bula, yavala, ka rawata mai Vua na noda bula” (Cakacaka 17:28), o Koya na Kalou, e na dodonu me liatamata me mate . . .ena vuku ni cava? Me yaco meda vuca tu ga e tolo ni sala?

Sai koya oya na vuna e vakasinaiti tu kina na Veiyalayalati Vou ena veivosa ni yalayala ni bula tawa mudu. Ena milioni na yabaki se bilioni sara na yabaki ena sega beka ni rawati kina e dua na gauna me vakavinakataki kina na leqa. Na tawa mudu walega ena rawa ni vakatautauvatataka na ka, baleta na ka e sega ni oti rawa, e cecere cake mai na veika e vakaiyalayala ga. E dina kina ko Pascal: Na noda gauna eke e vakaiyalayala ga ni veidutuitaki kei na ka e lako tiko mai. Sa dua na ka lialia kevaka eda sega ni vakarautaka na gauna tawa mudu e waraki keda tu.

`Na cava ko na kaya ki vua e dua e duidui na nona rai me baleta na mate? Ko na vukei koya rawa vakacava na tamata oya me raica kena sega ni vakaibalebale na vanua e tiko kina?`