---
title:  Eda Sa Na Qai Kila
date:  22/12/2020
---

“Ko lomalagi na vanua ni vuli; na ka e vakatavulica, na vuravura taucoko; na kena qasenivuli, o Koya sa Cecere sara. E dua na tiki ni koronivuli oqo e a mai tauyavutaki mai Iteni; ka sa mai vakadeitaki kina na gaunisala ni veivakabulai, ena qai tauri cake tale na vuli ena koronivuli ko Iteni.”—Ellen G. White, Education, p. 301.

Kevaka ko tautauvata kei ira na lewe vuqa na tamata, ena levu na nomu vakatataro—vakatataro me baleta nai valavala ca, rarawa, tauvimate, mate, na cava e yaco kina, na cava e yaco tiko kina veika tale eso.

E tiko na noda vakatataro me baleta na vuravura kei na veika vuni kece. Na veicavuikalawa lelevu vakavuku me vukei keda meda kila cake kina vakalevu na vuravura taucoko, e vuqa eda se bera ni seqema rawa tikoga.

Mai na kena bucini vakarawarawa e dua na bula, ki na veika e tu vakaruruguti keda tu e loma ni macawa, mai na yavavala ni dua na ka somidi lailai ki na nodra cowiri tu na veivuravura tale eso ka ra tu e loma ni macawa, eda sa bolei mai na veika dina o koya e rui rabailevu ka titobu me ciqoma rawa na noda vakasama, vakauasivi ena gauna lailai e tiko veikeda meda na vulica kina vakataki keda.

Ena yasana ka dua, ni da sa na laki vuli tiko ena gauna ni bula tawa mudu, e sega ni vakataratutu ni na vuqa sara na veika vuni ena qai vakamatatataki veikeda.

**Na cava era kaya veikeda na veitikina oqo me baleta na veika eda na vulica ni sa na cava na ivalavala ca, rarawa kei na mate?**

`1 Koronica 13:12`

`1 Koronica 4:5`

Sa yalataki oti tu veikeda ni na soli veikeda na kilaka me baleta na veika e se vunitaki tu veikeda ena gauna oqo. Sa dua nai nuinui totoka, ena gauna eda sa na raica ka kila kina na veika e rairai dredre tu veikeda ena gauna oqo, na ka ga eda sa na cakava oya eda sa na vakacaucautaka ga na Kalou. Na ka meda cakava ena gauna oqo oya meda taura matua tiko na noda vakabauta, vakabauta na vosa ni yalayala ni Kalou, bula taka tiko na veirarama e tu veikeda, ka gumatua me yacova nai vakataotioti. Kei nai tukutuku vinaka oya, ni sa rawa ki veikeda meda “rawata na ka kecega ena vukui Karisito sa vakaukauwataki” keda (Filipai. 4:13).

`Na taro cava e vakaloma bibitaki iko tiko? Na cava e so n aka e rairai dredre? Eda na vulica rawa vakacava meda dinata na Kalou mai na veika eda sa kila me vukei keda ena veika eda sega tiko ni kila?`