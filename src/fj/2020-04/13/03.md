---
title:  Na Bula Vou
date:  21/12/2020
---

`“Ia na Kalou ena tavoya tani kecega na wai ni mata mai na matadra; ia ena sega tale na ciba, se na rarawa, se na tagi, ka sega tale na vutugu, ni sa takali tani na veika makawa” (Vakatakila 21:4). Na cava e kaya ki veikeda me baleta na duidui e tiko ena vuravura oqo mai na bula vou, na bula ena yali kina na mate, rarawa, kei na mosi?`

A talanoa tiko e dua na tamata Lotu Vakarisito ki vua e dua na nonai tokani me baleta nai nuinui ni kosipeli, na vosa ni yalayala ni bula tawa mudu ena vuku i Jisu Karisito. A sauma ena nona sega ni duavata ena vakanananu kece oya na nonai tokani ka kaya, “Na bula tawa mudu” e a kaya ena sautanini. “Sa dua na vakasama lialia. Na noda 70–80 na yabaki eke e sega ni vinaka. Ko cei ena via tosoya tale me tawa mudu? Oqori ena ca sara.”

E tiko ki vua na tamata oqo e dua na vakasama, vakavo walega me a kila ni vosa ni yalayala ni bula tawa mudu e sega ni kena toso tikoga na bula oqo eke. Ko cei ena vinakata oya? Na tikina e cake e kaya ni sa na yali na veika makawa ka yaco me vou na ka kecega.

**Na cava era kaya na veitikina oqo me baleta na bula vou sa lako tiko mai?**

`2 Pita 3:10–13`

`Vakatakila 21:1–6`

`Na taro bibi veikeda oya: Na cava n aka meda cakava meda na rawa ni tiki ni bula vou oqo? Eda yaco vakacava ki kea? Eda na vakadeitaka vakacava nida na tiki ni sasaga oqo? Na cava e tiko ena noda bula ena rawa ni tarova na noda tiki ni vosa ni yalayala ni Kalou ena vukui Jisu?`