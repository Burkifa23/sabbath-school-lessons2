---
title:  Kuri Ni Vakasama
date:  25/12/2020
---

Wilika na Ellen G. White, “The School of the Hereafter,” pp. 301–309 in Education; “The Controversy Ended,” pp. 662–678, in The Great Controversy.

“Na laione eda rerevaka tiko eke, ena davo vata kei na lami, kei na veika kece ena Vuravura Vou ena sautu ka duavata. Na veivunikau ena Vuravura Vou ena dodonu ka balabalavu, sega na tikina e ca.

“Raica na kena totoka vakaoti na veika ena noda vuravura vou, na tatibi ni uciwai kei na drokadroka ni vanua, na suwaigelegele ni vei vunikau kei na veivurevure ni wai bula, na tatalivaliva ni koro levu kei ira na daulagasere sulu vulavula ena noda itikotiko mai lomalagi e sega ni dua na daudroini me raitayaloyalotaka rawa se dua me vakamacalataka rawa. Laiva na nomu vakanananu me raitayaloyalotaka na nodra vanua na vakabulai, ka nanuma tiko ni na serau vakalevu sara mai na ka ko vakasamataka rawa tiko.”—Ellen G. White, Heaven, pp. 133, 134.

“Na rerevaki ni kena vakayagotaki na veika eda na taukena ena gauna mai muri sa laki yaco vei ira eso mera kauta vakatani na dina ena liutaki keda meda raica ni nodai tikotiko. Ko Karisito e vakadeitaka vei iratou na Nona tisaipeli ni sa lako me laki vakarautaka e dua na tikina me nodratou ena vale nei Tamana. Ko ira era ciqoma nai vakavuvuli ni Vosa ni Kalou ena sega ni guilecavi enai tikotiko vakalomalagi. . E sega na vosa vakatamata me tusanaka rawa na veika sa vakarautaki tu me nodra na yalododonu. Ena vakatakilai ga vei ira era vakasaqara tiko. E sega na vakasama e kila rawa na lagilagi ni Nona Parataisi na Kalou.”—Ellen G. White, The Great Controversy, pp. 674, 675.

**Taro ni Veiwasei**

`1. Vakadei vakalevu ena tikina e kaya tiko ko Pascal, me baleti ira na tamata era sega ni kauwaitaka vakalevu na cava ena kauta nai na veigauna tawa mudu. Na cava era vaka-kina oya na tamata? Na cava sa rui ka lialia kina na ivakarau ni bula vakaoya?`

`2. Dabe vakalevu ena cava na vuna sa rui bibi kina ena noda vakabauta na inuinui ni bula tawa mudu? Ia na cava e sega kina veikeda na ka ni sa yaco n aka oya?`

`3. Vakasamataka mada na veika vuni e dredre me vakabauti sa basika tu ena vuravura ena gauna oqo. Mevaka na vulici ni veika bula, yau e loma ni qele, veivuravura e maliwa lala, vurevure ni kaukauwa, chemistry–sa yaco me dredre na veika kecega mevaka e dau nanuma tu na tamata. Dua na kenai vakaraitaki ko ira na dauvakadidike, me sa kakua na veivosakitaki na rawarawa ni kena yaco na bula, sa sega ni rawarawa. Na vakadidike vou e dolava walega na taro ka gadrevi na kena sau ni taro. Era na vukei keda vakacava na veika kece oqo meda kila na cava eda na vulica ena koronivuli ni bula sa bera mai?`