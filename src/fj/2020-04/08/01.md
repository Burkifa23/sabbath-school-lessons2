---
title:  Na Vuli kei na Veivakabulai
date:  14/11/2020
---

### Vulica Na Vuli Ni Macawa Oqo
Vakatekivu 1:26, 27; Aisea 11:1–9; 2 Timoci 3:14–17; 1 Tui 4:29–34; Joni 14:17; 1 Koronica 2:1–16.

> <p>Wiligusu</p>
> “Sai Koya na Kalou sa vakavuna nai Vola Tabu kecega, ka sa yaga oqo mei vakavuvuli, me vunauca na ca, me ia kina na vakadodonutaki, me ia kina na vakatavuvuli ena ka dodonu” (2 Timoci 3:16).

Nai Vola Tabu e talanoataki tiko kina nai talanoa balavu me baleta na Kalou kei ira na Nona tamata. Ena so na gauna sa dauraici tu me italanoa ni veidomoni ka sa mua cala. Se laurai ni vaka nai talanoa ni dua na tama kei na luvena talaidredre ka laki yaco me lesu tale mai. Ia ena vuku ni naki ni kena vakatavulici na lesoni ena macawa oqo, eda na raica nai talanoa enai Vola Tabu ena dua tale na vakanananu, ka vakatokai, na qasenivuli kei na nona gonevuli. Era sega tikoga ni rawata na nodra veitarogi, ia e vakamacalataka tikoga vakamalua vei ira ena veigauna ko Qasenivuli, ka qai yaco e muri me so sa qai vulica rawa eso na ka.

Nai talanoa enai Vola Tabu era sega ni vaka na keda italanoa eda kila vakavinaka— Nai talanoa baleti Koya na Kalou kei ira na Nona tamata edau laki cava vinaka, ni sa rawati na kenai naki. Na loloma ni Kalou vei ira na Nona tamata e vakadeitaka na ka sa yaco oya. Na nonai tavi na tamata ena vuku ni veiwekani oqo, ena vuqa na gauna e dau sega tu ni daumatata ka sa dau vakanuiqawaqawataki ira e lewe levu, ena nodra nanuma tu ni vakaicolacola. Ia nai naki dina ga ni talanoa vakai Vola Tabu oya me kilai na Kalou kei na lomana. Vakauasivi na noda vulica meda kila na Kalou, sa dua na itavi levu eda na rawa ni cakava me baleta na Nona loloma. Ena sega ni rawa meda taukena na loloma vaka-koya ia e rawa nida vulica, ka sai koya oya na ka ena vakatavulica veikeda na vuli Vakalotu me baleta na loloma.

_Vulica na lesoni ni macawa qo mo vakarau kina Siga Tabu ni Noveba 21._