---
title:  Jisu Na Qasenivuli
date:  16/11/2020
---

Nai Vola Tabu e vakayagataka e vuqa sara na vosa me rawa ni vakamacalataki Jisu kina. O Koya na Luve ni Kalou, na Mesaia, nai Vakabula, na Dauveisereki, na Turaga, na Lami ni Kalou. Ia vei ira na tamata era kilai Koya vakavinaka, ena loma ni tolu vakacaca na yabaki e mai veiqaravi voli kina e Jutia kei Kaleli, o Koya na qasenivuli. Era vakatokai Koya me iVakavuvuli se “Rapai” E tautauvata ga na kenai balebale, Qasenivuli.

Ena vuku ni ka oya, na cakacaka se itavi ni veivakatavulici ena dodonu me veiraurau kei na gaunisala e qarava kina ko Jisu na Nona cakacaka. Na Nona cakacaka ni veivakabulai e tautauvata ga kei na Nona cakacaka ni veivakatavulici. Na ka e rui bibi kina, baleta ni tukunikataki mai vei ira na parofita ni kosipeli.

`Wilika na Aisea 11:1–9. Na cava e kaya me baleta na tavi ni veivakatavuli nei Jisu?`

E dua na parofisai veivakurabuitaki enai Vola Tabu e kune tiko ena Aisea 11: 1–3 ena Nona basika mai na Mesaia ena vakanananu ni vuli, e dua e kauta mai na yalomatua, veivakasalataki, vuku, kei na kilaka. Mai tini koto na itukutuku oya ena dua na vosa ni yalayala totoka ka vaka: “Ena roboti vuravura na veikilai kei Jiova, mevaka sa ubia na wasa titobu na wai” (Aisea 11:9). De mataqali veivakatavulici vaka-koya e uqeti Ellen G. White me vola ena nonai vola ka vakatokai na ‘education’ ni cakacaka ni vuli kei na cakacaka ni veivakabulai e rau bau ga (see Education, p. 30).

Eda wilika ena Joni 3:1–3 na nona vakatokai Jisu ko Nikotimo ni o Koya na iVakavuvuli, sa qai kuria ena nona kaya ni solisoli ni veivakatavulici nei Jisu e lako mai Vua na Kalou, ena vuku ni veivakatakilakila e cakava ko Jisu, na Nona cakacaka mana kei na raivotu me baleta na ibalebale ni bula. E coqoma ko Jisu oya, kevaka e sega ni tutu e soli ki Vua, ia na yavu ni solisoli ni Nonai vakavuvuli ena gauna e tukuna kina vei Nikotimo me sucu vou tale me rawa ni raica kina na matanitu ni Kalou. Sa kenai balebale ni vakatulewa ni nona vakatavulici e dua e lako mai Vua na Kalou.

Io na veivakatavulici e isolisoli ni Kalou. E vakarota na Kalou, vakadonua ko Jisu, ka ra ciqoma ko ira era sa vakatavulici mevaka sa vakatulewa vakalou.

`Nai tavi cava e tiko veikeda ena noda sa raica ni sa vakavotukanataki na parofisai oqo me baleta na kena sa roboti vuravura na kilaka ni Kalou?`