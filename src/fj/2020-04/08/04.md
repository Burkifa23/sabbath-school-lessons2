---
title:  Mosese Kei Ira Na Parofita
date:  17/11/2020
---

`Wilika na 2 Timoci 3:14–17. Na cava era vakatavulica ki veikeda na veitikina oqo me baleta nai tavi ni Vosa ni Kalou ena Vuli Vakalotu?`

Na vosa enai matai ni wasewase ni Vola Tabu, na Tora, ka sa dau kenai vakadewa “na Lawa” e vakatikina ga baleta ni vuqa tale tu na lawa e tiko enai vola oqo. Ia na “Tora” e kenai balebale dina na “vakatavulica” se “vakasalataka” Ka duidui mai na veivakanananu era daunanuma e lewe vuqa me baleta na ibalebale ni lawa enai Vola Tabu, mevaka nai vola dusidusi kei na vakarau sa biu tu me muri me rawa nida tikoga kina ena loloma ni Kalou. Nai ni lawa me veivakatavulici ena kena bulataki ka taqomaki vakavinaka tu na bula ena veiyalayalati ni veiwekani sa nakita tu na Kalou ena Nona a buli keda enai matai ni gauna.

Ena rua nai wasewase enai Vola Tabu vaka-Iperiu. Era sa dausolia na nodra itukutuku ko ira na parofita ena vuku ni nodra sa ciqoma vakavinaka na tamata ni Kalou na veika ni vuli ka bulataka (mai vei ira na parofita taumada kei na veivola ni tukutuku makawa), kei na cava mera na vulica mai vei ira na parofita ena veigauna sa tu mai liu. Na tikina e vo ena Veiyalayalati Vou (ka vakatokai na “volavola” vaka-Iperiu) era vakasinaiti tu ena veivakaraitaki eso ni qasenivuli kei na gonevuli e vakavotukana vakavinaka na veika era vulica, kei ira e sega ni vakavotukana vinaka na nodra lako curuma na veika ni vuli. Nai vakaraitaki ni vinaka na nodra ka vakavuli enai vola oya ko Esiteri, Ruci, Taniela, kei Jope. Ko ira era vakaleqai e okati kina ko iratou na itokani nei Jope. Nai vola ni Same e ivola ni sere, ia e tiko kina e tolu na same ni veika vakavuli: oya na Same 1, Same 37 kei na Same 73.

Na Kosipeli era vakasinaiti tu ena veika ni bula vakauasivi ena veivosa vakatautauvata nei Jisu. E vuqa nai vola nei Paula e tekivutaki ena kaukauwa ni kena kacivaki na kosipeli, ia era laki tini ena veika me vulici, me vaka nai vakarau ni bula ni tamata Lotu Vakarisito ena veisiga. Na vola ni Vakatakila e vakasinaiti tu ena veika ni vuli, mevaka na kena vakatakilai na ka kecega, se nai lakolako ni lotu nei Karisito ena veitabagauna sa tu mai liu, e vakatakilai enai vola ka rawa walega ki Vua na Lami ni Kalou, ko Jisu na Qasenivuli Levu me cereka.

`Ena so beka era na kaya ni veika ni vuli ena veivola nei Mosese sa baleta ga na noda gauna, ia e ka dina oya. Vakarua 17:14–20, nai vakasala me baleti ira na tui, e tiko kina eso nai vakaro matata ena nodra digitaki e dua me tara nai tutu cecere oya. Ia ni kua eda sega ni digitaka e dua na tui ena noda isoqosoqo lotu. Ena rawa vakacava meda soli vakavinaka na veika ni veivakatavulici oqo ena noda gauna?`