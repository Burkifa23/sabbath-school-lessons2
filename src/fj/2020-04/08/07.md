---
title:  Kuri Ni Vakasama
date:  20/11/2020
---

“Nai vakaro ni kena kacivaki nai tukutuku vinaka (Maciu 28:18–20) e kilai tani kina na lotu oqo e vuravura taucoko. Oqo walega e vica nai apositolo se daukaulotu (tautauvata ga na kedrau ibalebale- “ko ira era talai”) era lako ki vuravura taucoko ka vakumuni ira mai na gonevuli, ka moici ira mera tisaipeli, mera vakabauti Jisu, papitaisotaki ira, ka vakatavulici ira ena veika kecega sa vakarota vei ira ko Jisu. Na kedrai yaloyalo na Lotu Vakarisito era sa veisau mai vuravura taucoko, duidui ni tovo vakavanua, kei na duidui vosa ka ra sa lako lako curuma na wai ni veipapitaisotaki mera curuma na koronivuli, me tekivu na nodra vuli. E sega ni veivakurabuitaki na ka oqo, ka ni levu sara na ka mera vulica.

Na vuna era dauvuli tikoga kina na Lotu Vakarisito e sega walega ni sasaga me kilaka se gagadre me vuku me vaka nai liuliu, ia na bula ni tamata lotu kei na veika e vakabauta me tara na veiyasa ni noda bula taucoko ni veisiga. E vuqa sara na ka me vulici. Ena vuku ni ka oya, na veivola ena Veiyalayalti Vou e tiko ruarua kina na kacivaki ni tukutuku me baleti Jisu (kerygma [keh-RIG-ma]) kei na vulici ni veika kece e na gadrevi me vulica na tamata Lotu Vakarisito (didache [did-ah-KAY]). Dua na kenai vakaraitaki vinaka ni kacivaki ni tukutuku e tiko ena 1 Koronica 2:2, ia na vuli e tekivu ena 1 Koronica 4 e lako cacavukavuka tiko me yacova ni sa oti na wase ni vola.

Na cava me vulica na tamata Lotu Vakarisito? Cakacaka, vakacegu, bula veimaliwai, veiwekani vakaitikotiko, lotu kei na sokalou, veika vakailavo, soli ka ni loloma, veimaliwai kei ira na veiliutaki, veivakasalataki, bula vakamatavuvale, veimaliwai vakaveiwatini, nodra susugi na gone, na kakana kei na kena vakarautaki, sulusulu, bula ni qase kei na vakavakarau ni sa laki cava. Mo yaco mo Lotu Vakarisito sa kenai balebale oya na kena vulici na veika kece oqo kei na vuqa tale. Na kena kilai e sega ni yaco ga mai vaka-taki koya. Ia na ka me vulici.

**Taro ni Veiwasei**

`1. Na cava sa rui ka bibi kina na veicakacaka ni vuli ena cakacaka ni lotu?`

`2. Na cava e vakaibalebaletaka ko Ellen G. White mean ena nona vola ni “Ko lomalagi e koronivuli” (Education, p. 301)?`

`3. Wilika na 1 Koronica 2:1–16. Raica na ka e tukuna tiko veikeda ko Paula me baleta na ka sa vakatakila tiko veikeda na Kalou ena veivakayavalati ni Yalo Tabu. Vakasamataka mada na nona kaya ni ko ira nai liuliu kei ira na vuku ena veitabagauna era na yaco mera ka wale. Kevaka sa rawa vua me kaya ena gauna oya, vakacava mada ko ira na vuku ena noda gauna talega oqo?`