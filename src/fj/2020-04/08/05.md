---
title:  Ko Ira Na Yalewa Kei Na Tamata Vuku
date:  18/11/2020
---

E matata tu veikeda na veivosa vakaoqo; koronivuli, vuli lesoni kei na vuli , ia era sega ni vakayagataki vakalevu enai Vola Tabu. E tiko e dua na vosa, oya na vuku/yalomatua e vakayagataki vakalevu. Dua na kenai vakaraitaki oya ni cavuti tiko na tamata vuku kei na yalewa vuku ena Veiyalayalati Makawa (2 Samuela 14:2, Vakaibalebale 16:23).

`Wilika na 1 Tui 4:29–34. Na cava e kaya veikeda me baleta na bibi ni vuku?`

Ko Solomini na tamata vuku duadua e tukuna na veika me baleta na manumanu, kei na bula ni veika bula ka cavuta na vosa vakaibalebale ena vuku vakaitamera, ka sa kenai balebale ni o koya e dua na tamata vuli (1 Tui 4:29–34). Na vola ni Vakaibalebale kei na Dauvunau e tu kina e vuqa sara na veivakatavulici vuku me baleta na veiulutaga eso e vakaitavi kina ko Solomoni kei ira tale na qasenivuli vuku ena veitabagauna sa oti (Vakaibalebale 1:1, Vakibalebale 25:1, Vakaibalebale 30:1, Vakaibalebale 31:1).

Mevaka na ka e kaya nai Vola Tabu, ni vuku e tautauvata sara tikoga kei na noda vuli ena gauna oqo. E dua na ka e vulica e dua mai veirau nai tubutubu kei qasenivuli, vakauasivi ena gauna eda se gone kina (Vakaibalebale 12:1), ia oya e dua na ka e vulica ena nona bula taucoko. Kenai karua, na vuku e tiko e dua na yasana e matanataki kina; dua na kenai vakaraitaki, vuli mai vua na qasikalolo ena nona mamaroroi ena gauna ni katakata me rawa ni tiko na kena ena gauna ni batabata (Vakaibalebale 6:6–8).

Na vuku e sega ni ka e matanataki walega; e tiko talega na yasana ni vuli vakayalo, ka ni tekivutaki mai vua na Kalou qai vakamuria eso na yavu bibi ni vakabauta (Vakaibalebale 1:7). Na vuku e vakatavulici keda meda bula ena bula vakaivakarau mera vinaka kina na tani. Ka taqomaki keda mai na leqa. Mevaka ga na vuli ena gauna oqo, na vuku e sega ni na sauma kece na taro eda na biuta yani, ia e vukei keda meda marautaka na veika eda sa kila ka tosoya tiko na noda vakasaqaqara ena veika e se bera tiko ni kilai, oya e dua nai nono ena rawa nida kilai Koya vakavinaka kina na Kalou ka vakadinata na Nona loloma. Mevaka e kaya na Jeremaia 18:18, nai tavi ni tamata vuku ena vakatautaki ena ivakatagedegede ni nodrau itavi na bete kei na parofita. Nai vakarau tolutolu ni kena vakadewataki nai tukutuku mai Vua na Kalou ki na tamata oya na, ivakasala enai vunau, veivakasalataki vakavuli, kei na itukutuku e vakatabakidua saraga mai Vua na Kalou.

`Eda na vulica vakacava na vuku qai tokitaka vei ira era muri tiko mai veikeda? Na cava sa rui bibi kina veikeda na tamata, meda cakava?`