---
title:  Na Totoka ni Bula Savasava
date:  30/11/2020
---

`Na Same 96:9 E Kaya, “Dou Lotu Vei Jiova Ena Nona Vale Tabu Sa Savasava, Dour Ere E Matana Na Vuravura Kecega. Eda Na Kila Vakacava Na Vakanananu Oqo, “na Totoka Ni Bula Savasava”? Na Cava Na Kenai Balebale Ki Vua E Dua Na Tamata Lotu Vakarisito, Ka Cava Ena Dodonu Me Vakaukauwataka Kina Na Veika Eda Vakatavulica Me Baleta Na Vuli Tara Kei Na Totoka Ni Veika Ena Salavata Mai?`

E dina ga ni dautukuni ni “totoka e tiko ga ena matana o koya e raica,” meda kakua ni guilecavi Koya e a bulia na mata (raica na Vakaibalebale 20:12). Ena dodonu meda na qarauna meda na kakua ni sokalou ki na dua na ka e buli (vuli ena noa), mai na totoka ni veika buli sa na rawa ni da na vulica mai kina na veika me baleti Koya na Kalou, ka vakauasivi na talei ni Nona loloma. Kevaka e se rairai totoka tikoga na noda vuravura bale oqo, sa na qai vakacava sara na kena totoka ni se bera ni qai bale ki nai valavala ca? Sa na vakatavulici keda ni Kalou e daubulia na veika totoka.

Na vulici ni cakacaka ni liga kei na vakadikevi ni veika bula ena dodonu me vakavolekatitaki meda ki na itovo kei na loma ni Kalou. Baleta eda tiki tiko ni cakacaka ni liga ni Kalou, ka sa na rawa talega ki veikeda meda vulica na kedai tuvaki ena mata ni Kalou ena vukui Karisito.

“Na Kalou ena cakava mera marautaka na luvena na cakacaka ni ligana kei na totoka e vakasuluma tu kina na noda vuravura oqo. O Koya e taleitaka na veika totoka, ia mai na veika kece e rairai totoka e taudaku, o Koya e taleitaka na totoka ni tovo; E gadreva meda bucina na bula savasava kei na bula rawarawa.”—Ellen G. White, Steps to Christ, p. 85.

`Wilika na Vakatekivu 3:6. Na cava e vakatavulica ki veikeda me baleta na totoka duaduaga e sega ni yaga me totoka se savasava? Raica na Vakaibalebale 6:25, 31:30.`

Mai na veika kece e a cakava na Kalou, e tiko na meca me moica ka vakacacana. Ena sega ni dodonu meda kurabuitaka, baleta na totoka oya kei na kenai naki ena rawa ni vakayagataki talega ki veikeda. Vakauasivi ena veicakacaka ni liga, vuli vakalotu, ka yavutaki mai na i Vola Tabu, ena dodonu me vukei keda meda vulica meda na dauqaqarauni me kila ni sega ni veika totoka kece e vinaka se savasava.

`Na cava eso na ka totoka e sega ni savasava ka vinaka? Se, cava e so n aka totoka ena rawa ni vakadukadukalitaki ka vakacacani, vakatau mai na kenai tuvaki? Nai vakatagedegede cava eda na vakayacora me kunei kina na kena duidui?`