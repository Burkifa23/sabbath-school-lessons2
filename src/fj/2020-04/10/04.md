---
title:  Kena Dau-Ni-Veivakacalai
date:  01/12/2020
---

Na noda vuravura sa vutucoqa tu ena veivakasama vakavuku ka sa sega ni dokai kina na Kalou. Era lewe vuqa era kaya ni sega ni dodonu ki na Lotu Vakarisito me lako curuma na buturara ni veivanua kilai levu vakaoqo. Sa dodonu kina me na vakasamataka sara vakavinaka na Lotu ni Kavitu ni Lesu Vakarua mai, na nodra cakacaka ni veiqaravi vei ira na veitabana vakabisinisi eso, veivakacerecerei ena so na tabana ni veiqaravi, vakayagataki ni so na tabana ni vakau itukutuku.

`E matata vinaka tu ena 1 Timoci 6, nai veimurimuri ena cava meda vakagalalataki keda mai kina, ia, e soli tale tikoga veikeda e vuqa sara na kenai vakamacala. Ena tikina e 9 kei 10, na cava e vakasalataki keda tiko kina ko Paula?`

`Wilika na vo ni veitikina ena 1 Timoci 6. Na cava eso na ka bibi e veitokoni tiko kina ko Paula eke?`

Raica mada na 1 Timoci 6:20 na gaunisala e veivakasalataki kina ko Paula me baleta na “ivakavuvuli tani sa vakatokai vakailasu me vuku.” E dina ga ni cakacaka tiko mai ena duatani na vakanananu, ia na kena yavu e se yaga tikoga. Vakananuma mada na veitukutuku kece, vakavuvuli kecega, vakabauta kecega, sega ena gauna ga oqo, ia ena veitabagauna kece ni bula ni tamata, era rui cala. Na tamata sa na rawa ni kena dau ni veivakacalai.

Voleka ni 2,000 na yabaki, era nanuma tu na tamata vuku e vuravura, ni vuravura oqo e dabe dei koto ena loma donu ni univesi, ka ra qai ciri wavokita tu ko ira na veikalokalo kei na veivuravura tale eso. E vakayagataki kina eso na vakadidike kei na veika vaka-fika matailalai me tokona na vakabauta oqo, e dina ga ni dau laki yaco me cala ena kena vakanananu kecega. Sa na rawa ni da kaya kina ni ko ira na tamata vakaoqo era kena dau ni veivakacalai, ka sai koya oya na “ivakavuvuli vakatani sa vakatokai vakailasu me vuku.”

`Na vakadidike ena gauna ni kua, e sa yavutaki tiko ena vakanananu ni bula e a tekivutaki mai ena bilioni na yabaki sa oti, vakacalaka ga, ka sega na Kalou kei na inaki e koto kina. Ena gauna vata ga oya, e babasika mai kina e vuqa sara tale na veivakavuvuli duatani ena yavutaki tikoga mai ena ivakavuvuli oqo. Na lesoni cava eda na rawa ni kauta tani mai, ena nona rawa ni yaco na tamata me kena dau ni veivakacalai? Ena rawa ni laki vakaukauwataka vakacava na vuli vakalou na vakanananu oqo kei na veivakavuvuli ni kena vakadikevi na ka?`