---
title:  Vuli ka Vakatokai na Arts kei na Science
date:  28/11/2020
---

### Vulica Na Vuli Ni Macawa Oqo
Roma 1:18–21, Same 19:1–6, 96: 9, Vakatekivu 3:6, 1 Timoci 6, Vakaibalebale 1, Job 38.

> <p>Wiligusu</p>
> “Sa tukuna na lagilagi ni Kalou ko lomalagi; ka sa vakatakila na cakacaka ni ligana na maliwa levu” (Same 19:1).

Na vuli e okati kina na ka e vakatokai na “Arts kei na Science.” Nida vulica se vakatavulica na ka ruarua oqo (Arts kei na Science) ena rai vakaivolatabu, na cava e dusia tiko? Eda vakatakila wale tikoga na veitikina digitaki mai na iVola Tabu me veiganiti vakatabakidua kei na dua na yasa ni kena vulici na veika vakawainimate se itukutuku makawa ni veika e cakava na liga, me kenai vakaraitaki? Ena kena vakayacori oya, sa na rawa nida vakaveiwekanitaka vata na lesoni e vakatovotovotaki ki na kaukauwa e veivakurabuitaki ni Nona a bulia na noda vuravura na Kalou. Ia me tiki ni dua nai vola ni vuli nai Vola Tabu e se dua tikoga na tiki lailai ni vuli vakalotu—na vuli o koya e veivakabulai.

Me yaco me cakacaka vakavinaka mataqali vuli vakaoya, eda na gadreva kina na Vosa ni Kalou me vakatakila na vulici ni bula vakaivakarau, mai na kawa tamata ki na vulici ni veika bula somidi. Kevaka e sega oya, sa na rawa nida na vakayalia na vakaitamera ni Kalou oqo, na Nona kaukauwa vaka Dauveibuli kei na Daunivakatulewa ni noda vuravura. Ena noda vulica meda raica na gaunisala e raica kina na Kalou na taucoko ni bulibuli ni ligana ni ka bula ka tiko na kedrai naki, eda na qai kila vakavinaka sara na mataqali bula vakaivakarau cava eso ena dodonu me vakatavulici.

Ena macawa oqo eda na vulica tiko kina na veiyavu eso eda na rawa ni vakatavulica kina na veivuli ka vakatokai na Arts kei na Science ena rai ni Lotu Vakarisito kei na rai nei vuravura.

_Vulica na lesoni ni macawa qo mo vakarau kina Siga Tabu ni Tiseba 5._