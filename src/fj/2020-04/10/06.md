---
title: Na Turaga e Sauma na Taro nei Jope
date:  03/12/2020
---

`Wilika Na Jope 38. Na Cava E Vakatavulici Keda Kina Me Baleta Na Kalou, Sega Ni Dauveibuli Walega Ia E Daunivakatulewa Ni Bula Kecega? Ena Rawa Vakacava Ki Na Dina Bibi Oqo Me Na Tara Na Gaunisala Eda Kila Kina Na Arts And Sciences?`

“E vuqa era sa vakatavulica ni kaukauwa e yaga vakalevu e tiko ena veika e sa vakavotukanataki tu—na mataqali yau vaka-koya e vakadewataki ki na veika sa vakavotukanataki tu, sa qai biu tu me cakacaka mai na kaukauwa sa taukena oti mai; kei na cakacaka ni veika buli e basika ni sa duavata kei na lawa tudei, ka sega ni rawa Vua na Kalou me vakacacana. Oqo na vakadidike lasu, ka sega ni tokona na Vosa ni Kalou. Na veika bula era dauniveiqaravi nei Koya a buli ira. . . . Na veika bula era tusanaka edua na vuku, e dua na ka e bula tu ga, e dua na kaukauwa bula ka cakacaka e loma ka vaka-kina ena loma ni nona lawa. E tiko ena veika bula na cakacaka tawa vakaiyalayala ni Tamana kei na Luvena. Ko Karisito e kaya, ‘Sa cakacaka tikoga ko Tamaqu, koi au talega au sa cakacaka.’ John 5:17.”—Ellen G. White, Patriarchs and Prophets, p. 114.

Ka ni rarawa, mevaka sa tukuni taumada, ni vuqa na cakacaka ni vakadidike vakavuku e vakayacori tiko ena vakanananu e sega ni va-Kalou. Sa kenai balebale ni sa rawa ki vua e dua na dauvakadidike vakavuku me vakadigova tiko e dua na ka e totoka ka maucokona vakaoti, qai kaya ni tubu ga vaka-taki koya, ka sega na inaki e salavata mai. Oya dina na ka era kaya tiko na dauvakadidike vakavuku ena veitabagauna kece sara. Na bula e vuravura, ena kena totoka kei na kena maucokona vinaka—mai dua na bebe ki na tamata—e vakamacalataki ni oya na ka e cakava na wainimate ena loma ni bilioni na yabaki sa oti, ka sa laki yaco vakacalaka me bula, kei na veiveisau e sega ni nakiti oqo sa laki yaco kina na bula ena veika kece e yavala ka cegu tiko ena gauna oqo.

Na vuku ena gauna oqo, e kaya ni vakanananu ni Nona bula vakataki Koya na Dauveibuli, e sega ni vakatovolei rawa vakavuku ka dua oqo na vakanananu e sega ni rawa me walia rawa na vuku. Na vakanananu oqo e sega ni dua na ka e vakatavuvulitaka vakataki koya na vuku, ia e vakaisosomitaki ena veivakanananu titobu me coqa na veivakarautaki mai vei ira na daunivakadidike vaka-taki ira.

Na leqa oya ni Vola Tabu e vakatavuvulitaka ni sega walega ni bulia na veika kece na Kalou ia e vakatulewataka talega. Sa kenai balebale oya ni Vuli Vakalotu dina ena dodonu me cakacaka mai ena vakanananu e duidui vakaoti mai na ka era kaya tiko na vuku. Ena basika na veisaqasaqa, vakauasivi ni sa tara yani na ka dina.