---
title:  Na Lotu Vakarisito kei na Cakacaka
date:  05/12/2020
---

### Vulica Na Vuli Ni Macawa Oqo
Vakatekivu 3:19, Vakarua 16:15, Lako Yani 25:10–30:38, Kalatia 5:22–26, Dauvunau 9:10, 1 Koronica 10:31.

> <p>Wiligusu</p>
> “O koya ga oqo, oi kemudou na wekaqu lomani, mo dou qai tudei sara, mo dou kakua ni yavala, mo dou uasivi cake ena cakacaka ni Turaga ena gauna kecega, ni dou sa kila sa sega ni ka walega ma nomudou cakacaka ena vuku ni Turaga” (1 Koronica 15:58).

Na cakacaka e Nona vakanananu na Kalou. Ena vuravura taumada ni bera nai valavala ca, sa solia na Kalou vei Atama kei Ivi nai tavi ni kena taqomaki na were (Vakatekivu 2:15). Me vakataka Koya a buli rau me rau ucui Koya, me rau vakaitavi talega ena cakacaka ni kena qaravi na veika buli kei na dauveiqaravi loloma. Oya, ena vuravura sara madaga e se sega ni bale kina na tamata, na vuravura e sega kina nai valavala ca, kei na mate, kei na rarawa, ena cakacaka ga na tamata.

Ena “loma ni gauna oqo” (na vuravura ni bera nai valavala ca mai nai vakatekivu, kei na bera ni o koya e a yalataki), eda sa sureti tiko meda okata na cakacaka ni dua na veivakalougatataki ni Kalou. Vei ira na Jiu, era vakatavulici na gone mera dauveivoli. E dau tukuni tu ni ko ira na tama era sega ni vakata_Vulica na luvena tagane me dauveivoli, sa susuga tiko e dua na tamata dauvakacaca. Ena gauna vata ga oya, ko Jisu, na Luve ni Kalou, e cakava tiko kina na lomai Tamana ena Nona yalodina ena cakacaka vakamatai, ka vakabauti ni vakaiyayataki ira tiko kina lewe ni vanua mai Nasareci enai yaya ni vale kei na yaya ni teitei (Marika 6:3). Sai koya talega oqo e tiki tiko ni Nona tuberi me vakarautaki Koya ki na itavi sa tu e matana. Ko Paula nai apositolo e a cakava tiko na cakacaka ni Kalou ena gauna vata ga e cakacaka tiko kina kei Akuila kei Pirisila ena caka vale laca, ka rauta ni dua veimama na Yabaki, ena gauna e veibataki tiko kina na Siga Tabu e vale ni soro (Cakacaka 18:1–4; 2 Cesolonaika 3:8–12). Ena macawa oqo eda na raica tiko kina na vakatataro kece me baleta na cakacaka kei na kenai naki ena loma ni Vuli Vakalotu._

_Vulica na lesoni ni macawa qo mo vakarau kina Siga Tabu ni Tiseba 12._