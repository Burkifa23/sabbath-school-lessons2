---
title:  Kuri Ni Vakasama
date:  11/12/2020
---

Vakatekivu 3, Dauvunau 2:18–23, Efeso 6:5–8; Wilika na Ellen G. White, “The Temptation and Fall,” pp. 52–62, in Patriarchs and Prophets.

Na cakacaka—a veivatonaki se veivakalougatataki? E vaka e tiki tiko ni kena vatonaki ni valavala ca (Vakatekivu 3:17). Ni da wilika vakavinaka e vakaraitaka ni a cudruvi ga na qele, ka sega ni cakacaka. Ko Ellen G. White e vakaraitaka ni naki ni Kalou me ka ni veivakalougatataki na cakacaka: “Na bula ni cakacaka kei na veikauwaitaki e nonai votavota na tamata, e a soli ena loloma. Na veivakatavulici e gadrevi vakalevu ena vuku ni valavala ca, me biuta na gagadre vakayago ka bucina na yalomalua kei nai tovo ni bula vakaivakarau. E tiki tiko ni Nonai tuvatuva levu na Kalou oya na vueti ni tamata mai na leqa kei na veivakalolovirataki ni valavala ca.”—Patriarchs and Prophets, p. 60. De rairai eda sa cakava me veivatonaki ena bula e sega ni veisau, cakacaka vakasivia se vakasiviataka na nonai tavi ena noda bula? Se mani vakacava na kedai tuvaki, meda vulica meda biuta na cakacaka ena kenai tutu dina. Kei na vuli vakalotu me vakatavulica na tamata me kila na bibi ni cakacaka, ia ena gauna vata ga me kakua ni cakava kina e dua na matakau.

**Taro ni Veiwasei**

`1. Wilika na Dauvunau 2:18–24. E rawa vakacava vei Solomoni me okata na cakacaka me veivakalougatataki ka veivatonaki talega ena veitikina e cake? Na cava eso na ka e tiko ena tikina e cake ena rawa ni vakayacora na veisau ena noda raica na cakacaka?`

`2. Ena cakacaka eda maroroya kina na noda duimatavuvale. Eda na vakadewataka rawa vakacava na ivakarau dina oqo ki na noda duimatavuvale?`

`3. Na laini ena maliwa ni cakacaka vinaka kei na dua e sa cakacaka tu ga, ena so na gauna sa daumamare sara. Eda na maroroi keda vakacava mai na noda takosova nai yalayala oya? Raica na Dauvunau 2:23.`

`4. Ko Paula e vakamatatataka: “Ia ni keitou a tiko kei kemudou, sa neitou vakaro oqo veikemudou: me kakua ni kana ko koya sa sega ni cakacaka” (2 Cesolonaika 3:10). Na yavu oqo e vakaibalebale sara vakalevu. Na cava ena dodonu kina meda vakadeitaka nida na sega ni voroki rawa na yavu oya?`