---
title:  Vuqa Na Veiyasa Ni Cakacaka
date:  06/12/2020
---

“Au sa kila ni sa sega na ka vinaka cake kina, ka me reki ga na tamata ka caka vinaka ni sa bula tiko. Ia me kana talega ka gunu na tamata yadua; ka kunea na kena vinaka na nona cakacaka kecega, sai koya oqo nai solisoli ga ni Kalou” (Dauvunau 3:12, 13).

Na vosa “Cakacaka”—e dua tiko na vosa kaukauwa ka sega ni dua na ka e tu ravita. E dua ga na vosa ena vosa vakavavalagi, ia e levu na kenai balebale. Mai na veika e gadrevi, eda na cakacaka me rawa ni dua kina na kakana ena teveli ni kana, saumi na veika e dodonu me na saumi, ka maroroi e dua na kenai wase mena sotava na veigauna dredre. Ni sa sega na cakacaka, sa na yaco me dredre sara na ka, mai na nomu cakacaka tiko mada ga ena dua na vanua ena sega soti beka ni vinaka.

Na cakacaka ena rawa ni vakatakila na yaga ni dua na tamata. Ena sauma na vakatataro mevaka oqo, “Na cava ko cakava tiko? Se “Na cava o iko? E vuqa vei iraera sa vakacegu era se cakacaka vakagauna voli ga oqo, saumi se ra bole ga. Na cakacaka e solia na vu ni yadra vakamataka lailai. Solia ki vua e dua na tabagone e dua na cakacaka, ena tikoga e dua mai vei ira ena daubasuka tiko na lawa.

`Wilika na Vakatekivu 3:19. Na cava nai yaloyalo rabailevu eke, ka cava e kaya veikeda me baleta na yasa ni cakacaka kadua?`

Vakasauri na cakacaka a soli ni bera ni qai bale na tamata sa veisau ni sa yaco na bale. Oqo e dua tale na yasa ni cakacaka. Vei ira eso, sa baleta na cakacaka vagumatua, ka na laki cava ena mate. Era gumatua ena cakacaka de ra na raici sobu, kei na vakanuinui ni ra na vakacegu yani ni ra se bulabula vinaka tikoga. Vei ira tale eso na cakacaka ena rawa ni kauta tani na nona bula e dua, baleta ni sa yaco na cakacaka me sa tiki ni nona bula e dua e cakacaka tiko, oya ni okati kece kina na ivurevure ni ka e kilai tani kina e dua na tamata. Ni ra vakayalia na nodra cakacaka, era dauyalorarawa ka veilecayaki, ka ra sega ni kila na ka mera cakava se ko cei mera rai kina. Ena gauna ni vakacegu o ira vakaoqo e tarai sara vakalevu na nodra bula vakayago kei na yalodra, ka vakavuqa era dau mate dole kina e vuqa na tamata.

Sa dodonu veikeda na Lotu Vakarisito meda vulica na gaunisala e daucakacaka kina na Kalou. Na cakacaka e uasivita sara na gagadre vakailavo. Na tamata e uasivi cake sara mai na dua walega na gauna ni cakacaka. Me matata, na nona rawaka e dua sai vakaraitaki ni nona veiwekani ki Vua na Kalou. E tiki tiko ni nona itavi na qasenivuli oya me vukei ira na gonevuli ena kena kunei na cakacaka e veiraurau vinaka kei na nodra kilaka kei na isolisoli ni Kalou me sotava na gagadre nei vuravura.

`Na cava ko cakava tiko? Oya, na cava ko sa cakava tiko me baleta na nomu bula, kei na gaunisala cava ko na rawa ni vakacaucautaka kina na Kalou ena nomu cakava tiko?`