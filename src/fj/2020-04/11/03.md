---
title:  Cakacaka Kei Na Veisusu
date:  07/12/2020
---

Na cakacaka e tara na kena vakayavalati na bula vakayago ni tamata. Ena nodra cakacaka sara madaga na tamata vuku, era na laki tini ga ena dua na cakacaka ni kena vakayavalati na yago, se mani tabaka sara madaga na mona livaliva (computer keys).

**Na cava e kaya veikeda na veitikina oqo me baleta na cakacaka—vakayagataki ni liga me kenai vakaraitaki?**

`Vakarua 16:15`

`Dauvunau 9:10`

`V/Vakaibalebale 21:25`

`Jer. 1:16`

Na Kalou sa solia ki veikeda na “cakacaka ni ligada” me rawa nida raica kina na marau dina (raica na Vakaibalebale 10:4, 12:14). Na vulici ni vakasama, na vosa “yaga vakatamata yadua” (self-efficacy) e vakamacalataka na vakabauta ni tamata kece tiko vua na kilaka me vakacavara kina e dua na ka e vakaibalebale ena bula. E sega ni qai levu ena nona cavuta vakawasoma, Ia na yaga ni tamata yadua ena qai toso cake tikoga ena nona sa cakava tiko e dua na ka.

Na cakacaka ni ligada e Nona veivakalougatataki na Kalou ki veikeda na tamata (raica na Same 90:17) qai vakatara meda bula ena dua na bula e vakaibalebale, sa Nonai naki cecere na Kalou oya mera kalougata na tani mai na “cakacaka ni ligada” Ko Paula e vola ni dodonu meda cakacaka. Meda cakava e dua na cakacaka yaga ena ligada, me rawa ni da wasea e dua na ka vei ira na tani. Ko Paula e bula tu ena dua na yavu:

“Dou sa kila talega ni sa daucakacaka na ligaqu oqo me so na ka me yaga vei au, vei iratou talega sa tiko vei au. Ena ka kecega au sa vakatakila veikemudou, ni sa kilikili mo dou daucakacaka vakaoqo, mo dou vukei ira na malumalumu, mo dou nanuma talega na vosa ni Turaga ko Jisu, ni sa kaya ko Koya a ka ni veivakalougatataki vakalevu me soli ka, ka vakalailai ga me taura na ka” (Cakacaka 20:34, 35).

Ena dodonu me noda na masu nei Niemaia: “Kemuni na noqu Kalou, ni vakaukauwataka na ligaqu” (Niemaia 6:9).

`Na cava ko nanuma me baleta na nomu, cakacaka? Na gaunisala cava ko na rawa ni cakava kina na nomu cakacaka me ra kalougata kina na tani?`