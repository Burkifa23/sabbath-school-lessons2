---
title:  Kuri Ni Vakasama
date:  16/10/2020
---

“Na loloma, o koya e yavu tiko ni veibuli kei na veivakabulai, e yavu tale tikoga ni vuli Vakalotu. Na ka oqo e vakamatatataki tu ena lawa ni Kalou, o koya a soli me maroroya na bula. Nai matai, ‘Mo lomana na Kalou ena lomamu taucoko, yalomu taucoko, kaukauwa kecega kei na vakanananu kecega.’ Luke 10:27. Lomani Koya, e tawa mudu, e kila na ka kecega, ena nomu kaukauwa taucoko, vakanananu, lomamu taucoko, sa kenai balebale na bula taucoko me basika kina na veiucui kei na Kalou.

“Mevaka ga na kenai matai, na ikarua ni vunau— ‘Mo lomana na wekamu mevaka ko sa lomani iko.’ Maciu 22:39. Nai vunau ni loloma e gadrevi kina na sorovaki ni yago, vakasama, kei na lomada ki na veiqaravi ki Vua na Kalou kei ira na tani. Mevaka ni veiqaravi oqo sa na laki yaco meda vu ni veivakalougatataki vei ira na tani, ena kauta mai na veivakalougatataki levu ki veikeda. Na bula e sega ni nanumi koya ga vakataki koya ena uqeta na veivakatoroicaketaki dina. Eda na ciqoma nai vakarau ni bula cecere kei na kaukauwa. Eda sa na vakaivotavota vakalevu ena itovo va-Kalou. Sa na noda kina ko lomalagi baleta nida sa ciqomi lomalagi ena noda bula.”—Ellen G. White, Education, p. 16

**Taro ni Veiwasei**

`1. Mevakataki ira na Isireli taumada, meda lomani Koya na Kalou ka rerevaki Koya talega (Maciu 22:37, Vakatakila 14:7). Dou veiwaseitaka se dou na cakava ruarua vakacava. Sauma talega oqo, Na cava e rau sega ni veisaqasaqa kina na ivunau ruarua oqo?`

`2. Na cava na duidui ni bulataki ni vakatagedegede kei na nomu cakava na lawa? Mai na nomu rai, e kauwai vakalevu na Lotu ni Kavitu ena kena bulataki nai vakarau cecere ena kedra maliwa na tamata vakabauta se buli lawa ni vauca vata na itikotiko? Na cava e kaya nai Vola Tabu me baleta na bulataki ni bula cecere vakatamata yadua? matavuvale? Soqosoqo lotu?`

`3. Eda na sotava vakacava nai vakarau dodonu ni kena vakaraitaki na bibi ni talairawarawa ki nai vunau ni Kalou ka, ena gauna vata ga eda vakaraitaka tiko kina na vuna e sega kina ni vurevure ni noda bula tawa mudu na talairawarawa?`

`4. Wilika na Same 119 ka cavuti vakavica na talairawarawa, galala, vunau, lawa, kei nai vakaro. Na cava e via kaya tiko o koya a vola na Same 119 me baleta na ulutaga oqo`