---
title:  Mo Lomana Ka Rerevaka Na Kalou
date:  11/10/2020
---

Nai vola ni Vakarua e tu kina nai otioti ni nona ivakasala ko Mosese vei ira na Isireli ni bera ko ira nai tabatamata vou, ko ira era na curu ki na vanua yalataki. Ia ni bera ni ra cakava, e tiko vua e so na vosa kei nai vakasala e matata sara me nodra.

`Wilika na Vakarua 31:9–13. Na cava nai balebale ni rerevaka na Kalou?`

Na Kalou e vakayacora na veigaunisala kece ira na Isireli, me na kakua ni guilecava na Nonai vunau. Na Kalou na dauniveivakatavulici ka dauvosota vakadede. E veivakatavulici, e tokaruataka, qai talai ira na parofita, ka vakayagataki ira na Nona tamata mera tukuna na Nonai tukutuku. E cakava vakawasoma. Sega soti ena veika e volai e na Veiyalayalati Makawa, ia e vakatavulica vei ira nai vakarau ni bula.

Raica na veitikina oqo ena nona vakabibitaka tiko ko Mosese na nodra _Vulica na lawa na veitabatamata mai ki muri. Ko Mosese e vakatoka ni rua nai vakatagedegede ni kalawa. Nai matai, na nodra rogoca na gone na lawa, era sa na qai “vulica mera rerevaki Jiova na Kalou” (Vakarua 31:13)._

Matai mera rogoca, oti era sa na qai vulica mera rerevaka na Kalou. Oya, na vulici ni lawa ena kena vakanananu dina, baleta na rere e sega ni ka e basika ga mai ni sa muri na lawa. Me vulici nai tuvatuva ni Nona rerevaki na Kalou. Ko Mosese e vakaraitaka ni kilaka kei na rere e rawati vakai vakatagedegede, e sega ni ka e yaco vakasauri ka tara na veiwekani.

Na cava nai balebale ni “rerevaka na Kalou,” kevaka e tukuni vei ira na tamata “mo lomani Jiova na nomu Kalou ena lomamu kecega, kei na yalomu kecega, kei na nomu kaukauwa kecega” (Vakarua 6:5)? De rawa ni da vakatauvatana kei na gaunisala e lomana ka rerevaka kina na tamana e dua na gone, na tama ena vakatakila na nona loloma kei na kauwai ena nona vakaraitaka na dina ni ka e tukuna kei na ka e tukuna e ka dina. Na mataqali tama vaka-oya, ena vakatauca nai sau ni nomu caka cala ni ko sa cala. Io, ena gauna vata ga, sa dodonu kina veikeda meda lomani Koya na Kalou. Era sega ni veisaqasaqa, na vakanananu oya. Na levu ga ni noda vulica na veika me baleta na Kalou, na levu ni noda lomani Koya ena vuku ni Nona vinaka; ena gauna vata ga oya, na levu ga ni noda kilai Koya na Kalou, na levu ni noda rerevaki Koya talega, baleta ni sa rawa veikeda meda raica na Nona savasava kei na Nona yalododonu kei na noda dukadukali ka sega ni yalododonu, kei na loloma walega—eda sega ni vakarusai kina.

`Ko kila vakacava nai balebale ni loloma kei na rerevaka na Kalou ena gauna vata ga?`