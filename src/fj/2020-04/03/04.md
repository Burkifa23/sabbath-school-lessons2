---
title:  Mo Yaco Mo Rawa Ka
date:  13/10/2020
---

Enai Vola Tabu taucoko, eda rogoca kina na vakavotukanataki ni kila, kei na talairawarawa ki na Nona ivunau ni Kalou

`Wilika na Josua 1:7, 8. Na cava e kaya na Kalou ki vei Josua, ka laki yaco vakacava na yavu e kunei ekea me vakayacori ki veikeda ena gauna oqo?`

E kaya na Kalou vei Josua ena gauna era sa curumi Kenani kina: “Mo kaukauwa ka qaqa sara ga, mo vakabauta mo cakava me vaka nai vakaro kecega sa vakarota vei iko ko Mosese na Noqui talatala, mo kakua ni gole tani ki nai matau se ki nai mawi, mo tamata yaco ena veiyasana kecega ko lako kina” (Josua 1:7).

Na vakanananu ni rawa nida tamata yaco se rawa-ka, ena vuku ni talairawarawa, e veicoqacoqa kei na veisala eso e nanuma tu ko vuravura ena gauna oqo. Era lewe vuqa era vakabauta ni rawa-ka e vakasaqarai, tatadrataki, ka colata duadua. Me vuavuai vinaka e dua na ka ko via cakava, ena gadrevi kina na kila-ka kei na yalo e dei. Ia, ena mata ni Kalou, na noda tamata yaco ena gadrevi kina e dua tani na ka.

`Wilika na Vakatakila 12:17, Vakatakila 14:12, Roma 1:5, Roma 16:26, Jemesa 2:10–12. Na cava era kaya tiko veikeda na veitikina oqo, ena gauna oqo, me baleta na talairawarawa kina ivunau ni Kalou? Se da sega mada ga ni vakabulai ena talairawarawa ki nai vunai ni Kalou, na cava sa rui bibi kina na noda talairawarawa?`

Na Veiyalayalati Makawa, Veiyalayalati Vou, Vakaro Makawa, Vakarovou—e sega na kena leqa: mevaka ni da tamata Lotu Vakarisito ka vakabauta nai Vola Tabu, eda sa kacivi meda talairawarawa ki na Nonai vunau ni Kalou. Na voroki ni vunau, sai koya nai valavala ca, ena kauta mai na mosi, rarawa kei na rusa tawa mudu. Ko cei sa bera ni vulica se raica na ka sa cakava nai valavala ca, na leqa e yaco ena kena voroki na Nonai vunau na Kalou? Me vaka ga na nodra rawa-ka na Isireli ena gauna taumada ena vuku ni nodra talairawarawa tiko ki nai vunau ni Kalou (dina ga ni ra gadreva talega na loloma) e sega ni duatani mai veikeda ena gauna oqo. Ena vuku ni ka oya, e tiki tiko ni vuli Vakalotu oya na kena gadrevi meda maroroya na Nonai vunau ni Kalou baleta ni sai koya oya na uto ni noda vakabulai ena vakabauta kei na loloma ni Kalou.

`Na cava sa bau cakava vei iko nai valavala ca? Na cava ko sa vulica mai kina ko gadreva mo na wasea me ra na kakua ni cakava na cala vata ga oya na tani?`