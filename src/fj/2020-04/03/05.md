---
title:  Na Dredre Kei Na Sasaga Ni Kena Maroroi Nai Vunau
date:  14/10/2020
---

E tiko na kalougata ni kena muri na Nonai vunau na Kalou, mevaka sa vakadinadinataki vei ira na tamata sa vakalougatataki ira oti na Kalou. Ko Josua e talairawarawa vakaoti ki na Nonai vakavuvuli na Kalou ka liutaki ira talega vakavinaka na Isireli. Ena veigauna sa dauveivakasalataki tiko na Kalou vei ira na Isireli mera muria na ivunau kevaka era gadreva na kalougata.

`Wilika na 2 Veigauna 31:20, 21. Na cava na ka bibi eke ka laki yaco kina vei Esekaia na kalougata?`

Se vanua ni vuli cava ga eda tiko kina, sa dodonu meda na vakabibitaka tiko na bibi ni talairawarawa. Era sega ni yalowai ko ira na noda gone. Era na raica ka kila, ni ra tiko eso na tamata yalodina, dauloloma ka talairawarawa. Ia- sa qai cava? E tarai ira talega na leqa. Eda na vakamacalataka vakacava na ka oqo? Na ka dina oya ni da na sega ni vakamacalataka rawa. Eda se bula tiko ena vuravura ivalavala ca, ni meca, na vuravura e vakayacori tiko kina na veivaluvaluti levu ka sega sara ni dua veikeda eda na maroroi kina.

`Na cava era kaya na veitikina oqo me baleta na taro oqo? Marika 6:25–27; Jope 1, 2; 2 Koronica 11:23–29.`

Ko ira na tamata vinaka, yalodina, ka daumuri lewa, era sega ni rawaka ena veigauna, mevaka na rawaka e kila tu ko vuravura. De rairai vakatikina wale tu ga nai sau ni veitaro dredre oqo, me baleta na bibi ni lawa, o koya e sega ni vakataratutu ni na tarogi mai. Na cava sara mada nai balebale ni rawaka, mevaka na kilai ni rawaka e vuravura. Na cava e kaya na dau ni same? “Ka’u sa vinakata ni’u sa vakatawa ni katuba ni vale ni noqu Kalou, ka cata ni’u sa tiko vakadua ena nodra veivale laca na ivalavala ca” (Same 84:10). Enai vakatagedegede kei vuravura, ko ira sara madaga era yalodina ki Vua na Kalou ka talairawarawa tiko ki na Nonai vunau era sega soti ni daurawaka, ena gauna sara madaga oqo. Eda na vakacacani ira na noda gonevuli ni da tukuna e dua tale na ka.

`Wilika na Iperiu 11:13–16. Era na vukei keda vakacava na veitikina oqo meda kila na vuna era sotava tale tikoga kina na leqa ena bula oqo ko ira era na yalodina?`