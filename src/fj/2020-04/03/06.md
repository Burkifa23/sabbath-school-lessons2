---
title:  Ko Jisu Nai Vakaraitaki Veikeda
date:  15/10/2020
---

Ko Jisu Karisito na Luve ni Kalou, a mai bulataka na bula e talairawarawa vakaoti ki na lawa ni Kalou. E cakava oya, me rawa kina Vua me kedai sosomi ka mei vakaraitaki, ni rawa ki veikeda meda bulataka ka talairawarawa talega ki na ivunau.

`Wilika na veitikina oqo: Luke 2:51, 52; Filipai 2:8; Iperiu 5:8; Joni 8:28, 29. Era vakananumi keda vakacava ena bula talairawarawa nei Karisito ena Nona bula taucoko?`

De kenai tukutukuni uasivi duadua e kaya ko Joni ena nona vola: “O koya sa kaya rau sa tu vata kaya, e kilikili kaya me ia nai valavala sa vaka na Nonai valavala” (1 Joni 2:6). Ni da vakaraica na bula nei Karisito kei na Nona veiqaravi e vuravura oqo, sa rawarawa meda na raica na Nona vakamarautaki Tamana ena Nona talairawarawa. Ko Karisito e ivakayaco ni parofisai, ka laveta nai vunau ni Kalou ena Nona bula taucoko.

Mevaka ga na Nona tukuna na Kalou vei Mosese me vola na Nonai vunau me na rawa ni beitaki ira tiko na Isireli, ko Karisito nai vakaraitaki bula ni vakadinadina vei ira na Nonai apositolo, tisaipeli, vei ira nai valavala ca kei na yalododonu, na tamata vakalewe kei na dra meda muria talega.

Nai vakaraitaki cava eda na rawa ni vakaraitaka vei ira na gonevuli mai nai vakaraitaki nei Jisu kei na Nona talairawarawa vei Tamana?

“Na vakabauti Karisito o koya e vakatara me vakagalalataka na tamata mai na itavi ni talairawarawa ki Vua na Kalou, e sega ni o koya e ka ni vakanananu wale tu ga. ‘Ena loloma walega dou sa vakabulai kina ena vuku ni vakabauta.’ Ena vakabauta, ia kevaka e sega na cakacaka, e ka mate.’ Efeso 2:8; Jemesa 2:17. Ko Jisu e tukuna me baleti Koya ni bera ni qai lako mai ki vuravura, ‘Au reki me’u kitaka na ka ko ni sa vinakata na Kalou, Io na nomuni vunau sa tu ena vu ni lomaqu.’ Same 40:8. Ni bera ni qai lako cake ki lomalagi e kaya, ‘Ka’u sa talairawarawa ki na ivunau nei Tamaqu ka tiko ga ena Nona loloma.’ Joni 15:10. Nai Vola Tabu e kaya, ‘Ia na ka oqo eda sa kila kina ni da sa kilai Koya, kevaka eda sa muria na Nonai vunau. . . . O koya e kaya ni sa kilai Koya sa kilikili kaya me ia mevaka na Nonai valavala.’ 1 Joni 2:3–6.”—Ellen G. White, Steps to Christ, p. 61.

`Na cava ko na rawa ni cakava mon a muria kina vakavinaka nai vakaraitaki nei Karisito ena veiyasa ni nomu bula taucoko ka qasenivuli vinaka talega vei ira na tani? Na cava e dautukuni kina ni veika eda cakava e rogo levu mai na ka eda tukuna?`