---
title:  'Siga Tabu: Vakila ka Bulataka nai Tovo ni Kalou'
date:  12/12/2020
---

### Vulica Na Vuli Ni Macawa Oqo
Vakatekivu 1, 2; Lako Yani 16:14–29; Aisea 58:1–14; Maciu 12:1–13; Luke 13:10–17.

> <p>Wiligusu</p>
> “Sa kaya talega vei ira, ‘Sa caka na Siga ni Vakacecegu ena vuku ni tamata, ka sega ni caka na tamata ena vuku ni Siga ni Vakacecegu. Ia sa Turaga talega ni Siga ni Vakacecegu na Luve ni Tamata” (Marika 2:27, 28).

E Lotu ni Kavitu duadua tikoga ko Jodie ena nona kalasi ni tauri vola ka sa nona digidigi me sa na kakua ni lakova eso na soqo ni marau ena Siga ni Vakacecegu, sa vakaraitaka tiko kina na nona vakabauta me laurai.

Ena dua na siga sa kacivi koya sara ko Gayle e dua na nonai tokani, me rau na laki tiko vata mada ena ono na siga Vakaraubuka baleta na watina ena lako ki na korolevu me ono na macawa ka kila talega ni ko Jodie e daugalala ena veisiga Vakaraubuka.

Ena loma ni va na bogi ni Vakaraubuka e rau kana vata, rogoi vakatagi, veiwaseitaka na nodrau dui vakabauta, ka marautaka tiko na nodrau veitauraki. Enai kalima ni macawa a vakaraitaka sara ko Gayle vei Jodie ni na lako ki na korolevu. Ni sa volivoli tiko sa raica na nona gauna ni sa voleka na Siga Tabu. Sa votu mai ki vua na veika rau dauveitalanoataka tiko kei Jodie ena va na macawa sa oti. Sa tekivu me tubu vakayalo, sa titobu mai na nona vakabauta. Na Siga Tabu sa yaco me vulica kina e levu na ka, ka tarai cake talega kina na nona bula.

Nai talanoa talei me baleta na gaunisala eda na rawa ni vakananuma kina na Siga Tabu oya meda kakua ni okata ni oya edua walega na siga se vakavakacegu, ia me siga ni vuli talega.

_Vulica na lesoni ni macawa qo mo vakarau kina Siga Tabu ni Tiseba 19._