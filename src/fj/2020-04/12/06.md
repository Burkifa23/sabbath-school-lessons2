---
title:  Na Gauna Vei Ira Na Lewe Ni Vanua
date:  17/12/2020
---

Ko Jisu e matanataka vei iratou na Nona tisaipeli na ivalavala ni tiko ena vale ni soro ena veimacawa. Ni oti na Nona sa tucake tale mai na mate, era se tomana tikoga na ivakarau no nodra bula mevakataki ira ga era sa muri Jisu tiko. Sa yaco na vale ni soro me dua na vanua cecere vei ira nai apositolo mera laki vakataroga kina na veitaro me baleta na Tucake tale mai na mate kei na Siga Tabu, sa dua na gauna vinaka vei ira na lewe ni vanua mera mai soqoni vata kina ka vuli. Ka kenai soqoni oya, ni ko Jisu na Iperiu ka Mesaia talega, o Koya e a tukuni tiko mai ena Veiyalayalati Makawa, ka wiliki sara tale tikoga ena vale ni soro ena vei Siga Tabu na kenai tukutuku. Sa dua dina na vanua vinaka vei ira na tamata vakabauta mera tukuni Jisu kina, vakauasivi ena nodra vakadinadina tiko vei ira na Jiu kei ira na tani era “rerevaka na Kalou” (Cakacaka 13:16, 26)

`Raica na veitikina oqo. Na cava era kaya veikeda me baleta na nodra vakadinadina nai tokani nei Jisu e matanalevu? Ni ko wilika na tikina oqo, vakasamataka na vanua era vosa tiko kina, ko cei era vosa tiko kina, na cava e tukuni, ka cava na ka e yaco? Cakacaka 13:14–45; Cakacaka 16:13, 14; Cakacaka 17:1–5; Cakacaka 18:4.`

Na nonai tukutuku nai apositolo e vakatamata ka vakaivolatabu talega. Ko Paula sa qai vakarabailevutaka na kedrai tukutuku ni veitabagauna na Isireli, tekivutaki “tamai keimami” (Cakacaka 13:17) mai Ijipita, sa qai vakamuria na kedrai tukutuku mai na nodra vakagalalataki ki vei ira na dauveilewai, ko ira na tui, ki vei Tevita, kei na veiveisau me yacovi Jisu.

E vakaraitaka talega ko Paula kei ira tale eso na kena vakaibalebale na veika era lako curuma kei na kilaka ena vuku ni Vosa ni Kalou. Era soli tukutuku, era sa qai veiletitaka ka veivosakitaka. Sa ka levu na kaukauwa e tiko ni semati vata na tukuniyalo kei na Vosa ni Kalou, ena gauna e vunautaki kina, vakatavulici ka veiwaseitaki. Mevaka e vakaraitaka nai Vola Tabu, eso vei ira na iliuliu ni lotu era vuvutaka na lewa e tiko vei iratou nai apositolo kei na vakavotukana ni kaukauwa e tu vei iratou ni veidutuitaki kei ira na tamata, Jiu kei ira na Matanitu ki sau.

Na Lotu ni Kavitu ni Lesu Vakarua mai e tiko talega na kenai tukutuku kaukauwa, ni tukuniyalo e veivakauqeti kei na vakamacalataki ni Vosa ni Kalou ena vunau kei na veivakatavulici / veiwasei. Na duavata ni Wilivola vakasigatabu, vunau ena sigalevu kei na veisoqoni tale eso (tabagone) e solia nai vakarau ni vuli kaukauwa, ni yavutaki tiko ena sokalou ni Lotu ni Kavitu. E dina ga ni gadrevi me salavata kei na veivuli tale eso sa lako curumu oti, ia e rui bibi ena veivakararamataki ni veika e vulici ena Siga ni Vakacecegu.