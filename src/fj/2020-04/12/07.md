---
title:  Kuri Ni Vakasama
date:  18/12/2020
---

Wilika na Ellen G. White, “The Sabbath,” pp. 281–289, in The Desire of Ages.

“E sega tale ni dua na yavu e a soli vei ira na Jiu me vakaduiduitaki ira mai vei ira na veimatanitu era tiko vakavolivoliti ira me vaka na Siga ni Vakacecegu. Ni sa maroroi era sa vakatakila tiko kina nira sa Nona tamata. Sai vakaraitaki ni nodra sa tawasei ira tani mai na qaravi matakau kei na nodra sa semati ira ki Vua na Kalou dina. Ia me rawa ni ra vakatabuya na Siga Tabu, sa dodonu mera bula vakatabui. Ena vakabauta sa dodonu mera vakaivotavota ena yalododonu nei Karisito. Ena gauna sa soli kina nai vakaro vei ira na Isireli, “Nanuma na Siga ni Vakacecegu ka vakatabuya’ na Kalou e kaya talega vei ira, ‘Ia dou sa Noqu tamata tabu” Lako Yani 20:8; 22:31. Sai koya walega oya e vakaduiduitaki ira na Isireli ni ra sa Nona na Kalou.”—Ellen G. White, The Desire of Ages, p. 283.

“Na Siga ni Vakacecegu sai vakaraitaki ni kaukauwa e tu vei Karisito me vakatabui keda kina. . .. Nai vakatakilakila ni Nona kaukauwa ni veivakatabui, na Siga ni Vakacecegu e soli vei ira ena vukui Karisito era sa tiki ni Isireli ni Kalou.”—The Desire of Ages, pp. 288, 289.

**Taro ni Veiwasei**

`1.Sa dau taura na gauna na nodra dauvakasamataka tiko na Lotu ni Kavitu ni Lesu Vakarua mai na veika e sega ni tara ena Siga ni Vakacecegu. Vakarautaka na taro me rawa kina vei ira era vakatabuya tiko na Siga ni Vakacecegu mera vakanamata ki na yavu e veiwaseitaki tiko ena lesoni ka vakabibitaka tiko na vuli e lako curumi ena Siga ni Vakacecegu. Dua na kenai vakaraitaki: Na cava me’u cakava ena Siga ni Vakacecegu me rawa kina vei au me’u vulica e vuqa sara na ka me baleta na Nonai tovo na Kalou?”`

`2.Vakasamataka na ka e kaya tiko e cake ko Ellen G. White. E Kaya ni sega walega ni kena maroroi na Siga ni Vakacecegu e vakaduiduitaki ira mai vei ira na lewe ni tikotiko. Ena vakacava na kedrai tuvaki ko ira era sa “vakaivotavota ena yalododonu nei Karisito” ka ra “vakatabui”? Na cava me na cakava kina na Siga ni Vakacecegu?`

`3.Gaunisala cava ko na rawa ni marautaka kina na Siga ni Vakacecegu? Digitaka e tolu na ka mo na yacova mai na nomu vuli tiko ena kena maroroi na Siga Tabu ena loma ni 12 na vula?`