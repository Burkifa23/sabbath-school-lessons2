---
title:  Na Vuli Dina Vakalotu
date:  22/11/2020
---

Oqo e dua nai talanoa ni dua na rapai se qasenivuli ena nona vakaraica toka e dua na cauravou e dabe tiko ena nona kalasi qai viavia moce koto, qai tarogi ira na nona gonevuli se gauna cava e oti kina e dua na bogi ka tekivu kina e dua na siga. A sauma sara e dua na gonevuli ka kaya, “Qasenivuli, ena gauna ko sa rawa kina ni tukuna na duidui ni dua na vu ni lolo kei na dua na vu ni olive” Sega!! Sauma tale e dua, “Qasenivuli, ena gauna ko sa rawa ni tukuna kina na duidui ni dua na sipi kei na dua na me” Oti sa qai sauma ko qasenivulu, “ni dua e via kila ni sa oti na bogi ka sa tekivu na siga ena nomu raica na matana e dua ko se bera vakadua ni raica ka qai kilai koya na vulagi oya ni o koya e dua na tacimu se ganemu. Ena gauna koya, se mani vakacava tu na rarama ni matanisiga, ia e se bogi tikoga.”

`Wilika na Luke 10:30–37. Na cava e via kaya tiko ko Jisu ena italanoa oqo? Ka cava e kaya tiko ki veikeda ni dodonu me tiki ni Vuli Vakalou dina?`

Eda kalougata vakalevu na Lotu ni Kavitu ni Lesu Vakarua mai ena vuku ni vakavuabaletaki tu ena rarama kei na dina mevaka na tuvaki ni tamata sa mate, na Siga Tabu, 1844 kei na veilewai, na veivaluvaluti levu, kei na vuqa tale, ka vuqa na Lotu Vakarisito e se sega tikoga ni kila. Se mani vakacava na bibi ni veidina oqo, na vinaka cava ena cakava ki veikeda kevaka eda sega ni lomani ira na tamata, kevaka eda vakaraitaka na noda duidui vei ira na tani, kei na noda vakatara na duidui ni vakarau ni bula kei na veimaliwai ka vakavuna meda raici ira sobu kina na tani?

Na vuli Vakalotu dina, ena vukei keda meda lako tani mai na veimalumalumu kei na veika ca vakaoqo, ka raici ira na tamata ena mataqali rai e raici ira kina na tamata ko Jisu, ni ko ira oqo, vata kei na nonai valavala ca, a mai mate kina ko Koya ena kauveilatai, ka mai sauma kina enai sau levu. Kevaka eda laveta cake na kauveilatai, eda na qai raica kina na bibi ni kedra isau na tamata kecega, sa na qai rawa nida cakava vei ira na tamata na ka e dodonu mera taukena. Na Vuli Vakalotu ena dodonu me vakatavuvulitaka na ka oqo, de qai sega ni vakaibalebale na yaca “Lotu Vakarisito.”

`Na duidui cava e vakatavuvulitaka tiko na nomu itovo vakavanua kei nai tikotiko, e biu vakamatau se matanavotu, ka dodonu veikeda na Lotu Vakarisito meda qaqa kina?`