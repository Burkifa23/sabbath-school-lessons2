---
title:  Na Lotu kei na Vuli
date:  21/11/2020
---

### Vulica Na Vuli Ni Macawa Oqo
Luke 10:30–37, Maciu 5:14–16, Luke 4:18–23, Jeremaia 29:13, Maciu 7:7, 1 Cesolonaika 2:6–8.

> <p>Wiligusu</p>
> “Keitou sega talega ni qara mera dokai keitou ko ira na tamata, se koi kemudou se ko ira na tamata tani, ia sa rawarawa me keitou vakaocataki, ni keitou sa i apositolo nei Karisito. Ia keitou a yalovinaka ena kemudou maliwa me vaka na daumeimei ni sa susugu ira na luvena; Ia, sa vaka-kina ni keitou sa yalololoma sara veikemudou, keitou sa vinakata me solia veikemudou nai tukutuku vinaka ni Kalou, ia ka sega ni koya walega, a neitou bula talega, ni keitou sa lomani kemudou vakalevu” (1 Cesolonaika 2:6–8).

Ni ra sa sokalou ko ira na tamata yalodina ki Vua na Kalou—ena veivale tabu, vale kei na veivale ni lotu—nai Vola Tabu e vakatakilai ira na tamata, era gadreva mera kilai Koya na Kalou kei na lomana ena nodra bula, mai na nodra vulica na Vosa ni Kalou kei na nodra sokalou. Nai Vola Tabu e tukuna vakawasoma talega ni soqosoqo lotu sai koya na vanua me dauvakayacori kina na veiwasei e yaga ka bibi, ka ni rawa kina vei ira na tamata mera tubu ena nodra kila na Kalou kei na lomana ena vuku ni nodra bula.

Ena so na gauna eda daurere meda taroga e dua na taro. Ia enai Vola Tabu eda dau kunea kina vakawasoma ni dauvakayagataki na taro me matata kina vei ira na tamata na Nona kilai na Kalou. Ena vakasama vata ga vaka-koya, sa dauvakayagataki kina nai talanoa enai Vola Tabu me vakavurea vei ira na tamata mera vakasamataka lesu na nodra itavi. Ko Jisu e vakayagataka vakalevu nai valavala ni vuli vaka-oqo vei iratou na Nona tisaipeli kei ira na Nona gonevuli.

Kevaka e gadrevi me vanua ni vuli na isoqosoqo lotu, ena dodonu me tiko e dua na gauna ni veiwasei. Mevaka na kena sa dautukuni vakawasoma, “E sega ni dua na taro e ca,” ia meda vakarautaka ena isoqosoqo lotu ena draki ni bula mera na tubu kina ena loloma, kei na veikilai kei na Kalou kei na Nonai naki, ena nodra bula na tamata

_Vulica na lesoni ni macawa qo mo vakarau ki na Siga Tabu ni Noveba 28_