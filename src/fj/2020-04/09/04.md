---
title:  Bula Mevaka-Taki Iratou Na Tisaipeli
date:  24/11/2020
---

Kevaka me taura vakabibi na lotu na usotu ni Vuli Vakalotu, ena dodonu me tekivu vei Jisu. Ko Jisu e kacivi iratou na tisaipeli. E vakatavulici iratou meratou cakava na cakacaka ni kaulotu ena veigauna eratou dausalavata voli kina. E dausolia vei iratou ko Jisu na gauna meratou qaravi ira na tamata eso eratou daukauwaitaka ka lomana. Sa qai daubolei ira tiko ko Jisu ena veigauna se na vakaevei tu nai tuvaki ni vuravura oqo kevaka era sa veilomani vakaveitacini na tamata.

`Wilika na Luke 4:18–23. Na cava nai tukutuku nei Jisu veikeda na Nonai tokani?`

Ena loma ni tolu na yabaki eratou raici Jisu voli kina na Nona tisaipeli, ni o Koya na nodratou qasenivuli, ka mai bulataka na yavu cecere ni matanitu—na yavu a kacivaka enai matai ni Nona ivunau ena vale ni soro mai Nasareci. Na veivosoti, loloma, kei na loloma rau salavata tiko kei na galili, nai tavi kei na dredre. Ke dua na lesoni me vulici, oya na cakacaka ni veivakatisaipelitaki e sega ni ka me tauri vakamamada. Ni ko iko na tisaipeli ena nomu bula taucoko—ka sega ni dua walega na siga.

“Na Nonai vakaro nai Vakabula vei iratou na tisaipeli . . . e okati kina na tamata vakabauta kecega me yacova nai vakataotioti ni gauna. . .. Ko ira kecega era sa ceguvi vakalomalagi, era sa nuitaki tu ena vuku ni kosipeli. Ko ira kece sa ciqoma na bula mai vei Karisito, era sa lumuti mera cakava na cakacaka ni bula tawa mudu vei ira na tamata. Sai koya oqo na cakacaka e a tauyavutaki kina na isoqosoqo lotu, kei ira kece era sa ciqoma na veiyalayalati tabu oqo era sa yalataka mera na cakacaka vata tiko kei Karisito.”—Ellen G. White, The Desire of Ages, p. 822.

Mevaka nida sa tisaipeli nei Jisu, sa dodonu veikeda ena gauna oqo meda vakadeitaka ni ko Jisu na uto ni noda bula ni veitauraki kei na sokalou. Sa rui ka vinaka meda na daunanuma tiko ni ko Jisu e tekivutaka na veivakatisaipelitaki. E dina ga ni ko ira na rapai (qasenivuli se vakavuvuli) ena Nona gauna era rawai ira na tamata mera muri ira, ia ko Jisu e kacivi ira na tagane kei ira na yalewa mera muri Koya. Era se sega tikoga ni vakasamataka rawa na rapai ni veikacivi e cakava ko Jisu e tatara vakatitobu ka via vakaraitaka tiko vei ira ni tiko vata kei Jisu e rui ka bibi sara mai na nodra ivunau kecega.

Mevaka nida sa tisaipeli nei Jisu, eda sega ni dokai ira walega na tamata ia eda na cakacaka me solia na vakacegu ena vanua era na rawa ni tubu ka vakatoroicaketaki kina na tamata kecega. Ena vuku ni ka oya, na vuli vakalotu ena dodonu me okati kina na vakanananu ni veiqaravi, kenai naki, sega walega ni vulici ni kena rawati ni veika ni bula ia meda cakava ena noda duisala na cava e kacivi keda kina ko Jisu meda cakava; meda muria na mawe ni yavana ena Nona qaravi ira era gadreva tu na veivuke, ka wasea vei ira nai tukutuku vinaka.