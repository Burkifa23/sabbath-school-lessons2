---
title:  Na Vakatataro Nei Leibniz
date:  19/10/2020
---

Ena vica na yabaki sa oti a taroga kina ko Gottfried Wilhelm Leibniz e dua na vuku ka dauvolaivola mai Jamani e dua na taro e vakabauti ni vakavure vakasama sara vakalevu, oya: “Na cava na vuna e tiko kina e dua na ka me isosomi ni sega na ka?”

`E sauma vakacava na veitikina oqo na vakatataro nei Leibniz? Vakatekivu 1:1; Joni 1:1–4; Lako Yani 20:8–11; Vakatakila 14:6, 7; Jope 12:7–10.`

E rui talei na nanuma me baleta na bula ni Kalou enai Vola Tabu. E sega ni tekivutaki na Vakatekivu 1: 1 ena vuqa na ile e vakaibalebale me baleta na bula ni Kalou. E vakanananu ga ni Nona bula (raica na Lako Yani 3:13, 14), mai nai tekitekivu oya, na Kalou na Dauveibuli, nai Vola Tabu kei na veidina kece era vakamacalataki tu ena kena draunivola. Na ivakavuvuli me baleta na veibuli e yavu talega ni Vuli Vakalotu. Na veika kece eda vakabauta na tamata lotu Vakarisito, e dabe koto ena ivakavuvuli ni ono na siga ni veibuli. E sega ni tekivutaki nai Vola Tabu ena itukutuku ni veivakameautaki, se baleta nai vunau, se kauveilatai, se tucake tale mai na mate, se me baleta na Lesu Vakarua mai.

E sega, nai Vola Tabu e tekivutaki enai tukutuku me baleti Koya na Kalou ni o Koya na Dauveibuli, baleta ni na sega ni vakaibalebale na veivakavuvuli tale eso ke sega ni kilai taumada na dina me baleti Koya na Kalou ka a buli keda.

Ena vuku ni ka oya, sa dodonu kina me na vakabibitaka na bibi ni vakavuvuli me baleta na veibuli na rai vakaivolatabu me baleti vuravura. E rui bibi oqo baleta ni vakavuvuli oqo sa valuti sara tikoga mai na veika vakavuli ka vakatokai na Evolution—oya ni tekivu na bula ni tamata ena bilioni na yabaki mai na dua na ka somidi—ka sa laki vakatanitaka na vakabauta vakaivolatabu vei ira na lewe vuqa. E dua dina na ka dredre me vakasamataki rawa na kena basika mai e dua nai vakavuvuli ka veisaqasaqa sara kei nai Vola Tabu, kei na vakabauta ni Lotu Vakarisito. Sai koya oya na vuna e rui ca vakalevu sara kina na kena tovolei me vakaduavatataki na vakanananu me baleta na “evolution” kei na ivakavuvuli vakaivolatabu me baleta na veibuli. E na dredre me yaco sa sasaga oya, de na qai vakasewasewani kina na iVola Tabu kei na vakabauta ni Lotu Vakarisito.

`E sureti keda tiko na Kalou meda vakayagataka e dua naika vitu ni noda bula, ena veimacawa, meda vakananuma kina na siga e ono ni veibuli, e dua na ka e kerea ka sega tale ni dua nai vakavuvuli. Na cava ena dodonu me kaya ki veikeda me baleta na bibi ni vakavuvuli oqo ena noda raici vuravura na tamata Lotu Vakarisito?`