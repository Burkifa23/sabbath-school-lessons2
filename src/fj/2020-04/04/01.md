---
title:  '“Na Mata I Jiova”: Na Rai Nei Vuravura Vakaivolatabu'
date:  17/10/2020
---

### Vulica na vuli ni macawa oqo
Vakaibalebale 15:3; Jope 12:7–10; Efeso 6:12; Vakatakila 20:5, 6; Joni 1:1–14; Marika 12:29–31.

> <p>Wiligusu</p>
> : “Sa tiko na mata iJiova ena veiyasana kecega, ka sa vakarai ira tiko na ca kei na vinaka” (Vakaibalebale 15:3).

Ko Czeslaw Milosz e dua na dauvola serekali mai Poladi e a vola e dua na serekali qai tekivutaka na nona volavola ena nona vakayatuyatutaka nai rairai ni manumanu, na ravete e vosa, kei na vuqa tale na ka me vakataki ira na manumanu dina. Qai kaya, mevaka na ka e dauraitayaloyalotaka na noda vakanananu ni cakava ko vuravura, kei na ka dina e tu me baleti vuravura, sa qai laki tinia na serekali ena nona vola ena nona kaya, “vakasamataka mada oqo, qai sautanini.”

Ena rairai sega ni vosa daumaka na “sautanini” ia na ka dina oya ni vuqa na ka e vakananuma tu na tamata me baleta na vuravura ena rawa ni cala kece. Dua na kena vakaraitaki oqo, voleka ni 2,000 na yabaki, era lewe vuqa na tamata vuku ena vuravura oqo era nanuma tu ni vuravura oqo e dabe dei koto e loma donu ni univesi. Ena gauna oqo era sa nanuma na tamata vuku ni basika mai na tamata ena dua ga na ka bula somidi lailai.

Me vaka ni da tamata, eda sega ni raica na vuravura ena kenai rairai dodonu, eda raica tu ga rai e uqeti keda meda vakadewataka kina na noda kila na vuravura e tu vakavolivoliti keda. Na rai vakaoya e vakatokai na rai vakavuravura, ka sa rui ka bibi kina na noda vakatavulici ira na itabagone ka vakakina ko ira na qase enai soqosoqo lotu me baleta na rai vakaivolatabu.

_Vulica na lesoni ni macawa qo mo vakarau ki na Siga Tabu ni Okotova 24._