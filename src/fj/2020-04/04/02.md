---
title:  Na Mata I Jiova
date:  18/10/2020
---

E kaya e dua na porofesa ni Oxford university ni oikeda, na vuravura kei na veika era tu vakavolivoliti keda era sega ni ka dina. Ia, eda bulibuli ni dua na mona livaliva kaukauwa. Mavaka ni oya e dua na vakanananu talei, e vakavurea e dua na taro bibi: Na cava na ka dina?

E tiko e rua nai sau ni taro rabailevu ka rawa ni dina, ke mani dina sara mada ga e ka dina. Nai matai oya ni univesi kei na veika e tu kina, ka okati kina oikeda eda bula tu ga vakataki keda. E sega ni dua e a bulia, e sega ni dua e a vakacokotaka, era a tu ga eke. E sega na kalou, e sega na ka vakalou. Na ka dina e vakavotukana, e a tubu ga vakataki koya. E dua a kaya, ena 2,500 na yabaki sa oti (e sega ni vakanananu vou oqo), e a tiko ga na “ka somidi lalai kei na vanua lala.”

Na rai tale ka dua, ni tiko eso na ka bula vakalomalagi e a bulia na univesi. Oya e rairai dodonu, ka dina, ka vakaibalebale, mai na vakanananu ni univesi a tubu ga ka sega na kenai vakamacala. Na vakananau oqo e umani vata kina na vuravura oqo, na vuravura ni veika somidi lalai ka lala tu, ia e sega ga ni yalani kina. E dusia na ka dina ka rabailevu, titobu, ka vuqa na kenai rairai e raici e na rai ni tawa vakabauta ka sa daurogoci tu vakawasoma ena gauna oqo.

`Na cava era kaya na veitikina oqo me baleta na vakanananu ka kau cake mai ena lesoni ni kua? Same 53:1, Vakaibalebale 15:3, Joni 3:16, Aisea 45:21, Luke 1:26–35.`

Na uto ni dua na Vuli Vakalotu sai koya na ka dina, e sega ni baleta walega na Kalou, ia e mataqali Kalou vakacava o koya. Na Kalou daucaka mana, e dina ga ni dauvakayagataka na lawa ni veika bula, ia e sega ni vesuki ena veilawa vaka-oya baleta ni rawa vei koya me rai baleta na veilawa oqo ke sa lomana (mevaka nai tekitekivu nei Jisu). Na kena vakatavulici na rai oqo e yaga vakalevu ena noda gauna baleta ni sa rui levu na vuku vakavuravura era kaya ni tokoni ira tiko na veika e vakadikevi vakavuku.

`Vakasamataka na qiqo kei na vakaiyalayala ga ni rai ni tawa vakabauta e vuravura ni vakatauvatani vata kei na rai vakaivolatabu, o koya e tara na vuravura ia e sega ga ni yalani kina. Ka cava na vuna e laki yaco kina e muri na rai vakaivolatabu nei vuravura, me rui vakaibalebale ka yavutaki vakamatau ni vakatauvatani kei na veisaqasaqa ni tamata e sega ni kila na Kalou?`