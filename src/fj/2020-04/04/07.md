---
title:  Kuri Ni Vakasama
date:  23/10/2020
---

“Nai naki ni vuli Vakalotu oya me vakasukai lesu tale na tamata me ucui Koya na Kalou.”—Ellen G. White, Patriarchs and Prophets, p. 595. Ni sa tiko na vakanananu oqo ena vakasama, sa na qai rawa nida raica na vuna e dodonu me vaqaqacotaki kina na rai ni Lotu Vakarisito me baleti vuravura ena vuli vakalotu. Eda na rawa ni vuli na tamata, ka yacova sara na vuli torocake, ena vakanananu kei nai valavala e veibasai kei na veiyavu vakaivolatabu. Sai koya oya na vuna, ena dodonu kina ena Lotu ni Kavitu me yavutaka na nona ivakarau ni vuli ena rai ni Lotu Vakarisito me baleti vuravura. Sa kenai balebale ni veitaba ni vuli kece, vakadidike, tukutuku ni veigauna, tovo vakavanua, veika ni bula vakayalo, kei na vuqa tale ena dodonu mera vakatavulici ena mataqali rai vaka-koya, ka sega ena veika e veisaqasaqa vata kaya. Mevaka, e sega ni dua na ka e vakatokai na rai vakadodonu; na bula kece, ka dina kece, kevaka era raici ena katuba ni rai ni lotu Vakarisito ena matata ka vakaivakarau. Oya na vuna sa rui ka bibi kina na kena yavutaki na vuli kece ena Lotu ni Kavitu ena rai vakaivolatabu.

**Taro ni Veiwasei**

`1. Nai vakaraitaki cava ena veitabagauna ko bau nanuma ni rui veivakacacani dina na ivalavala ni veivakatavulici? Ena vanua cava soti oya, na cava era vakatavulici kina na gonevuli, ka cava eda na rawa ni vulica mai kina? Ena rawa vakacava nida taqomaka nai vakarau ni vuli mai nai veirawai ni veivakacacani?`

`2. Ena macawa oqo, raica mada eso na tikina bibi me baleta na rai ni tamata Lotu Vakarisito me baleti vuravura: na bula ni Kalou, na veibuli, nai Vola Tabu, na gaunisala ni veivakabulai, kei nai vunau ni Kalou. Na cava tale eso na tikina bibi e dodonu me okati ena kena vakataucokotaki na bulibuli ka ni rain i tamata Lotu Vakarisito me baleti vuravura?`

`3. Raica mada na ka e tukuna ko Ellen G. White: “Nai naki dina ni vuli oya me vakasukai lesu tale na tamata me ucui koya na Kalou.” Na cava na kenai balebale? E vakaraitaka vakacava veikeda na vuli vakalotu ni Lotu Kavitu na vuna e dodonu me duidui kina main a rai nei vuravura me baleta na vuli?`