---
title:  Vakarokoroko Ki Vua Nai Vakabula
date:  21/10/2020
---

Mevaka ga na kena bibi ki na noda vakabauta nai vakavuvuli me baleta na veibuli, nai vakavuvuli oya ena sega ni tu vakataki koya ga, vakauasivi ena Veiyalayalati Vou. Sa dauvakavuqa e dausala vata mai kei na so tale nai vakavuvuli, mevaka nai vakavuvuli ni veivakabulai. Baleta ena vuravura sa bale tu ki na ivalavala ca kei na mate, na ivakavuvuli me baleta na veibuli e se sega ni rauti koya. Eda bula, eda sasaga vagumatua, eda rarawa, oti sa qai cava? Eda sa qai mate, sega saraga na kena duidui kei na dua na manumanu e mate tu ena yasa ni gaunisala. Ena vakacava sara mada na kena bibi oya?

Ena vuku ni ka oya, mevaka ga na bibi ni noda raici vuravura, sa tiko talega veikeda na ivakavuvuli ni veivakabulai, ka sa kenai balebale oya, na noda sa ciqomi Jisu Karisito kei na Nona lauvako kei na tucake tale mai na mate me uto ni veika kece eda vakabauta.

`Wilika na Joni 1:1–14. Na cava e tukuna tiko na tikina oqo me baleti Jisu kei na cava sa cakava ki veikeda?`

Raica talega na itukutuku ni matai ni agilosi: “Ia ka’u a raica e dua tani tale na agilosi sa vuka ena maliwa kei lomalagi kei vuravura, a sat aura nai tukutuku e sega ni oti rawa me vunautaka vei ira era sa tiko e vuravura—vei ira na veimatanitu, veimataqali. Duivosavosa, kei ira na tamata—ka sa kaya ena domo levu, ‘Dou rerevaka na Kalou ka vakarokoroko vei Koya ni sa yaco na gauna me lewa, ia dou vakarokoroko vei Koya ka a buli lomalagi kei vuravura, na wasawasa kei na veivurevure ni wai” (Vakatakila 14:6, 7). Raica na itukutuku e sega ni oti rawa e semati vakadodonu ki Vua na Kalou na Dauveibuli. Ena gauna ga eda sa vakila kina ni o Koya ga na Kalou ka a buli keda, ka sai Koya talega na Kalou, a mai colata na totogi ni noda ivalavala ca—eda sa kacivi kina meda vakarokoroko ki Vua. Na cava tale eda na rawa ni cakava ni da sa kila na Kalou levu oqo?

Ena vuku ni ka oqo, ko Karisito kei na Nona lauvako ki na kauveilatai sa na dodonu me vakaliuci ka me uto tiko ni veika kece eda na vakatavuvulitaka—nai vakavuvuli ena dodonu me okati talega kina na Lesu Vakarua mai, baleta nai matai ni Nona lako mai ko Jisu e sega soti ni levu na ka vinaka e mai cakava ki veikeda mevaka nai karua, dina oya? Sa na rawa ni veibataki mai na Vosa ni Kalou, ni matai kei nai karua ni lako mai nei Jisu e rua nai wasewase ni dua ga na ka a caka—oya na gaunisala ki na bula tawa mudu.

`Toka vakadua ena vakanananu, ka tukuna tiko na Joni 1, ni o Koya a cakava n aka kecega (Joni 1:3) sai Koya a mai mate ena kauveilatai me baleti keda. Na cava e dodonu me tiki kina ni bula na vakarokoroko?`