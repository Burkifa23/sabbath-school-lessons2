---
title:  Vakatakilai Koya Na Tamana (Kuri)
date:  26/10/2020
---

Ena itekitekivu ni kosipeli nei Joni (Joni 1:1–18), e vakamacalataki Jisu tiko kina ni o Koya na “Vosa” E sega ni maduataka se via yalana ko Joni na veika e tukuna me baleti Jisu; e dodonu ka rabailevu. O Koya e se bula mai ni se bera ni tauyavutaki ko vuravura—mai nai vakatekivu. Ka ni o Koya a veibuli (Joni 1:2, 3). O Koya na “rarama ni tamata” (Joni 1:4), ka ni o Koya na Vosa a lako mai ki vuravura me “vakararamataki ira na tamata” (Joni 1:9).

`Na cava e kaya ko Joni ni sa yaco ena vuku ni Nona sa mai liatamata ko Karisito? Mevaka ni o Koya na Vosa, na rarama cava e kauta mai? Na kaukauwa cava e tu Vua me cakava kina? Joni 1:14, 18.`

“E basika na rarama ni butobuto vakalevu ko vuravura. . .. “Sa tiko ga e dua nai nuinui ki vua na tamata . . . oya me vakararamataki tale ko vuravura ena kilaka me baleta na Kalou.

“E lako mai ko Karisito me vakasuka lesu tale mai na kilaka oqo. E lako mai me mai vakawabokotaka nai veivakavuvuli lasu o koya era vakadewataka caka tiko me baleti Koya ko ira era kaya tiko nira kila na Kalou. E lako mai me mai vakatakila na ituvaki dina ni Nonai vunau, ka me vakatakila ena Nona itovo na totoka ni bula savasava.”—Ellen G. White, Education, pp. 74-76.

Na veika kece e cakava ko Jisu ena Nona bula e vuravura oqo, e dua ga na kenai naki; “Nai tukutuku ni Kalou ena nodra vakatatakicake na kawa tamata.”—Education, p. 82.

`Ko Jisu e kaya, “O koya sa raici Au sa raici tamaqu” (Joni 14:9). Na cava na yavu ni vosa nei Jisu? Na cava na vuna e kaya kina? Joni 14:1–14.`

Eda na temaki meda vakalelewa ke tauri cala nai tukutuku nei Filipe (Joni 14:8). Ni oti e vica vata na yabaki ni nodrau veitauraki voli vakaveivolekati kei Jisu, e se calata tikoga na tikina bibi ni liatamata—oya ni lako mai ko Jisu me mai vakatakila na itovo nei Tamana. E biu tu vakaivola na veika e tukuna ko Filipe me rawa ni da dikevi keda kina, ka sega ni vakalelewa. Sa vakacava sara mada na balavu ni gauna eda lako vata tiko kei Jisu? Eda sa kilai Jisu vakavinaka cake mai vei Filipe? “O koya sa raici Au sa raici Tamaqu.”