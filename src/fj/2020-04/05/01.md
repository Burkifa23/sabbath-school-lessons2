---
title:  Jisu na Qasenivuli
date:  24/10/2020
---

### Vulica Na Vuli Ni Macawa Oqo
Iperiu 1:1–4; 2 Koronica 4:1–6; Joni 1:14, 18; 14:1–14; Filipai 2:1–11; 2 Koronica 5:16–21.

> <p>Wiligusu</p>
> “Ni sai Koya na Kalou o koya sa kaya e liu me cila main a butobuto na rarama, sa cila mai ki na lomai keitou me cila yani kina na iserau ni Kalou o koya sa vakatakilai rawa ena mata i Jisu Karisito” (2 Koronica 4:6)

Talanoataka ko Billy Graham nai talanoa ni nona a sikovi ira yani na sotia ena dua na vale ni bula vakaivalu. Davo vakatoboicu koto ena dua nai davodavo vakamisini e dua na cauravou ka ni mavoa sara vakaca. A vakasolokakana sara ko vuniwai vei Graham ka kaya ni vakabekataka ni na rawa ni lako tale na cauravou koya. Sa qai cakava na cauravou oqo e dua na kerekere ka kaya; Au saka, au a valu tiko ena vukumuni, ia au se bera ni raici kemuni, ena rawa beka ni’u raica na matamuni? Sa mani davo sobu na turaganivalu ena yasa ni nonai davodavo, ka veitalanoa kei na cauravou oqo. Sa raica sara ko Billy Graham na tuturu ni wai ni matana ka turuva sara yani na baluna na turaganivalu.

Ena gauna a sucu kina ko Jisu, e a bikai tu na tamata ena mavoa kei na mosi, ka tatadrataka tu na veivakabulai mai Vua na Kalou. Ka vaka me kaya tu na tamata, “Oh, Turaga, ena rawa beka ni keimami raica na matamuni?” Ena Nona talai mai na Luvena ki vuravura oqo, ko Tamana sa tala tiko mai na Qasenivuli ena dua nai tavi: oya me mai vakatakila vei ira na kawa tamata na kenai rairai. Ena veigauna kece eda sotava kina na kalougata ni raica na “serau ni Kalou o koya sa vakatakilai rawa ena mata i Jisu Karisito” (2 Koronica 4:6).

Ni da vakaraici Koya na Qasenivuli ena Nona lako sobu mai ki vuravura, na cava eda na rawa ni vulica mai Vua?

_Vulica na lesoni ni macawa qo mo vakarau kina Siga Tabu ni Okotova 31._