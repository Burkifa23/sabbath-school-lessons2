---
title:  Nai Matai Ni Nona Gonevuli Na Qasenivuli Levu
date:  29/10/2020
---

Ena dua na gauna eratou a dua tu ga nai vakatawa ni sipi ka ra qarauni ira tiko ena yasa ni dua na koro lailai. Ena dua tale na gauna eratou sa tiki ni nonai tukutuku talei na agilosi. Eratou a vakayavalati ena ka a basika oya, eratou sa vakasaqarai Koya na gone sa mai kacivaka na agilosi vei iratou.

`Vakasamataka mada ni ko tucake vata tu kei iratou na ivakatawa ni sipi ka wanonova tu na vale ni manumanu, na cava ko na raica? Luke 2:8–20.`

Ena dodonu meda raici iratou mada na imatai ni Nona gonevuli na Qasenivuli levu—ko Josefa kei Meri kei iratou na ivakatawa ni sipi. Na vakarau ni yalomalumalumu ni sucu nei Jisu e sega ni solia e dua nai vakaraitaki e veivakurabuitaki ni liatamata—oya na Nona sa mai yaco na Kalou me duabau kei na kawa tamata. Ia, mai na veivuke ni raivotu, tadra kei na agilosi, sa rawa kina vei iratou nai matai ni gonevuli meratou raibaleta nai rairai ni Nona sucu ko Jisu. Eratou sa vakaivotavota kina na dauvakatawa sipi kei iratou na kena vo ena Nona kilai tani na gone lailai oqo, ni o Koya “na iVakabula, na Mesaia, ka Turaga” (Luke 2:11; Vakatauvatana kei na Luke 2:17).

`Na cava eratou a cakava na tamata vuku ena nodratou sa rogoca na itukutuku ni sucu nei Jisu? Na cava e cakava ko Eroti? Maciu 2:1–12.`

Ni bera ni qai vosataka nai matai ni Nona vosa vakatautauvata se cakava nai matai ni Nona cakacaka mana, ena gadrevi na noda vakarokoroko ki Vua na Qasenivuli Levu ena vuku ni o cei o Koya. Me na qai marautaki vakaoti ena veigauna mai muri na veivakatavulici nei Jisu, sa dodonu meda na duavata kei iratou nai matai ni gonevuli, na tamata vuku ena vakarokoroko ki Vua na Qasenivuli Levu. Na Nonai vakatavuvuli o Koya eda sarava tiko e ulabaleta na nodra vuku na dauveivakatavulici kecega. Ni o Koya na Kalou e a mai bula vata kei keda na tamata. Na vuli Vakalotu e yavutaki ena Nona vakarokorokotaki na Karisito. Ko iratou na tamata vuku, nai vakatawa ni sipi kei ira na agilosi, eda sa kacivi vata meda mai vakarokoroko vei Karisito, na Tui sa qai sucu—ka sarava mai Vua na kenai tuvaki dina na Kalou vakataki Koya.

`Na va nai balebale ni liatamata nei Jisu me baleta nai tovo ni Kalou. O Koya a bulia na veika kecega ka dredre meda vakasamataka rawa—e a vakamalumalumutaki Koya me mai vakataka na tamata, qai mate ena kauveilatai, ni tauca ki Vua nai sau ni nodai valavala ca. Na cava e tukutuku vinaka kina oqo?`