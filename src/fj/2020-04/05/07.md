---
title:  Kuri Ni Vakasama
date:  30/10/2020
---

Wilika na Ellen G. White, “The Teacher Sent from God,” pp. 73–83, in Education.

“Na uto ni tavi kece vakavuli e kunei duaduaga Vua na Qasenivuli e talai Koya mai na Kalou. Ena vuku ni tavi oqo edaidai mevaka ga na itavi e a tauyavutaka ena loma ni tini ka walu na drau na yabaki sa oti, a kaya kina na iVakabula na vosa oqo— “Koi Au na iVakatekivu kei nai Vakataotioti kei na ka Bula.’ “Koi Au na Alifa kei na Omeka, nai vakatekivu kei nai vakataotioti.’ Vakatakila 1:17, 18; 21:6.

“Ena Qasenivuli vaka-koya, kei na kalouagata ni vuli e vakalou, eda na ca vakalevu sara vei ira na lialia kevaka eda na vakasaqara na vuli e sega ni duavata kei Koya—ni vakasaqarai tani na vuku ka sega mai Vua na vu ni Vuku, ko via dina, ni ko besetaka Koya kina na Dina; vakasaqarai tani na veivakararamataki ka sega mai Vua na vu ni Rarama kei na bula ka sega mai Vua na vu ni Bula; me vuki tani mai nai Vurevure ni wai ni bula, ka musuka tani na ivorovoro ni saqa, sa sega ni tawani rawa kina na wai.

“Raica, o Koya se veisureti tikoga: ‘Kevaka e dua e via gunu, me lako mai ki vei Au, ka gunu. O koya e vakabauti Au mevaka sa kaya nai Vola Tabu ena dave nai vua nai vurevure ni uciwai ni bula.’ ‘Na wai Au na solia ena yaco me wai sa tovure ki na bula tawa mudu.’ Joni 7:37, 38; 4:14”—Ellen G. White, Education, p. 83.

“Veikemuni na qasenivuli, . . “Ena vuku ni kena sa rui bibi ni nomuni cakacaka, au dusi koya na vosa, na bula, nai vakarau nei Koya na iLiuliu ni qasenivuli veikemuni. Au sa vakaroti iko mo nanumi Koya. Sai koya oqo na ivakarau dina, dabe dei kina, me yacova ni sa taukena na lomamu kei na yalomu na Yalo nei Koya na Qasenivuli vakalou. “Ni da sa raica nai serau ni Turaga me vaka ena Iloilo, ka sa vakamataliataki meda vakataki Koya” 2 Koronica 3:18.

“Sai koya oqo na kaukauwa vuni vei ira na nomu gonevuli. Vakadamurimuri Koya.”—Education, p. 282.

**Taro ni Veiwasei**

`1. Nai vakatagedegede kei na cava me caka e rui bibi vei ira na qasenivuli Lotu Vakarisito kei ira na gonevuli era taura vakabibi na vakanananu ni vuli mai na Nona a liatamata na Qasenivuli Levu?`

`2. E sa rui cecere nai vakatagedegede ni qasenivuli kei ira nai tubutubu Lotu Vakarisito, ena nodra vakacilava nai tovo ni Kalou mevaka e a vakatakilai ena gauna e liatamata kina ko Jisu. Na cava ena dodonu meda na cakava ena gauna eda sega ni yacova kina nai vakatagedegede cecere oqo?`

`3. Veitalanotaka ena nomudou kalasi nai otioti ni taro ena siga Lotulevu. Na cava e vakatavulici keda kina na sucu, bula, kei na mate nei Jisu me baleta nai tovo ni Kalou? Na cava na vuna e dodonu kina me solia kina na vakacegu veikeda, vakauasivi ena gauna ni veivakatovolei levu?`