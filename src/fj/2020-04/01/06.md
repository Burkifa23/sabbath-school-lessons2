---
title:  Daubeca Na Vakatulewa
date:  01/10/2020
---

Eso na tamata era dauvakatokai tu ni ra vuku e koronivuli. Era sega ni dauvulica na nodra lesoni mera na qai rawata kina na veitarogi. E rawarawa na nodra ciqociqo na veika ni vuli. Na nodra kilaka e sa vaka e dei tu. Ia ena 2 Pita 1 kei 2, e vakamatatataka ni noda vuli vei Karisito e dua na kalougata era na lako curuma ko ira era na sorovaki ira.

Na veivosa ni veivakayaloqaqataki ena 2 Pita 1 e veibasai kei na ivakasala ena 2 Pita 2.

`Wilika na 2 Pita 2:1–17. Na vosa ni veivakacacani kaukauwa cava e tukuna tiko eke? Ena gauna vata ga e veivakasalataki tiko kina ka veivakacacani, nai nuinui cava e yalataki tiko veikeda?`

Raica na ka e vola tiko ko Pita ena tikina e 10 me baleti ira era daubeca na vakatulewa. Na veivatonaki kaukauwa ka sa yaco me ka dina talega ena noda gauna. Sa dodonu kina veikeda vakaisoqosoqo lotu meda cakacaka ena vakanananu ni vakatulewa e matata (raica Iperiu 13:7, 17, 24), ka da sa kacivi meda ciqoma ka talairawarawa vei ira, ki nai tagede ni nodra yalodina vakataki ira ki Vua na Kalou.

Ia ena loma ni veivakacacani tawa vinaka oqo, e solia kina ko Pita e dua nai vakasala. E kaya ni dina ga ni tu Vua na Kalou na kaukauwa me biuti ira tani o ira era daulawaki, “Sa kila na Turaga me vakabulai ira era sa lotu mai na veivakatovolei” (tikina 9). Ka sa tiki ni noda vuli vakalotu, oya na noda vulica na veigaunisala eso ena rawa kina Vua na Kalou me kauti keda tani mai na veivakatovolei ka maroroi keda mai vei ira era na “kauta vuni mai na veisei e veivakarusai” (2 Pita 2:1). Ka vakatalega kina, na kena sa beci na vakatulewa, ia na noda vuli vakalotu e okati kina na kena vulici na gaunisala dodonu ni noda kila, soli keda ka talairawarawa vei ira era “liutaki kemudou” (Iperiu 13:7).

E dina ga ni sega ni dua ena rawa ni kaya ni ko Atama kei Ivi e rau a beca na vakatulewa, e muri rau qai digitaka me rau talaidredre ki na vakatulewa. Na ka e rui bibi kina na nodrau talaidredre oya ni rau cakava, ni rau sa duavata kei na kena sa saqati na vakatulewa, na Kalou vakataki Koya ena ka e a tukuna veirau, me rau vinaka talega kina.

`Toka ga ena taro me baleta na vakatulewa, sega walega ni lotu se matavuvale, ia ena bula raraba. Na cava na vuna e rui bibi kina na kena caka vakavinaka na vakatulewa kei na noda sorovaki keda ki na vakatulewa? Kauta nai sau ni nomu taro ena Siga Tabu.`