---
title:  Na Gauna Ni Gone Nei Jisu
date:  05/10/2020
---

E lailai sara na ka e solia veikeda nai Vola Tabu me baleta na gauna ni gone nei Jisu. Vuqa na ka ena veitabayabaki oya e ka vuni. Ia, eda na rawa ni ciqociqo tikoga ena so na nodrau ivalavala na Nona itubutubu e vuravura oqo. Na veika eda na rawa ni vulica vei rau ko Josefa kei Meri, sa na rawa ni vukea na kena vakamacalataki e so na ka me baleta na gauna ni Nona gone kei na veivakatavulici taudonu e caka Vua.

**Na cava e vakatavulica veikeda na veitikina oqo me baleti Meri kei Josefa kei na gaunisala cava eda na rawa ni kila kina na sala e vakatavulici kina ko Jisu mai veirau na Nonai tubutubu?**

`Luke1:26–28`

`Luke 1:46–55`

`Maciu 1:18–24`

Eda raica ena veitikina oqo ni ko Meri kei Josefa e rua na Jiu yalodina, ka rau dauqarauna tu ena veigauna merau bulataka na talairawarawa ki nai vunau kei nai vakaro ni Kalou. Ka dua na kenai vakaraitaki oya, ena gauna sa basika mai kina ki veirau na Turaga ka mai tukuna veirau na ka ena yaco, erau yalodina vakaoti me rau cakava na ka a tukuni veirau.

Na gone ko Jisu a sega ni a ciqoma e dua nai vakavuvuli ena koronivuli ni parofita. Nai matai ga ni Nona qasenivuli ko tinana. Mai na veika e tukuna ki Vua ko tinana kei na nodra veivola vivigi na parofita e vulica kina na veika vakalomalagi. Na veika saraga a dautukuna tiko vei Mosese me baleti ira na Isireli, e sa mai vulica tale tiko mai vei tinana. Ena nona sa tubu cake tiko, mai na bula vakagone kina bula ni tabagone, e sega ni vakasaqara na nodra koronivuli na ivakavuvuli. E sega ni gadreva me vakavulici mai na veivanua vakaoya, ka ni sai Koya na Kalou na Nona dau ni veivakatavulici.”—Ellen G. White, The Desire of Ages, p. 70.

E dina ga ni rau qasenivuli vinaka ka yalodina ki vua na nodrau gone ia, mevaka e kaya na italanoa ka tiko ena Luke 2:41–50, e vuqa sara na ka me baleta na Luvedrau e rau sega tiko ni kila baleta ni tiko vei Jisu na vuku kei na kilaka e nona duaduaga.

`Wilika tale na ka e vola ko Ellen G. White e cake. Na cava eda na rawa ni kaya ena ka e vola eke me baleta na ka ga a tukuna sa mai vulica ena nona tekiduru ko tinana ni masu tiko. Na cava e kaya me baleta na loloma e veivakurabuitaki ni Kalou? Na cava eda na rawa ni cakava oikeda na tamata bale ka ivalavala ca?`