---
title:  Na Vakadewataki Ni Tukutuku
date:  06/10/2020
---

Na vuli, ena ivakagedegede cava ga, e ka ga ni veivosaki. Na qasenivuli e tiko vua na kilaka, na vuku, nai tukutuku, se cava ga, me vakadewataka vei ira na gonevuli. E dua e vakasinaiti tu ena kilaka ka gadrevi me tukuni vei ira na tani; ka cava na yaga ni ka e kila tu kevaka e sega ni vakadewataka ki vua e dua tale?

Ena dua tale na yasana, oya, e sega walega ni gaunisala ni veivakatavulici vinaka oya na kena vakadewataki na ka e vulici ena vosa. E ka bibi duadua talega ena veitagede ni vuli taucoko oya na kena tarai cake na veiwekani. “Na qasenivuli dina ena rawa ni solia vei ira na nona gonevuli eso na ka ni loloma e yaga vakalevu, me idole ni nona veitokani. Ia kevaka eda veitaratara vata kei ira nai tabagone kei ira na gone lalai oya ena yalo e veikauwaitaki dina, sa na qai mana vakalevu sara na veika eda na vakatavulica.”—Ellen G. White, Education, p. 212.

Na veivakatavulici vinaka, e cakacaka ni sa vakayavalati na yalo. O koya oya na vuna sa rui ka bibi kina na matavuvale me koronivuli. Me tarai cake kina e dua na veiwekani vinaka ena kedrau maliwa na gonevuli kei na qasenivuli.

E tauyavutaki ka tarai cake na veiwekani ni yaco tiko na veitaratara. Ni sega ni rau veitaratara tiko na tamata Lotu Vakarisito kei Koya na Kalou, ena wiliki ni Vola Tabu kei na masu na nodrau veiwekani vata kei na Kalou ena tu vakadua. Na matavuvale e gadreva na veiliutaki ni Kalou kevaka e gadreva me tubu ena loloma kei na veikilai kei Karisito.

`Wilika na veitikina oqo. Na cava eda na rawa ni vulica mai vei ira me baleta na gaunisala ni kena tarai cake e dua na veiwekani kaukauwa vakamatavuvale? Same 37:7–9; Vakaibalebale 10:31, 32; Vakaibalebale 27:17; Efeso 4:15; 1 Joni 3:18; Taito 3:1, 2; Jemesa 4:11.`

Na tauri ni gauna me kaburaki kina na veivosa e dodonu, ena sega walega ni vakarautaka na matavuvale ki na nodrau veiwekani kei Karisito, ia e vukea na kena bucini e dua na veiwekani e veivolekati sara vakamatavuvale. Ena dolava na sala ni veitaratara ko na marautaka vei ira na luvemu ni ra tubu cake tiko mera matua. Ke sega madaga ni luvemu, na yavu e kune ena tikina oqo ena rawa ni cakacaka ena veiwekani kece ga.

`Vakasamataka talega se cava na vuna e sega walega ni bibi kina n aka eda tukuna, gaunisala ena kaya kina. Na ka cava ko vulica ena drake ni bula ko tukuna kina e dua na ka ka laki vakacacana na ka ko sa tukuna oti, se mani dodonu na ka ko kaya?`