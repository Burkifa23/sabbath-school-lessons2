---
title:  Kuri Ni Vakasama
date:  09/10/2020
---

Wilika na Ellen G. White, “Preparation,” pp. 275–282 in Education; “Cooperation,” pp. 283–286 in Education; “Discipline,” pp. 287–297 in Education.

“Sa vakacolati tu vei tama kei tina nai tavi levu ni nodra vakatavulici na gone me tekivu mai na gauna se gone dramidrami kina me yacova na nona veitabayabaki mai ki muri, ka gadrevi vakalevu kina na nodrau vakavakarau vinaka. Ni bera ni rau qai colata nai tavi vakatubutubu sa na dodonu me na matata tiko veirau na lawa ni kena tarai cake na bula . . .; sa dodonu talega me rau kila na lawa ni kena tarai cake na vakasama kei na bula vakayalo.”—Ellen G. White, Education, p. 276.

“Na cakacaka vata sa dodonu me tekivu saraga vei tama kei tina, ena bula e vale. Me rau veitauriligataka vata na nodra vakatavulici na luvedrau, ka sa dodonu me nodrau sasaga ena veigauna na cakacaka vata. Me rau solia na nodrau bula ki Vua na Kalou, ka kerea na veivuke mai Vua me tosoi rau tiko. . .. Ko ira nai tubutubu era solia na mataqali veivakatavulici vakaoqo, era na sega ni vakalewai ira na qasenivuli. Era vakila ni ka era taleitaka na luvedrau kei na dina ki na koronivuli e gadrevi kina oya, ena balavu ga ni gauna era na tokona ka dokai koya e wasea tiko vei ira na nodrai tavi.”—Ellen G. White, Education, p. 283.

**Taro ni Veiwasei**

`1. Eda vakagone se sega, eda basika mai ena dua na matavuvale, ka da veitaratara vakai-keda. Na cava ko sa bau _Vulica ena macawa oqo ena rawa ni vukei iko ena nomu veitaratara tiko, se vakadinadina vei ira na tani, ena vanua ko tiko kina se dua tale na vanua?_`

`2. Eda raica na vuli ni ka vinaka, ia edau vaka tu ga oya ena veigauna? Na cava e dua nai vakaraitaki ni vuli sa vakacacani ka sa laki yaco me ca? Na cava eda na rawa ni vulica mai na ivakaraitaki cala oya me na rawa ni vukei keda meda cakava na vuli me dua na ka vinaka?`

`3. Mevaka e tukuni tiko ena vuli ni siga Vukelulu, e tiko veikeda na isolisoli ni galala ni digidigi. Ni sa yaco na gone me sa cauravou se mani qase sara, era na cakava na nodra digidigi me baleta na Kalou era a vakatavulici tiko mai kina ena gauna era se gone kina. Na cava e dodonu kina vei ira nai tubutubu—se ko cei ga—e gadreva me vakadinadina ki vua e dua ka vakatavulica vei ira na tani na kosipeli mera vakasamataka tiko na dina bibi oqo me baleta na galala ni digidigil?`