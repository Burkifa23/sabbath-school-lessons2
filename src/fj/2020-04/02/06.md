---
title:  Vakavo Ni Sa Guilecavi
date:  08/10/2020
---

Ni bera ni ra qai curuma na Vanua Yalataki na Isireli, a vosa tale vei ira ko Mosese, ena nona tusanaka tiko na talei ni gaunisala e veiliutaki voli mai kina na Kalou, qai vakasalataki ira tale tiko ena veigauna mera kakua ni guilecava na veika sa cakava na Kalou vei ira. Nai vola ni Vakarua, sai koya nai otioti ni nona gagadre, kei na nona itukutuku ko Mosese. Dina ga ni a volai tu mai ena loma ni udolu na yabaki sa oti, ena itovo ni vanua kei na ivakarau ni bula e sotavi e duidui mai na veika eda sota-kaya tiko edaidai.

`Wilika na Vaikarua 6. Na cava eda na rawa ni vulica ena wase ni vola oqo me baleta na yavu ni vuli Vakalotu? Na cava e dodonu me uto ni noda veivakatavulici, sega walega vei ira na noda gone, vua talega e dua e sega ni kila na Kalou kei na gaunisala ni veivakabulai? Nai vakasala cava e kune talega ena veitikina oqo?`

Me uto tiko ni veika meda vakatavulica vei ira na luveda oya na talei ni veika sa cakava na Kalou ena keda maliwa. Kei na matata ni vakasala e soli oya mera kakua ni guilecava na veika kece a cakava na Kalou vei ira.

Io, Kevaka era cakava nai matai ni tavi bibi nai tubutubu ena kena wasei nai vakavuvuli vakaivolatabu sa na dodonu mera na solia na veika era kila ka solia talega na gauna vei ira na luvedra.

“Nai matai ni nodra qasenivuli na gone ko ira na tina. Ena gauna ni dredre kei na tarai cake totolo ni nodra vuli e tiko ena ligadra.”—Ellen G. White, Education, p. 275.

Sai koya oqo e dua na gauna bibi mera vakatavulici ira kina na gone ko ira nai tubutubu me baleta na loloma kei na veivosa ni yalayala ni Kalou. Vakarautaka e dua na gauna mo na dauvakatavulica kina vei ira na luvemu na vuku kei na veivosa ni yalayala ni Kalou ena qai vakamaucokonataka na nomu matavuvale ena veitabatamata mai ki muri.

`Wilika: “Mo ni gumatua ni vakatavulica vei ira na luvemuni ka dauvosataka ni kemuni sa tiko ena nomuni vale, ni kemuni sa lako voli talega ena sala, ka ni kemuni sa koto sobu, ni kemuni sa duri cake talega” (Vakarua 6:7). Na cava e vinakati eke, kei na cava talega e kaya veikeda me baleta na kena bibi ni kena maroroi na veika dina me baleta na Kalou, sega walega vei ira na gone veikeda talega?`