---
title:  Na Matavuvale
date:  03/10/2020
---

### Vulica na vuli ni macawa oqo
Vakatekivu 3:1–15, 2 Koronica 4:6, Luke 1:26–38, Maciu 1:18–24, Efeso 4:15, 1 Joni 3:18, Vakarua 6.

> <p>Wiligusu</p>
> “Na luvequ mo vakarorogo ki nai vakavuvuli i tamamu ka mo kakua ni biuta na vunau i tinamu” (Vakaibalebale 1:8).

Koi keda na tamata eda vuli tu ga. Na bula sara madaga vakataki koya e koronivuli.

“Ena veigauna taumada ko ira na Isireli ena nodra yalodina, era kauwaitaka sara vakalevu na nodra vuli na itabagone. Sa veivakasalataki na Kalou ni sa dodonu mera vakatavulici na na gone, ena Nona vinaka kei na Nona cecere na Kalou, ena gauna era se gone dramidrami voli ga kina, vakauasivi ena veika e vakatakilai tu ena Nonai vunau, kei na itukutuku taumada e tukuni tu me baleti ira na Isireli. Na sere kei na masu kei na lesoni mai na Vosa ni Kalou me vakatoroicaketaka na nodra vakanananu se qai tekivu me cakacaka. Tama kei tina mera vakatavulica vei ira na luvedra ni Nonai vunau na Kalou sai vakaraitaki ni Nonai tovo, kei na nodra sa ciqoma na yavu ni vunau e lomadra, sa na tekivu mera raitayaloyalotaka tiko na nodra vakasama kei na nodra bula na veiucui kei na Kalou. Vuqa na veivakatavulici e caka vakavosa; ia ko ira na itabagone era vulica talega mera wilika na ivola vaka-Iperiu; kei na ivola vivigi ni Veiyalayalati Makawa e dolavi vei ira ena nodra vuli.”—Ellen G. White, The Desire of Ages, p. 69.

Vuqa nai tukutuku ni veitabagauna makawa, e kainaki ni vuli e caka ga mai vale, vakauasivi ena gauna era se gone lailai kina. Na cava e kaya nai Vola Tabu me baleta na vuli mai vale, kei na yavu eda na rawa ni kauta tani mai kina oikeda vakataki keda, se tuvaki ni bula cava e sotava tiko na noda matavuvale?

_Vulica na lesoni me vakarautaki iko ena Siga Tabu, Okotova 10._