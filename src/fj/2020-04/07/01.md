---
title:  Sokalou ena Vuli Vakalotu
date:  07/11/2020
---

### Vulica Na Vuli Ni Macawa Oqo
Taniela 3, Vakatakila 14:6–12, Same 78:1–17, Joni 4:7–26, 1 Veigauna 16:1–36, Marika 7:1–13.

> <p>Wiligusu</p>
> “Dou solia vei Jiova na vakarokoroko e kilikili kei na Yacana; dou kauta mai nai madrali ka lako mai ki vei Koya. Dou lotu vei Jiova ena yasana tabu sa vakaiukuuku” (1 Veigauna 16:29).

Na Sokalou e tiki tiko ni nona bula e dua na tamata, ena gauna sara madaga sa bale kina ki nai valavala ca. A buli keda na Kalou ka solia ki veikeda na galala meda qaravi Koya mei vakaraitaki ni noda lomani Koya ka vakila ni dodonu ga me Nona na vakarokoroko. Na mataqali sokalou vaka-koya ena rawarawa ena gauna e rau se veirai kina ena matanavotu na tamata kei na Kalou ni se bera ni vakacacani na veibuli enai valavala ca, mate, kei na veivakarusai.

E dina ga ni daubabasika tikoga mai veikeda na gagadre ni sokalou, ia ena vuku ni valavala ca o koya ka sa mai muloca ka vakacacana na veika buli, sa na rawa ni yaco meda na laki vakarokorokotaka kina edua na ka cala, se mani yaco sara me sega ni vakarokorokotaki na Kalou ena gaunisala e dodonu me vakarokorokotaki kina (raica na Marika 7:1–13, Jeremaia 7:4).

Mevaka ni dua tiko na ka bibi na sokalou ena bula ni tamata Lotu Vakarisito, sa dodonu kina ena vuli Vakalotu me tara na vakatataro me baleta na sokalou, sai koya na ulutaga ena macawa oqo.

_Vulica na lesoni ni macawa qo mo vakarau ki na Siga Tabu ni Noveba 14._