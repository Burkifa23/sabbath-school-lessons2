---
title:  Na Qaravi Matakau Ena Vuli
date:  12/11/2020
---

Ko Isireli taumada era vakavolivoliti tu mai vei ira na tamata daulotu, ko ira na tamata era rui sorovaki ira vakaoti ki na sokalou ka vakalomavinakataka na nodra kalou ka sa rawa nira cabora na luvedra vei ira. Sai koya oya na yalodina, se sega?

Ena vuku ni ka oya, na sokalou dina ki Vua na Kalou dina, e dua tiko na tikina bibi ena nodra maroroi na Iperiu mai na matakau kei na sokalou lasu ka ra tu vakavolivoliti ira. Mai na veivakasala kece e soli tiko vei ira, era se lutu ga ki na qaravi matakau.

Vakacava oikeda ena gauna oqo? Na cava sa rui bibi kina na noda qaravi Koya na Kalou dina, ena noda railesuva na veika kece sa cakava ki veikeda, vakauasivi ena rerevaki ni qaravi matakau ena gauna oqo?

`Wilika na Marika 7:1â€“13. Na yavu cava eda raica ena tikina e 7â€“9 ka rawa nida vakayagataka ni kua enai yaloyalo levu ni vuli Vakalotu kei na rerevaki ni vakavuvuli vakailasu e tauri mai vuravura ka na rawa ni da rawai cala kina mai na noda vakabauta?`

E vuqa sara na vakanananu vakavuku e vuravura era yavutaki ena kena raici na veika ga e yaga ki na bula. Ka sa vuqa na ka e vulici e koronivuli ena gauna oqo sa yaco tiko ena rai vakaoya, ka sa veisaqasaqa tiko kei na Vosa ni Kalou. Sa na rawa nida temaki meda coriti se sokaloutaka na vakanananu e kilakasamitaki ga ni sa dodonu, biu mai, ka sa vakatovotovotaki sara. Sa na rawa talega meda doka vakalevu na nodra veivakasama vuku na tamata, dauvakadidike, kei ira na daunifika ena vuku ni veivakanananu oqo. Na leqa oya ni sa dauvakavuqa na veivakanananu vaka-koya sa dauveicoqacoqa kei na Vosa ni Kalou, ia baleta ga ni ra sa vakatavulici tiko, ka sa nanumi ni sa ka dina, era sa tovolea sara na tamata mera sa vakacuruma sara ki na vuli Vakalou. Na ka ena rawa ni caka oya na kena volitaki na vakabauta, ena kena moici kei na kena veisautaki na Vosa ni Kalou me rawa ni duavata kei na vakanananu lasu sa biu tiko mai.

`Na cava eso na vakabauta kilai levu ena gauna oqo ka veicoqacoqa tiko kei na Vosa ni Kalou, ka rawa vakacava veikeda vakaisoqosoqo lotu meda na maroroi keda ena kena vakacilimi mai ki nai vakarau ni noda vuli?`