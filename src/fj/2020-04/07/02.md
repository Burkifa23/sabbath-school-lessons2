---
title:  Eda Vakarokorokotaka Edua Na Ka
date:  08/11/2020
---

E tiko veikeda e dua na ka a bucina taumada e lomada na Kalou oya na gagadre ni sokalou ia, me vakataka ga na veika kece, sa yaco me vakacacani ena vuku ni valavala ca. Enai vakatekivu eda vakarokorokotaki Koya ga e dodonu me Nona na vakarokoroko, oya o Koya na noda Turaga ka Dauveibuli.

Ena gauna sa bale kina ko vuravura ena vuku ni valavala ca, sa veisau vakalevu sara na veika kece. Ia eda se vakarokorokotaka tikoga e dua na ka. Oqo na ka e vukea vakalevu na kena vakamacalataki na vuna eda vakatovotovotaka tiko kina na sokalou me tekivu mai na veitabagauna sa oti ka yacovi keda tiko mai ena gauna oqo. Mai Ijipita ena gauna taumada, eso na tamata era vakarokoroko tiko vua na fero; ena so tale na vanua ko ira na tamata era vakarokorokotaka tiko na ivakatakarakara ni ika, vakatakarakara ni kalou e levu tu na uluna, eso tale era vakarokoroko tiko ki na vula, matanisiga kei na kalokalo.

Ia edaidai, era lewe vuqa na tamata era rui vakalevulevua na nodra tekilolou ki na ivakatakarakara ni boto (ia, na kenai rairai, ni sega ni vakatakarakara kei Meri) ia e sega ni kenai balebale oya ni tamata, lotu se tawalotu, era sega ni vakarokoroko tiko ki na dua na ka: ena rawa ni lavo, kaukauwa, au ga vakataki au, dua na daulagasere, dauvakatasuasua, se dua na daunipolotiki. Na cava ga na ka eda lomana vakalevu, eda solia kina vakalevu na noda gauna, se ka eda bulataka tiko, oqori na ka ko qarava tiko. E vei vakasalataki tiko kina ko David Foster Wallace, kevaka ko vakarokoroko tiko ki na dua na ka cala “ena kani iko bulabula”

`Na cava e vakatavulici keda kina na Taniela 3 me baleta na bibi ni vakarokoroko dina?`

Ko iratou na Iperiu cauravou lewe tolu, eratou taura saraga vakabibi na ikarua ni vunau (Lako Yani 20:4-6) mevaka saraga na ka e vinakata na Kalou. E tiki tiko ni Vunau e Tini, ka vakatabuya na laba kei na butako kei na vuqa tale. Na vakarokoroko ena kena gaunisala dodonu sa rui ka bibi, ka sa yaco me dua tiko na ulutaga bibi enai vakataotioti ni gauna oqo, ni bera ni qai lako mai ko Jisu. Oya na vuna na Vuli Vakalotu ena gadrevi me na vakamatatataki kina na vakatataro me baleta na sokalou se vakarokoroko: Na cava oya, eda cakava vakacava, na cava sa rui bibi kina ka o cei meda vakarokoroko kina?

`Wilika na Vakatakila 14:6–12. Na cava e vakatavulica vei keda na veitikina oqo me baleta na bibi ni sokalou enai vakataotioti ni gauna oqo nib era ni lesu mai ko Jisu?`