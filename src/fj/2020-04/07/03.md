---
title:  Ka Tukuna Vei Ira Na Luvedra
date:  09/11/2020
---

Na vola ni Same ena Veiyalayalati Makawa sa qai laki yaco e muri me dua tiko na tiki ni sokalou vei ira na Isireli taumada. Era cavuqaqataka, seretaka vata kei nai vakatagi, ena gauna ni sokalou, vakauasivi ena soqoni e caka e matanalevu, ka usotu ni nodra qaravi Kalou ena Veiyalayalati Makawa. Ko ira na Isireli era daucakacaka vata vakaitikotiko, mevaka ni ra bula vakaitikotiko sai koya oya na vuna era dausokalou vata kina.

Na Same e serekali ga qai biu vakasere. Na vosa vaka-Iperiu ni Same na Tehillîm, ka kenai balebale na “sere ni vakacaucau” Kei na noda lagata tiko na sere ni vakacaucau ki Vua na Kalou, eda sa vakarokorokotaka tiko kina na Kalou.

`Wilika na Same 78:1–17. Nai tukutuku cava e bibi eke, ka semati vakacava ena vakatataro kece me baleta na vuli kei na sokalou?`

E tiko e dua nai naki me baleta na itukutuku ena Same 78. Ena tikina e 2 e cavuta tiko kina ko Esafa na gaunisala eda na wasea vata kina na ka sa “vuni tu mai na gauna makawa.” Na Vola Tabu vakaitaukei e vakayagataka tiko na vosa “vuni tu” ia na iVola Tabu vakavavalagi e vakayagataka tiko na vosa “dark” ka sega ni kenai balebale na veivakarerei, ia e buwawa se seavu mevaka na itukutuku ni veitabagauna kevaka eda na lesu tale tiko ki na veigauna makawa. Ena dua tale nai vakavakadewa e kenai balebale oya na veika vuni. Na ka ga e bibi eke oya se cava na ka era vakatavulici kina na Isireli, ena okati tiko kina na Nona dausotavi ira tiko na Nona tamata na Kalou.

`Raica na Same 78:6–17. Na lesoni cava e tiko eke mera vakatavulici ira kina na luvedra? Na cava nai naki bibi ni vuli oqo?`

`Mai na veinaki ni vuli mevaka sa raici oti ena tikina oya me rawa vei ira na luvedra mera vakadinata na Kalou ka muria na Nonai vunau. Ena vakaserauna vakacava na Vakatakila 14:12 na vakanananu vata oya veikeda ena gauna oqo?`