---
title:  Հետագա ուսումնասիրության համար
date:  30/10/2020
---

Կարդացե՛ք Էլեն Ուայթի Դաստիարակություն գրքի 73–83 էջերի «Աստծո կողմից ուղարկված Ուսուցիչը» գլուխը։

«Աստծո կողմից ուղարկված Ուսուցչի մեջ ճշմարիտ կրթության ողջ աշխատանքը գտնում է իր կենտրոնը։ Այս գործի մասին ևս, ինչպես տասնութ դար առաջ հիմնադրված գործի մասին, Փրկիչը խոսում է հետևյալ խոսքերով.

«Ես եմ Առաջինն ու Վերջինը և ողջը»։

«Ես եմ Ալֆան և Օմեգան, Սկիզբն ու Վերջը»։ Հայտնություն 1.17, 18, 21.6:

Նման Ուսուցչի ներկայությամբ, աստվածային կրթության նման հնարավորությամբ, եթե ոչ անմտություն, ապա ուրիշ ի՞նչ կարող է համարվել Նրանից հեռու կրթություն որոնելը, Իմաստությունից հեռու իմաստություն որոնելը, Ճշմարտությունը մերժելով ճշմարիտ լինելու փորձեր անելը, Լույսից հեռու՝ լուսավորություն և Կյանքից հեռու՝ գոյություն որոնելը, կենդանի ջրերի Աղբյուրից երես թեքելն ու կոտրված ջրաբաքերում ջուր որոնելը։

Ահա Նա դեռևս հրավիրում է. «Եթե մեկը ծարավ է, թող Ինձ մոտ գա ու խմի։ Ինչպես Գիրքն է ասում. «Ով Ինձ հավատում է, նրա ներսից կենդանի ջրերի գետեր պիտի բխեն», «Իսկ այն ջուրը, որ Ես նրան տալու եմ, նրա մեջ ջրի աղբյուր կդառնա, որ հավիտենական կյանքի համար կբխի»։ Հովհաննես 7.37, 38, 4.14»։ Էլեն Ուայթ, Դաստիարակություն¸էջ 83։

«Թանկագի՛ն ուսուցիչ …

Որպես ձեր գործի լավագույն նախապատրաստություն՝ ես ձեզ հուշում եմ ուսուցիչների Արքայազնի խոսքերը, կյանքը, մեթոդները։ Խորհուրդ եմ տալիս ձեզ դիտարկել Նրա օրինակը։ Ահա ձեր ճշմարիտ կատարելատիպը։ Նայե՛ք դրան, խորհե՛ք դրա մասին, մինչև որ աստվածային Ուսուցչի Հոգին տիրի ձեր սրտին և կյանքին։

Դուք միայն «Տիրոջ փառքը ինչպես հայելու մեջ տեսնելով» կկերպարանափոխվեք «նույն պատկերով»։ Բ Կորնթացիներին 3.18։

Ահա ձեր աշակերտների վրա ազդելու ուժի գաղտնիքը. արտացոլե՛ք Նրան»։ Դաստիարակություն, էջ 282։

**Հարցեր քննարկման համար**

`Ի՞նչ արժեքներ և քայլեր կարևոր կլինեն քրիստոնյա ուսուցիչների և ուսանողների համար, ովքեր լուրջ են վերաբերվում Վարպետ-Ուսուցչի մարմնավորումից սովորելու մտքին։`

`Քրիստոնյա ծնողների ու ուսուցիչների առջև դրված է բարձր նշաձող՝ արտացոլել Աստծո բնավորությունը, որը բացահայտված է Հիսուսի մարմնավորման մեջ։ Ի՞նչ պետք է անենք, եթե չենք հասնում այս բարձր նշաձողին։`

`Դասարանում քննարկե՛ք հինգշաբթի օրվա դասի վերջում տրված հարցը։ Ի՞նչ է սովորեցնում մեզ Հիսուսի ծնունդը, կյանքը և մահն Աստծո բնավորության մասին։ Ինչո՞ւ դա պետք է լինի մեզ համար այդքան մխիթարական, հատկապես մեծ փորձության ժամանակ։`