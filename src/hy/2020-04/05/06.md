---
title:  Վարպետ-Ուսուցչի առաջին աշակերտները
date:  29/10/2020
---

Մի պահ նրանք հասարակ հովիվների մի խումբ են, որոնք հոգ են տանում ոչ այնքան մեծ հոտի մասին փոքրիկ քաղաքի արվարձաններում տարածված դաշտերում։ Հաջորդ պահին նրանք դառնում են մի խումբ, որն ստանում է հրեշտակների զարմանահրաշ հայտնությունը, որոնք բերում են ապշեցուցիչ, հիասքանչ և աշխարհացունց մի նորություն։ Այս հայտնությամբ խանդավառված՝ նրանք սկսում են որոնել այն երեխային, ում մասին հրեշտակները հայտնել էին։

`Պատկերացրե՛ք, որ հովիվների հետ կանգնած դիտում եք մսուրը։ Ի՞նչ կարող էիք տեսնել։ Ղուկաս 2.8–20:`

Մենք պետք է հիանանք Վարպետ-Ուսուցչի առաջին աշակերտներով՝ Հովսեփով և Մարիամով, ինչպես նաև հովիվներով։ Հիսուսի ծննդյան համեստ պայմանները ոչ մի կերպ չէին խոսում մարմնավորման հրաշքի մասին, որ այս Մանուկի Անձի մեջ Աստված Մեկ դարձավ մարդկության հետ։ Այդուհանդերձ, տեսիլքների, երազների և հրեշտակների օգնությամբ այս առաջին աշակերտները կարողացան տեսնել շատ ավելին, քան Հիսուսի ծննդյան արտաքին երևույթն էր։ Հովիվները մարդկանց պատմում էին այս մանուկի ինքնության մասին, որ Նա նրանց համար ծնված «Փրկիչն» է, «որ է Օծյալ Տերը» (Ղուկաս 2.11, համեմատե՛ք Ղուկաս 2.17-ի հետ):

`Մոգերն ինչպե՞ս արձագանքեցին Հիսուսի ծննդյան մասին լուրին։ Ինչպե՞ս արձագանքեց Հերովդեսը։ Մատթեոս 2.1–12:`

Նախքան Վարպետ-Ուսուցիչը կպատմեր առաջին առակը կամ կիրականացներ առաջին հրաշքը, Նա արժանի է մեր երկրպագությանն Իր Ով լինելու համար։ Հիսուսի հետագա ուսուցման ծառայությունը լիարժեքորեն գնահատելու համար մենք պետք է միանանք այս առաջին աշակերտներին՝ մոգերին Վարպետ-Ուսուցչի իրենց երկրպագության մեջ։ Այն մեկը, ում ուսուցմամբ մենք հիանում ենք, ավելին է, քան պարզապես իմաստուն կրթողը։ Նա Աստված է, Ով եկել էր ապրելու մարդկանց հետ։ Քրիստոնեական կրթությունն արմատացած է Քրիստոսի երկրպագության մեջ։

Մոգերի, հովիվների և հրեշտակների հետ մեկտեղ մենք կանչված ենք երկրպագելու Քրիստոսին՝ նորածին Թագավորին, ինչպես նաև մանուկ Հիսուսի մեջ տեսնելու Իր՝ Աստծո իրականությունը։

`Խորհե՛ք այն մասին, թե ինչ է ասում Հիսուսի մարմնավորումն Աստծո բնավորության վերաբերյալ։ Արարիչը ողջ տիեզերքի, Ով այնքան մեծ է, որ վեր է մեր հասկացողությունից, այս Աստվածը «խոնարհեցրեց Իրեն»՝ գալով մարդկության շարքեր, ապրեց Հիսուսի կյանքով, մահացավ խաչի վրա՝ Իր վրա կրելով մեր մեղքերի պատիժը։ Ինչո՞ւ է սա այսքան մեծ լուր։`