---
title:  Երկինքը, կրթությունը եվ հավիտենական ուսումնառությունը
date:  19/12/2020
---

### Այս շաբաթվա ուսումնասիրության համար կարդացե՛ք.
Հովհաննես 3.16, Ա Հովհաննես 5.13, Ա Տիմոթեոսին 1.16, Ա Կորնթացիներին 13.12, Զաքարիա 13.6:

> <p>Հիշելու համարը.<p>
> «Ինչ որ աչքը չտեսավ, ու ականջը չլսեց, և մարդու սիրտը չընկավ, այն Աստված պատրաստեց իրեն սիրողների համար» (Ա Կորնթացիներին 2.9):

Մահից վախեցող մի բանաստեղծ հարցրել է, թե ինչպես մարդ կարող է ապրել առանց «հաստատապես իմանալու, թե ինչպիսի արշալույս, ինչպիսի մահ, ինչպիսի ճակատագիր է սպասվում իր գիտակցությանը գերեզմանից հետո»։ Իր բանաստեղծության մեջ նա ստեղծում է այն, ինչն անվանում է ԱՆԻ՝ ապագայի նախապատրաստության ինստիտուտ։ Սակայն ինչպե՞ս կարող է մարդը նախապատրաստվել ապագային, եթե նա չգիտի նույնիսկ, թե մարդու հետ ինչ է պատահում այնտեղ։

Բարեբախտաբար Աստվածաշունչը մեզ անգնահատելի տեղեկություն է տալիս երկնքի, նոր երկրի, հավիտենականության ընթացքում մարդկանց կյանքի և ուսումնառության թեմաների վերաբերյալ։ Ինչպես տեսանք ողջ եռամսյակի ընթացքում, մեր ԱՆԻ-ն (ապագայի նախապատրաստության ինստիտուտ) այստեղ և հիմա է, այս կյանքում, և մեր ողջ կրթությունը՝ անկախ ոլորտից, պետք է նախապատրաստի մեզ վերը նշված «ապագայի» համար։

Ի վերջո, ցանկացած դպրոց կարող է մեծ քանակությամբ լավ տեղեկություն փոխանցել, շատ գործնական և օգտակար գիտելիքներ։ Սակայն ի՞նչ օգուտ, եթե մարդը պետք է ձեռք բերի այդ ողջ օգտակար գիտելիքները, սակայն կորցնի հավիտենական կյանքը։ Այս շաբաթ մենք կուսումնասիրենք այն, թե ինչ է ասում ներշնչված խոսքը վերջին բարձրագույն դպրոցի մասին, դպրոց, որը շարունակվելու է հավերժ, և որտեղ մենք սովորելու և աճելու ենք ողջ հավիտենության ընթացքում։ Ապագայի այս դպրոցում մենք սովորելու ենք բաներ, որոնք ներկայիս աշխարհում երևակայել անգամ կդժվարանանք։