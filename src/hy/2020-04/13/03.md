---
title:  Նոր գոյություն
date:  21/12/2020
---

`«Եվ նրանց աչքերից պիտի սրբի ամեն արտասուք. այլևս մահ չի լինելու, չի լինելու նաև ո՛չ սուգ, ո՛չ աղաղակ, ո՛չ ցավ, որովհետև նախկիններն անցան» (Հայտնություն 21.4)։ Ի՞նչ է սա մեզ ասում այն մասին, թե այս աշխարհից որքան տարբեր է լինելու մեր նոր գոյությունը, գոյություն, որտեղ չեն լինելու ո՛չ մահ, ո՛չ սուգ, ո՛չ ցավ։`

Մի քրիստոնյա իր ընկերոջ հետ խոսում էր Ավետարանի հույսի, Հիսուս Քրիստոսի միջոցով ձեռք բերվող հավիտենական կյանքի մասին։ Ընկերը բացասաբար է արձագանքում ներկայացվող գաղափարներին։ «Հավիտենական կյա՞նք,- ասաց նա սարսռոցով,- ինչպիսի՜ սարսափելի գաղափար։ Մեր 70–80 տարիներն արդեն իսկ բավարար տառապանք են։ Ո՞վ կցանկանա այդ կյանքը հավերժ ձգել։ Դա պարզապես դժոխք կլինի»։

Այս մարդն իրավացի կլիներ միայն այն դեպքում, եթե հավիտենական կյանքի խոստումը տրված լիներ որպես այս կյանքի հավերժ շարունակություն։ Ո՞վ կցանկանար դա։ Սակայն դրա փոխարեն, ինչպես ասում է վերը նշված տեքստը, նախկիններն անցան, և ամեն բան նոր եղավ։

**Ի՞նչ են մեզ ասում հետևյալ տեքստերը նոր գոյության մասին, որը դեռ պետք է գա։**

`Բ Պետրոս 3.10–13`

`Հայտնություն 21.1–6`

`Այս ամենի մեջ մեզ համար ամենակարևոր հարցն է՝ ի՞նչ է հարկավոր այս նոր գոյության մաս կազմելու համար։ Ինչպե՞ս կարող ենք հասնել դրան։ Ինչպե՞ս կարող ենք վստահ լինել, որ մենք կկազմենք դրա մաս։ Մեր կյանքում առկա ի՞նչը (եթե կան այդպիսի բաներ) կարող է կանգնել այն ճանապարհին, որը մեզ տանում է դեպի Աստծո խոստումը Հիսուսի միջոցով։`