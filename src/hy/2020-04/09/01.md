---
title:  Եկեղեցին եվ կրթությունը
date:  21/11/2020
---

### Այս շաբաթվա ուսումնասիրության համար կարդացե՛ք.
Ղուկաս 10.30–37, Մատթեոս 5.14–16, Ղուկաս 4.18–23, Երեմիա 29.13, Մատթեոս 7.7, Ա Թեսաղոնիկեցիներին 2.6–8:

> <p>Հիշելու համարը.<p>
> «Ո՛չ մարդկանցից փառք փնտրեցինք, ո՛չ ձեզանից, ո՛չ էլ ուրիշներից։ Թեև կարող էինք որպես Քրիստոսի առաքյալներ ծանրություն դառնալ, բայց ձեր մեջ հեզահոգի եղանք։ Ինչպես ստնտուն է կերակրում իր երեխաներին, այդպես էլ մենք ձեզ վերաբերվեցինք. հաճեցինք ոչ միայն Աստծու Ավետարանը ձեզ տալ, այլև մեր իսկ կյանքը, որովհետև մեր սիրելիները եղաք» (Ա Թեսաղոնիկեցիներին 2.6–8):

Ամենավաղ ժամանակներից ի վեր, երբ հավատարիմները հավաքվում են ժողովարաններում, տներում և եկեղեցիներում՝ երկրպագելու Աստծուն, Աստվածաշունչը խոսում է մարդկանց մասին, ովքեր Սուրբ Գրքի ուսումնասիրության և երկրպագության միջոցով փափագում են ճանաչել Աստծուն և իմանալ իրենց կյանքին վերաբերող Նրա կամքը։ Աստվածաշունչը նաև շարունակաբար բացահայտում է, որ եկեղեցին է այն վայրը, որտեղ պետք է տեղի ունենան լուրջ ու համապատասխան քննարկումներ, որտեղ մարդիկ կարող են աճել Աստծո և իրենց կյանքին վերաբերող Նրա կամքի գիտության մեջ։

Երբեմն մենք վախենում ենք հարցեր տալ։ Այդուհանդերձ, Աստվածաշնչում հաճախ ենք տեսնում, որ հարցերն օգտագործվում են մարդկանց օգնելու ավելի հեշտությամբ ընկալել Աստծուն։ Նույն կերպ, ամբողջ Աստվածաշնչում օգտագործվում են պատմություններ, որպեսզի մարդիկ հնարավորություն ունենան վերաարժեքավորելու իրենց հանձնառությունները։ Հիսուսը հատկապես շեշտադրում էր այս տեսակի կրթությունն Իր աշակերտների և հետևորդների համար։

Եթե եկեղեցին է այն վայրը, որտեղ պետք է ընթանա կրթության գործընթացը, ապա այն պետք է ապահովի տարածք իսկական երկխոսության համար։ Ինչպես մեզ էին շարունակ կրկնում դպրոցում, որ «գոյություն չունի հիմար հարց», այնպես էլ մենք պետք է եկեղեցու ներսում ապահովենք հարմարավետ միջավայր, որպեսզի յուրաքանչյուր մարդ շնորհի և Աստծուն հասկանալու ու նաև իր կյանքի համար Նրա ծրագրի մեջ աճի։