---
title:  Օրենքը որպես ուսուցիչ
date:  10/10/2020
---

### Այս շաբաթվա ուսումնասիրության համար կարդացե՛ք.
Բ Օրենք 6.5, Բ Օրենք 31.9–27, Հռոմեացիներին 3.19–23, Հայտնություն 12.17, 14.12, Մարկոս 6.25–27, Եբրայեցիներին 5.8:

> <p>Հիշելու համարը.<p>
> «Սիրի՛ր քո Տեր Աստծուն քո ամբողջ սրտով, քո ամբողջ հոգով և քո ամբողջ ուժով» (Բ Օրենք 6.5):

Հորդորելով Գաղատացիներին զգուշանալ օրինապաշտությունից՝ Պողոսը գրել է. «Որովհետև եթե օրենք տրված լիներ, որ կարողանար կյանք տալ, ապա արդարությունը հիրավի օրենքից կլիներ» (Գաղատացիներին 3.21)։ Իհարկե, եթե որևէ օրենք ի զորու լիներ «կյանք տալ», դա կլիներ Աստծո օրենքը։ Եվ սակայն Պողոսի միտքն այն է, որ մեզ՝ մեղավորներիս, նույնիսկ Աստծո օրենքը չի կարող կյանք տալ։ Ինչո՞ւ։ «Բայց Գիրքը ամեն ինչ մեղքի տակ փակեց, որպեսզի խոստումը Հիսուս Քրիստոսի հավատի միջոցով տրվի հավատացողներին» (Գաղատացիներին 3.22)։

Այդուհանդերձ, եթե օրենքը չի կարող կյանք տալ մեղավորներին, ապա ո՞րն է դրա նպատակը, բացի նրանից, որ մեզ ցույց է տալիս շնորհի մեր կարիքը։ Նշանակո՞ւմ է արդյոք սա, որ օրենքի գործառույթը միայն բացասական է, որ այն միայն մեր մեղքերն է մատնացույց անում։

Ո՛չ։ Օրենքը մեզ ցույց է տալիս նաև կյանքի ճանապարհը, որը միայն Հիսուսի մեջ է։ Հենց սրա մասին պետք է լինի ճշմարիտ կրթությունը, այն պետք է մեզ ցույց տա շնորհի և Քրիստոսի նկատմամբ հավատի ու հնազանդության կյանք։ Այդ նպատակով այս շաբաթ մենք կուսումնասիրենք Աստծո օրենքի դերը քրիստոնեական կրթության համատեքստում։ Ուսումնասիրության ընացքում եկե՛ք տեսնենք, թե օրենքը, նույնիսկ եթե այն չի կարող փրկել մեզ, ինչ կարող է սովորեցնել հավատի, շնորհի և ընկած մարդկության նկատմամբ մեր Աստծո սիրո մասին։