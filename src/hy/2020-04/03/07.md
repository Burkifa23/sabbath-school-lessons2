---
title:  Հետագա ուսումնասիրության համար
date:  16/10/2020
---

«Սերը՝ արարչագործության և փրկագնման հիմքը, ճշմարիտ կրթության հիմքն է։ Սա հստակեցվում է այն օրենքում, որն Աստված տվել է որպես կյանքի ուղեցույց։ Առաջին և մեծագույն պատվիրանն է. «Պիտի սիրես քո Տեր Աստծուն քո ամբողջ սրտով, քո ամբողջ հոգով, քո ամբողջ զորությամբ ու քո ամբողջ մտքով»։ Ղուկաս 10.27։ Սիրել Նրան՝ Անսահմանին, Ամենագետին ամբողջ զորությամբ, մտքով և սրտով, նշանակում է գերագույն աստիճանի զարգացնել բոլոր զորությունները։ Դա նշանակում է, որ ամբողջ էության մեջ՝ մարմնում, մտքում, ինչպես նաև հոգում, վերականգնվելու է Աստծո պատկերը։

Երկրորդ պատվիրանը նման է առաջինին. «Սիրի՛ր քո ընկերոջը, ինչպես ինքդ քեզ»։ Մատթեոս 22.39։ Սիրո օրենքը կոչ է անում նվիրաբերել մարմինը, միտքը և հոգին Աստծո և մեր դրացիների ծառայությանը։ Եվ այս ծառայությունը, մեզ ուրիշների համար օրհնություն դարձնելով, ամենամեծ օրհնությունը բերում է հենց մեզ։ Ճշմարիտ զարգացման հիմքում ընկած է անձնվիրությունը։ Անշահախնդիր ծառայության շնորհիվ մենք ստանում ենք ամեն մի պարգևի բարձրագույն մշակույթը և լիարժեքորեն դառնում ենք աստվածային բնության հաղորդակիցներ։ Մենք դառնում ենք պիտանի երկինք մտնելու համար, քանի որ ընդունում ենք երկինքը մեր սրտերում»։ Էլեն Ուայթ, Դաստիարակություն, էջ 16։

**Հարցեր քննարկման համար**

`Ինչպես Հին Իսրայելը, մենք պետք է սիրենք Աստծուն և միևնույն ժամանակ վախենանք Նրանից (Մատթեոս 22.37, Հայտնություն 14.7): Դասարանում խոսե՛ք այն մասին, թե ինչպես մենք կարող ենք անել երկուսն էլ։ Պատասխանե՛ք նաև հետևյալ հարցին՝ ինչո՞ւ այս երկու պատվերները չեն հակասում միմյանց։`

`Ո՞րն է չափանիշ սահմանելու և կանոն կարգելու միջև տարբերությունը։ Ձեր փորձառության մեջ ադվենտիզմն ավելի շատ հետաքրքրված է հավատացյալների իր համայնքի ներսում բարձր չափանիշներ սահմանելո՞վ, թե՞ կանոններ կարգելով, որոնք միավորում են համայնքը։ Ի՞նչ է Սուրբ Գիրքն ասում սեփական անձի, ընտանիքի, եկեղեցու համար բարձր չափանիշներ սահմանելու մասին։`

`Ինչպե՞ս կարող ենք ճիշտ հավասարակշռության մեջ պահել այն փաստը, որ Աստծո օրենքին հնազանդվելը կարևոր է, միևնույն ժամանակ՝ նաև այն, որ այդ հնազանդությունը չէ մեր փրկության աղբյուրը։`

`Կարդացե՛ք 119-րդ սաղմոսը և ուշադրությո՛ւն դարձրեք, թե քանի անգամ են նշված հնազանդության, ազատության, օրենքների, կանոնների և պատվերների մասին գաղափարները։ Ի՞նչ է ուզում փոխանցել 119-րդ սաղմոսը գրողն այս թեմաների մասին։`