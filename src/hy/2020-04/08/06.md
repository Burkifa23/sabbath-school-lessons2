---
title:  Կրթությունը վաղ եկեղեցում
date:  19/11/2020
---

Սուրբգրային կրթության նշանակալից սկզբունքներից մեկն ի հայտ է գալիս Հիսուսի՝ Վարպետ-Ուսուցչի՝ իր ուսանողներին կամ աշակերտներին լքել պատրաստվելու մեջ։ Նրանք Հիսուսի հետ անցկացրեցին երեքուկես տարի, մոտավորապես նույնքան ժամանակ մենք տրամադրում ենք մեր բարձրագույն կրթությանը։ Այս ժամանակահատվածն ավարտելուց հետո, կախված մարդու անձնային տվյալներից, ուսանողները սովորաբար համարվում են միայնակ կառավարվելու համար պատրաստ։

Բայց Հիսուսն ավելի լավ գիտեր և Իր հետևորդներին տրամադրեց շարունակական կրթության հնարավորություն Սուրբ Հոգու ղեկավարության ներքո։ Այլ տեղերում այս ուսուցիչը կամ առաջնորդը ներկայացվում է որպես Մխիթարիչ կամ Պաշտպան (հունարեն՝ պարակլետոս), որ ընդմիշտ կտրվի Հիսուսի հետևորդներին (Հովհաննես 14.16, 17): Նա ներկայացվում է որպես Ճշմարտության Հոգի։ Թեև Սուրբ Հոգին չի ճանաչվում որպես կրթող, Հոգու գործը հաստատապես կրթական է, հատկապես երբ այն վերաբերում է ճշմարտությունը որոնելուն և գտնելուն։

`Կարդացե՛ք Ա Կորնթացիներին 2.1–16 համարները։ Ի՞նչ է ասում Պողոսը, ինչն այդքան կորևոր է կրթության համատեքստում։`

Պողոսն իր խոսքն սկսում է Կորնթոսի եկեղեցուն հիշեցնելով, որ երբ առաջին անգամ եկավ իրենց մոտ, խոսում էր միայն Հիսուս Քրիստոսի և Նրա խաչելության մասին (Ա Կորնթացիներին 2.2). ինքը չէր խոսում իմաստության մասին, այլ միայն հռչակում էր Ավետարանը։ Բայց դրանով իր խոսքը չէր ավարտվելու (Ա Կորնթացիներին 2.6), որովհետև երբ այս նորադարձ քրիստոնյաները հասունանային, առաքյալը պետք է վերադառնար սովորեցնելու նրանց իմաստություն՝ այն բաները, որոնք Աստված թաքցրել էր աշխարհի արարումից առաջ (Ա Կորնթացիներին 2.7), ինչպես նաև Աստծո խորքը (Ա Կորնթացիներին 2.10)։ Այս ամենը կուսուցանվի Աստծո Հոգու առաջնորդության ներքո՝ Նրա և սովորողի հոգու միավորմամբ։

Որքա՜ն խորը կլինի այդ ուսուցումը, և որքա՜ն շատ դասեր կբացվեն նրանց առջև, ովքեր առաջնորդվում են Հոգով։ Գլուխը եզրափակվում է Եսայի մարգարեի գրքից մեջբերմամբ. «Ո՞վ քննեց Տիրոջ Հոգին և սովորեցրեց Նրան իբրև խորհրդական» (Եսայի 40.13): Իր օրերում ապրող հասարակ մարդկանց հետ խոսող մարգարեն կասեր, որ ոչ ոք չի կարող անել դա։ Սակայն Պողոսն ուղղում է այս ընկալումը՝ եզրափակելով. «Բայց մենք Քրիստոսի միտքը ունենք»՝ նկատի ունենալով, որ Հոգով լցված քրիստոնյաներին հասանելի է նույնիսկ Աստծո միտքը, հետևաբար և ուսուցման ու հանճարի ցանկացած չափաբաժին (Ա Կորնթացիներին 2.10–13), որն անհրաժեշտ կլինի արդարության ճանապարհը ճանաչելու համար։