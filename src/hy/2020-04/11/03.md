---
title:  Աշխատանքը և բնությունը
date:  07/12/2020
---

Մասնագիտությունը կամ աշխատանքը գործ ունի կյանքի «անելիքի» հետ։ Նույնիսկ մտավոր աշխատանք կատարող մարդիկ անում են ինչ-որ տեսակի ֆիզիկական գործ, եթե նույնիսկ դա պարզապես համակարգչի ստեղներին սեղմելն է։

**Ի՞նչ են մեզ սովորեցնում հետևյալ տեքստերը՝ օգտագործելով «ձեռքերը» որպես խորհրդանիշ։**

`Բ Օրենք 16.15`

`Ժողովող 9.10`

`Առակներ 21.25`

`Երեմիա 1.16`

Աստված մեզ տվել է «մեր ձեռքի գործը», որպեսզի մենք գտնենք ինքնաբավություն և ուրախություն (տե՛ս Առակներ 10.4, 12.14): Հոգեբանության մեջ «ինքնարդյունավետությունը» նկարագրում է այն համոզմունքը, որ յուրաքանչյուր մարդ կյանքում ինչ-որ իմաստալից բան կատարելու ունակություն ունի։ Ինքնարդյունավետությունը չի բարձրանում անընդհատ «Կարծում եմ՝ կարող եմ։ Կարծում եմ՝ կարող եմ» կրկնելով։ Միմիայն իրականում ինչ-որ բան անելն է բարձրացնում ինքնարդյունավետությունը։

Մինչ «մեր ձեռքի գործն» Աստծո օրհնությունն է մեզ համար (տե՛ս Սաղմոս 90.17) և թույլ է տալիս մեզ իմաստալից կյանք ապրել. Աստծո վերջնական ծրագիրն է, որ «մեր ձեռքի գործն» օրհնություն լինի ուրիշների համար։ Պողոսը գրում է, որ մենք պետք է աշխատենք, պետք է օգտակար ինչ-որ բան անենք մեր ձեռքերով, որպեսզի ուրիշների հետ կիսելու ինչ-որ բան ունենանք։ Պողոսն ինքն անկասկած ապրում էր հենց այդ սկզբունքով.

«Դուք ինքներդ գիտեք, որ այս ձեռքերն իմ կարիքները հոգացին, նաև նրանց կարիքները, ովքեր ինձ հետ էին։ Ամեն բան ձեզ ցույց տվեցի, որ այսպես պետք է աշխատել և հոգ տանել տկարներին ու Տեր Հիսուսի խոսքը հիշել, որ ասաց. «Ավելի երանելի է տալը, քան առնելը»» (Գործք առաքելոց 20.34, 35):

Նեեմիայի պարզ աղոթքը պետք է մերը դառնա. «Բայց դու, ո՛վ Աստված, զորացրո՛ւ իմ ձեռքերը» (Նեեմիա 6.9):

`Ինչպե՞ս եք վերաբերվում ձեր աշխատանքին։ Ի՞նչ կերպ կարող եք օգտագործել ձեր աշխատանքը, որպեսզի այն օրհնություն լինի ուրիշների համար։`