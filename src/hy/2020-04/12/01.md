---
title:  Շաբաթ. զգալով եվ ապրելով Աստծո բնավորությունը
date:  12/12/2020
---

### Այս շաբաթվա ուսումնասիրության համար կարդացե՛ք.
Ծննդոց 1, 2, Ելք 16.14–29, Եսայի 58.1–14, Մատթեոս 12.1–13, Ղուկաս 13.10–17:

> <p>Հիշելու համարը.<p>
> «Եվ Հիսուսը նրանց ասաց. Շաբաթը մարդու համար է, և ոչ թե մարդը՝ շաբաթի համար։ Հետևաբար Մարդու Որդին շաբաթի՛ էլ տերն է» (Մարկոս 2.27, 28):

Ջոդին միակ Յոթերորդ օրվա ադվենտիստն էր իր կուրսում, և շաբաթ օրերին հասարակական որոշ ծրագրերի չմասնակցելու նրա ընտրությունը նրա հավատամքն ավելի տեսանելի դարձրեց։

Մի օր նրա ընկերներից մեկը՝ Գեյլը, կանչեց նրան։ Գեյլի ամուսինը քաղաքից վեց շաբաթով բացակայելու էր, և Գեյլը հարցրեց՝ արդյոք Ջոդին ցանկանո՞ւմ էր իր հաջորդ վեց ուրբաթ երեկոներն անցկացնել իր հետ, քանի որ նա գիտեր, որ, միևնույնն է, Ջոդին այդ երեկոներին «ոչինչ» չէր անում։

Հաջորդ չորս ուրբաթ երեկոները նրանք միասին էին, նվագում էին, միմյանց հետ կիսվում էին իրենց քրիստոնեական փորձառությամբ և վայելում էին միմյանց ընկերակցությունը։ Գեյլը պատմում էր Ջոդիին, որ հինգերորդ ուրբաթ երեկոյան նա քաղաքի կենտրոնում գնումներ էր կատարում և նայում է իր ժամացույցին։ Ո՜հ, Աստված իմ, մտածում է նա, շաբաթը շատ մոտ է։ Հանկարծ նա գիտակցում է, որ անցած չորս ուրբաթ երեկոներին նա մի նոր բան է վերապրել իր քրիստոնեական փորձառության մեջ։ Նա աճել էր, ավելի շատ բան իմացել իր Աստծո մասին, և նրա հավատը խորացել էր։ Շաբաթը դարձել էր կրթության և զարգացման հնարավորություն։

Սա հետաքրքիր պատմություն է այն մասին, թե ինչպես մենք կարող ենք շաբաթը դիտարկել ոչ միայն հանգստի, այլև կրթության հնարավորություն։