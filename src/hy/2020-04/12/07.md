---
title:  Հետագա ուսումնասիրության համար
date:  18/12/2020
---

Կարդացե՛ք Էլեն Ուայթի Դարերի փափագը գրքի 281–289 էջերի «Շաբաթը» գլուխը։

«Ուրիշ ոչ մի պատվիրան շրջակա ազգերից այնպես չէր տարբերում հրեաներին, որքան շաբաթը: Աստված նախատեսել էր, որ շաբաթի պահումը մատնանշեր նրանց` որպես Իր ժողովրդի: Դա պետք է կռապաշտությունից հետ պահեր նրանց և լիներ կենդանի Աստծո ժառանգորդները կոչվելու նրանց խորհրդանիշը: Բայց շաբաթը սուրբ պահելու համար անհրաժեշտ էր, որ մարդիկ իրենք սուրբ լինեին: Հավատի միջոցով նրանք պետք է հաղորդակից լինեին Քրիստոսի արդարությանը: Երբ Իսրայելին հրաման տրվեց. «Հիշի՛ր հանգստության օրը` նրան սուրբ պահելու համար», Տերը նաև ասաց նրանց. «Եվ դուք սուրբ մարդիկ պիտի լինեք ինձ համար» (Ելից 20.8, 22.31): Միայն այս կերպ շաբաթը իսրայելցիներին կարող էր առանձնացնել որպես Աստծո երկրպագողների»։ Էլեն Ուայթ, Դարերի փափագը, էջ 283։

«Ուրեմն` շաբաթը մեզ սուրբ դարձնելու Քրիստոսի զորության նշանն է: … Որպես Նրա սրբագործող զորության նշան` շաբաթը տրված է բոլոր նրանց, ովքեր Քրիստոսի միջոցով դառնում են Աստծո Իսրայելի մի մասը»։ Դարերի փափագը, էջ 288, 289։

**Հարցեր քննարկման համար**

`Յոթերորդ օրվա ադվենտիստները հաճախ են ժամանակ տրամադրում խորհելուն, թե ինչ չի կարելի անել շաբաթ օրը։ Կազմե՛ք հարցեր, որոնք շաբաթապահներին կստիպեն մտածել այս դասի ընթացքում բարձրացված գաղափարների շուրջ և կընդգծեն շաբաթը որպես կրթական փորձառություն։ Օրինակ՝ «Ի՞նչ եմ անում ես շաբաթ օրը, ինչն ինձ հնարավորություն է տալիս ավելի շատ բան իմանալ Աստծո բնավորության մասին»։`

`Ուսումնասիրե՛ք վերը նշված մեջբերումներն Էլեն Ուայթի գրքից։ Ըստ դրանց՝ միայն ձևականորեն շաբաթը պահելը չէ, որ շաբաթապահներին առանձնացնում է համայնքում։ Ինչպիսի՞ն կլինեին այն անհատները, ովքեր «հաղորդակից են դառնում Քրիստոսի արդարությանը» և դառնում են «սուրբ»։ Ի՞նչ ընդհանուր բան ունի սա շաբաթի հետ։`

`Ի՞նչ կարող եք անել շաբաթ օրվա ձեր փորձառությունն ավելի հարստացնելու համար։ Սահմանե՛ք երեք նպատակ, որոնք շեշտադրում են այն փաստը, թե ինչ կցանկանայիք սովորել հաջորդ տասներկու ամիսների ընթացքում շաբաթը պահելու միջոցով։`