---
title:  Եվ պատմեն իրենց որդիներին
date:  09/11/2020
---

Հին Կտակարանի սաղմոսներն ակնհայտորեն որոշակի դեր էին խաղում Հին Իսրայելի հոգևոր կյանքում։ Երկրպագության՝ հատկապես հանրային երկրպագության ժամանակ դրանք արտասանում և երգում էին, հաճախ՝ երաժշտական գործիքների նվագակցությամբ, որովհետև հինկտակարանյան ժամանակներում շատ կարևոր էր, թե ինչպես էին մարդիկ ընդհանրապես երկրպագում։ Իսրայելը գործում էր որպես համայնք, և որպես համայնք՝ նրանք երկրպագում էին միասին։

Սաղմոսները հիմնականում չափածո գործեր են, երգի բառեր։ Եբրայերեն «սաղմոս» բառը թարգմանվում է թեհիլլիմ, որը նշանակում է «փառաբանության երգ»։ Եվ երբ փառաբանություն ենք երգում Աստծուն, դրա տակ ենթադրվող ամեն բանից զատ, մենք երկրպագում ենք Տիրոջը։

`Կարդացե՛ք Սաղմոսներ 78.1–17 համարները։ Ո՞րն է այստեղ ներկայացվող կարևոր լուրը, և ինչպե՞ս է այն տեղավորվում կրթության և երկրպագության հարցերի ենթատեքստում։`

Հստակ վճռականություն կա 78-րդ սաղմոսի լուրի մեջ։ Երկրորդ համարում Ասափը նշում է, թե ինչպես ենք մենք խոսելու «հին ժամանակի խրթին բաների» մասին։ «Խրթին» բառը չի նշանակում չարագուշակ, այլ, ավելի շուտ, թույլ ու մարող, ինչպիսին կարող է դառնալ պատմությունը, երբ դրա կարևորագույն իրադարձությունները գնալով ավելի ու ավելի են հեռանում։ Որոշ թարգմանություններում «խրթին» բառը ներկայացված է որպես «գաղտնի» կամ «քաղցր հին ճշմարտություններ»։ Այստեղ իմաստն այն է, որ ուրիշ ինչ էլ ներառում էր Իսրայելի կրթությունը, այն ներառում էր ընտրյալ ազգի մեջ գործած Աստծո գործերը երեխաներին սովորեցնելը։

`Կարդացե՛ք Սաղմոսներ 78.6–17 համարները։ Որո՞նք էին այն որոշակի դասերը, որոնք նրանք պետք է սովորեցնեին իրենց երեխաներին։ Ո՞րն էր այս կրթության վերջնական նպատակը։`

`Ինչպես տեսնում ենք տեքստերում, կրթության նպատակներից մեկն այն էր, որ երեխաները սովորեին վստահել Աստծուն և պահել Նրա պատվիրանները։ Ինչպե՞ս կարող է Հայտնություն 14.12 համարի պես տեքստն արտացոլել միևնույն գաղափարը մեզ համար այսօր։`