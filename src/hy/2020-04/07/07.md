---
title:  Հետագա ուսումնասիրության համար
date:  13/11/2020
---

«Նախ և առաջ սիրտը խաբուսիկ է և անհույս կերպով չար։ Կրոն դավանողները չեն ցանականում խորապես քննել իրենց սրտերը՝ տեսնելու, թե արդյո՞ք իրենք իսկապես հավատի մեջ են, և սարսափեցնող փաստ է այն, որ շատերն ապավինում են կեղծ հույսի։ Ոմանք հույս են դնում այն հին փորձառություններին, որոնք ունեցել են, սակայն երբ հասնում են այն պահին, երբ բոլորը պետք է ունենան ամենօրյա փորձառություն, պատմելու ոչինչ չունեն։ Նրանք կարծում են, թե ճշմարտության դավանանքը կփրկի իրենց։ Երբ ճնշվեն այն բոլոր մեղքերը, որոնք Աստված ատում է, Հիսուսը ներս կգա և կընթրի ձեզ հետ, և դուք՝ Նրա հետ։ Այնուհետև դուք Հիսուսից աստվածային զորություն կստանաք, կաճեք Նրանում և կկարողանաք սուրբ հաղթանակով ասել. «Օրհնյալ լինի Աստված, Ով մեզ հաղթանակ շնորհեց մեր Տեր Հիսուս Քրիստոսի միջոցով»։ Տիրոջ համար ավելի հաճելի կլիներ, եթե կրոնի գաղջ դավանողները երբեք Իր անունը մատնանշած չլինեին։ Նրանք մշտական բեռ են այն մարդկանց համար, ովքեր Հիսուսի հավատարիմ հետևորդներ են։ Նրանք գայթակղության քար են անհավատների համար, չար հրեշտակները հրճվում են նրանց վրա և ծաղրում Աստծո հրեշտաներին իրենց չար ընթացքով։ Նման մարդիկ գործի համար անեծք են՝ լինեն տանը թե դրսում։ Նրանք Աստծուն մոտենում են միայն շուրթերով, մինչդեռ նրանց սիրտը շատ հեռու է Նրանից»։ Էլեն Ուայթ, Հոգևոր պարգևներ, հատոր 2, էջ 227։

**Հարցեր քննարկման համար**

`Մարկոս 7.1–13 համարներից մենք տեղեկացանք, որ կեղծ երկրպագության հիմքում ընկած վիճակը սրտի խնդիր է։ Աստված ուշադրության չի արժանացնում մեր շուրթերից դուրս եկող երկրպագությանը, եթե այն չի բխում նաև մեր սրտից։ Ինչո՞ւ է Ավետարանը և մեր փոխարեն Հիսուսի մահվան պատմությունն Աստծուն ճշմարտապես սիրելու համար սրտերը բացելու ամենահզոր միջոցը։`

`Խորհե՛ք Աստծուն «հոգով և ճշմարտությամբ» երկրպագելու գաղափարի շուրջ։ Հնարավո՞ր է անել մեկը և չանել մյուսը, թե՞ ճշմարիտ երկրպագությունը պահանջում է երկուսն էլ։ Եթե այո, ապա ինչո՞ւ։`

`Այո՛, մեր սրտերը պետք է կարգին վիճակում լինեն, որպեսզի ճշմարտապես երկրպագեն Աստծուն, բայց ի՞նչ է դա նշանակում։ Պե՞տք է արդյոք սպասեք, մինչև լիարժեքորեն կապված լինեք Տիրոջ հետ, ձեր կյանքում տիրի կատարյալ կարգուկանոն՝ նախքան կկարողանաք երկրպագել։ Մյուս կողմից, ինչպե՞ս կարող է ճշմարիտ երկրպագությունն օգնել, որպեսզի ձեր սիրտը ճիշտ վիճակում լինի Աստծո հետ հարաբերություններում։`