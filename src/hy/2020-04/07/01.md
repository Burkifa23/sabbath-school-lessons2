---
title:  Երկրպագությունը կրթության մեջ
date:  07/11/2020
---

### Այս շաբաթվա ուսումնասիրության համար կարդացե՛ք.
Դանիել 3, Հայտնություն 14.6–12, Սաղմոսներ 78.1–17, Հովհաննես 4.7–26, Ա Մնացորդաց 16.1–36, Մարկոս 7.1–13:

> <p>Հիշելու համարը.<p>
> «Տիրոջը Նրա անվան փա՛ռքը տվեք, ընծա՛ բերեք ու եկե՛ք Նրա առաջ, երկրպագեցե՛ք Տիրոջը սուրբ հանդեսով» (Ա Մնացորդաց 16.29):

Երկրպագությունը մարդկության, մարդկային բնության, նույնիսկ ընկած մարդկային բնության մի մասն է։ Կասկած անգամ չկա, որ մենք ստեղծվել ենք որպես արարածներ, որոնք, անկախ Աստծուց իրենց տրված անկախությունից, պետք է երկրպագեն Տիրոջը, քանի որ սիրում են Նրան և գիտեն, որ Նա արժանի է երկրպագության։ Նման երկրպագությունը պիտի որ բավականին հեշտ եղած լիներ նախքան մեղքը, որտեղ մարդ արարածը երես առ երես շփման հնարավորություն ուներ Աստծո հետ այն արարչագործության շրջանակներում, որն աղավաղված չէր մեղքով, մահվամբ և կործանումով, մի արարչագործություն, որը մեզ համար, որ ճանաչում ենք միայն ընկած աշխարհը, դժվար թե կարողանանք երևակայել։

Այսօր, իհարկե, թեև մեր մեջ դեռևս գոյություն ունի ի ծնե մեզ տրված երկրպագության պահանջմունքը, այն աղճատվել և խեղաթյուրվել է մեղքից, ինչպես ամեն ինչ այս աշխարհում։ Սա նշանակում է, որ մենք որպես երկրպագողներ կարող ենք երկրպագել սխալ բաներ կամ էլ չերկրպագենք Տիրոջն այն կերպ, ինչ կերպ որ Նա արժանի է երկրպագության (տե՛ս, օրինակ՝ Մարկոս 7.1–13, Երեմիա 7.4)։

Հետևաբար, քանի որ երկրպագությունն այսքան կարևոր է քրիստոնեական փորձառության մեջ, քրիստոնեական կրթությունը պետք է գործ ունենա երկրպագության հարցի հետ, որը և կլինի այս շաբաթվա դասի թեման։