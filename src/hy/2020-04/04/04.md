---
title:  Աստվածաշնչյան աշխարհայացքը
date:  20/10/2020
---

Ինչպես ասվեց ներածության մեջ, մեզանից ոչ ոք աշխարհը չի դիտարկում չեզոք տեսանկյունից։ Օրինակ՝ աթեիստը նայում է երկնակամարի ծիածանին և դրանում տեսնում ոչ այլ ինչ, քան բնական երևույթ։ Այն նրա համար ոչ մի այլ նշանակություն չունի, քան այն, ինչը մարդիկ որոշում են դրան տալ։ Դրան հակառակ, մեկ այլ ոք, ով դրան նայում է աստվածաշնչյան աշխարհայացքի դիրքերից, դրանում տեսնում է ոչ միայն բնական երևույթ՝ ջրի և լույսի փոխհարաբերություն, այլև աշխարհը նորից ջրով չկործանելու Աստծո խոստման վերահաստատում (Ծննդոց 9.13–16): «Որքա՜ն մեծ է Աստծո ներողամտությունն ու կարեկցանքն Իր մեղավոր արարածների նկատմամբ, որն արտահայտվում է ամպերի մեջ դրված գեղեցիկ ծիածանով որպես մարդկանց հետ Իր ուխտի նշան։ … Աստծո նպատակն էր, որ երբ ապագա սերունդները հարցնեին երկնքում տարածվող փառահեղ կամարի նշանակությունը, նրանց ծնողներն իրենց պատմեին ջրհեղեղի պատմությունը և ասեին, որ Բարձրյալը ծռել է աղեղը և տեղադրել ամպերի մեջ որպես հավաստիացում, որ ջրերը երբեք նորից չեն հեղեղի երկիրը»։ Էլեն Ուայթ, Նահապետներ և մարգարեներ, էջ 106։

Յոթերորդ օրվա ադվենտիստների համար Աստվածաշունչը մնում է հավատի հիմնարար աղբյուրը։ Այն ուսուցանում է աշխարհայացք՝ «զտիչ», որով մենք պետք է տեսնենք և հասկանանք աշխարհը, որը կարող է լինել շատ ահաբեկչական և բարդ վայր։ Սուրբ Գիրքն ստեղծում է ձևանմուշ, որպեսզի օգնի մեզ ավելի լավ հասկանալ այն իրականությունը, որում գտնվում ենք, որի մաս ենք կազմում և որի պատճառով հաճախ շփոթվում և տարակուսանքի մեջ ենք ընկնում։

`Ի՞նչ ճշմարտություններ են ամփոփված այս տեքստերում, որոնք կարող են օգնել մեզ ավելի լավ հասկանալ այն իրականությունը, որում մենք գոյություն ունենք։ Եփեսացիներին 6.12, Մարկոս 13.7, Հռոմեացիներին 5.8, Հռոմեացիներին 8.28, Ժողովող 9.5, Հայտնություն 20.5, 6:`

Որպես Յոթերորդ օրվա ադվենտիստներ՝ մենք պետք է խստիվ հետևենք Աստվածաշնչի ուսմունքին, քանի որ այն մարդկանց բացահայտված Աստծո ճշմարտությունն է, որը մեզ աշխարհի մասին շատ բաներ է բացատրում, ինչը մենք այլ կերպ չէինք իմանա կամ հասկանա։ Հետևաբար քրիստոնեական ողջ կրթությունը պետք է արմատացած և հիմնված լինի Աստծո Խոսքում, և դրան հակասող ցանկացած ուսմունք պետք է մերժվի։

`Ի՞նչ ուսմունքներ է ներկայացնում Աստվածաշունչը, որոնք հակասում են մարդկանց հավատամքներին։ Ի՞նչ պետք է մեզ սովորեցնի այս տարբերությունն այն մասին, թե որքան կարևոր է, որ մենք հավատարմորեն հետևենք Աստծո Խոսքին։`