---
title:  Տիրոջ աչքերը՝ աստվածաշնչյան աշխարհայացք
date:  17/10/2020
---

### Այս շաբաթվա ուսումնասիրության համար կարդացե՛ք.
Առակներ 15.3, Հոբ 12.7–10, Եփեսացիներին 6.12, Հայտնություն 20.5, 6, Հովհաննես 1.1–14, Մարկոս 12.29–31:

> <p>Հիշելու համարը.<p>
> «Տիրոջ աչքերն ամեն տեղ են. հսկում են չարերին և բարիներին» (Առակներ 15.3):

Լեհ բանաստեղծ Չեսլավ Միլոշը գրել է մի բանաստեղծություն, որն սկսվում է երևակայական կենդանիների նրա նկարագրությամբ՝ խոսող ճագարներ, սկյուռներ և այլն։ Դրանք «նույնքան ընդհանուր բան ունեն իրական կենդանիների հետ,- գրում է նա,- որքան աշխարհի մասին մեր պատկերացումներն ընդհանրություն ունեն իրական աշխարհի հետ»։ Հետո նա իր բանաստեղծությունն ավարտում է հետևյալ տողերով. «Խորհե՛ք այս մասին և դողացե՛ք»։

«Դողալ» բառը միգուցե կոպիտ է հնչում, սակայն իսկապես ճշմարիտ է, թե աշխարհի մասին մարդկանց պատկերացումներից որքան շատ բան կարող է կատարելապես սխալ լինել։ Օրինակ՝ մոտ 2.000 տարի շարունակ աշխարհի ամենախելացի և ամենակիրթ մարդիկ կարծում էին, թե երկիրն անշարժ կանգնած է տիեզերքի կենտրոնում։ Այսօր ամենախելացի և ամենակիրթ մարդկանցից շատերը կարծում են, թե մարդ արարածն առաջացել է պարզագույն բջջից։

Որպես մարդ արարած՝ մենք երբեք աշխարհը չենք դիտարկում չեզոք տեսանկյունից։ Մենք այն տեսնում ենք միշտ և բացառապես այն զտիչների միջոցով, որոնք ազդում են շրջակա աշխարհի մեր վերծանման և ընկալման վրա։ Այդ զտիչները կոչվում են աշխարհայացք, և շատ կարևոր է, որ մենք ոչ միայն մեր երիտասարդներին, այլև եկեղեցու տարեց անդամներին սովորեցնենք աստվածաշնչյան աշխարհայացքը։