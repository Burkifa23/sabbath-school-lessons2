---
title:  Ընտանիքը
date:  03/10/2020
---

### Այս շաբաթվա ուսումնասիրության համար կարդացե՛ք.
Ծննդոց 3.1–15, Բ Կորնթացիներին 4.6, Ղուկաս 1.26–38, Մատթեոս 1.18–24, Եփեսացիներին 4.15, Ա Հովհաննես 3.18, Բ Օրենք 6։

> <p>Հիշելու համարը.<p>
> «Որդյա՛կ իմ, լսի՛ր քո հոր խրատը և մի՛ մերժիր մորդ ուսուցումը» (Առակներ 1.8):

Որպես մարդ արարած՝ մենք մշտապես (ըստ կատարելատիպի) սովորում ենք։ Իրականում, կյանքն ինքնին դպրոց է։

«Ամենավաղ ժամանակներից բարեպաշտ մարդիկ Իսրայելում մեծ լրջությամբ են վերաբերվել պատանիների կրթությանը: Տերը պատվիրել էր հենց մանուկ հասակից երեխաներին սովորեցնել Իր բարության և մեծության մասին` արտահայտված հատկապես Իր օրենքում և դրսևորված Իսրայելի պատմության մեջ: Երգերը, աղոթքներն ու Սուրբ Գրքերի դասերը պետք է մատչելի ձևով մատուցվեին երեխաներին: Հայրերն ու մայրերը պետք է սովորեցնեին իրենց փոքրիկներին, որ Աստծո օրենքը Նրա բնավորության արտահայտությունն է, և որ օրենքի սկզբունքները սրտի մեջ ընդունելիս Աստծո պատկերը դրոշմվում է մտքի և հոգու վրա: Ուսուցման մեծ մասը բանավոր էր, բայց պատանիները սովորում էին նաև կարդալ եբրայական գրությունները: Նրանց հնարավորություն էր տրվում ուսումնասիրել Հին Կտակարանի մագաղաթյա փաթեթները»։ Էլեն Ուայթ, Դարերի փափագը, էջ 69։

Մարդկության պատմության թերևս կեսից ավելիի ընթացքում, հատկապես վաղ տարիքում, մարդիկ կրթություն ստացել են տանը։ Ի՞նչ է ասում Աստվածաշունչն ընտանիքում տրվող կրթության մասին, և ի՞նչ սկզբունքներ կարող ենք քաղել դրանից մեզ համար, ինչպիսին էլ լինի մեր ընտանեկան վիճակը։