---
title:  Հետագա ուսումնասիրության համար
date:  09/10/2020
---

Կարդացե՛ք Էլեն Ուայթի Դաստիարակություն գրքի 275–282 էջերի «Նախապատրաստություն», 283–286 էջերի «Համագործակցություն» և 287–297 էջերի «Կարգապահություն» գլուխները։

«Հայրերի, ինչպես նաև մայրերի վրա դրված է երեխայի վաղ և հասուն տարիքի կրթության և դաստիարակության պարտականությունը, և երկու ծնողի համար էլ խնամքով և մանրակրկիտ նախապատրաստության անհրաժեշտությունը խիստ անհրաժեշտ է։ Նախքան իրենց վրա մայրանալու և հայրանալու պատասխանատվություն վերցնելը՝ տղամարդիկ և կանայք պետք է ծանոթանան ֆիզիկական զարգացման կանոններին … նրանք նաև պետք է հասկանան մտավոր զարգացման ու բարոյական դաստիարակության օրենքները»։ Էլեն Ուայթ, Դաստիարակություն, էջ 276։

«Ընտանեկան կյանքում առաջինը միմյանց հետ համագործակցել պետք է սկսեն հայրն ու մայրը։ Իրենց երեխաներին դաստիարակելու հարցում նրանք կրում են համատեղ պատասխանատվություն և պետք է միասին գործելու մշտական ջանքեր գործադրեն։ Թող նրանք հանձնվեն Աստծուն՝ միմյանց սատարելու համար Նրանից օգնություն որոնելով։ … Նման ուսուցում անցկացնող ծնողներին հազիվ թե լսես ուսուցչին քննադատելիս։ Նրանք գիտակցում են, որ թե՛ իրենց երեխաների շահը, թե՛ դպրոցի նկատմամբ արդարացի դիրքորոշումը պահանջում են, որ, ըստ հնարավորին, նրանք սատարեն և պատվեն այն մարդկանց, ովքեր կիսում են իրենց պարտականությունները»։ Էլեն Ուայթ, Դաստիարակություն, էջ 283։

**Հարցեր քննարկման համար**

`Անկախ այն փաստից՝ երեխաներ ունենք, թե ոչ, մենք բոլորս ունենք մշտական բնակության վայր, և մենք ամենքս փոխհարաբերվում ենք մարդկանց հետ։ Ի՞նչ սովորեցիք այս շաբաթվա դասից, ինչը կօգնի ձեզ փոխհարաբերվել մարդկանց հետ և նույնիսկ վկայել նրանց՝ լինի դա ձեր բնակության վայրում, թե այլուր։`

`Մենք դիտարկում ենք կրթությունը որպես լավ բան (ի վերջո, ո՞վ է դեմ կրթությանը)։ Բայց արդյո՞ք միշտ է այդպես։ Ինչպիսի՞ օրինակներ կարող եք բերել, երբ կրթությունն աղավաղվել է և վերածվել ինչ-որ վատ բանի։ Ի՞նչ կարող ենք սովորել այդ բացասական օրինակներից, ինչը կօգնի մեզ կրթությունը լավ բանի վերածել։`

`Ինչպես նշվեց չորեքշաբթի օրվա դասում, բոլորիս տրվել է ազատ կամքի սուրբ պարգևը։ Վաղ թե ուշ, երբ երեխաները դառնում են չափահաս, նույնիսկ հասուն մարդիկ, նրանք ինքնուրույն են որոշում կայացնելու այն Աստծո վերաբերյալ, Ում մասին նրանց ուսուցանվել է իրենց ողջ մանկության և պատանեկության ընթացքում։ Բոլոր ծնողները և առահասարակ բոլոր նրանք, ովքեր ցանկանում են մարդկանց վկայել և սովորեցնել Ավետարանը, ինչո՞ւ պետք է մշտապես հիշեն ազատ կամքի մասին այս կարևորագույն ճշմարտությունը։`