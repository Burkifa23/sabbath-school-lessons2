---
title:  Հետագա ուսումնասիրության համար
date:  04/12/2020
---

Գոյություն ունի երկու պատճառ, թե ինչու գիտությունը, որն այդքան շատ բան շատ ճիշտ է ընկալում, այդքան սխալ է հասկանում ծագման հարցը։ Առաջինը՝ գիտությունը, որն ուսումնասիրում է բնական աշխարհը, պատասխաններ պետք է որոնի միայն բնական աշխարհում, երկրորդ՝ գիտությունը ենթադրում է, որ բնության օրենքները պետք է անփոփոխ մնան։ Սակայն այս երկու մոտեցումներն էլ սխալ են, երբ գործը հասնում է ծագման հարցին։

Դիտարկենք առաջինը, որը պահանջում է բնական պատճառներ բնական երևույթների համար։ Այն գործում է փոթորիկների ծագումը պարզելու համար, սակայն ավելի քան անպետք է ծագման համար, որն սկսվում է «Սկզբում Աստված ստեղծեց երկինքն ու երկիրը» (Ծննդոց 1.1) նախադասությամբ։ Ի՞նչ կարող է մեզ սովորեցնել կյանքի ծագման գերբնական գործոնը հերքող գիտությունն այդ ծագման մասին, որն ամբողջությամբ գերբնական է եղել։

Իսկ բնության անփոփոխ լինե՞լը։ Սա կարծես թե որոշակի իմաստ ունի, եթե չլիներ Հռոմեացիներին 5.12 համարը՝ «Ուստի ինչպես որ մեկ մարդու միջոցով մեղքն աշխարհ մտավ, մեղքի միջոցով էլ՝ մահը, այդպես էլ մահը բոլոր մարդկանց վրա տարածվեց, որովհետև բոլորը մեղանչեցին». սա ենթադրում է, որ բնական միջավայրը մշտական չէ և որակապես տարբեր է այն ամենից, ինչի հետ այսօր բախվում է գիտությունը։ Այն աշխարհը, որտեղ մահ չկար, արմատապես տարբեր է այն ամենից, ինչ մենք կարող ենք ուսումնասիրել այսօր և ընդունել այն փաստը, թե դրանք շատ նման են եղել, այն դեպքում, երբ նման չեն եղել, նույնպես կառաջնորդի սխալի։

Ասյպիսով գիտությունը ծագման հարցը սխալ է ընկալում, որովհետև հերքում է արարչագործության երկու կարևորագույն տեսանկյուն՝ դրա հետևում կանգնած գերբնական ուժը և արմատական ֆիզիկական ընդհատումը սկզբնական արարչագործության և այսօր մեր ունեցած աշխարհի միջև։

**Հարցեր քննարկման համար**

`Դասարանում խոսե՛ք գեղեցկության հարցի մասին։ Ի՞նչ է գեղեցկությունը։ Ինչպե՞ս ենք մենք այն սահմանում։ Ինչպե՞ս կարող է քրիստոնյայի՝ գեղեցկության սահմանումն ու ընկալումը տարբեր լինել ոչ քրիստոնյայի սահմանումից և ընկալումից։`

`Քրիստոսը կարող էր երկիր գալ որպես փայլուն գիտնական և առատորեն պարգևատրվել Իր հեղափոխական և նորարարական հետազոտությունների համար։ Կարող էր համաշխարհային հռչակ ձեռք բերել որպես փայլուն երաժիշտ։ Դրա փոխարեն, Նա եկավ և աշխատեց որպես համեստ արհեստավոր։ Նա ներկա էր Արարչագործությանը, սակայն սովորում էր որպես հասարակ բանվոր և հնազանդությամբ կատարում էր Իր պարտականությունները։ Ի՞նչ քաջալերանք կա այս փաստի մեջ մեզ համար, երբ մենք անցնելիս լինենք մեր կրթական և մասնագիտական ուղին։`

`Թեև ոչ բոլոր քրիստոնյաներն են կանչված դասավանդելու դպրոցներում, բոլոր քրիստոնյաները մշտապես կարող են սովորեցնել մարդկանց իրենց խոսքերով և արարքներով՝ նպատակադրված կերպով կամ միանգամայն անտեղյակ լինելով։ Սրա համար ի՞նչ սովորություններ պետք է քրիստոնյան զարգացնի և՛ որպես Քրիստոսի ուսանող, և՛ որպես աշխարհի ուսուցիչ։`