---
title:  Կրթությունն արվեստի եվ գիտության մեջ
date:  28/11/2020
---

### Այս շաբաթվա ուսումնասիրության համար կարդացե՛ք.
Հռոմեացիներին 1.18–21, Սաղմոսներ 19.1–6, 96.9, Ծննդոց 3.6, Ա Տիմոթեոսին 6, Առակներ 1, Հոբ 38:

> <p>Հիշելու համարը.<p>
> «Երկինքը պատմում է Աստծու փառքը, և երկնքի հաստատությունը հռչակում է Նրա ձեռքի գործերը» (Սաղմոսներ 19.1):

Կրթությունը ներառում է այն, ինչն անվանվել է «արվեստ և գիտություն»։ Սակայն երբ մենք սովորում կամ ուսուցանում ենք արվեստն ու գիտությունն աստվածաշնչյան տեսանկյունից, ի՞նչ է սա ենթադրում։ Արդյո՞ք մենք պարզապես առաջարկում ենք ընտրված աստվածաշնչյան համարներ, որոնք վերաբերում են, օրինակի համար, ժամանակակից բժշկության կամ արվեստի պատմության որոշակի տեսանկյունների։ Այդ կերպ մենք կարող ենք մեր գործնական դասերը կապել Աստծո զարմանալի զորության հետ՝ մեր բարդ աշխարհը ստեղծելու գործում: Սակայն Սուրբ Գրքի պարզ ընդգրկումը դասագրքային դասի շրջանակներում իրական կրթության միմիայն մի փոքրիկ մասն է, կրթություն, որը փրկարար է և քավիչ։

Որպեսզի նման կրթությունը ճիշտ կերպով գործի, մեզ անհրաժեշտ է դիմել Աստծո Խոսքին յուրաքանչյուր գիտական ոլորտի մասին տեղեկություն ստանալու համար՝ սկսած հասարակական գիտություններից մինչև մոլեկուլային կենսաբանություն։ Առանց դրա մենք տեսադաշտից կկորցնենք Աստծո մեծությունը, Նրա գերիշխանությունը՝ որպես մեր աշխարհի Արարիչ և Պահպանող։ Սովորելով տեսնել Աստծո արարչագործությունն այնպես, ինչպես Ինքն Աստված է այն տեսնում՝ կենդանի և նպատակներով լի, մենք մոտենում ենք այն ընկալմանը, թե ինչպես ճիշտ ուսուցանել այս կամ այն գիտական ոլորտը։

Այս շաբաթ մենք կուսումնասիրենք որոշ սկզբունքներ, որոնք վերաբերում են արվեստի ու գիտության ուսուցմանը քրիստոնեական տեսանկյունից ու աշխարհայացքից։