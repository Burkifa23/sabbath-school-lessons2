---
title:  Սխալի գիտակներ
date:  01/12/2020
---

Մենք գիտենք, որ մեր աշխարհի արվեստի և փիլիսոփայության առյուծի բաժինն Աստծուն չի պատվում։ Շատերը պնդում են, որ քրիստոնյաները չպետք է անգամ ոտք դնեն այս հանրահռչակ վրաններ։ Յոթերորդ օրվա ադվենտիստ քրիստոնյաները պետք է մանրակրկիտ դիտարկեն իրենց գործունեությունը որոշակի ոլորտների ծառայելիս, որոշակի հաստատություններ հովանավորելիս, որոշակի զանգվածային լրատվական միջոցներից օգտվելիս։

`Ա Տիմոթեոսին 6-րդ գլխում մեզ տրվում է հստակ ցուցում այն մասին, թե ինչպիսի ձգտումներից մենք պետք է խուսափենք, որի համար տրվում է նաև բավարար բացատրություն։ 9-րդ և 10-րդ համարներում ինչպիսի՞ ձգտումներից է Պողոսը խորհուրդ տալիս զգուշանալ։`

`Կարդացե՛ք Ա Տիմոթեոսին 6-րդ գլխի մնացած համարները։ Որո՞նք են այն կարևոր ձգտումները, որոնք Պողոսը խրախուսում է։`

Ուշադրությո՛ւն դարձրեք, թե ինչպես է Ա Տիմոթեոսին 6.20 համարում Պողոսը խորհուրդ տալիս զգուշանալ «սուտանուն գիտության հակառակություններից»։ Թեև այս համարն այլ ենթատեքստում է կիրառվում, դրա սկզբունքը կիրառելի է նաև մեր դեպքի համար։ Այսինքն, խորհե՛ք ողջ տեղեկատվության, բոլոր ուսմունքների, բոլոր հավատամքների մասին ոչ միայն այժմ, այլև մարդկության պատմության ողջ ընթացքում, որոնք ակնհայտորեն սխալ են եղել։ Մարդիկ իսկապես որ կարող են սխալի գիտակներ լինել։

Մոտ 2.000 տարի աշխարհի ամենախելացի մարդիկ՝ գիտակները, կարծում էին, որ երկիրն անշարժ նստած է տիեզերքի կենտրոնում, մինչդեռ բոլոր աստղերը և մոլորակները պտտվում են կատարյալ շրջանով։ Բարդ մաթեմատիկական հաշվարկներ և գիտական մոտեցումներ են օգտագործվել հաստատելու այս հավատամքը, թեև պարզվեց, որ այն սխալ է եղել համարյա ամեն առումներով։ Ուստի մենք կարող ենք ասել, որ այս մարդիկ սխալի գիտակներ են եղել, և որ այս ուսմունքը հաստատապես եղել է «սուտանուն գիտություն»։

`Կենսաբանություն գիտությունն այսօր, օրինակ, հիմնված է այն գաղափարի վրա, որ կյանքը սկսվել է միլիարդավոր տարիներ առաջ, պատահաբար, դրա հետևում կանգնած չի եղել Աստված կամ որևէ նպատակ։ Միևնույն ժամանակ, բարդ և մանրամասն գիտական գրականության մի անհավանական քանակություն է գրվել այս ուսմունքի հիման վրա։ Ի՞նչ դաս կարող ենք քաղել սրանից այն մասին, թե ինչպես մարդիկ կարող են լինել սխալի գիտակներ։ Ինչպե՞ս պետք է այս գիտակցումն ազդի առհասարակ քրիստոնեական կրթության և հատկապես գիտության ուսուցման վրա։`