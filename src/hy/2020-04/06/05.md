---
title:  Կինը զրույցի է բռնվում
date:  04/11/2020
---

Հիսուսը Վարպետ-Ուսուցիչն է։ Աստծո իրական բնավորությունը շողում է Նրա ուսուցանած ճշմարտություններից, ինչպես նաև Նրա կյանքից։ Այսպիսով, Ավետարանի այս պատմությունը նշանակալից է հենց միայն ցույց տալով, որ երբ որ ինչ-որ մեկը խոսում է Հիսուսի հետ, Նա լսում է։

`Կարդացե՛ք Հիսուսի հանդիպման պատմությունը հեթանոս (կամ «քանանացի») կնոջ հետ, որ Տյուրոսի ու Սիդոնի տարածաշրջանից էր (Մատթեոս 15.21–28, Մարկոս 7.24–30)։ Ուշադրությո՛ւն դարձրեք, որ Հիսուսին ուղեկցող մարդիկ կնոջ նկատմամբ անհանդուրժող են, և նույնիսկ թվում է, թե Հիսուսն է, արհամարհում նրան։ Ի՞նչ կարծիք ունեք կնոջ համարձակության մասին։ Ի՞նչ է մեզ սովորեցնում այս պատմությունն այն մասին, թե ինչպես էր Հիսուսն Ինքը սովորեցնում մարդկանց։`

Հիսուսը մոտ էր Տյուրոսի ու Սիդոնի տարածաշրջանին։ Նա հատել էր այն տարածքի սահմանը, որտեղ կային շատ օտարազգիներ, և ուր էթնիկական լարվածություն էր տիրում։ Քաղաքի հունալեզու բնակիչները վերևից էին նայում գյուղերում գյուղատնտեսությամբ զբաղվող հրեաներին, իսկ վերջիններս իրենց հերթին արհամարհում էին հույներին։

Ոչ այնքան վաղ անցյալում Հերովդեսը՝ Գալիլեայի՝ Հիսուսի ծննդավայրի խամաճիկ-կառավարիչը, մահապատժի էր ենթարկել Հովհաննես Մկրտչին։ Ու քանի որ Հովհաննեսն այն մարդն էր, ում տեսակետը Հիսուսը կիսում էր, նրա մահապատիժը չարագուշակ էր թվում։ Հիսուսն սկսեց առճակատվել Իր առաքելության վտանգների հետ։

Լարվածություն զգալով՝ Հիսուսը մտավ մի տուն՝ հույս ունենալով, որ, ինչպես Մարկոսն է պատմում, ոչ ոք չի իմանա, թե Ինքը որտեղ է (Մարկոս 7.24): Սակայն կինը գտավ Նրան։

Այդ ժամանակի և տեղանքի մշակույթում կինն իրավունք չուներ ներկայանալ և խոսակցություն սկսել։ Ավելին, այս կինը պատկանում էր այնպիսի մշակույթի և էթնիկ խմբի, որին հրեաները չէին հանդուրժում, և սա նրան ավելի վատ դրության մեջ էր դնում։

Սակայն կնոջ դուստրը հիվանդ էր։ Նրան օգություն էր հարկավոր, և նա համառորեն խնդրեց այդ օգնությունը։

Հիսուսը մերժեց նրան՝ ասելով. «Լավ չէ երեխաների հացն առնել ու շների առաջ նետել» (Մատթեոս 15.26)։ Այս պատասխանը կարող էր վիրավորել կնոջը։

Սակայն կատարվեց ուշագրավ մի բան։ Կինը պատասխանեց։ Ի տարբերություն հրեաների, ովքեր շներ չէին պահում որպես ընտանի կենդանիներ, նա ծանոթ էր շների կենսակերպին, և ասաց. «Այո՛, Տե՛ր, սակայն շներն էլ իրենց տերերի սեղանից թափված փշրանքներով են կերակրվում» (Մատթեոս 15.27)։

Նրա պատասխանը նշանակություն է ունենում, այն էլ անդիմադրելի, և Հիսուսը բժշկում է նրա երեխային։

`«Թող քեզ քո ուզածի պես լինի» (Մատթեոս 15.28)։ Ինչպե՞ս ենք հասկանում այս խոսքերը։ Այդուհանդերձ, ինչպե՞ս ենք արձագանքում, երբ իրերն այնպես չեն դասավորվում, ինչպես մենք ենք ուզում։`