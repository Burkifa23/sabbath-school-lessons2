---
title:  අධ්යාපනය සහ මිදීම
date:  14/11/2020
---

### මෙම සතියේ පාඩම් අධ්යයනය සඳහා කියවන්න
උත්පත්ති 1:26,27; යෙසායා 11:1-9; 2 තිමෝති 3:14-17; 1 රාජාවලිය 4:29-34; ශු.යොහාන් 14:17; 1 කොරින්ති 2:1-16.

> <p>කටපාඩම් පදය</p>
> “දේවානුභාවයෙන් දුන් මුළු ලියවිල්ල ඉගැන්වීමටත් තරවටුවටත් හික්මවීමටත් ධර්මිෂ්ඨකම ගැන

ගුරුකම් දීමටත් ප්රයෝජනවත්ව තිබේ.” (2 තිමෝති 3:16)

ශුද්ධ බයිබලය දෙවියන්වහන්සේ සහ උන්වහන්සේගේ සෙනඟ පිළිබඳව ගෙනහැරපාන්නේ දීර්ඝ වූ කතාන්දරයකි. ඇතැම්විට එය අවම ලෙස තාවකාලිකව හෝ වැරදුනාවූ ප්රේම වෘත්තාන්තයක් ලෙස සැලකේ. නැතහොත් අවසානයේදී එය තම සිත් වෙනස් කර එකිනෙකා පිළිගන්නා ලද පියෙකු සහ ඔහුගේ කැරලිකාර දරුවන් ගැනවූ කතාන්දරයක් ලෙසද දැකිය හැකිය.

එහෙත් මෙම සතියේ අධ්යයනයේ අරමුණු සඳහා, අප බයිබල් කතාන්දරය තුළ තවත් තේමාවක්, එනම් ගුරුවරයෙකුගේ සහ ඔහුගේ ශිෂ්යයින්ගේ තේමාව යැයි නම් කෙරුනාවූ බයිබල් කතාන්දරය අප අනාවරණය කර ගන්නට යන්නෙමු. ඔවුන් දිගින් දිගටම ඔවුන්ගේ පරීක්ෂණ අසමත් වන නමුත්, ඔහු ඉවසීමෙන් යුතුව ඔවුන්ගේ පාඩම් නැවත නැවත පැහැදිලි කරන්නට වන්නේ අවසානයේදී අඩුම තරමින් කිසිවෙකු හෝ එය ඉගෙන ගනු ඇතැයි සිතමින්ය.

ශුද්ධ බයිබල් කතාන්දරය අපගේ මිනිස් කතාන්දර මෙන් නොවන අතර එය එක් කරුණකින් වෙනස් වෙන බව අප හොඳින්ම දන්නා කරුණක් වේ. දෙවියන්වහන්සේ සහ උන්වහන්සේගේ සෙනඟ පිළිබඳ කතාන්තරය එහි අරමුණ කරා ළඟා වෙමින් යහපත්වූ අවසානයක් ඇති බවට සහතික කර ඇත. උන්වහන්සේගේ සෙනඟ උදෙසා ඇති දිව්ය අනුග්රහය එම ප්රතිඵලය සාක්ෂාත් කරන්නේය. මෙම සබඳතාවයේ මනුෂ්යයා කෙරෙහි ඇති වගකීම බොහෝ විට වරදවා වටහාගෙන ඇති අතර, එය භාරදූර වූවක් යැයි සිතන බොහෝ අය පවා මෙයින් මහත් භයට පත්ව ඇත. නමුත් සැබවින්ම, බයිබල් කතාන්තරය ඉඳුරාම දෙවියන්වහන්සේව දැන හඳුනාගැනීමටත්, උන්වහන්සේගේ කැමැත්ත අවබෝධ කරගැනීමටත් කරනා ආරාධනයක් වන්නේය. සැබවින්ම, දෙවියන්වහන්සේව දැන හඳුනාගැනීමට ඉගෙනීම උන්වහන්සේගේ අනුග්රහය කෙරෙහි අප දක්වන වැදගත්මවූ ප්රතිචාරය වන්නේය. අපට එවැනි වූ අනුග්රහයක් අපගේ උත්සාහයෙන් ලබාගත නොහැකි නමුත්, අපට එය උගත හැකිවේ. එසේ නොවන්නේ නම් මෙම වැදගත් වූ හරය තුළ මෙම අනුග්රහය පිළිබඳව අධ්යාපනය අපට උගන්වන්නාවූ ක්රිස්තියානි අධ්යාපනය යනු කුමක් වන්නේද?

* නොවැම්බර් 21 වන සබත් දින සඳහා සූදානම් වීම පිණිස මෙම සතියේ පාඩම අධ්යයනය කරන්න.