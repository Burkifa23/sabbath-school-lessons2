---
title:  මුල් සභාවේ අධ්යාපනය
date:  19/11/2020
---

ශුද්ධ ලියවිල්ල තුළ අධ්යාපනයේ මූලධර්මවලින් කැපීපෙනෙන මූලධර්මයක් ලෙස ඉස්මතු වන්නේ උතුම් ගුරුවරයාණන් වන යේසුස්වහන්සේ තම ශිෂ්යයින් හෝ ගෝලයන් හැර යාමට සූදානම් වන විටය. ඔවුන් අවුරුදු තුනහමාරක් පුරා උන්වහන්සේ සමඟ සිටි අතර, එය දළ වශයෙන් අප උසස් පාසලේ හෝ විශ්ව විද්යාලයේ අධ්යාපනයකට වෙන් කරනා කාල පරාසයකට සමාන වේ. මෙම කුමන හෝ කාල පරාසයක් අවසන් වන විට, පුද්ගලයා මත පදනම්ව, ශිෂ්යයින් බොහෝ විට තනිවම තම කළමනාකරණයන් කිරීමට සූදානම් යැයි සැලකේ.

නමුත් යේසුස්වහන්සේ සියල්ල වඩා හොඳින් දැන සිටි බැවින්, ආත්මයාණන්වහන්සේගේ උපදෙස් හා භාරකාරත්වය යටතේ උන්වහන්සේ තම අනුගාමිකයන් හට දිගටම පවත්නා හෝ අඛණ්ඩව පවත්නා අධ්යාපනයක් ලබා දුන්සේක. වෙනත් ස්ථානයන්හි එම ගුරුවරයාණන් හෝ මඟපෙන්නුම්කරුවාණන් හඳුනාගෙන ඇත්තේ යේසුස්වහන්සේගේ අනුගාමිකයන් හට සදාකාලිකවම දෙනු ලැබූ සැනසිලිකාරයාණන් හෝ මැදහත්කරුවාණන් (ග්රීක බසින් පැරකලෙටෝස් - paracletos) ලෙසය (ශු.යොහන් 14:16,17). උන්වහන්සේ සත්යතාවයේ ආත්මයාණන්වහන්සේ ලෙස හඳුනාගෙන ඇත. ආත්මයාණන්වහන්සේ ගුරුවරයෙකු ලෙස හඳුනාගෙන නොමැති වුවද, විශේෂයෙන්ම එම සත්යය සෙවීමට හා ලබාගැනීමට සබඳකමක් ඇති හෙයින් ආත්මයාණන්වහන්සේගේ භූමිකාව නිසැකවම අධ්යාපනය හා සම්බන්ද වෙයි.

`1 කොරින්ති 2:1-16 දක්වා කියවන්න. අධ්යාපනයේ පසුබිම තුළ එය එතරම් වැදගත් යැයි පාවුල්තුමා පවසන්නේ කුමක් ගැනද?`

පාවුල්තුමා පළමුව කොරින්ති සභාව වෙතට පැමිණි විට ආරම්භයේදී යේසුස් ක්රිස්තුස්වහන්සේ සහ උන්වහන්සේ කුරුසියෙහි ඇණගසනු ලැබූ බවත් මිස වෙන කිසිවක් ගැන කතා නොකළ අතර (1 කොරින්ති 2:2), කිසිදු ප්රඥාවකින් නොව, ශුභාරංචිය ගැන පමණක් කථා කළේය. නමුත් එය එහි අවසානය නොවේ (1 කොරින්ති 2: 6), මන්දයත් මෙම නව ක්රිස්තියානිකරුවන් පරිණත වූ පසු, අපොස්තුළුවරයා විසින් ලෝකවලට ප්රථම දෙවියන්වහන්සේ විසින් සඟවා තැබූ (1 කොරින්ති 2: 7), දෙවියන්වහන්සේගේ ගැඹුරු දේවල් (1 කොරින්ති 2:10) ඇති ප්රඥාව ඔවුන්ට ඉගැන්වීමට නැවත පැමිණෙනු ඇත. සියල්ලන්ම දෙවියන්වහන්සේගේ ස්වකීය ආත්මයාණන්වහන්සේගේ මඟ පෙන්වීම යටතේ ඉගෙනුම ලබන්නාගේ ආත්මය සමඟ එකතුවන කළ සියල්ල ඉගෙන ගන්නට යනු ඇත.

`එම අධ්යයනය කෙතරම් නම් ගැඹුරු වන්නේද, එසේම ආත්මයාණන්වහන්සේ විසින් මෙහෙයවනු ලබන අය හට ඉගෙනීම කොතෙක් දුරට විවෘතව තිබෙන්නේද? පරිච්ඡේදය අවසන් වන්නේ අනාගතවක්තෘවූ යෙසායාගේ උපුටා දැක්වීමකින්ය: “ස්වාමීන්වහන්සේගේ ආත්මයට මගපෙන්නුවෙත් උන්වහන්සේගේ මන්ත්රීව සිට උන්වහන්සේට ඉගැන්නුවෙත් කවුද?” (යෙසායා 40:13). අනාගතවක්තෘවරයා තම කාලයේ සිටි සාමාන්ය ජනයා සමඟ කථා කරමින් කියා සිටින්නට වූයේ කිසිවෙකුට එය කළ නොහැකි බවයි. නමුත් පාවුල්තුමා එම හැඳිනගැනීම නිවැරදි කරන්නට වන්නේ “අපට ක්රිස්තුස්වහන්සේගේ සිත ඇත්තේය” යනුවෙන් පවසමින්ය. එයින් අදහස් කෙරෙන්නේ ආත්මයෙන් පිරුණාවූ ක්රිස්තියානිවරුන් හට දෙවියන්වහන්සේගේ සිත වෙතට වුවද ප්රවේශයද,  එමඟින් ධර්මිෂ්ඨකමේ මාවත දැනගැනීමට අවශ්ය ඕනෑම අයුරක දැනගැන්මක් හා අවබෝධයක් ලබාගැනීම වෙතටද ප්රවේශය ඇති බවත්ය. (1 කොරින්ති 2: 10-13).`