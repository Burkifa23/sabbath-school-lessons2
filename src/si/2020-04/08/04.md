---
title:  මෝසෙස්තුමා සහ අනාගතවක්තෘවරුන්
date:  17/11/2020
---

`2 තිමෝති 3: 14–16 දක්වා කියවන්න. ක්රිස්තියානි අධ්යාපනය තුළ ශුද්ධ ලියවිල්ලේ ඇති කාර්යභාරය පිළිබඳව මෙම පාඨයන් තුළින් අපට උගන්වන්නේ කුමක්ද?`

ශුද්ධවූ බයිබලයේ පළමු කොටස වන ටෝරා යන වචනය ඇතැම් විට “ව්යවස්ථාව” ලෙසද පරිවර්තනය කර ඇති අතර එයට හේතුව වන්නේ එක් කොටසක් ලෙස මෙම පොත්වල බොහෝ ව්යවස්ථාවන් ඇති බැවිනි. නමුත් සැබවින්ම ටෝරා යන්නෙහි අර්ථය වන්නේ “ඉගැන්වීම” හෝ “උපදේශය” යන්නයි. දෙවියන්වහන්සේගේ යහපත්වූ අනුග්රහය මත රැඳී සිටීමට අප විසින් අනුගමනය කළ යුතු වූ නීති හා නියමයන් ශුද්ධ බයිබලයේ සඳහන් “ව්යවස්ථාව” පිළිබඳව බොහෝ දෙනා තුළ ඇති අවබෝධය බෙහෙවින් වෙනස්ය. එසේ නොව; ව්යවස්ථාව යන්නෙන් අදහස් කර ඇත්තේ දෙවියන්වහන්සේ අපව පළමුකොට මවනු ලැබූ කළ දෙවියන්වහන්සේ අදහස් කළ ගිවිසුමේ සම්බන්ධතාවය තුළ සාර්ථකව හා සුරක්ෂිතව ජීවිතය ගත කරන්නේ කෙසේද යන්න පිළිබඳව කටයුතු කරනා එය ඉගැන්වීමේ උපකරණයන් බවයි.

හෙබ්රෙව් ශුද්ධ බයිබලයේ ඊළඟ කොටස් දෙකෙහි, අනාගතවක්තෘවරුන් විසින් දෙවියන්වහන්සේගේ මිනිසුන් මෙම අධ්යාපනික උපකරණ කෙතරම් හොඳින් ඔවුන්ගේ භාවිතය ප්රගුණ කොට ඒ අනුව ජීවත් වූ ආකාරයත් (පෙර විසූ අනාගතවක්තෘවරුන් හෝ ඓතිහාසික ග්රන්ථ), ඔවුන් මෙම අධ්යාපනික උපකරණ මගින් ඉගෙනගත යුතුව තිබූ දේ (පසුවට සිටි අනාගතවක්තෘවරුන්) ගැනත් වාර්තා කොට ඇත. පරණ ගිවිසුමේ ඉතිරි කොටස (හෙබ්රෙව් භාෂාවෙන් “ලියවිලි” ලෙස හැඳින්වේ) සාර්ථක හා මද වශයෙන් සාර්ථක ලෙස ගුරුවරුන් සහ ශිෂ්යයින්ගේ අධ්යාපනික අත්දැකීම් සපිරි උදාහරණ වලින් පිරී ඇත. මෙම ග්රන්ථවල අධ්යාපනික සාර්ථකත්වයට උදාහරණ වන්නේ එස්තර්, රූත්, දානියෙල් සහ යෝබ්ය. අසාර්ථකවූවන් අතර සිටින්නේ යෝබ්ගේ මිතුරන් සිව්දෙනාය. සැබවින්ම, ගීතාවලිය පොත ගීතිකා පොතක් වන නමුත් එය තුළ වුවද අවම වශයෙන් අධ්යාපනික ගීතිකාවන් තුනක් ඇතුළත්ව තිබේ: එනම්, ගීතාවලිය 1, ගීතාවලිය 37 සහ ගීතාවලිය 73 යනාදිය වේ.

ශුභාරංචි තුළ අධ්යාපනික අරමුණු සඳහා බොහෝ කරුණු හා උපකරණ වලින් එය සමන්විත වන අතර, විශේෂයෙන්ම යේසුස්වහන්සේගේ උපමා තුළද එය අඩංගු වේ. පාවුල්තුමාගේ ලිපි බොහොමයක් ආරම්භ වන්නේ ශක්තිමත් ශුභාරංචි ප්රකාශයන්ගෙන් වන නමුත් අවසන් වන්නේ අධ්යාපනික කරුණු හා ක්රිස්තියානිවරුන් සඳහා වූ එදිනෙදා ජීවිතය පිළිබඳ ප්රායෝගික පාඩම් වලින්ය. එළිදරව් පොත අධ්යාපනික කරුණු වලින් පිරී තිබෙන්නක් වෙයි. නිදසුනක් වශයෙන්, ක්රිස්තුස්වහන්සේගේ සභාවේ අනාගතය පිළිබඳ සම්පූර්ණ දිග හැරුම හෙළිදරව් වන්නේ දෙවියන්වහන්සේගේ බැටළුපැටවාණන් වන උතුම් ගුරුවරයාණන්ට පමණක් දිගඅරින්ට හැකි පොතක් තුළය (එළිදරව් 5: 1–5).

`මෝසෙස්තුමාගේ පොත්වල ඇති ඉගැන්වීම් සියල්ලක්ම අපගේ කාලයට අදාළ නොවන්නේයැයි යමෙකු හට පැවසිය හැකි අතර එය නිවැරදි වූවක්ද වෙයි. ද්විතීය කථාව 17: 14-20, රජවරුන් පිළිබඳ උපදෙස් තුළ රාජකීය ධූරය දැරීමට කෙනෙකු තෝරා ගැනීම සම්බන්ධව ඉතා සුපැහැදිලි උපදෙස් කිහිපයක් ලබාදී ඇත. සැබවින්ම අප අද දින, අපගේ සභාවේ රජවරුන් කිසිවෙක් පත්කර නොගන්නෙමු. අපගේ කාලය සඳහා ශුද්ධ ලියවිල්ලේ මෙම ඉගැන්වීම් වල කරුණු හා උපකරණ නිසි ලෙස භාවිතා කිරීම නිශ්චය වශයෙන්ම අප තීරණය කරන්නේ කෙසේද?`