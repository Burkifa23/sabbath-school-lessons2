---
title:  යේසුස්වහන්සේ ගුරුවරයෙකු ලෙස
date:  16/11/2020
---

ශුද්ධ වූ බයිබලය යේසුස්වහන්සේව විස්තර කිරීම පිණිස බොහෝ පද භාවිතා කර සිටියි. ඉන් ස්වල්පයක් ලෙස උන්වහන්සේ දෙවියන්වහන්සේගේ පුත්රයාණන්ද, මෙසියස්වහන්සේද, මනුෂ්ය පුත්රයාද, ගැළවුම්කරුවාණන්ද, මිදුම්කරුවාණන්ද, ස්වාමීන්වහන්සේද, දෙවියන්වහන්සේගේ බැටළුපැටවාණන්ද වන බව සඳහන් කළ හැකිවේ. නමුත් යුදයේ සහ ගලීලයේ අවුරුදු තුනකට වැඩි කලක් පුරා මිනිසුන් හට දේවසේවයේ යෙදී සිටියදී උන්වහන්සේව හොඳින් දැන සිටි අය හට උන්වහන්සේ ගුරුවරයෙක් වූහ. ඔවුන් උන්වහන්සේව අමතන්නට වූයේ “උතුමාණෙනි” හෝ “රබ්බි” යනුවෙනි. මෙම නාමයන් දෙකින්ම අදහස් කරන්නේ එකම දෙයක්ය, එනම් “ගුරුවරයා” යන්නයි.

එමනිසා, විශේෂයෙන්ම ගුරු වෘත්තිය හා ඉගැන්වීමේ කාර්යය යේසුස්වහන්සේට මිනිසුන් උදෙසා තම දේවසේවය කරගෙන යාමට සුදුසු ක්රමයක්ව තිබෙන්නට ඇත. කෙසේවෙතත් උන්වහන්සේගේ මිදීමේ කාර්යභාරය ඉගැන්වීමේ කාර්යභාරය හා එකිනෙකට සම්බන්ධ වූවක් විය. එපමණක්ද නොව, එය ශුභාරංචියේ අනාගතවක්තෘවරයා විසින් අනාවැකි පළ කලාවූ දෙයක්ද විය.

`යෙසායා 11: 1–9 දක්වා කියවන්න. යේසුස්වහන්සේගේ ඉගැන්වීමේ කාර්යභාරය ගැන එයින් හෙළිවන්නේ කුමක්ද?`

ශුද්ධ ලියවිල්ලෙහි මෙසියස්වහන්සේ පිලිබඳ වඩාත්ම විස්මය දනවන අනාවැකීන්ගෙන් එකක් යෙසායා 11වන පරිච්ඡේදයෙන් සොයාගත හැකිය. 1–3 දක්වා පදවලින් අධ්යාපනයට අදාළව විචිත්රවත්ව විස්තර කෙරෙන්නේ දැනගැන්මද, මන්ත්රණයද, ප්රඥාව සහ නුවණද ගෙන එන්නාවූ පැමිණෙන්නට සිටින මෙසියස්වහන්සේ ගැනය. මුළු ඡේදය මෙම අපූර්ව වූ පොරොන්දුවෙන් අවසන් වේ: “ජලයෙන් මුහුද වැසී තිබෙන්නාක්මෙන්, ස්වාමීන්වහන්සේ ගැන දැනගැන්මෙන් පොළොව පිරී යන්නේය.” (යෙසායා 11: 9). අධ්යාපනයේ කාර්යභාරයද මිදීමේ කාර්යභාරයද එකක් බවට එලන් ජී. වයිට් මහත්මියගේ අධ්යාපනය පිළිබඳ පොතෙහි ඇය සටහන් තබන්නට පොළඹවනු ලැබුවේ ඇතැම්විට ශුද්ධ ලියවිල්ලේ මෙවැනි වූ ඉගැන්වීම් නිසා විය හැකිය. (see Education, p. 30).

ශු.යොහන් 3: 1-3 දක්වා කියවන්න. නිකොදේමුස් විසින් යේසුස්වහන්සේව රබ්බි ලෙස අමතා සිටින අතර, යේසුස්වහන්සේගේ හාස්කම් සහ ජීවිතයේ අරුත පිළිබඳව උන්වහන්සේ තුළ තිබූ ගැඹුරු අවබෝධය නිසා එය දෙවියන්වහන්සේගෙන් ලද ඉගැන්වීමේ තිළිණයන් ලෙස ඔහු තවදුරටත් හඳුනාගන්නට විය. යේසුස්වහන්සේ හට නිකදේමුස් විසින් එම පදවි නාමය නොදුන්නේ නම් වුවද, දෙවියන්වහන්සේගේ රාජ්යය දැකීමට (අවබෝධ කරගැනීමට මෙන්ම ඇතුළුවීමට) නැවත ඉපදිය යුතුයැයි උන්වහන්සේ නිකොදේමුස්ට ප්රතිචාර දැක්වූ කළ නිසැකවම උන්වහන්සේගේ ඉගැන්වීමේ ත්යාගයෙහි ආරම්භය ඒත්තුගෙන පිළිගත්සේක. මෙයින් අදහස් කරන්නේ යේසුස්වහන්සේ සම්බන්ධයෙන් වුවද අන් අය හට ඉගැන්වීම කෙරෙහි වූ බලය ලැබෙන්නේ දෙවියන්වහන්සේගෙන්ම බවයි.

නියත වශයෙන්ම ඉගැන්වීම දෙවියන්වහන්සේගේ ලද ත්යාගයක් වන්නේය. එය දෙවියන්වහන්සේ විසින් බලය පවරන ලද්දක් වන්නේය, එය යේසුස්වහන්සේ විසින් යොදාගන්නා ලද අතර එය තුළ දිව්යමය බලයක්ද ඇති බව උගන්වන්නාවූ අය විසින් පිළිගනු ලැබ ඇත.

`මුළු ලොව පුරා ප්රචලිත වන ස්වාමීන්වහන්සේගේ දැනුම පිළිබඳව මෙම අනාවැකියේ ඉටුවීම දැකීම තුළ අපට ඇති කාර්යභාරය කුමක්ද?`