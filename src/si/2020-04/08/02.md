---
title:  දෙවියන්වහන්සේගේ ස්වරූපයෙන්
date:  15/11/2020
---

`උත්පත්ති 1:26, 27 සහ උත්පත්ති 5: 1, 3 කියවන්න. දෙවියන්වහන්සේ ආරම්භයේදී මිනිස් සංහතිය මැවූ ආකාරය සහ පාපයෙන් පසු මිනිස් සංහතියට සිදුවූයේ කුමක්ද යන්න පිළිබඳවද මෙම පාඨයන් උගන්වන්නේ කුමක්ද?`

“දෙවියන්වහන්සේගේ ස්වරූපය” යන වාක්ය ඛණ්ඩය සියවස් ගණනාවක් පුරා ශුද්ධ බයිබලය අර්ථකථනය කරන්නන්ගේ අවධානය ගන්නා ලදී. පළමු මිනිසුන්ව නිර්මාණය කරන ලද මෙම ස්වරූපය කුමක් වූයේද? නිදසුනක් වශයෙන්, දෙවියන්වහන්සේ කැඩපතක් දෙස බලා උන්වහන්සේගේ අලුත් මැවිල්ල තමන්වහන්සේ මෙන් පෙනෙන්නට සැලැස්වූ බවක් ඉන් අදහස් වන්නේද? එසේත් නැතහොත් මිනිසුන් අන් සියලු ජීවීන්ට වඩා දෙවියන්වහන්සේට වැඩි සමානත්වයකින් යුතු බවක් ඉන් අදහස් වන්නේද? නැතහොත් එය මැවුම්කරුවාණන් සහ උන්වහන්සේගේ මනුෂ්ය මැවිල්ල අතර අධ්යාත්මික හා බුද්ධිමය සමානකමක් හා අනුරූපවීමක් ගැන සඳහනක් කරන්නේද? විද්වතුන් විසින් එහි අර්ථය කුමක් වන්නේද යන්න පිළිබඳව බොහෝ අර්ථකථන අනාවරණය කරගෙන තිබුණද, ශුද්ධ ලියවිල්ල මෙම ප්රකාශය පිළිබඳව නිශ්චිත පැහැදිලි කිරීමක් ලබා නොදෙයි. කෙසේවෙතත්, පාපයට වැටීමෙන් අනතුරුව මෙම ස්වරූපය වෙනස් වූ බව අපට දැක ගත හැකි අතර අධ්යාපනයේ පරමාර්ථය වූයේ මිනිසා තුළ ඔහුගේ මැවුම්කරුවාණන්ගේ ස්වරූපය යළි ඔහුට ලබාදීම බව එලන් ජී. වයිට් මහත්මිය විසින් ලියා ඇත්තේ මේ නිසාවෙනි (Educatin, pp. 14-16).

අධ්යාපනයට එවැනි අපූර්වවූ ඉලක්කයක් සපුරා ගත හැක්කේ කෙසේද?

පළමුව, අප සිහියේ තබාගත යුත්තේ දෙවියන්වහන්සේ විසින් අපව මවනු ලැබුවේ දෙමාපියන් විසින් සිය දරුවන් සමඟ ඇති සබඳතාවය සේම සබඳකමක් ඇති කර ගැනීමට හැකි ආකාරයකට වන බවයි. මනුෂ්ය දෙමව්පියන් හට ඔවුන්ගේම ස්වරූපයෙන් දරුවන් සිටිනා ආකාරයෙන්ම උන්වහන්සේ අපව උන්වහන්සේගේ සමානත්වයෙන් සාදනු ලැබුවේ (උත්පත්ති 5: 1), එවිට උන්වහන්සේගේ පවුලට අයත් උන්වහන්සේගේ දරුවන් වීම සඳහා අපව ඇති දැඩි කිරීමට උන්වහන්සේට හැකිවන පිණිස වෙයි; එසේම උන්වහන්සේ හට අප සමඟ සන්නිවේදනයද කළ හැකි අතර අප සමඟ කල්පවත්නා ස්ථිර සබඳතාවයක් ගොඩනඟා ගතද හැකි වෙයි. එමනිසා මෙම දෙවියන්වහන්සේගේ ස්වරූපය, එක් දිව්යමය හා මනුෂ්යමය යන ජීවීන් දෙදෙනා හටම ඔවුන්ගේ සිත් වලින් එකිනෙකා හමුවීම සඳහා ඔවුන්ට මඟ සලස්වන්නාවූ “මනෝමය ස්වරූපයක්” ලෙස ඉන් අදහස් කරයි. අධ්යාපනයේදී නිශ්චිතවම සිදුවන්නේ මෙයවේ, එනම්, පළමුව දෙමව්පියන් සහ දරුවන් අතර නිවසේදීද, පසුවට ගුරුවරුන් විසින් අධ්යාපනයේ කටයුතු භාර ගන්නා විටදීද වේ. අපව වෙනත් බොහෝ ජීවන්ගේ ස්වරූපයන්ගෙන් වෙන්කොට, උන්වහන්සේ අපව තම ස්වරූපයෙන් සෑදූ කළ, පැහැදිලිවම දෙවියන්වහන්සේ අදහස් කරනු ලැබුවේ අප හොඳින් දන්නාවූ මෙම අධ්යාපන ක්රියාවලිය වන අතර, උන්වහන්සේ එය එසේ කළේ උන්වහන්සේගේ ස්වරූපය (උන්වහන්සේගේ සිත) අපගෙන් දිස්වන තෙක් උන්වහන්සේට අප හට ඉගැන්විය හැකි වන පිණිසත්, අපට උන්වහන්සේගෙන් ඉගෙනුම ලැබිය හැකි වන පිණිසත් වෙයි.

`මිදීමේ කතාන්දරය යනු මැවීමේ සිට මාංසවත්වීම දක්වාත්, මාංසවත්වීමේ සිට යළි මැවීම දක්වාත් වූ අධ්යාපනය පිලිබඳ කතාන්දරයක් වේ. දෙවියන්වහන්සේ ගුරුවරයාණන් වන අතර ස්වර්ගය සැමවිටම පාසලක් වන්නේය (see Ellen G. White, Educaion, p. 301). නිවසේදීද, දේවස්ථානයේදීද, පාසැලේදීද, විශ්ව විද්යාලයේදී සහ මුළු ජීවිත කාලය තුළදීම ක්රිස්තියානි අධ්යාපනය සඳහා අපගේ කැපවීම සඳහා මෙම අදහසෙහි සම්බන්ධයන් වන්නේ මොනවාද?`