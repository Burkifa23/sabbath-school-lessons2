---
title:  ඥානවන්ත පුරුෂයන් හා ස්ත්රීන්
date:  18/11/2020
---

පාසැල, ඉගෙනීම සහ අධ්යාපනය සඳහා වන වචන අපගේ කාලයේ පැහැදිලිව වටහාගෙන ඇති නමුත් ඒවා බයිබලය තුළ සුලභ නොවේ. නුවණක්කාර/ඥානවන්ත යන වචනය වඩාත් සුලභව ඇති වචනයක්ව ඇත. නිදසුනක් වශයෙන්, පරණ ගිවිසුමේ ඥානවන්ත පුරුෂයන් හා ස්ත්රීන් ගැන සඳහන් කර සිටියි (2 සාමුවෙල් 14: 2, හිතෝපදේශ 16:23).

`1 රාජාවලිය 4: 29-34 දක්වා කියවන්න. ප්රඥාවේ වැදගත්කම ගැන මෙය අපට උගන්වන්නේ කුමක්ද?`

සාලමොන් රජු සත්ව හා ශාක වල ජීවය ගැන පවා කතා කළාවූ ඉතා මහත් ප්රඥාවක් හා ඥානයක් ඇති මිනිසෙකු ලෙස කැපී පෙනෙන්නට වූ අතර අධ්යාපනයේ මිනිසෙකු ලෙස ඔහු විසින් මහත්වූ ප්රඥාවෙන් යුතුව හිතෝපදේශයන් කියා පළ කරන්නට විය (1 රාජාවලිය 4:29-34). හිතෝපදේශ සහ දේශනාකාරයා පොත්වල බොහෝ විෂයයන් පිළිබඳ ඥානාන්විත ඉගැන්වීම් රාශියක් අඩංගු වන අතර, සාලමොන්ට මෙන්ම පුරාණ කාලයේ සිටි වෙනත් ඥානවන්ත ගුරුවරුන්ටද එය අයත් යැයි සලකන ලදී (හිතෝපදේශ 1:1, හිතෝපදේශ 25:1, හිතෝපදේශ 30:1, හිතෝපදේශ 31:1).

ශුද්ධ බයිබලයට අනුව, ප්රඥාව යන්න අද අපගේ අධ්යාපනයට සමාන වන්නේය. එය සැබවින්ම යමෙකු විසින් දෙමව්පියන්ගෙන් සහ ගුරුවරුන්ගෙන් විශේෂයෙන්ම යෞවන දවස්වල (දේශනාකාරයා 12: 1) ඉගෙන ගන්නා දෙයක්ව ඇත. එහෙත් සැබවින්ම පුද්ගලයෙකු මුළු ජීවිත කාලය පුරාම ප්රඥාව රැස්කරගන්නට යයි. දෙවනුව, ප්රඥාව තුළ සාමාන්යයෙන් ප්රායෝගික පැතිකඩක්ද ඇත; නිදසුනක් වශයෙන්, ශීත සෘතුව සඳහා ප්රමාණවත් වන පරිදි ග්රීෂ්ම කාලයේදී ආහාර ඉතිරි කරගන්නා කුහුඹුවන්ගෙන් ඉගෙන ගන්න (හිතෝපදේශ 6: 6-8) ලෙස වූ සඳහන ගත හැකිය.

එහෙත් ප්රඥාව ප්රායෝගික වූවක් පමණක්ද නොවේ; එයට සිද්ධාන්තමය පැත්තක්ද තිබේ, මන්ද එය දෙවියන්වහන්සේ කෙරෙහි ඇදහිල්ලෙන් ආරම්භ වන අතර නිශ්චිතව පදනම් වූ ධර්මතාවයන්ද අනුගමනය කරයි (හිතෝපදේශ 1: 7). වගකීමෙන් යුතුව විශ්වාසනීයව සහ අන් අයගේ යහපත උදෙසා ජීවත්වීමට ප්රඥාව අපට උපකාර කරන අතර, විපතෙන් අපව ආරක්ෂා කිරීමටද එය උපකාරී වන්නේය. අවසානයේ, අද දින ඇති අධ්යාපනය මෙන්, ප්රඥාව අප විසින් ඉදිරිපත් කල හැකි සියලුම ප්රශ්නවලට පිළිතුරු නොසපයන නමුත්, එය අප තවමත් නොදන්නා දේ සෙවීම නොකඩවා කරගෙන යන අතරම අප දන්නා දෙයින් ප්රීතියට පත්වීමටද එය අපට හැකියාව ලබා දෙයි. එසේම දෙවියන්වහන්සේව දැන හඳුනාගැනීමටත්, උන්වහන්සේගේ අනුග්රහය කෙරෙහි විශ්වාසය තැබීමට ඉගෙනීමටත් මෙය යහපත් පිහිටීමක් ඇති ආකල්පයක් වේ. යෙරෙමියා 18:18ට අනුව, ප්රඥාවන්ත ගුරුවරයාගේ භූමිකාවට පූජකවරයාගේ සහ අනාගතවක්තෘවරයාගේ භූමිකාව හා සමතත්ත්වයක් ලබා දී ඇත. මෙම පාර්ශව තුන විසින්ම දෙවියන්වහන්සේගෙන් සිය සෙනඟ උදෙසා පණිවුඩ ලැබෙන්නේ ව්යවස්ථාවේ උපදෙස්ද, අධ්යාපනික මන්ත්රණයන් සහ දෙවියන්වහන්සේගෙන් විශේෂ පණිවිඩද යන ආකාර වලින්ය.

`අප විසින් ප්රඥාව යන්න ඉගෙන ගෙන එය අප පසුපස එන අය හට ලබා දෙන්නේ කෙසේද? මිනිසුන් වශයෙන් මෙය කිරීම අපට මෙතරම් වැදගත් වන්නේ ඇයි?`