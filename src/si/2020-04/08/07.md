---
title:  වැඩිදුර අධ්යයනය සඳහා
date:  20/11/2020
---

මහත් ශුභාරංචිය ලොවට ප්රකාශ කිරීමේ අධිකාරිය පැවරුම (ශු.මතෙව් 28: 18-20) මුළු ලෝකය පුරාම කැපී පෙනෙන ආගමික පෙරගමනක් ඇරඹුවේය. මෙහිදී ප්රේරිතයන් හෝ මිෂනාරිවරුන් කිහිප දෙනෙකු (වචන දෙකෙහිම අර්ථය එකක් වෙයි - “එවනු ලැබුවාවූ අය”) මුළු ලෝකය පුරාම ගොස් ශිෂ්යයින් එක්රැස් කොට, යේසුස්වහන්සේව විශ්වාස කරන ලෙස පවසමින් ඔවුන්ව බෞතිස්ම කර, ඔවුන්ව ගෝලයන් බවට පත් කර,  යේසුස්වහන්සේ ඔවුන්ට අණ කළ සියල්ල අනුව ඉගැන්වීමට ඔවුන් ඉදිරියටත් කටයුතු කරන්නට විය. මෙහිදී මවාගත හැකි දර්ශනය වන්නේ ලොව පුරා සිටින ක්රිස්තියානි දහමට හැරුණාවූ අය විසින් විවිධ සංස්කෘතීන් නියෝජනය කරමින් සහ විවිධ භාෂාවන් කතා කරමින්, බෞතීස්මය තුළ ජලයෙන් පිටතට පැමිණෙන්නේ පාසලකට ඇතුළු වී ඔවුන්ගේ අධ්යාපනය ආරම්භ කිරීම උදෙසා පමණක් වන බවයි. ඔවුන්ට තවදුරටත් ඉගෙනීමට බොහෝ දේ ඇති බව පුදුමයක් නොවන්නේය.

ක්රිස්තියානිවරුන් සැමවිටම ඉගෙනීමට හේතුව බුද්ධිය පිලිබඳ කුතුහලය හෝ දැනුම ප්රගුණ කිරීමට ඇති උනන්දුව පමණක් නොව, ක්රිස්තියානි ජීවිතය හා ඇදහිල්ල එදිනෙදා ජීවිතය තුළ සෑම ස්ථානයකටම පතුරුවාලීමට ඇති අවශ්යතාවයද වෙයි. ඉගෙන ගැනීමට බොහෝ දේ ඇත්තේය. එම හේතුව නිසා, අළුත් ගිවිසුමේ ලිපිවල යේසුස්වහන්සේ පිළිබඳ ප්රකාශයන් ගැනද (ඇතැම්විට කෙරිග්මා kerygma [keh-RIG-ma] යන අලුත් ගිවිසුමේ වචනය මඟින් හැඳින්වේ), ක්රිස්තියානිවරුන් ඉගෙන ගත යුතුවූ සියලු දේ පිළිබඳ අධ්යාපනය ගැනද (ඇතැම්විට ඩිඩ්ආකේ didache [did-ah-KAY] යන අලුත් ගිවිසුමේ වචනය මගින් හැඳින්වේ) ඇතුළත්ව ඇත. ප්රකාශ කිරීම සඳහා යහපත්වූ උදාහරණයක් 1 කොරින්ති 2:2 හි දැකිය හැකි අතර අනිත් අතට 1 කොරින්ති 4හි අධ්යාපනය ආරම්භ වී පත්රයේ ඉතිරි කොටස පුරා එය විටින් විට ප්රකාශ වන්නට විය. ක්රිස්තියානිවරුන් ඉගෙන ගත යුතු වන්නේ කුමක්ද?

එය වැඩකටයුතු, විවේකය, සමාජ ගැටලු, ප්රජා සබඳතා, සභාව සහ නමස්කාරය, ආර්ථික විද්යාව, ත්යාගවන්තබව, බලධාරීන් සමඟ සබඳතා, උපදේශනය, පවුල් පද්ධතීන්, විවාහ සබඳතා සහ දරුවන් ඇති දැඩි කර ඉගැන්වීම, ආහාර සහ එය සකස් කිරීම, ඇඳුම් පැළඳුම්, වයසට යාම සහ ජීවිතයේ අවසානය සඳහා සූදානම් වීම වුවද, කෙනෙකුගේ පෞද්ගලික ජීවිතය සහ මෙම ලෝකයේ ජීවිතයද යනාදිය ගැන වේ. ක්රිස්තියානිකරුවෙකු වීම යනු මෙම සියල්ල සහ තවත් බොහෝ දේ ගැන යමක් ඉගෙනීම වන්නේය. ඒවා අවබෝධකරගැනීම ස්වභාවයෙන්ම සිදු නොවන්නක් වේ. එය ඉගෙන ගත යුතුවූ දෙයක් වන්නේය.

**සාකච්ඡාව සඳහා ප්රශ්න**

`සභාවේ මෙහෙවර උදෙසා අධ්යාපන කටයුතු කෙතරම් නම් වැදගත් වන්නේද?`

`එලන් ජී. වයිට් මහත්මිය විසින් “ස්වර්ගය පාසලක්” ලෙස ලිවීමෙන් අදහස් කළේ කුමක්ද (Education, p. 301)?`

`1 කොරින්ති 2: 1-16 දක්වා නැවත කියවන්න. දේවානුභාවයෙන් දෙවියන්වහන්සේ අපට එළිදරව් කරන දේ ගැන පාවුල්තුමා අපට පවසන දේ දෙස බලන්න. මෙම කාලයේ මුලාදෑනීන් හා ප්රඥාව නැතිවී යනු ඇතැයි ඔහු පවසන ස්ථිර ප්රකාශය ගැන සිතා බලන්න. ඔහුට එය නැවත පැවසිය හැකි නම්, අපගේ කාලයේ ඇතැම් “ප්රඥාවන්” ගැන කුමක් කිව හැකි වන්නේද?`