---
title:  නුඹ සිහි නැති නොකරන්න
date:  08/10/2020
---

ඉශ්රායෙල් ජනතාව පොරොන්දු දේශයට ඇතුල් වීමට පෙරාතුව, මෝසෙස්තුමා විසින් ඔවුන්ට නැවත කථා කොට, ස්වාමීන්වහන්සේ ඔවුන්ට මඟ පෙන්වනු ලැබූ පුදුමාකාරවූ මාර්ග විස්තර කළ අතර, ස්වාමීන්වහන්සේ ඔවුන් වෙනුවෙන් කළ දෑ සිහි නැති නොකරන ලෙස ඔහු යළි යළිත් ඔවුන්ට තදින් අවවාද කරන්නට විය. බොහෝ ආකාර වලින් ද්වීතීය කථාව මෝසෙස්තුමාගේ අන්තිම කැමැත්ත හා සාක්ෂිය වෙයි. අද අප ඉදිරියේ ඇති සෑම දෙයකටම සම්පූර්ණයෙන්ම වෙනස් වූ සංස්කෘතියක් හා ජීවන රටාවක් තුළ මෙය මීට වසර දහස් ගණනකට පෙර ලියා තිබුණද, එහිවූ මූලධර්ම අපටද අදාළ වේ.

`ද්වීතීය කථාව 6 වන පරිච්ඡේදය කියවන්න. ක්රිස්තියානි අධ්යාපනයේ මූලධර්මයන් පිළිබඳව මෙම පරිච්ඡේදයෙන් අපට කුමක් උගත හැකි වන්නේද? අපගේ දරුවන්ට පමණක් නොව, අප හඳුනන්නාවූ දෙවියන්වහන්සේ ගැනත් උන්වහන්සේගේ උතුම්වූ ගැළවීමේ ක්රියා ගැනත් නොදන්නා ඕනෑම අයෙකු හට අප උගන්වන සෑම දෙයක් සඳහාම කේන්ද්රය විය යුත්තේ කුමක්ද? එසේම මෙම පාඨයන් තුළින් හමුවන අවවාදයන් මොනවාද?`

තම දරුවන් හට ඉගැන්විය යුතුව තිබූ සියල්ලටම බොහෝ සේ කේන්ද්රීය වූයේ ඔවුන් තුළ දෙවියන්වහන්සේ විසින් කළ පුදුමාකාර වූ ක්රියාවන්ය. එසේම, දෙවියන්වහන්සේ ඔවුන් උදෙසා කළ සියල්ලද සිහිනැති නොකරන ලෙස කළ අවවාදය කෙතරම් නම් පැහැදිළිව ලබාදී තිබෙන්නේද.

සැබවින්ම, බයිබලානුකූල ඉගැන්වීම් තම දරුවන්ගේ ජීවිත සමඟ අනුකලනය කිරීමේදී දෙමාපියන් විසින් මූලිකවම ඇති ප්රධාන කාර්යභාරය ඉටු කරන්නේ නම්, ඔවුන් තම දරුවන්ට ලබාදීමට ප්රමාණවත් තරම් දැනුමක්ද වැයකිරීමට ප්රමාණවත් තරම් කාලයක්ද තමන් සතුව ඇති ආකාරයට ඔවුන්ගේ ජීවිත හැඩගස්වා සූදානම් කිරීමට ඔවුන්ට වගකීමක් ඇත.

“දරුවාගේ පළමු ගුරුවරයා වන්නේ මවය. දරුවන්ව අවනත කරවා ගත හැකිවූ අවදිය තුළ සහ ඔවුන්ගේ සීඝ්ර වර්ධන කාල පරිච්ඡේදය තුළ දරුවාගේ අධ්යාපනය සැලකිය යුතු ප්රමාණයකට රඳා පවතින්නේ ඇයගේ දෑත් මත වේ.” – Ellen G. White, Education, p.275.

දෙවියන්වහන්සේගේ ප්රේමය හා පොරොන්දු ගැන දෙමාපියන් විසින් තම දරුවන්ට උගන්වන්නාවූ ඉතා හරවත් හා වැදගත් වූ කාලය මෙය වේ. දෙවියන්වහන්සේගේ ප්රඥාව සහ පොරොන්දු ඔබගේ දරුවන්ට පුද්ගලිකව ඉගැන්වීම සඳහා නිතිපතා නිශ්චිතවූ කාල සටහනක් නියමකරගැනීම ඔබගේ පවුල සඳහාද මතු පැමිණෙන ඔබගේ ඉදිරි පරම්පරාවන් සඳහාද ධනාත්මක ලෙස බලපානු ඇත.

`මෙම පාඨය කියවන්න : “ඒවා නුඹේ දරුවන්ට හොඳාකාරයෙන් උගන්වා, නුඹ ගෙයි හිඳින කලද මග යන කලද නුඹ සයනයකරන කලද නැගිටින කලද ඒවා ගැන කථා කරන්න.” (ද්වීතීය කථාව 6:7) මෙහි ඇති වැදගත් කරුණ කුමක්ද? එසේම, අපගේ දරුවන් පමණක් නොව, අපගේ ජීවිතද ස්වාමීන්වහන්සේගේ සත්යය තුළ පැවතීම කෙතරම් නම් වැදගත්ද යන්න ගැන මෙයින් අපට කියැවෙන්නේ කුමක්ද?`