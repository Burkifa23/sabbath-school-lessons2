---
title:  යේසුස්වහන්සේගේ ළමා කාලය
date:  05/10/2020
---

යේසුස්වහන්සේගේ ළමා කාලය පිළිබඳව ශුද්ධ ලියවිල්ල අපට විස්තර සපයන්නේ ඉතා සුළු වශයෙනි. එම වසර වල බොහෝ කාලයක් අභිරහසක් ලෙස පවතී. කෙසේ වෙතත්, උන්වහන්සේගේ භූමික දෙමාපියන් දෙපළ වන මරියා සහ යෝසෙප්ගේ චරිත පිළිබඳ යම් ගැඹුරු අවබෝධයක් අප වෙත ලබා දී ඇති අතර, ඔවුන් ගැන අප ඉගෙනුම ලබන දේ තුළින් උන්වහන්සේගේ ළමා කාලය හා මුල් අධ්යාපනය පිලිබඳ යම් පැහැදිලි කරගැනීමකට අපට උපකාර ලබාගත හැකි වෙයි.

**මරියා සහ යෝසෙප් ගැන මෙම පාඨයන් තුළින් අපට උගන්වන්නේ කුමක්ද? එසේම, යේසුස්වහන්සේ උන්වහන්සේගේ දෙමව්පියන් තුළින් අධ්යාපනය ලබා ගත් ආකාරය පිළිබඳව එයින් අපට ගැඹුරු අවබෝධයක් ලබා දෙන්නේ කෙසේද?**

`ශු.ලූක් 1: 26-38`

`ශු.ලූක් 1: 46-55`

`ශු.මතෙව් 1: 18-24`

මෙම පාඨයන් තුළින් පෙනෙන්නට ඇත්තේ මරියා සහ යෝසෙප් යන දෙදෙනාම දෙවියන්වහන්සේගේ ව්යවස්ථාවන්ට සහ ආඥාවන්ට කීකරුකමින් යුතුව දිවි ගෙවීමට උත්සාහ කළ ඇදහිලිවන්ත යුදෙව්වන් වූ බවයි. ස්වාමීන්වහන්සේ ඔවුන් කරා පැමිණ ඔවුන් තුළ සිදුවීමට යන දේ ගැන පැවසූ කළ, සැබවින්ම ඔවුන් එළෙස පැවසූ සියල්ල තුළ විශ්වාසවන්තව ක්රියා කළෝය.

“යේසුස්වහන්සේ සිනගෝග වල ඉගෙනුම නොලැබූ සේක. උන්වහන්සේගේ මව උන්වහන්සේගේ ගුරුවරිය වූවාය. සිය මවගෙන් සහ දිවැසිවරුන්ගේ ලියවිලි මගින් උන්වහන්සේ ස්වර්ගීය දේ සම්බන්ධව උගත් සේක. එදා මෝසෙස්තුමාට තමන්වහන්සේ විසින්ම පවසන ලද වදන් අද තම මවගෙන් උන්වහන්සේ නැවත උගත් සේක. ළමා විය ඉක්මවා තරුණ වියට එළඹුණත් උන්වහන්සේ රබ්බිවරුන්ගේ පාසැල් සොයා නොගිය සේක. මන්දයත් දෙවියන්වහන්සේ උන්වහන්සේගේ ගුරුවරයාණන් වූ සේක.” – Ellen G. White, The Desire of Ages, p.70. (එලන් ජී වයිට්, යුගයන්ගේ ආශාව, පි. 37)

ඔවුන් ළමා යේසුස්වහන්සේ හට ඉතා යහපත් සහ විශ්වාසවන්ත ගුරුවරුන් වූ බවට කිසිදු සැකයක් නොතිබුණු නමුත් ශු.ලූක් 2:41-50හි සඳහන් කථාන්තරය තුළින් අපට අනාවරණය කරන පරිදි, උන්වහන්සේ ගැන ඔවුන්ට තවමත් නොතේරුනාවූ තවත් බොහෝ දෑ තිබෙන්නට විය. මන්දයත්, යේසුස්වහන්සේ හට ස්වාමීන්වහන්සේ කරණකොටගෙන පමණක් උගන්වන ලද දැනුම සහ ප්රඥාව තිබූ බැවිනි.

`ඉහත සඳහන් එලන් ජී. වයිට් මහත්මියගේ උපුටා දැක්වීම නැවත කියවන්න. උන්වහන්සේ තම මවගේ දණහිස මත හිඳ තමන් විසින්ම පෙර පවසන ලද දේම තම මවගෙන් නැවත උගත් ආකාරය ගැන ඇය මෙහිදී ලියා ඇති දේ අප අවබෝධ කරගන්නේ කෙසේද? දෙවියන්වහන්සේගේ ඒ පුදුමාකාර ප්රේමය ගැන මෙය අපට පවසන්නේ කුමක්ද? වැටුණාවූ පව්කාරවූ ජීවීන් වශයෙන් අප මීට ප්රතිචාර දැක්විය යුත්තේ කෙසේද?`