---
title:  වැඩිදුර අධ්යයනය සඳහා
date:  09/10/2020
---

කියවන්න. Ellen G. White, “Preparation,” “සූදානම් වීම” pp.275-282 in Education; “Cooperation,” “සහයෝගය” pp.283-286 in Education; “Discipline,” “විනය” pp.287-297 in Education.

“පියවරුන්ට මෙන්ම මව්වරුන්ටද දරුවාගේ මුල්කාලීන මෙන්ම පසුකාලීන පුහුණුව පිලිබඳ වගකීමද                                                                                                                                                                                                                                              පැවරී ඇති අතර, දෙමාපියන් දෙදෙනාම සැලකිල්ලෙන් යුතුව මනාව සූදානම් වීමේ අවශ්යතාව නොපමාව කළයුතුව ඇති අවශ්යතාවයක්ව පවතියි. පීතෘත්වයට හා මාතෘත්වයට පත්වීමට පෙරාතුව, පුරුෂයින් හා ස්ත්රීන් විසින් ශාරීරික වර්ධනය පිලිබඳ නියමයන් හොඳින් දැන හඳුනාගත යුතුය. . .; එසේම මානසික වර්ධනය හා සදාචාරාත්මක පුහුණුව පිලිබඳ වූ නියමයන්ද ඔවුන් අවබෝධ කරගත යුතුය.” - Ellen G. White, Education, p. 276.

“ගෘහ දිවිය තුළ සහයෝගීත්වයේ වැඩ කටයුතු වලට මුලපිරුම පියා සහ මව තුළින්ම ගත යුතු වෙයි. තම දරුවන් පුහුණු කිරීමේදී ඔවුන් වෙත හවුල් වගකීමක් ඇති අතර, එක්ව නොපසුබට උත්සාහයෙන් යුතුව ක්රියාකිරීම ඔවුන්ගේ නිරන්තර උත්සාහය විය යුතුය.  එකිනෙකාව උසුලා දරා සිටීම සඳහා උන්වහන්සේගෙන් උපකාර පැතීමට ඔවුන් දෙවියන්වහන්සේට අවනතව යටත් විය යුතුය. . . බොහෝවිට මෙයාකාරවූ පුහුණුවක් ලබා දෙන දෙමාපියන් ගුරුවරයාණන් විවේචනය කරන බවක් හමුවන්නට යන්නේ නැත. ඔවුන්ට හැඟෙන්නේ ඔවුන්ගේ දරුවන්ගේ උනන්දුව සහ පාසැල සඳහා යුක්තිය යන දෙකින්ම, හැකිතාක් දුරට ඔවුන්ගේ වගකීම බෙදාගන්නා තැනැත්තා හට උපකාර කර ගෞරවය දැක්වීම අවශ්ය කරන බවයි. - Ellen G. White, Education, p. 283.

**සාකච්ඡාව සඳහා ප්රශ්න**

`අපට දරුවන් සිටියද නොසිටියද, අප සියල්ලන්ම යම් ආකාරයක නිත්යවූ වාසස්ථානයක දිවි ගෙවන අතර, අප සියල්ලන් සමඟම අන්යෝන්යව ක්රියා කරමින්ද සිටින්නෙමු. ඔබ ජීවත්ව සිටින ස්ථානයේ හෝ වෙනත් ස්ථානයක හෝ අන්යයන් සමඟ අන්යෝන්යව ක්රියාකිරීමට හෝ සාක්ෂි දැරීමට ඔබට උපකාර කළහැකි දේ පිළිබඳව මෙම සතියේ පාඩමෙන් ඔබ ඉගෙන ගත්තේ කුමක්ද?`

`අප අධ්යාපනය යනු යහපත්වූ දෙයක් ලෙස දැකීමට නැඹුරුව සිටින්නෙමු. (අවසානයේදී, අධ්යාපනයට විරුද්ධ විය හැක්කේ කාහටද?) නමුත්, තත්ත්වය සෑමවිටම මෙය වන්නේද? අධ්යාපනය වැරදි ලෙස භාවිතා කිරීම සහ විකෘති කොට අයහපත් දෙයක් බවට පත් කිරීම පිලිබඳව ඇති උදාහරණයන් මොනවාද? අධ්යාපනය යහපත්වූ දෙයක් බවට පත්කරලන්නට උපකාරී වන එම අසුබවාදී උදාහරණ වලින් අපට උගත හැක්කේ කුමක්ද?`

`බදාදා දින අධ්යයනයේ සඳහන් පරිදි, අප සැමට නිදහස් කැමැත්ත පිලිබඳ පාරිශුද්ධ වූ තිළිණය ලබා දී ඇත. නුදුරු අනාගතයේදී හෝ පසුවට දරුවන් තරුණයින් බවට හෝ වැඩිහිටියන් බවට පත් වූ විට, ඔවුන්ගේ මුළු බාල විය පුරා ඔවුන්ට දෙවියන්වහන්සේ සම්බන්දව උගන්වා ඇති දෑ පිලිබඳ ඔවුනටම අදාළ තීරණ ගැනීමට සිදුවනු ඇත. ශුභාරංචිය පිළිබඳව සාක්ෂි දැරීමට සහ අන්යන්ට ඉගැන්වීමට සැබවින්ම සොයනා දෙමාපියන් සහ අනෙකුත් ඕනෑම අයෙකු විසින් නිදහස් කැමැත්ත පිලිබඳවූ මෙම සත්යය සැමවිටම සිහියේ තබා ගත යුත්තේ ඇයි?`