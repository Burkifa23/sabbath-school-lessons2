---
title:  පවුල
date:  03/10/2020
---

### මෙම සතියේ පාඩම් අධ්යයනය සඳහා කියවන්න
උත්පත්ති 3: 1–15, 2 කොරින්ති 4:6, ශු.ලූක් 1:26-38, ශු.මතෙව් 1: 18-24, එපීස 4:15, 1 යොහන් 3:18, ද්විතීය කථාව 6.

> <p>කටපාඩම් පදය</p>
> “මාගේ පුත්රය, නුඹේ පියාගේ ගුරුකම අසන්න, නුඹේ මවුගේ උපදෙස්ද අත් නොහරින්න.” (හිතෝපදේශ 1:8)

මනුෂ්යයන් වශයෙන් අප සැමවිටම (ප්රශස්ත ලෙසින්) ඉගෙනුම ලබමින් සිටින්නෙමු. සැබවින්ම ජීවිතයම ගත් කළ එය පාසැලක් වේ.

“මුල් කාලයේ සිටම ඉශ්රායෙල්වරු තරුණ පරපුරේ අධ්යාපනය ගැන අවධානය යොමු කළෝය. දෙවියන්වහන්සේගේ යහපත්කම හා ශ්රේෂ්ඨත්වය ගැන විශේෂයෙන්ම උන්වහන්සේගේ ව්යවස්ථාවේ අනාවරණය කර ඇති පරිදි සහ ඉශ්රායෙල් ඉතිහාසයේ පෙන්වා දී ඇති පරිදි ළදරු කාලයේ සිටම දරුවන්ට කියා දෙන ලෙස දෙවියන්වහන්සේ අණකර තිබූ සේක. පිබිදෙන්නාවූ කුඩා මනසට ගැළපෙන අන්දමින් ගීතිකාවන්, යාච්ඥාවන් හා ශුද්ධ ලියවිලි පාඩම් සකසා තිබුණි. දේව ව්යවස්ථාව උන්වහන්සේගේ චරිත ලක්ෂණ පිළිබිඹු කරන්නක් බව පියා සහ මව විසින් දරුවනට කියා දිය යුතු විය. දේව ව්යවස්ථාවේ ප්රධාන අංග ඔවුන් අවබෝධ කරගත් විට දේව ස්වභාවය ඔවුන්ගේ සිත්වල සහ මනසේ නොමැකෙන අන්දමින් සලකුණු විය. ඉගැන්වීම වැඩි ලෙසම සිදුකරන ලද්දේ වාචිකවය. නමුත් තරුණයෝ හෙබ්රෙව් බස කියවීමටද ඉගෙන ගත්තෝය. මෙසේ ඔවුනට පරණ ගිවිසුමේ ලේඛන ඉගෙන ගැනීමේ අවස්ථාවද උදා විය.” – Ellen G. White, Desire of Ages, p.69 (එලන් ජී. වයිට්, යුගයන්ගේ ආශාව, පි. 36-37)

මානව ඉතිහාසයේ අධ්යාපනය විශේෂයෙන්ම මුල් වසර වල බොහෝ දුරට සිදුවුයේ නිවෙස් තුළදීමය. පවුල තුළ අධ්යාපනය පිළිබඳව ශුද්ධ බයිබලය පවසන්නේ කුමක්ද? එසේම අපගේ පවුලේ තත්ත්වය කුමනාකාර වුවද අපගේ ජීවිතයට ප්රධාන පණිවිඩය ලෙස ඉන් කුමන ප්රතිපත්තියක් අපට ලබා ගත හැකිවන්නේද?

*ඔක්තෝම්බර් 10 වන සබත් දිනට සූදානම් වන පිණිස මෙම සතියේ පාඩම අධ්යයනය කරන්න.