---
title:  පළමු පවුල
date:  04/10/2020
---

මිනිස් ඉතිහාසයේ මුල් කාලයේ පැවති පවුල් අධ්යාපනය කුමනාකාර වූයේද යන්න ගැන ශුද්ධ ලියවිල්ලේ මුල් පිටුවල අපට වැඩි විස්තර, සැබවින්ම කිසිදු විස්තරයක් ලබා දී නොමැති නමුත්, පවුල් ව්යුහය තුළම එවකට පැවති අධ්යාපනය සිදු වූ බව අපට සහතික විය හැකිය.

“ඒදන්හි ස්ථාපිත අධ්යාපන පද්ධතිය කේන්ද්රගත වූයේ පවුල තුළය. ආදම් ‘දෙවියන්වහන්සේගේ පුත්රයාය’ (ශු.ලූක් 3:38), එසේම, මහෝත්තමයාණන්වහන්සේගේ දරුවන් වන ඔවුන් හට උපදෙස් ලැබෙන්නට වූයේ ඔවුන්ගේ පියාණන්ගෙන්මය. සැබෑ අර්ථයෙන් ගත්කළ එය ඔවුන්ගේ පවුලේ පාසැලක් වන්නට විය.” - Ellen.G White, Education, p. 33.

මෙහිදී කුමක් ඉගැන්වූයේද යන්න ගැන අප නිශ්චිතවම නොදන්නා නමුත්, එය මැවීමෙහි විශ්මයාන්විතවූ දේ සම්බන්ධවද, පව් කිරීමෙන් පසු එය මිදීමේ සැලැස්ම සම්බන්ධවද කටයුතු කරන්නට ඇති බව අපට සහතික විය හැකිය.

`පහත සඳහන් පාඨයන් උගන්වන්නේ කුමක්ද? එසේම, මෙය ආදම් සහ ඒව විසින් නිසැකවම සිය දරුවන් හට උගන්වන්නට යෙදුනාවූ අධ්යාපනයේ කොටසක් වන්නට ඇත්තේ ඇයි? උත්පත්ති 1-2, උත්පත්ති 3: 1–15, 2 කොරින්ති 4:6, ශු.ලූක් 10:27, ගලාති 3:11, එළිදරව් 22:12.`

“ලෝක ආරම්භයේදී ස්ථාපනය කරන ලද අධ්යාපන පද්ධතිය මිනිසා සඳහා මතුවට පැමිණෙන කාලය පුරාවටද ආදර්ශයක් පිණිස විය. එහිවූ ප්රතිපත්තීන් පැහැදිලි කිරීමෙහි නිදර්ශනයක් ලෙස අපගේ පළමු දෙමාපියන්ගේ නිවස වූ ආදර්ශ පාසැලක් ඒදන්හි පිහිටුවන ලදී.– Ellen G.White, Education p. 20.

ක්රිස්තියානි අධ්යාපනය යනු පවුල් හා සාමාජිකයින් හට ධර්මතාවය, නමස්කාරය, උපදේශය, සහභාගිකම, එවැන්ජලිස්ත සේවය සහ දේව සේවය පිළිබඳව අධ්යාපනය ලබාදී ඔවුන් පුහුණු කිරීම සඳහා වගකීමෙන් බැඳි කැපවීමක් වේ. ඔබගේ නිවස යනු දෙවියන්වහන්සේගේ ප්රේමය හා පොරොන්දු පිළිබඳව පවුලේ සාමාජිකයින් උදෙසා ඔබ සේවය කරනා ස්ථානය වෙයි. එසේම එය දරුවන් හට යේසුස්වහන්සේ ඔවුන්ගේ ස්වාමීන්වහන්සේද, මිදුම්කරුවාණන්ද, මිතුරාණන්ද ලෙස හඳුන්වා දෙන්නාවූ ස්ථානය වනවා සේම ශුද්ධ බයිබලය යනු දෙවියන්වහන්සේගේ වචනය ලෙස ස්ථිර කොට එය පිළිගැනීමට ඔවුන් දිරිගන්වන්නාවූ ස්ථානයද වෙයි. පවුල යනු අපගේ ස්වර්ගීක පියාණන් සමඟ යහපත්වූ ශක්තිමත් සබඳතාවයක් තිබීම කෙළෙස දිස්වන්නේද යන්න ඔබ නිරූපණය කරන්නාවූ ස්ථානයද වෙයි.

උත්පත්ති 4:1-4 හි, ස්වාමීන්වහන්සේ වෙත පඬුරු ගෙනෙන කායින් සහ ආබෙල් යන දෙදෙනාව අපට සම්බවේ. ගැළවීමේ සැලැස්ම සම්බන්දව පඬුරු ගෙන ඒම යන්නෙහි සැබෑ අරුත සහ එහි වැදගත්කම ගැන ඔවුන්ගේ පවුල් අධ්යාපනයේ කොටසක් ලෙස ඔවුන් නිසැකවම ඉගෙන ගන්නට ඇති බවට අපට උපකල්පනය කළ හැකිවේ. මෙම කථාවෙහි පෙන්වන පරිදි, සැබවින්ම යහපත්වූ අධ්යාපනයක් යමෙකු බලාපොරොත්තු වන ආකාරයේම ප්රතිඵලය කරා සැම විටම යොමු නොකරයි.

`ඔබගේ නිවසේ තත්ත්වය කුමනාකාර වුවත්, එය සත්යය උගන්වන හා ඊට අනුගතව ජීවත් විය හැකි ආකාරයේ පරිසරයක් බවට පත් කිරීම සඳහා ඔබට ගත හැකි තෝරාගැනීම් මොනවාද?`