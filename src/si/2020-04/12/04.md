---
title:  ඉගෙනීමේ ප්රමුඛතා සඳහා කාලය
date:  15/12/2020
---

දෙවියන්වහන්සේ සමඟ ඉශ්රායෙල්වරුන්ගේ යහපත් හා අයහපත් අත්දැකීම් ඔවුන් සබත් දවස හා සම්බන්ධ වූ ආකාරයට සමීපව බැඳී තිබුණි. සබත් දවසට ගරු කිරීමට ඔවුන් තුළ තිබූ අකමැත්ත දෙවියන්වහන්සේ දකින්නට වූයේ ඔවුන්ගේ ජීවිත තුළට උන්වහන්සේ සම්බන්ධ වීම අදාළ නොවන බව පිළිබඳ ලකුණක් ලෙසද දකිමින් වේ (යෙරෙමියා 17: 19-27). සබත සඳහා වූ නව කැපවීමක්, නැවත පිහිටුවීමෙහිද කොටසක් වන අතර එය ප්රමුඛතාවයන්හි නිවැරදි බවට වූ සංඥාවකි. යෙසායා 58 වන පරිච්ඡේදය සිත්ගන්නාසුලු වෙනස් කමක් දක්වයි.

`යෙසායා 58: 1–14 දක්වා කියවන්න. අද දින අපටද අදාළ වන ලෙස දෙවියන්වහන්සේ මෙහිදී සිය සෙනඟ හට පවසන්නේ කුමක්ද?`

ඉශ්රායෙල්වරුන් විසින් ඔවුන්ගේ නමස්කාරයේදීද, නිරාහාරව සිටියදීද දෙවියන්වහන්සේගේ අනුගාමිකයන් ලෙස පෙනී සිටි නමුත් ඔවුන් නමස්කාර කිරීමෙන් පසු ඔවුන්ගේ ජීවිත ගත කළ ආකාරය තුළින් පෙන්නුම් කරන්නට වූයේ ඔවුන් යහපත් හැසිරීම තුළ එය සිදුකරනා සේ ඇඟවීම පමණක් වේ; දෙවියන්වහන්සේගේ ව්යවස්ථාව කෙරෙහි ඔවුන් තුළ අවංක සිතින් වූ කැපවීමක් නොතිබුණි.

දෙවියන්වහන්සේ සිය සෙනඟගෙන් බලාපොරොත්තු වන දේ හඳුනාගැනීම සඳහා යෙසායා විසින් 58 වන පරිච්ඡේදයේ ඉදිරියට සඳහන් කර සිටියි.

මෙය සියල්ලක්ම නොවෙයි. යෙසායා 58:13, 14 කියවන්න. මෙම පරිච්ඡේදය අවසානයේදී දෙවියන්වහන්සේ සබත ගැන අවධානය යොමු කර සිටින්නේ මන්ද? මෙහි අනාගතවක්තෘවරයා විසින් පරිච්ඡේදයේ ඉතිරි කොටසට සමාන වාක්යඛණ්ඩ භාවිතා කර සිටියි: එනම්, “නුඹේම කැමැත්ත” නොකරන ලෙස; “නුඹේම මාර්ගවල” නොහැසිර; “නුඹේම කැමැත්ත නොසොයා හෝ හිස් වචන කථා නොකර” සිටින්න යැයි අනාගතවක්තෘවරයා අනතුරු අඟවයි. වෙනත් වචන වලින් කිවහොත්, සබත යනු ඔබගේම අදහස් සිතමින් සහ නමස්කාරයට උචිත නොවන ජීවිතයක් ගත කිරීම පමණක්ව ඇති නමස්කාරය පුරුද්දක් ලෙස ගත කිරීමට යෙදෙන්නාවූ කාලයක් නොවන බවයි. එනම්, සබත් දවස “ප්රිය එකක්ය” කියාද, “ගෞරවණීය එකක්ය” කියාද සැළකීම වෙයි.  පරිච්ඡේදයෙහි ඉතිරි කොටසේ පසුබිම තුළ, සබත යනු දෙවියන්වහන්සේගේ චරිතය හා අරමුණු ඉගෙන ගැනීමෙන් ප්රීතිය ලැබීම ගැනත්, පසුව එම චරිතය තුළ සහ එම අරමුණු අන් අය සමඟ ඇති අපගේ සම්බන්ධතාවයන් තුළ ජීවත් වීමත් වේ. සබත පැවැත්වීම හා නමස්කාරයේ ආකාරය දැන ගැනීම පමණක් ප්රමාණවත් නොවේ. ඉගෙන ගැනීම ජීවිතයට බලපෑමක් කළ යුතුය. සබත යනු ඉගෙනීමට හා ජීවන ප්රමුඛතා සඳහා ලබා දෙන කාලය වේ.

`ඔබ සබත් දවස තුළ ප්රීතියට පත්වන්නේද? එසේ නොවේ නම්, එය වෙනස් කිරීමට ඔබට කුමක් කළ හැකි වන්නේද? ඔබ සබතට “ගෞරව” කිරීමට ඉගෙනගෙන තිබෙන්නේද? ඔබගේ සබත් පාසල් පන්තියේ සෙසු අය සමඟ මෙයින් අදහස් කරන්නේ කුමක්ද යන්න පිළිබඳව සාකච්ඡා කරන්න. ඔබට හැකි තරම් ප්රායෝගික වන්න.`