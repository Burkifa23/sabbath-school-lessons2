---
title:  සමබරතාවය සොයා ගැනීම සඳහා කාලය
date:  16/12/2020
---

යේසුස්වහන්සේ දෙවියන්වහන්සේගේ ව්යවස්ථාවට ගෞරව කළසේක. (ශු.මතෙව් 5:17, 18). එනමුත් ව්යවස්ථාව අර්ථකථනය කිරීම සම්බන්ධයෙන් යේසුස්වහන්සේ ආගමික නායකත්වයට අභියෝග කළසේක. සබත් දවසේදී උන්වහන්සේ ගත් තේරීම්වලට වඩා උන්වහන්සේගේ කිසිදු අභියෝගයක් එළෙස වෙනස් වීමට අකමැති වූ ආගමික නායකයන්ට තර්ජනයක් නොවීය. සබත අධ්යාපනය සඳහා අවස්ථාවක් කර ගැනීමට සිනගෝගයන් අසමත් වූයේ නැති අතර නොවරදවාම ටෝරාව කියවා අර්ථකථනය කරන්නටද විය. ලියන්නන් සහ පරිසිවරු ව්යවස්ථාවේ ලිපිය දැන සිටියහ. කෙසේවෙතත්, යේසුස්වහන්සේ තම සබත් දවසේ අධ්යාපනය තුළ තම අනුගාමිකයන් පිලිබඳ වූ බොහෝ දේ පැවසූසේක.

`ශු.මතෙව් 12: 1–13 සහ ශු.ලූක් 13: 10–17 කියවන්න. මෙම සිදුවීම් සමඟ යේසුස්වහන්සේ උන්වහන්සේගේ කාලයේ සිටි මිනිසුන් හට සහ අද දින අප හටද උගන්වමින් සිටින්නට වූයේ කුමක්ද?`

සබත් දවසේදී යේසුස්වහන්සේගේ සුවකිරීම් සම්බන්ධව ඇති මතභේදයන් මඟ පාදනු ලබන්නේ පාපයේ ස්වභාවය, සබත් දවස පැවතීමට හේතුව, යේසුස්වහන්සේ සහ පියාණන්වහන්සේ අතර ඇති සබඳතාවය සහ යේසුස්වහන්සේගේ අධිකාරි බලයේ ස්වභාවය පිළිබඳ වැදගත් අධ්යාත්මික විවාදයන් සඳහාය.

සබත් දවස පිළිබඳව යේසුස්වහන්සේගේ ආකල්පය මෙම සතියේ අපගේ කටපාඩම් පදයෙහි ඉතා මැනවින් සාරාංශ කොට ඇත. “උන්වහන්සේ ඔවුන්ට කියනසේක්: මනුෂ්යයා සබත් දවස උදෙසා නොව සබත් දවස මනුෂ්යයා උදෙසා නියමකරනලද්දේය. එබැවින් මනුෂ්ය පුත්රයා සබත් දවසේ පවා ස්වාමීයයි කීසේක.” (ශු.මාර්ක් 2:27, 28). සබත පීඩාකාරී වූවක් නොවන බව අවධාරණය කිරීමට උන්වහන්සේට අවශ්ය විය. සබත් දවස නියම කරන ලද දෙවියන්වහන්සේගේ චරිතය ඉගෙනීම සඳහාද, අත්දැකීම් පාදක කොට උන්වහන්සේගේ මැවිල්ල අගය කිරීමට ඉගෙනීම සඳහාද මිනිසුන්ට ඇති සුවිශේෂී වූ අවස්ථාවක් ලෙස එය “නියම කරන ලදි” (සාදන ලදි).

උන්වහන්සේගේ ක්රියාවන් තුළින් ප්රශ්න පැන නැගීමෙන්, යේසුස්වහන්සේ සිය ගෝලයන්ද, යුදෙව් නායකයන් සහ සමූහයාද ශුද්ධ ලියවිල්ල ගැනත් ඔවුන්ගේ ඇදහිල්ල සහ දෙවියන්වහන්සේ අදහස් කළ දේ ගැනත් ගැඹුරින් සිතා බැලීමට කෙළෙස වුවද ඔවුන්ව උනන්දු කරවූසේක. අපගෙන් ඕනෑම අයෙකු හට තමන්ට අයහපත් නොවෙන ලෙසට ඇති මෙම නීති රීති වලට පහසුවෙන් හසුවිය හැකි නමුත්, එම නීති රීති පිළිගැනුමෙන් කෙළවර වනවා වෙනුවට එහි අවසානය අප සේවය කරන්නාවූ දෙවියන්වහන්සේගේ චරිතය පිලිබඳ දැනුමෙන් අවසන් විය යුතු වෙයි. එසේනම්, ක්රිස්තුස්වහන්සේ අප වෙනුවෙන් ඇති ධර්මිෂ්ඨකමේ යහ ගුණය කෙරෙහි අපගේ විශ්වාසය මත පදනම්ව, උන්වහන්සේ කෙරෙහි අප දක්වන විශ්වාසවන්ත කීකරුකමට මෙය හේතු වේ.

`ඔබගේම සබත පැවැත්වීම ගැන කුමක් කිව හැකි වන්නේද? ස්වාමීන්වහන්සේ තුළ සැබවින්ම විවේක ගැනීමට හා උන්වහන්සේව වඩා හොඳින් දැන හඳුනා ගැනීමට කාලය මිඩංගු කරනවා වෙනුවට ඔබ එය ‘මෙය නොකළ යුතුයි හෝ එය නොකළ යුතුයි’ යැයි කියැවෙන දිනයක් බවට පත් කර තිබෙන්නේද? එසේ නම්, දෙවියන්වහන්සේ ඔබෙන් බලාපොරොත්තු වන දෙයින් වැඩි යමක් ලබා ගත හැකි වන පරිදි ඔබ වෙනස් වන්නට යන්නේ කෙසේද?`