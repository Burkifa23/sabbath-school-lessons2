---
title:  යළි සොයාගැනීම සඳහා කාලය
date:  14/12/2020
---

ඉශ්රායෙල්වරුන්ව ඊජිප්තුවෙන් පිටතට ගෙන යන ලෙස මෝසෙස්තුමාගෙන් ඉල්ලා සිටි විට, දෙවියන්වහන්සේගේ දරුවන් වශයෙන් ජනතාවට තිබූ දෘෂ්ටිය අහිමිව තිබූ බව පැහැදිලිය. ඔවුන්ගේ නමස්කාරය තුළින් ඉල්ලා සිටි හා ඔවුන්ට විස්මපත් අනාගතයක් පිළිබඳ පොරොන්දු රාශියක් ලබා දෙන ලද දෙවියන්වහන්සේ කවුදැයි ඔවුන් යළි සොයාගත යුතු විය. සබත යනු ඔවුන් යළි සොයා යන ගමනේ අතිශය වැදගත් වූ කේන්ද්රයේ ඉගෙනීමේ අත්දැකීමක් වන්නේය. දෙවියන්වහන්සේ සහ මෙම ජාතිය අතර ඇති විශේෂ සබඳතාවය පිළිබඳව වෙනත් ජාතීන්ට එය පැහැදිලි සංඥාවක් බවට පත්වේ. මන්නා ගැන වූ අත්දැකීම දෙවියන්වහන්සේ ඉශ්රායෙල්වරුන්ට උගන්වන්නාවූ ආකාරය ගැනවූ පරිපූර්ණ උදාහරණයක් වෙයි.

`නික්මයාම 16: 14-29 දක්වා පාඨයන් තුළින්, ඉශ්රායෙල්වරුන්ට උගත හැකි පාඩම් මොනවාද?`

දෙවියන්වහන්සේ ඉශ්රායෙල්වරුන්ට මන්නා ගැනවූ ප්රාතිහාර්යය සූදානම් කළ අතර සෑම දිනකටම අවශ්ය ප්රමාණවත් තරම් ආහාර ඔවුන්ට ලබා දුන්සේක. උන්වහන්සේ ඔවුන්ට එම ප්රමාණයට වඩා වැඩි යමක් ලබා දුන්නේ නම්, එවිට ඔවුන්ගේ සැපයුම්කරුවාණන් කවුදැයි ඔවුන්ට අමතක වන්නට හැකියාව තිබුණි. එබැවින් සෑම දිනකම උන්වහන්සේ ඔවුන් වෙනුවෙන් ප්රාතිහාර්යයක් කළ අතර දෙවියන්වහන්සේගේ සැලකීම ඔවුන් දුටුවෝය. කෙසේවෙතත්, සබත් දවස විශේෂිතවූ දිනයක්ව තිබිය යුතුළෙසම සබත් දවසේදී තත්ත්වයද වෙනස් විය. දැන් සිදුකරන්නට වූයේ හාස්කම් දෙකක්ය: සිකුරාදා දින දෙගුණයක් ආහාර තිබූ අතර එක් රැයකින් ආහාර නරක් නොවුණි. ඉශ්රායෙල්වරුන්ට ඔවුන්ගේ ගැලවුම්කරුවාණන් වූ දෙවියන්වහන්සේ ගැන විස්මපත් වීමටත්, දෙවියන්වහන්සේගේ සෙනඟ වීම යන්නෙන් අදහස් කළ දේ යළි සොයාගැනීමටත් සබත් දවස තුළින් ඊට ඉඩ හසර සළසා දෙන්නට විය.

ඉශ්රායෙල්වරුන් අවුරුදු 40ක් පුරා මෙම මන්නා ආහාරයට ගත යුතු විය (නික්මයාම 16:35). දෙවියන්වහන්සේ විසින් මෝසෙස්තුමාට උපදෙස් දෙන්නට වූයේ ඉශ්රායෙල් මිනිසුන් හට වනාන්තරයේදී ඔවුන් පෝෂණය කළ ආකාරය සිහිපත් කර දීම පිණිස මන්නා ඕමෙරයක් පුරවා තබා ගන්නා ලෙසයි (නික්මයාම 16:32, 33). එසේම එය සබත් දවස ගැනවූ සුවිශේෂී වූ අත්දැකීම සිහිපත් කිරීමක්ද වනු ඇත. සබත සුවිශේෂී වූ බව දෙවියන්වහන්සේ විසින් ඉශ්රායෙල්වරුන්ට පැහැදිලි කරන තවත් අවස්ථාද ඇත.

සබත යනු දෙවියන්වහන්සේ ඉශ්රායෙල් මිනිසුන්ට ඔවුන්ගේ අනන්යතාවය සහ ඔවුන්ගේ දෙවියන්වහන්සේව යළි සොයා ගැනීමට ඔවුන්ට උපකාර කළාවූ ආකාරයක් විය. සබතට කීකරු වී එය ශුද්ධව තබා ගන්නා ලෙස ඔවුන්ව කැඳවනු ලැබ තිබූ අතර, මෙය ඔවුන්ගේ මැවුම්කරුවාණන්ගේ ස්වභාවය පිළිබඳ ගැඹුරු අවබෝධයක් වර්ධනය කර ගැනීම සහ පොරොන්දුව තුල ස්ථිර වූ සම්බන්ධතාවයක් ගොඩනඟා ගැනීම පිළිබඳ වූ පසුබිම තුළ සිදුවිය.

`ඔබ කතා කරමින් සිටින්නේ සබත් දවස “නීරස” ලෙස දැනෙන්නාවූ යෞවනයෙකු සමඟ යැයි සිතන්න. ඔහු සබත පවත්වන්නේ ඔහු කළ යුතුව ඇති දෙයක් යැයි ශුද්ධ බයිබලය සහ ඔහුගේ දෙමාපියන් පවසා ඇති නිසාවෙනි. ධනාත්මක ඉගෙනීමේ අත්දැකීමක් ලෙස සබත (යළි) සොයා ගැනීමට ඔහුට උපකාර කිරීමට ඔබ කුමන යෝජනාවන් ඔහුට ලබාදෙන්නට යන්නේද?`