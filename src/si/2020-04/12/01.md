---
title:  දෙවියන්වහන්සේගේ චරිතය අත්දැකීම සහ ඒ තුළ ජීවත්වීම
date:  12/12/2020
---

### මෙම සතියේ පාඩම් අධ්යයනය සඳහා කියවන්න
උත්පත්ති 1, 2; නික්මයාම. 16: 14-29; යෙසායා. 58: 1–14; ශු.මතෙව් 12: 1–13; ශු.ලූක් 13: 10–17.

> <p>කටපාඩම් පදය</p>
> “උන්වහන්සේ ඔවුන්ට කියනසේක්: මනුෂ්යයා සබත් දවස උදෙසා නොව සබත් දවස මනුෂ්යයා උදෙසා නියමකරනලද්දේය. එබැවින් මනුෂ්ය පුත්රයා සබත් දවසේ පවා ස්වාමීයයි කීසේක.” (ශු.මාර්ක් 2:27, 28))

ජෝඩී ඇයගේ උපාධි පාඨමාලා වැඩසටහනෙහි සිටි එකම සෙවන්ත්-ඩේ ඇඩ්වෙන්ටිස්ට්වරිය වූ අතර සබත් දිනයේ යෙදෙන ඇතැම් සමාජ උත්සව සඳහා සහභාගී නොවී සිටීමට ඇය ගත් තීරණය තුළින් ඇයගේ විශ්වාසයන් ඉතා පැහැදිලිව පෙන්වන්නට විය.

එක් දිනක් ඇයගේ මිතුරියන්ගෙන් කෙනෙකුවූ ගේල් ඇයව අමතන්නට විය. ගේල්ගේ ස්වාමිපුරුෂයා සති හයක් පුරා නගරයෙන් බැහැරව යන බැවින් ඉදිරි සිකුරාදා සන්ධ්යාවන් සය ඇය සමඟ ගත කිරීමට කැමති දැයි ඇය ජෝඩිගෙන් විමසන්නට වූයේ ජෝඩි එම සන්ධ්යාවන්හි “කිසිවක් නොකළ” බව ඇය දැනසිටි බැවිනි.

ඊළඟට පැමිණි සිකුරාදා සන්ධ්යාවන් සතර තුළ ඔවුන් එක්ව ආහාර ගන්නට විය, එක්ව සංගීතය වාදනය කරන්නට විය, ඔවුන් ඔවුන්ගේ ක්රිස්තියානි අත්දැකීම් බෙදා ගත් අතර ඔවුන් පොදුවේ එකිනෙකාගේ මිතුදම තුළ ප්රීති වන්නට විය. පස්වන සති අන්තයේදී, ගේල් ජෝඩි හට පැවසුවේ ඇය වෙළඳ පොළෙහි බඩු මිලදී ගනිමින් සිටි බව සහ ඇයගේ ඔරලෝසුව දෙස බැලූ බවත්ය. ඒ හොඳයැයි ඇය සිතන්නට විය. සබත් දවසද පැමීණීමට ආසන්නව තිබුණි. ඇය ගත කළ පසුගිය සිකුරාදා සන්ධ්යාවන් සතර තුළ ඇය තම ක්රිස්තියානි අත්දැකීම්වල අලුත් වූ යමක් අත්දකින්නට ඇති බව ඇයට ක්ෂණිකව වැටහෙන්නට විය. ඇය වැඩෙමින්, ඇයගේ දෙවියන්වහන්සේ පිලිබඳ තව බොහෝ දේ ඉගෙන ගනිමින්, ඇයගේ ඇදහිල්ල තුළ ස්ථිර වන්නට විය. සබත අධ්යාපනය හා පුද්ගලික වර්ධනය සඳහා අවස්ථාවක් සලසන්නට විය.

සබත් දවස යනු හුදෙක්ම දවසක් ලෙස හෝ විවේකයක් ලෙස සිතීම නොව, එය අධ්යාපනය සඳහා වන මාධ්යයක් ලෙස අපට සිතිය හැක්කේ කෙසේද යන්න පිළිබඳව ඇති සිත්ගන්නා කතාන්දරයක් වේ.

* දෙසැම්බර් 19 වන සබත් දවස සඳහා සූදානම් වීම පිණිස මෙම සතියේ පාඩම අධ්යයනය කරන්න.