---
title:  විස්මපත් වීම සඳහා කාලය
date:  13/12/2020
---

උත්පත්ති පොතේ මුල් පරිච්ඡේද දෙක තුළ දෙවියන්වහන්සේ අපට මැවීමෙහි එකිනෙකට ගැළපෙන්නාවූ කථාවන් දෙකක් ලබාදීමට තෝරාගත්තේ මන්දැයි ඔබ කවදා හෝ දැනගැනීමට බලා සිටියේද? උත්පත්ති 1හි මැවීමේ සතිය හා එයට ලබාදෙන ලද ස්වරූපය සහ ඉන් පසුව ජීවය තුළ පෘථිවියේ වර්ධනය වන පුදුමය විස්තර කෙරෙන්නේ, එය සයවන දින පුරුෂයා හා ස්ත්රිය මැවීමෙන් අවසානය වෙත එළඹුමෙනි. උත්පත්ති 2 තුළින් එකම කථාව දෙස බලනා නමුත් එය සයවන දිනට වෙනස් දෘෂ්ටිකෝණයකින් යුතුව විශේෂ අවධානයක් යොමු කර සිටියි. ආදම් දැන් සිටින්නට වූයේ දර්ශනයේ කේන්ද්රයේ වන අතර සෑම දෙයක්ම එනම්, උයන, ගංගාවන්, සතුන් සහ සැබවින්ම ස්ත්රිය පවතින්නට වූයේ ඔහු සහ ස්ත්රිය වෙනුවෙන්ම බවට විස්තර කරන ලදී.

එක් තනි කථාවක් සඳහා මැවීමේ කථාව ඉතා ගැඹුරුවූවක් වේ. පළමුව, අප ඉගෙන ගන්නේ පරිපූර්ණ වූ අලංකාරත්වය සඳහා දෑස ඇත්තාවූ බලවත්වූද, කලාත්මකවූද මැවුම්කරුවාණන් ගැනය. ඉන් පසුව අපට හමු වන්නේ මනුෂ්ය වර්ගයා එකිනෙකා හට හා සෙසු මැවිල්ලට ප්රේමය හා සැලකිල්ල දැක්වීම අවශ්ය කරන්නාවූ සබඳතාවල දෙවියන්වහන්සේවය.

`උත්පත්ති 1 සහ 2 පරිච්ඡේදයන් කියවා පළමු සබත (උත්පත්ති 2: 1–3) පළමු මැවීමේ කතාවට යළි සම්බන්ධ වන ආකාරය ගැනත්, දෙවන මැවීමේ කථාවට යොමු කරනා ආකාරය ගැනත් සිතා බලන්න. දෙවියන්වහන්සේ සබත් දවසට කළ ආශීර්වාදය සහ එය ශුද්ධයැයි නියම කිරීමෙන් අදහස් කරන්නේ කුමක්ද යන්න තේරුම් ගැනීමට ඔබගේ නිගමනයන් ඔබට උපකාර කරන්නේ කෙසේද?`

ඔබ එම පළමු සබත් දවසේ සිටි ආදම් හෝ ඒව වූයේ යැයි සිතන්න. එය ඔබ ජීවමානව සිටියාවූ පළමු දිනයද, ඔබගේ කලත්රයා සහ දෙවියන්වහන්සේ සමඟ ගතකළ පළමු දිනයද වෙයි. එය කෙතරම් නම් අධ්යාපනයෙන් සපිරි දිනයක් වන්නේද! එවැනිවූ අලංකාරත්වයක් නිර්මාණය කළ හැකි වූ දෙවියන්වහන්සේ ගැන ඔබ ඉගෙන ගැනීමට යෑම අරඹයි. එක් මොහොතක අසම සමවූ ඇතෙකුද  ඊළඟ මොහොතේදී මැඩියෙකුද දැකුමෙන් ඔබ පුදුම වන්නට යයි. ජිරාෆ්ගේ හෝ මී හරකෙකුගේ විගඩම් දකිනා කළ ඔබ සිනාසෙන්නටද යයි. විවිධාකාර වූ වර්ණයන් හා හැඩයන්ගෙන්ද, සිත ඔකඳ කරන්නාවූ නාදයන්ගේ ස්වර සංකලනයන්ගෙන්ද ඔබ නිහඬව විස්මපත්ව සිටින්නට යයි; ඔබ අතිශය ප්රීතියට පත්වීම තුළ ඇති විවිධ පරාසයන් තුළ රසයෙන් හා සුවඳින් නිමග්න වන්නට යන අතර නොයෙක් මතුපිටවල් මත ස්පර්ශයට දැනෙන රසවින්දනය ගවේෂණය කරන්නටද යයි. මේ සියල්ලටම වඩා, ඔබ වගකීම, සැලකිල්ල හා ප්රේමය පිලිබඳ සබඳතා ගැන ඉගෙන ගැනීම අරඹන්නට යයි. ඔබ එය ඔබගේ මැවුම්කරුවාණන් සමඟ අත්දකින්නට යයි; එසේම මවන ලද සෙසු සියල්ල සමඟ ඔබ එය පුහුණුවීමද අරඹන්නට යයි.

පළමු සබත ආදම් සහ ඒව හට තම මැවුම්කරුවාණන්ගේ පසු විපරම නොලත්  අත්දැකීමක් වූයේ නැත. එය ඔවුන්ගේ මැවුම්කරුවාණන් සහ මවන ලද දෑ කෙරෙහි අවධානය යොමු කිරීම පිණිස දෙවියන්වහන්සේ විසින් නිර්මාණය කරන ලද අවස්ථාවක් විය. එය ඔවුන් විස්මපත් විය යුතු කාලයක්ව තිබෙන්නට විය.

`එම පළමු සබත් දවසේදී ආදම් සහ ඒව හට අධ්යාපනය ලැබීමට තිබූ විවිධ අවස්ථාවන් ලැයිස්තුගත කරන්න. වෙනත් ආකාරයකින් වුවද, අදටත් අදාළ වන එහි අවස්ථාවන් වන්නට යන්නේ මොනවාද? එයින් ඔබගේ සබත් දිනයන් හරවත් කරන්නට යන්නේ කෙසේද?`