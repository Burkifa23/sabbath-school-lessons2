---
title:  ප්රජාව සඳහා කාලයක්
date:  17/12/2020
---

සිනගෝගයට සතිපතා පැමිණීම ක්රියාවෙහි යොදවා පෙන්වීමට යේසුස්වහන්සේ සිය ගෝලයන්ට ආදර්ශයක් වූසේක. උන්වහන්සේගේ උත්ථානයෙන් පසුවද යේසුස්වහන්සේගේ අනුගාමිකයන් මෙන් ඔවුහුද මෙම හැඩ ගැසීම අනුගමනය කළහ. ප්රේරිතයන් හට නැවත නැඟිටීම සම්බන්ධ ප්රශ්න ඇසීමට සිනගෝගය ප්රධාන ස්ථානයක් බවට පත් වූ අතර, සබත මගින් ප්රජාවට එකට එක්රැස් වී ඉගෙන ගැනීමට ප්රධාන අවස්ථාවක් ලබා දෙන්නට විය. අවසානයේදී යේසුස්වහන්සේ, සෑම සබත් දිනයකම සිනගෝගයේදී කියවන්නට වූ හෙබ්රෙව්වරුගේ මෙසියස්වහන්සේද පරණ ගිවිසුම තුළ අනාවැකි පළ කළාවූ මෙසියස්වහන්සේද වූ සේක. එසේ නම්, විශේෂයෙන් ඔවුන් යුදෙව්වන්ට සහ “දෙවියන්වහන්සේ කෙරෙහි හය ඇත්තන්ට” (ක්රියා 13:16, 26) සාක්ෂි දරමින් සිටියදී, ඇදහිලිවන්තයන් හට යේසුස්වහන්සේව උසස් කිරීමට සිනගෝගයට වඩා යහපත් වූ කුමන ස්ථානයක් තිබෙන්නට ගියේද?

`පහත සඳහන් පාඨයන් දෙස බලන්න. යේසුස්වහන්සේගේ අනුගාමිකයන් පොදු ස්ථානයන්හි සාක්ෂි දැරූ ආකාරය ගැන ඔවුන් අපට පවසන්නේ කුමක්ද? ඔබ මෙම පාඨයන් කියවන විට, ඔවුන් කතා කළේ කොතැනක සිටද, ඔවුන් කතා කළේ කා හටද, ඔවුන් පැවසූ දේ සහ එහි ප්රතිඵල කුමක් වූයේදැයි සිතා බලන්න. ක්රියා 13: 14-45; ක්රියා 16:13, 14; ක්රියා 17: 1–5; ක්රියා 18: 4.`

අපෝස්තුළුවරුන්ගේ සාක්ෂිය පෞද්ගලික හා ශුද්ධ ලියවිල්ල පිළිබඳව යන දෙකින්ම විය. පාවුල්තුමා මිසරයේ “අපේ පියවරුන්”ගේ (ක්රියා 13:17) සිට ඉශ්රායෙලයේ ඉතිහාසය විස්තර වශයෙන් පැහැදිලි කළ අතර, විනිශ්චයකරුවන් දක්වාද, රජවරු සහ උන්වහන්සේගේ පරිපූර්ණ වූ මාරු වීම සිදුවූ දාවිත් දක්වාද ඔවුන්ගේ ජනාවාස කිරීමේ ඉතිහාසය පැවතෙන්නට විය.

පාවුල්තුමා සහ තවත් අය විසින් ශුද්ධ ලියවිල්ලේ පසුබිම තුළ ඔවුන්ගේ පෞද්ගලික අත්දැකීම් සහ අවබෝධය අර්ථවත් කළ ආකාරය පෙන්වා දුන්හ. ඔවුන් තොරතුරු ඉදිරිපත් කළ අතර, ඔවුන් විවාද කොට සාකච්ඡා කරන්නට වුහ. දේශනා කිරීම, ඉගැන්වීම සහ සාකච්ඡාව තුළින් ඉදිරිපත් කරන ලද පෞද්ගලික සාක්ෂිය සහ ශුද්ධ ලියවිල්ලේ එකතුව ඉතා බලවත් විය. ශුද්ධ බයිබල් පරිඡේදයන්වල පෙන්වා ඇති පරිදි, ඇතැම් ආගමික නායකයන් අපෝස්තුළුවරුන්ගේ අධිකාරී බලය ගැනත්, එහි ප්රතිඵලයක් වශයෙන් යුදෙව්වන් හා අන්යජාතිකයන් වන ජනතාව කෙරෙහි තිබූ බලය ගැනත් ඊර්ශ්යා සහගත විය.

දේශනා කිරීම සහ ඉගැන්වීම/බෙදාගැනීම යන දෙකින්ම සාක්ෂි සහ ශුද්ධ ලියවිලි ප්රකාශ කිරීම දිරිගැන්වීමේ ප්රබල ඉතිහාසයක් සෙවන්ත්-ඩේ ඇඩ්වෙන්ටිස්ට් සභාවට ඇත. දිව්ය (දේශනා) මෙහෙය සහ වෙනත් සබත් රැස්වීම් (උදාහරණයක් ලෙස තරුණ රැස්වීම්) සමඟ සබත් පාසල එක්ව යෙදීම තුළ සෙවන්ත්-ඩේ ඇඩ්වෙන්ටිස්ට් නමස්කාරයට ශක්තිමත් වූ විධිමත් අධ්යාපන පදනමක් ලබා දෙයි. මෙය වෙනත් ඉගෙනීමේ අත්දැකීම් සමඟ එකට යා යුත්තක් වන අතර, එය සබත් දවසේ අධ්යාපනික අත්දැකීම සඳහාද අත්යවශ්ය වේ.