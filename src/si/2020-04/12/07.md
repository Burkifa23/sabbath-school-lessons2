---
title:  වැඩිදුර අධ්යයනය සඳහා
date:  18/12/2020
---

Ellen G. White, “The Sabbath,” pp.281-289, Desire of Ages. (එලන් ජී. වයිට්, “සබත් දින”, පි.206-212, යුගයන්ගේ ආශාව)

“දේව ජනතාවට අයත් වීමට නම් සබත ශුද්ධවන්තව ගත කළ යුතු විය. එය අන්ය ජාතිකයන්ගෙන් වෙන් කර හඳුනා ගැනීමේ සලකුණ විය. නමුත් සබත ශුද්ධ වූ ලෙස ගත කිරීමට මිනිසා ශුද්ධවන්ත විය යුතුය. ඔවුහු විශ්වාසය තුළින් ක්රිස්තුස්වහන්සේගේ ධර්මිෂ්ඨකමට පංගුකාරයන් විය යුතුය. ඉශ්රායෙල්වරුනට දස පනත දෙන විට උන්වහන්සේ මෙසේ කීසේක. “සබත් දවස ශුද්ධ ලෙස පැවැත්වීමට සිතට ගන්න.” “නුඹලා මට කැප වූ මනුෂ්යයන් විය යුතුය.” (නික්මයාම 20: 8; 22:31). මන්දයත් දේව ජනතාවක් ලෙස ඔවුන්ව හඳුනා ගත හැක්කේ එවිට පමණක්ය.”- Ellen G. White. The Desire of Ages, p.283. (එලන් ජී. වයිට්, යුගයන්ගේ ආශාව, පි. 208)

“තවද උන්වහන්සේට අපව ශුද්ධවන්ත බවට පත් කළ හැකි බව පෙන්වීමේ ක්රිස්තුස්වහන්සේගේ බලයේ ලකුණ සබතය. . . . උන්වහන්සේගේ ශුද්ධත්වයට පැමිණවීමේ බලයේ ලකුණක් ලෙස, ක්රිස්තුස්වහන්සේ තුළින් දෙවියන්වහන්සේගේ ඉශ්රායෙල් ජනතාවෙහි කොටසක් වන සැමට සබත දෙනු ලැබේ. ”- The Desire of Ages, pp. 288, 289. (යුගයන්ගේ ආශාව, පි. 212.)

**සාකච්ඡාව සඳහා ප්රශ්න**

`බොහෝ විට සෙවන්ත්-ඩේ ඇඩ්වෙන්ටිස්ට්වරුන් සබත් දවසේදී පිළිගත නොහැකි දේ මොනවාදැයි සලකා බැලීමට කාලය මිඩංගු කරති. මෙම පාඩමේ සාකච්ඡා කර ඇති ප්රමිතීන් කෙරෙහි සබත පිළිපදින්නන්ගේ අවධානය යොමු කරවන සහ අධ්යාපනික අත්දැකීමක් ලෙස සබත අවධාරණය කරන ප්රශ්න මාලාවක් සකස් කරගන්න. උදාහරණයක් ලෙස: “දෙවියන්වහන්සේගේ චරිතය ගැන තවදුරටත් දැනගැනීමට මා හට හැකිවන ලෙස සබත් දවසේදී මා කරන්නට යන්නේ කුමක්ද?”`

`ඉහත දක්වා ඇති එලන් ජී. වයිට් මහත්මියගේ උපුටා දැක්වීම් සලකා බලන්න. ඉන් යෝජනා කෙරෙන්නේ සබත පිළිපදින්නන් ප්රජාවෙන් වෙනකොට හඳුනා ගැනෙන්නේ එය සිරිතක් ලෙස පැවැත්වීමෙන් පමණක් නොවන බවයි. “ක්රිස්තුස්වහන්සේගේ ධර්මිෂ්ඨකමේ හවුල්කරුවන්” වන “ශුද්ධ” බවට පත් කරනු ලැබ ඇති පුද්ගලයන් කෙබඳු අය වන්නේද? මෙයට සබත හා ඇති සම්බන්ධය කුමක්ද?`

`ඔබගේ සබත් අත්දැකීම හරවත් කර ගත හැක්කේ කිනම් ආකාරවලින්ද? ඉදිරි මාස 12 තුළ සබත පැවැත්වීම තුළින් ඔබ ඉගෙන ගැනීමට කැමති දේ කෙරෙහි අවධානය යොමු කරවන ඉලක්ක තුනක් හඳුනා ගන්න.`