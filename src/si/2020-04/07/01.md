---
title:  අධ්යාපනය තුළ නමස්කාරය
date:  07/11/2020
---

### මෙම සතියේ පාඩම් අධ්යයනය සඳහා කියවන්න
දානියෙල් 3, එළිදරව් 14:6-12, ගීතාවලිය 78:1-17, ශු.යොහාන් 4:7-26, 1 ලේකම් 16:1-36, ශු.මාර්ක් 7:1-13

> <p>කටපාඩම් පදය</p>
> “ස්වාමීන්වහන්සේගේ නාමයට අයිති ගෞරවය දෙව්. පඬුරක් රැගෙන උන්වහන්සේ ඉදිරියට එව්.

ශුද්ධවූ අලංකාරය ඇතුව ස්වාමීන්ට නමස්කාරකරව්.” (1 ලේකම් 16:29)

නමස්කාරය යනු මනුෂ්යත්වයේද, එසේම වැටුණාවූ මිනිස් ස්වභාවයේද පවා කොටසක්ද වෙයි. පැහැදිලිවම, අපව මවනු ලැබ ඇත්තේ අප උන්වහන්සේට ප්රේම කරමින්, උන්වහන්සේ නමස්කාරයට සුදුසු බව දන්නා බැවින්, දෙවියන්වහන්සේ අපට දී ඇති නිදහස තුළින් අප සමිඳාණන්වහන්සේට නමස්කාර කරන්නාවූ ජීවීන් ලෙසට වේ. පාපයෙන්ද, මරණයෙන්ද, විනාශයෙන්ද අවලස්සන නොවූ මැවිල්ලක් තුළ, දෙවියන්වහන්සේව මුහුණට මුහුණ ලා හමුවීමේ ප්රවේශය වැටීමට පෙර මනුෂ්යයින් හට තිබුණාවූ ලොවක එවැනිවූ නමස්කාරයක් ඉතා පහසු වූවක් වන්නට ඇත. එය වැටුණාවූ ලොවක් ගැන පමණක් දන්නා අප හට සිතින් මවාගැනීමට අපහසුවූ මැවිල්ලක් වන්නේය.

සැබවින්ම, අද දිනටත්, නමස්කාර කිරීම සහජයෙන්ම අවශ්යතාවයක්ව අප තුළ තවමත් පැවතුනද, එය මෙම ලෝකයේ අන් සියල්ලක් මෙන්ම, පාපයෙන් විකෘති වී වරදවා නිරූපණය කර ඇත. ඉන් අදහස් කෙරෙන්නේ අනෙකුත් දේ අතර, අප නමස්කාරකරන්නාවූ ජීවීන් වශයෙන්, අසත්ය වූ දේට නමස්කාර කිරීමේ හෝ සමිදාණන්වහන්සේට නමස්කාර කළ යුතුව ඇති ආකාරයට නමස්කාර නොකරන තත්ත්වයකට පවා පැමිණිය හැකි බවයි. (නිදසුනක් වශයෙන්, ශු.මාර්ක් 7: 1-13, යෙරෙමියා 7: 4 බලන්න).

එබැවින්, නමස්කාරය ක්රිස්තියානි අත්දැකීමෙහි කේන්ද්රිය බැවින්, ක්රිස්තියානි අධ්යාපනය මෙම සතියේ පාඩම සඳහා තේමාව වන නමස්කාරය පිළිබඳ ප්රශ්නය සමඟ කටයුතු කළ යුතු වෙයි.

* නොවැම්බර් 14 වන සබත් දින සඳහා සූදානම්වීම පිණිස මෙම සතියේ පාඩම අධ්යයනය කරන්න.