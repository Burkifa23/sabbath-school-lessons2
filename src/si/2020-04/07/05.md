---
title:  ශුද්ධවූ අලංකාරය
date:  11/11/2020
---

`1 ලේකම් 16: 1–36 දක්වා කියවන්න. මෙම සිද්ධිය සිතින් මවා ගැනීමට උත්සාහ කරන්න. ඔබ එය ඉතා වැදගත් හා උදාර වූද, භයංකර වූද, උත්සවාකාර වූ හා ප්රීතිමත් වූද එකක් ලෙස සිතනු ලැබුවේද? එය මෙලෙස සඳහන්වූ දෙකෙහිම එකතුවක් විය හැක්කේ කුමන ආකාරයෙන්ද? නමස්කාරය පිළිබඳව අපට මෙම සිද්ධියෙන් උගත හැක්කේ කුමක්ද? එසේම, අප නමස්කාරය අත්විඳිමින්ද එය ඉගැන්විය යුත්තේ කෙසේද?`

දෙවියන්වහන්සේ පුරාණ ඉශ්රායෙල්වරුන් සමඟ වාසය කළ හා ගැළවීමේ සැලැස්ම ඔවුන්ට එළිදරව් කළාවූ නමස්කාර කරන ස්ථානය මණ්ඩපය විය. ඒ අනුව, නමස්කාරයට සහ අධ්යාපනයේ නමස්කාරයට කේන්ද්රීය විය යුත්තේ මණ්ඩප සේවය තුළ සියලු අනාවැකි පිලිබඳ ලකුණු දී ඇත්තාවූ යේසුස්වහන්සේ සහ ගැලවීමේ සැලැස්මය. ප්රශංසාව හා නමස්කාරය ලැබීමට සුදුසු වූ දෙවියන්වහන්සේ අප වෙනුවෙන් වෙන කුමන දෙයක් කර ඇති නමුත්, කුරුසිය මත උන්වහන්සේගේ පරිත්යාගය තුළින්ද ආදේශක මරණය තුළින්ද අපට ලබා දෙන ලද සදාකාල ජීවනයේ බලාපොරොත්තුවෙන් තොරව මේ සියල්ල අර්ථ විරහිත වේ.

මෙම පරිඡේදයේ “ධර්ම ප්රචාරයේ” ප්රධාන තේමාව සැලකිල්ලට ගන්න: මුළු ලෝකයම ඉශ්රායෙලයේ දෙවියන්වහන්සේ ගැන ඉගෙනගත යුතුව තිබුණි.

`1 ලේකම් 16:29 බලන්න: “ස්වාමීන්වහන්සේගේ නාමයට අයිති ගෞරවය දෙව්. පඬුරක් රැගෙන උන්වහන්සේ ඉදිරියට එව්. ශුද්ධවූ අලංකාරය ඇතුව ස්වාමීන්ට නමස්කාරකරව්.” ශුද්ධවූ අලංකාරය? ඉන් කුමක් අදහස් කරන්නේද?`

සියල්ලට පෙර, පාපය කෙතරම් නම් අවලස්සන වූද, හානිකර වූද, අවමනට ලක් කරන්නාවූද දෙයක්ව ඇත්තේ දැයි සිතා බලන්න. එසේම, ඉශ්රායෙලය වටා සිටි ජාතීන්ගේ නමස්කාර පිළිවෙත් තුළ, සිත කම්පා කරවන ළමා බිලිදීම් පවා තිබීම කෙතරම් නම් දුෂ්ටවද, දරුණුවද, පිළිකුලට ලක්ව තිබුණේදැයි සිතාගැනීම පවා අපහසු වේ. තවද, නිසැකවම, මෙලෙස සඳහන් දෑ මෙම පිළිවෙත් ක්රියාවේ යෙදවූ අය කෙබඳු අය වුයේද යන්න පෙන්වා දෙයි.

ඊට වෙනස්ව, පුරාණ ඉශ්රායෙලය ඔවුන් අවට තිබූ දුසිරිත් වලින් වෙන්වූ ශුද්ධ වූ ජාතියක් ලෙස තිබිය යුතුවිය. ඔවුන්ගේ සිත්වලින් හා මනසින් ඔවුන් ශුද්ධව සිටිය යුතුවිය; එසේම, දෙවියන්වහන්සේ අභිමුඛයේදී ඔවුන්ගේ නමස්කාරයට අර්ථයක් හා අලංකාරයක් ලබා දුන්නේ මෙය විය. පරණ ගිවිසුමේ අනාගතවක්තෘවරුන් ඔවුන්ගේ සිත් උන්වහන්සේගෙන් ඉතා දුරස්ව තබා තිබූ අතර ඔවුන් දූෂ්ය ක්රියාවල යෙදී සිටිමින් සමිඳාණන්වහන්සේට නමස්කාර කළ අය විවේචනය කරමින් ඔවුන්ට විරුද්ධව නැඟී සිටියහ.