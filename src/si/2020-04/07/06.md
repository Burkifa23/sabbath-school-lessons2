---
title:  අධ්යාපනය තුළ රූප වන්දනාව
date:  12/11/2020
---

පුරාණ ඉශ්රායෙලය ආගමට ඉතා ලැදි මිනිසුන්ගෙන් වටව තිබූ අතර ඔවුන්ගේ දෙවිවරුන්ට වන්දනාමාන කිරීමට සහ දෙවිවරුන්ගෙන් සමාව ලබාගෙන ඔවුන් සනසවාලීම සඳහා ඔවුන්ගේ දරුවන්ව පවා පූජා කිරීමට ඔවුන් කැපව සිටින්නට විය. එය සැබෑවූ කැපවීමක් වෙයි. එය එසේ නොවන්නේද?

එමනිසා, නමස්කාරය, එනම් සැබෑවූ දෙවියන්වහන්සේට කරනා සැබෑ නමස්කාරය, හෙබ්රෙව්වරුන් හට ඔවුන් වටා තිබූ රූප වන්දනාවට හා බොරු නමස්කාරයට හසු නොවී ඔවුන්ව ආරක්ෂා කිරීම සඳහා තිබූ වැදගත් අංගයක් විය. එහෙත්, මේ සියලු අනතුරු ඇඟවීම් තිබියදීත් එය නොතකා, විශේෂයෙන්ම ඊට විරුද්ධව ඔවුන්ට අවවාද කර තිබූ රූප වන්දනාමාන පිළිවෙත් කෙරෙහි ඔවුන් නැඹුරු වන්නට විය.

අද දින අප ගැන කුමක් කිව හැකි වන්නේද? විශේෂයෙන්ම නූතන රූප වන්දනාවේ අන්තරායන් හමුවේ සැබෑ දෙවියන්වහන්සේට නමස්කාර කිරීම සහ උන්වහන්සේ අප වෙනුවෙන් කර ඇති සියල්ල සිහිපත්කර සඳහන් කිරීම එතරම් වැදගත්වූ දෙයක් වන්නේ ඇයි?

`ශු.මාර්ක් 7: 1–13 කියවන්න. ක්රිස්තියානි අධ්යාපනයේ පසුබිම තුළ සහ අද දිනට අදාළවන ලෝකයෙන් ලබාගන්නා ලද ව්යාජ ඉගැන්වීම්වල අන්තරාය අපගේ ඇදහිල්ලේ භාවිතයට සෘණාත්මක ලෙස බලපෑ හැකි යැයි කියැවෙන 7-9 දක්වා පද තුළින් අපට දැකගත හැකි මූලධර්මය කුමක්ද?`

අද ලෝකයේ බොහෝ ශ්රෙෂ්ඨවූ බුද්ධිමය අදහස් පදනම් වී ඇත්තේ යථාර්ථය පිළිබඳ ස්වාභාවික දෘෂ්ටිය මතවේ. අද පාසැලේ ඉගෙන ගන්නා බොහෝ විෂයයන්ද එම දෘෂ්ටිකෝණය පාදක කරගනිමින් අධ්යයනයන් කරනු ලබන අතර එයින් බොහෝ විට අදහස් වන්නේ එළෙස උගන්වන දේ ශුද්ධ ලියවිල්ලට පටහැනි වන බවයි. අප විසින් අවශ්ය කොන්දේසියක් ලෙස පිළිගන්නා ලද, මතයන් නිර්මාණය කරන ලද හා ක්රියාවට නංවන ලද අදහස් වලට නමස්කාර කිරීමට අපව පෙළඹවිය හැකිය. එසේම, මෙම අදහස් විශේෂ වූ ලක්ෂණ ලෙස පෙන්වා දෙන දාර්ශනිකයන්, විද්යාඥයින් සහ ගණිතඥයන්ගේ මාහැඟි බුද්ධියට අපගේ නමස්කාරය පිරිනැමිය හැකිය. ගැටළුව නම් බොහෝ විට මෙම අදහස් ශුද්ධ ලියවිල්ල සමඟ ගැටිය හැකි නමුත් එය සත්යයක් යැයි විශ්වාස කරනා ලෙස අද දින උගන්වා ඇති බැවින්, මිනිසුන් එය ක්රිස්තියානි අධ්යාපනයට අන්තර්ගත කිරීමට උත්සාහ කිරීමය. කෙසේ වෙතත්, එය කළ හැකි එකම ක්රමය ඇදහිල්ල පාවාදීම වන අතර, ඉන් බොහෝ විට අදහස් කෙරෙන්නේ ශුද්ධ ලියවිල්ලේ අර්ථය විකෘති කර හා වෙනස් කර, වර්තමාන අදහස් සමඟ ශුද්ධ ලියවිල්ල ගැළපෙන සේ සැකසීමට උත්සාහ කිරීමය.

`ශුද්ධ ලියවිල්ල සමඟ ගැටෙන වර්තමානයේ ඇති ජනප්රිය විශ්වාසයන් මොනවාද? සභාවක් වශයෙන් අපට එවැනිවූ විශ්වාසයන් අපගේ අධ්යාපන ක්රමයට අන්තර්ගත කිරීමෙන් අපව ආරක්ෂා කරගන්නේ කෙසේද?`