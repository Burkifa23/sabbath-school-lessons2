---
title:  වැඩිදුර අධ්යයනය සඳහා
date:  13/11/2020
---

“සිත සියල්ලකටම වඩා රැවටිලිකාර වන අතර එය බොහෝ පව්කාරද වේ. ධර්මය පිළිබඳ විශ්වාස කරනා පුද්ගලයින් විසින් තමන් ඇදහිල්ලෙහි සිටිනවාද යන්න පිළිබඳව සමීපව විමසා බැලීමට අකමැත්තක් දක්වන අතර බොහෝ දෙනෙක් රැවටිලිකාර බලාපොරොත්තුවක් වෙතට නැඹුරු වී සිටීම බියකරුවූ කරුණක් වන්නේය. ඇතැමෙක් මීට වසර ගණනාවකට පෙර ලැබූ පැරණි අත්දැකීමක් වෙතට නැඹුරු වෙති; එහෙත් මෙම හැගීම් පිරික්සුමේ කාලය වෙත ගෙන එන කළ, සියල්ලන්ටම දෛනික අත්දැකීමක් තිබිය යුතු විට, ඔවුන්ට සබඳකමක් දැක්වීමට කිසිවක් තිබෙන්නට යන්නේ නැත. සත්යය පිළිබඳ ප්රකාශයක් ඔවුන්ව බේරා ගනු ඇතැයි ඔවුන් සිතන බව පෙනේ. දෙවියන්වහන්සේ පිළිකුල් කරන්නාවූ එම පාපයන් යටපත් කොට මැඩලූ කළ, යේසුස්වහන්සේ ඔබ වෙතට ඇතුල්ව, ඔබත් සමඟ කෑම කන්නට යන අතර ඔබද උන්වහන්සේ සමඟ සිටින්නට යනු ඇත. එවිට ඔබ යේසුස්වහන්සේගෙන් දිව්ය ශක්තිය ලැබ, උන්වහන්සේ තුළ වැඩෙමින් ශුද්ධවූ ජයග්රහණයෙන් යුතුව අපගේ ස්වාමීවූ යේසුස් ක්රිස්තුස්වහන්සේ කරණකොටගෙන අපට ජය දෙන්නාවූ දෙවියන්වහන්සේට ස්තූතිවේවා යැයි පවසන්නට යනවා ඇත. ධර්මය පිලිබඳ විශ්වාස කරනා ඇල්මැරුණාවූ පුද්ගලයින් කිසිවිටෙකත් උන්වහන්සේගේ නම සඳහන් නොකළේ නම් එය ස්වාමින්වහන්සේට වඩාත් ප්රසන්න වූ දෙයක් වන්නට ඇත. යේසුස්වහන්සේගේ විශ්වාසවන්ත අනුගාමිකයන් හට ඔවුන් නිරතුරුවම බරක් වන්නේය. ඔවුන් නොඇදහිලිවන්තයන්ට බාධාවක් වන අතර නපුරු දූතයන් ඔවුන් ගැන ප්රීතියෙන් ඉපිළෙන්නට යන අතර දෙවියන්වහන්සේගේ දූතයන්ට ඔවුන්ගේ වංක ක්රියා මාර්ග තුළින් ගරහන්නට යන්නේය. එවැනි දෑ කාරණා සඳහා රටෙහි හෝ විදේශයක ඇති ශාපයක් වන්නේය. ඔවුන්ගේ තොල්වලින් ඔවුන් දෙවියන්වහන්සේට ළං වුවද ඔවුන්ගේ සිත් උන්වහන්සේගෙන් දුරස්ව ඇත.”- Ellen G. White, Spiritual Gifts, vol. 2, p. 227.

**සාකච්ඡාව සඳහා ප්රශ්න**

`ශු,මාර්ක් 7: 1-13 දක්වා පාඨයන් තුළින්, බොරු නමස්කාරයට පාදක වූ තත්ත්වය සිත සම්බන්ද ප්රශ්නයක් වන බව අප දැනගතිමු. මෙම නමස්කාරය අපගේ සිත් වලින් මතුව නොඑන්නේ නම් දෙවියන්වහන්සේ අපගේ තොල්වලින් පැමිණෙන නමස්කාරය නොසලකනසේක. දෙවියන්වහන්සේට සැබවින්ම ප්රේම කිරීම සඳහා අපගේ සිත් විවෘත කරලීමට වඩාත් ප්රබලම ක්රමය අප උදෙසා ඇති ශුභාරංචිය සහ යේසුස්වහන්සේගේ මරණය පිළිබඳ කථාව වන්නේ ඇයි?`

`“ආත්මයෙන්ද සැබෑකමෙන්ද” දෙවියන්වහන්සේට නමස්කාර කිරීමේ අදහස පිළිබඳව තවදුරටත් අවධානය යොමු කරන්න. මෙහිදී ඉන් එක් දෙයක් පමණක් කරමින් අනෙක් දෙය නොකර සිටිය හැකි වන්නේද? නැතහොත් සැබෑ නමස්කාරය සඳහා මෙම කාරණා දෙකම අවශ්ය කරන්නේද? එය එසේ නම්, ඊට හේතුව කුමක් වන්නේද?`

`එසේය, දෙවියන්වහන්සේට සැබවින්ම නමස්කාර කිරීම සඳහා අපගේ සිත් නිවැරදි විය යුතුය, එහෙත් එයින් අදහස් කරන්නේ කුමක්ද? ඔබ නමස්කාර කිරීමට පෙර, ඔබගේ ජීවිතයේ පරිපූර්ණ විනයකින් යුක්තව මුළුමනින්ම ස්වාමීන්වහන්සේ සමඟ සම්බන්ධ වන තුරු ඔබ බලා සිටිය යුතු වන්නේද? අනෙක් අතට, නමස්කාරය, එනම් සැබෑ නමස්කාරය, ඔබගේ සිත දෙවියන්වහන්සේ සමඟ නිසි ස්ථානය කරා ගෙන ඒමට උපකාරී වන්නේ කෙසේද?`