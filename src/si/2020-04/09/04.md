---
title:  ගෝලයන් සේ ජීවත්වීම
date:  24/11/2020
---

ක්රිස්තියානි අධ්යාපනය සඳහා බලවේගයක් වීම පිළිබඳව සභාව සැලකිලිමත් වන්නේ නම්, අප යේසුස්වහන්සේගෙන් ආරම්භ කිරීම අත්යවශ්ය වේ. යේසුස්වහන්සේ ගෝලයන් කැඳෙවූසේක. උන්වහන්සේ ඔවුන් සමඟ ඇවිද යමින් මෙහෙවර ඉටුකිරීමට ඔවුන් පුහුණු කළසේක. ඔවුන් විසින් රැකබලාගත යුතුව හා ප්රේම කළ යුතුව ඇති මනුෂ්යයන්ගේ ජීවිතවලට සම්බන්ධ වීමට යේසුස්වහන්සේ ඔවුන්ට අවස්ථාව සලසාදුන්සේක. එසේම මනුෂ්යයන් විසින් සහෝදර සහෝදරියන් සේ එකිනෙකා හට සැලකීමට පටන් ගත්විට මෙම ලෝකය කෙබඳු විය හැකිද යන්න පිළිබඳව යේසුස්වහන්සේගේ දර්ශනය තුළින් යේසුස්වහන්සේ විසින් දිනපතා ඔවුන්ට අභියෝග කළසේක.

`ශු.ලූක් 4:18–23 දක්වා කියවන්න. ක්රිස්තුස්වහන්සේගේ අනුගාමිකයන් වශයෙන් අප සැමට ඇති පණිවිඩය කුමක්ද?`

අවුරුදු තුනක් පුරා ගෝලයන් බලා සිටියේ ඔවුන්ගේ ගුරුවරයාණන් වන යේසුස්වහන්සේ රාජ්යයේ පරිපූර්ණත්වය අනුව ජීවත් වූ අයුරුය. එනම් නාසරෙත්හි සිනගෝගයේදී උන්වහන්සේගේ පළමු දේශනාවේදී ප්රකාශයට පත් වූ පරපූර්ණත්වයයි. සමාව, කරුණාව සහ ප්රේමය යන දෑ තනිකම, කැපවීම සහ දුෂ්කරතා සමඟ එකිනෙක බැඳීව කටයුතු කරන්නේය. ඉගෙන ගත යුතුව තිබූ පාඩමක් තිබේ නම්, එය ගෝලකම යනු සැහැල්ලුවට ගත යුත්තක් නොවන බවට වූ පාඩම වේ. ඔබ එක් දිනකට පමණක් නොව, මුළු ජීවිත කාලය පුරාවටම ගෝලයෙකු වන්නේය.

“අපෝස්තුළුවරුන්ට භාර දුන් ගැලවුම්කරුවාණන්ගේ මෙහෙයට . . . සියලුම විශ්වාසිකයන් අවසානය දක්වාම අයත් වනු ඇත. . . . ස්වර්ගීය ආනුභාවය පැමිණි සියල්ලන්ම ශුභාරංචිය කෙරෙහි විශ්වාසය තබති. ක්රිස්තුස්වහන්සේව භාරගන්නා සියලු දෙනාම තම සහෝදර ජනතාවගේ ගැළවීමට බැඳී සිටියි. මෙය හේතුකොටගෙන සභාව පිහිටුවන ලද අතර එහි ශුද්ධවූ දිවුරීම භාරගන්නා සියල්ලන්ම ක්රිස්තුස්වහන්සේ සමග එක්ව කටයුතු කරන සේවකයින් ලෙස ප්රතිඥා දෙනු ලැබේ. ”- Ellen G. White, The Desire of Ages, p. 822 (එලන් ජී. වයිට්, යුගයන්ගේ ආශාව, පි. 397)

යේසුස්වහන්සේගේ ගෝලයන් වශයෙන්, යේසුස්වහන්සේ සැමවිටම අපගේ සහභාගිකම හා අපගේ නමස්කාරය යන දෙකෙහිම කේන්ද්රය වන බවට අද අප විසින් සහතික කළ යුතු වේ. ගෝලකම නිර්මාණය කරනු ලැබුවේ යේසුස්වහන්සේ විසින්ම බව සිහියේ තබාගැනීම යහපත්වේ. උන්වහන්සේගේ කාලයේ සිටි ආගමික නායකයන් විසින් අනුගාමිකයන්ව ආකර්ෂණය කරගත්තද, උන්වහන්සේව අනුගමනය කිරීමට පුරුෂයන්ව හා ස්ත්රීන්ව කැඳවනු ලැබුවේ යේසුස්වහන්සේ විසින්ය. ඔවුන්ගේ සියලු ආඥාවන් වලට වඩා යේසුස්වහන්සේ සමඟ සිටීම වැදගත් යැයි ඉදිරිපත් කරන තරම් අන්තගාමී කැඳවුමක් ආගමික නායකයන්ට සිතාගත නොහැකි විය.

තවද, යේසුස්වහන්සේගේ ගෝලයන් වශයෙන්, අපට සියලු මනුෂ්යයන් කෙරෙහි ගෞරවය තිබීම පමණක් නොව, සියලු මනුෂ්යයන්ට දියුණු වෙමින් වර්ධනය වීමට හැකි ස්ථානයක් සපයා දීමටද කටයුතු කරනු ඇත.

එමනිසා, මුළු ක්රිස්තියානි අධ්යාපනයට මෙම මෙහෙවර පිළිබඳවද, අරමුණ පිළිබඳවද අවබෝධය ඇතුළත් විය යුතු අතර, ජීවිකාව උපයා ගැනීම පමණක් නොව, අපගේ විෂය පථය තුළ යේසුස්වහන්සේ අපගෙන් ඉල්ලා සිටින දේද එනම්, උන්වහන්සේගේ අඩිපාරේ යමින් උපකාර අවශ්ය අය හට සේවය කිරීමද ශුභාංචියේ පණිවුඩය ඔවුන් සමඟ බෙදාගැනීමද අප කළ යුතුවේ.