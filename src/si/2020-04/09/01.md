---
title:  සභාව සහ අධ්යාපනය
date:  21/11/2020
---

### මෙම සතියේ පාඩම් අධ්යයනය සඳහා කියවන්න
ශු.ලූක් 10:30-37, ශු.මතෙව් 5:14-16, ශු.ලූක් 4:18-23, යෙරමියා 29:13, ශු.මතෙව් 7:7, 1 තෙසලෝනික 2:6-8.

> <p>කටපාඩම් පදය</p>
> “අප ක්රිස්තුස්වහන්සේගේ ප්රේරිතයන් හැටියට නුඹලාට බරක් වෙන්ට අපට පුළුවන්කම තිබුණු නුමුත්, නුඹලාගෙන්වත් අන්යයන්ගෙන්වත් මනුෂ්ය ගෞරවය නොසෙවුවෙමුව. එසේ නොව, කිරිමවක් ඇගේම දරුවන් පෝෂණය කරන්නාක්මෙන්, නුඹලා අතරෙහි අපි මොළොක් ගුණයෙන් සිටියෙමුව. එළෙස අපි නුඹලාට ප්රේමාන්විත ඇලුම්කමකින් යුක්තව සිටිය බැවින්, දෙවියන්වහන්සේගේ ශුභාරංචිය පමණක් නොව නුඹලා අපට ඉතා ප්රියවූ නිසා අපේම ප්රාණත් නුඹලාට දෙන්ට සතුටුව සිටියෙමුව.” (1 තෙසලෝනික 2:6-8)

මුල් කාලයේ සිටම ඇදහිලිවන්තයන් විසින් සිනගෝගවලද, නිවෙස්වල සහ සභාවන් වලද දෙවියන්වහන්සේට නමස්කාර කිරීම සඳහා එක්රැස් වූ කළ, ශුද්ධ ලියවිලි අධ්යයනය කිරීම හා නමස්කාරය තුළින් දෙවියන්වහන්සේව දැන හඳුනා ගැනීමටත්, ඔවුන්ගේ ජීවිත සඳහා උන්වහන්සේගේ කැමැත්ත අවබෝධ කරගැනීමටත් බොහෝ ආශා කළ අයවලුන්ව සිටි බව ශුද්ධ බයිබලය හෙළිදරව් කර සිටියි. ශුද්ධ බයිබලය තුළින් යළි යළිත් හෙළිදරව් කරන්නේ සභාව යනු වැදගත් වූ හා උචිත වූ සාකච්ඡා පැවැත්විය යුතු ස්ථානයක් බවත්, දෙවියන්වහන්සේ පිළිබඳ දැනගැන්ම වර්ධනය කරගනිමින් ඔවුන්ගේ ජීවිත උදෙසා දෙවියන්වහන්සේගේ කැමැත්ත දැනගත හැකි ස්ථානයක් වන බවත්ය.

ඇතැම්විට අප ප්රශ්න ඇසීමට භයව සිටින්නෙමු. කෙසේවෙතත්, දෙවියන්වහන්සේ පිළිබඳව වඩාත් පැහැදිලිවූ අවබෝධයක් ලබා ගැනීම සඳහා ප්රශ්න යොදාගන්නට වූ බව ශුද්ධ බයිබලයෙන් බොහෝ විට සොයාගන්නට ලැබේ. ඒ හා සමානවම, මිනිසුන් හට ඔවුන්ගේ බැඳීම් හා කැපවීම් ගැන යළිත් සිතා බැලීමට අවස්ථා නිර්මාණය කිරීම සඳහා කතාන්දරද ශුද්ධ බයිබලය පුරාම යොදාගන්නා ලදී. යේසුස්වහන්සේ සිය ගෝලයන් හා අනුගාමිකයන් සමඟ මෙළෙස ලද හැකි අධ්යාපනයක් කෙරෙහි විශේෂ අවධානය යොමු කළසේක.

සභාව අධ්යාපනය සඳහා ඇති තෝතැන්නක් වීමට නම්, එය තුළින් අව්යාජ වූ සැබෑ කතාබහක් සිදුවීමට ඉඩ අවකාශය ලබා දිය යුතුවේ. අප පාසලේ ශිෂ්යයින් ලෙස අපට නැවත නැවත “ආඥානවූ කිසිදු ප්රශ්නයක් නැත” යැයි අසන්නට ලැබූ ළෙසම සෑම පුද්ගලයෙකුටම කරුණාවෙන් වැඩීමටත්, දෙවියන්වහන්සේව සහ ඔවුන්ගේ ජීවිත සඳහා උන්වහන්සේගේ සැලැස්ම අවබෝධ කර ගැනීමටත් සභාව තුළ ආරක්ෂිත පරිසරයක් අප විසින් සපයා දිය යුතුවේ.

* නොවැම්බර් 28 වන සබත් දින සඳහා සූදානම් වීම පිණිස මෙම සතියේ පාඩම අධ්යයනය කරන්න.