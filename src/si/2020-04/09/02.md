---
title:  සැබෑ ක්රිස්තියානි අධ්යාපනය
date:  22/11/2020
---

තම පන්ති කාමරයේ හිඳ සිටි තරුණයින්ගේ නිදිබරිත දෑස් දෙස බලා සිටි රබ්බිවරයෙකු ගැන කතාවක් කියැවෙන අතර ඔහු ඔවුන්ගෙන් මෙළෙස අසන්නට විය: “ශිෂ්යයෙනි, කිසිවෙකු විසින් රාත්රිය අවසන්ව දවස ආරම්භ වී ඇත්තේ කෙළෙසදැයි දැනගන්නේ කවර විටෙකදීද?”

ශිෂ්යයින් කිහිප දෙනෙක් පරීක්ෂාකාරීව දෑත් ඔසවන්නට විය. යමෙක් කථා කොට“රබ්බි, එය අත්තික්කා ගසක් සහ ඔලිව් ගසක් අතර ඇති වෙනස ඔබට පැවසිය හැකි විටදී වන්නේද?” යැයි ඇසීය.

"නැත."

තවත් ශිෂ්යයෙක් අත ඔසවමින්, “රබ්බි, එය බැටළුවෙකු හා එළුවෙකු අතර වෙනස ඔබට පැවසිය හැකි විටදී වන්නේද?”

පිළිතුරු රාශියකට සවන් දීමෙන් අනතරුව රබ්බිවරයා විසින් මෙසේ ප්රකාශ කරන්නට විය, “ශිෂ්යයෙනි, රාත්රිය අවසන් වී ඇති බවත්, දවස උදා වී ඇති බවත් යමෙකු දැනගන්නට යන්නේ කිසි දිනක නොදුටු ආගන්තුකයෙකුගේ මුහුණක් දෙස බලා ඔහු හෝ ඇය තම සහෝදරයෙක් හෝ සහෝදරියක් ලෙස ඔබට හඳුනාගත හැකි කලට වේ. ඒ මොහොත වන තෙක්, දවස කෙතරම් දීප්තිමත් වුවත්, එය තවමත් රාත්රියම වී තිබෙන්නට යනවා ඇත.

`ශු.ලූක් 10: 30-37 දක්වා කියවන්න. මෙම කථාවෙන් යේසුස්වහන්සේ පැවසූ වැදගත් කරුණ කුමක්ද? සැබෑ ක්රිස්තියානි අධ්යාපනයේ කොටසක් විය යුතු දේ ගැන මෙයින් අපට පවසන්නේ කුමක්ද?`

සෙවන්ත්-ඩේ ඇඩ්වෙන්ටිස්ට්වරුන් වශයෙන්, බොහෝ ක්රිස්තියානිවරුන් විසින් පවා තවමත් අවබෝධ කර නොගන්නා ලද ධර්මතාවයන්හි මහත් වූ ආලෝකයෙන් හා සත්යයෙන් (මළවුන්ගේ ස්වභාවය, සබත, 1844 සහ විනිශ්චය, මහා අරගලය, ඉන් නම් කළ හැකි ඉගැන්වීම් කිහිපයක් වේ) අප ආශීර්වාද ලැබ ඇත්තෙමු. කෙසේවෙතත්, මෙම සත්යයන් කෙතරම් වැදගත් වුවද, අප මිනිසුන් හට කරුණාවන්ත නොවන්නේ නම්ද, අප අන් අයට විරුද්ධව පූර්ව විනිශ්චයන් ඉදිරිපත් කරන්නේ නම්ද, අපගේ පරිසරයේ සංස්කෘතික හා සමාජයීය පක්ෂපාතීත්වයන් මත අන් අය පහත් තත්ත්වයක් ඇති පුද්ගලයන් සේ සැලකීමට ඉඩ හරින්නේ නම්ද, එයින් අපට වන යහපත කුමක් වන්නේද?

සැබෑ වූ එකම ක්රිස්තියානි අධ්යාපනය, මිනිස් දුබලකම්ද පාපිෂ්ටකම්ද මැඩපවත්වා ගැනීමට අපට හේතුකාරක වන අතර, ක්රිස්තුස්වහන්සේ විසින් අන් අය දෙස බැලූ ආකාරයටම, එනම් උන්වහන්සේ විසින් මරණයට පත්වන්නට වූ අයවද, උන්වහන්සේ විසින් කුරුසිය මත පාපයන් දරන්නට වූ අයවද, උන්වහන්සේ විසින් අපරිමිත මිලක් ගෙවන්නට සිදු වූ අයවද අප දැකිය යුතුවේ. අප විසින් සිදුකළ යුතුව ඇති ලෙස අප කුරුසිය උසස් කරන්නේ නම්, සෑම මිනිසෙකුගේම වටිනාකම හා අගය අපට පෙනෙන්නට යනු ඇති අතර, පරිපූර්ණවම දෙවියන්වහන්සේ විසින් ඔවුන් මත තබා ඇති වටිනාකමට අනුකූලව ඔවුන් සැබවින්ම සැළකීම ලැබීමට සුදුස්සන් වන බැවින් ඔවුන් එළෙස සලකනු ලබන්නට යනවා ඇත. ක්රිස්තියානි අධ්යාපනය තුළ මෙම ඉගැන්වීම අන්තර්ගත විය යුතු අතර, නැතහොත් එය “ක්රිස්තියානි” යන නාමයට වටිනාකමක්ද දෙනු නොලබයි.

`ක්රිස්තියානිවරයෙකු වශයෙන් ඔබගේ සංස්කෘතිය හා සමාජය මගින් උගන්නාවු ඔබ මැඩලිය යුතු වටහාගැනීමට දුෂ්කරවූ හෝ විවෘතවූ පක්ෂපාතීකම් මොනවාද?`