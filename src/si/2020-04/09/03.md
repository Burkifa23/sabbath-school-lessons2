---
title:  ආලෝකය සේ ජීවත්වීමට කැඳවනු ලැබීම
date:  23/11/2020
---

අප බලනා සෑම තැනකම, අපට පෙනෙන්නට තිබෙන්නේ අපගේ ග්රහලෝකය එය විසින්ම එහි මතුපිට අන්ධකාරයෙන් ආලෝකය වෙතට හුවමාරු කරගනිමින් සිටින බවක්ය. ඒ අතරම මෙම දුෂ්කර හා අභියෝග වලින් පිරි ලෝකයේ අපගේම අත්දැකීම් සලකා බලන කළද අපට අන්ධකාරය යන්න අපගේ නිවෙස් වලට ලංව හමුවේ. මන්දයත්, අප රෝගාබාධ සමඟ පොරබදමින් සිටිනා විටද, අපගේ ප්රේමණීයයන්ගේ වියෝවක් සමඟ අප කටයුතු කරනා විටද, පවුල් වල වෙන්වීම් හා දික්කසාදයට ගොදුරු වන ආකාරය දෙස අප බලමින් සිටිනා විටද, අපගේ සමාජයේ හා සංස්කෘතියේ බොහෝ දුෂ්ටකම් පිලිබඳ අවබෝධයක් ලබාගැනීමට අප අරගල කරනා විටද, අප විසින්ද අවබෝධ කරගන්නට යන්නේ මෙම ජීවිතය අපට කෙතරම් භීතියක් ගෙනෙනවාද යන්න වේ.

සදාචාරාත්මක භංගත්වයේ සහ අධ්යාත්මික අන්ධකාරයේ මෙම දසුන මධ්යයේ, මෙම සියලු බාහිර හා අභ්යන්තර ඝෝෂාවන් අතර, අප සැමට යේසුස්වහන්සේගේ වචන ඇසෙනු ඇත:

`“නුඹලා ලෝකයේ ආලෝකයය. කන්දක් මුදුනෙහි තිබෙන නුවරක් සඟවන්ට නොහැකිය. මනුෂ්යයෝ පහනක් දල්වා කුරුණිය යට නොව පහන්රුක උඩ තබති; එවිට එයින් ගෙයි සිටින සියල්ලන් කෙරෙහි ආලෝකය බබළයි. එසේම මනුෂ්යයන් විසින් නුඹලාගේ යහපත් ක්රියා දැක ස්වර්ගයෙහි සිටින නුඹලාගේ පියාණන්වහන්සේට ගෞරවකරන පිණිස නුඹලාගේ ආලෝකය ඔවුන් ඉදිරියේ බබළාවා.”(ශු.මතෙව් 5:14-16). අප ජීවත් විය යුත්තේ කෙසේද යන්නද, ක්රිස්තියානිවරුන් වශයෙන් අප කරනා දේ තුළින් එය අන් අය විසින් දෙවියන්වහන්සේව දකින ආකාරය කෙරෙහි බලපාන්නේ කෙසේද යන්න පිළිබඳවද මෙම පාඨයන් අපට උගන්වන්නේ කුමක්ද?`

යේසුස්වහන්සේගේ ශ්රාවකයින් හට දැඩි හිරු රශ්මිය මධ්යයේ එදින ගලීල මුහුද අසබඩ හිඳ සිටියදී, උන්වහන්සේගේ වචන අවබෝධ කරගත හැකිවූයේ කෙසේද? උන්වහන්සේගේ වචන ඇසූ අය ආලෝකය සහ අන්ධකාරය ගැන සියල්ල දැන සිටින්නට වූහ. නිසැකවම භියට පත්වීමට ඔවුන් තුළ මහත් අන්ධකාරයක් තිබෙන්නට විය. ඔවුන් ජීවත් වූයේ රෝම අධිවාසය යටතේ වූ අතර, යුදකාමී වූ සමාජයක, ඔවුන්ට දුරකථන, පරිගණක හා අන්තර්ජාල පහසුකම නොතිබුණා වුවද, බොහෝ ආකාරවලින් අප තරම්ම කාර්යක්ෂම වූ අතර, යම් ලෙසකට ඊටත් වඩා භයානක වන්නට විය.

රෝමවරුන් සෑම තැනකම සිටි අතර, කඳුකරයේ සිටි හුදී ජනයා හට ඔවුන් සිහිපත්කර දෙන්නට වූයේ කරදර ඇති කරවන සේ උදක්ම කියා සිටින්නන් වහා වධකයන් සහ රෝමානු කුරුසියක නිරුවත් මරණයක් කරා යන මාර්ගය සොයා ගන්නට යනු ඇති බවයි.

එසේ වුවද, යේසුස්වහන්සේ මෙහි සිට ඔවුන්ට ආලෝකය සේ ජීවත්වීමට කැඳවනු ලැබූසේක. එනම්, දයානුකම්පිත වීමටද, හදවතින් පවිත්ර වීමටද, සාමය ඇති කරන්නන් වීමටද වේ. ක්රිස්තියානි අධ්යාපනය තුලින් අපගේ ශිෂ්යයින් හට ලෝකයේ ආලෝකය වීමට ඉගැන්වීමද, දෙවියන්වහන්සේගේ සත්යය සහ යහපත්කම අන් අය හට එළිදරව් කරනා තෝරාගැනීම් හා තීරණ ගැනීමට හැකි වීමද ඊට ඇතුළත් විය යුතුය.

`සැබවින්ම, දෙවියන්වහන්සේගේ සත්යය හා යහපත්කම වෙතට අප විසින් අන් අයව යොමු කළ හැකි ක්රම මොනවාද?`