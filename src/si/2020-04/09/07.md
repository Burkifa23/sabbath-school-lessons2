---
title:  වැඩිදුර අධ්යයනය සඳහා
date:  27/11/2020
---

“නමුත් ක්රිස්තුස්වහන්සේ ඔවුන්ගේ මේ සියලු බලාපොරොත්තු සුන් කරමින් කන්ද උඩ දේශනාවේදී ඔවුන්ගේ වැරදි මත දුරු කර හරි මාර්ගයට පිවිසෙන ලෙස ඉල්ලා සිටිසේක. උන්වහන්සේ පාපය හේතුකොටගෙන ලෝකයට අත්වන දුක්මුසු ඉරණම දුටුවත්, ජනතාවගේ වැරදි දුටුවත් ඒවා ගැන කථා කරනු වෙනුවට අසීමිත වටිනාකමක් ඇති ස්වර්ග රාජ්යයට ඇතුළුවීම සඳහා පිළිපැදිය යුතු කොන්දේසි ගැන පැවසූ සේක. එදා කන්ද උඩ දේශනාවට සවන් දුන් අයට මෙන්ම අදද අපට මේ කොන්දේසි වැදගත් වනු ඇත. ඔවුන් මෙන්ම අපද ස්වර්ග රාජ්යයේ මූලික ප්රතිපත්ති උගත යුතුය.” – Ellen G. White, The Desire of Ages, p. 299. (එලන් ජී. වයිට්, යුගයන්ගේ ආශාව, පි. 220).

**සාකච්ඡාව සඳහා ප්රශ්න**

`රොබට් ලුවීස් ස්ටීවන්සන් උපත ලැබුවේ 1850 වර්ෂයේ ස්කොට්ලන්තයේදීය. එක්තරා රාත්රියක ඔහුගේ නැන්දණිය ඔහුව ඇඳ වෙතට ගෙනයාමට සූදානම් කරන අතරතුර ජනේලය ලඟට ගිය ඔහු දුටු සිත් ඇදගන්නාසුළු දසුනක් පිළිබඳව ස්ටීවන්සන් සිහිපත් කරන්නට විය. එය එක් ගෑස් ලාම්පුවක සිට අනෙක් ලාම්පුව වෙතට යමින් පහන් දල්වන්නාවූ පුද්ගලයෙකුගේ දසුනක් විය. ළාමක ප්රීතියකින් යුක්තව ඔහු සිය නැන්දණිය ඔහු වෙතට කැඳවා මෙළෙස පවසන්නට විය, “ඒ මිනිසා දෙස බලන්න! ඔහු අන්ධකාරය මත සිදුරු විදිමින් සිටියි!” ඔබ ජීවත්වන ප්රජාව කරා ආලෝකය සහ ප්රේමය ගෙන ඒමට දෙවියන්වහන්සේ ඔබට භාරදී ඇති කාර්යභාරය කුමක්ද? ඔබට ඒ පිළිබඳව විශ්වාසක් නැතහොත්, සභා සාමාජිකයන් කිහිප දෙනෙකුට ආරාධනා කර, ඔවුන් සමඟ හිඳ එකට එක්ව සාර්ථකව ඉටුකරගත හැකි යැයි සිතනා දේ ගැන සාකච්ඡා කරන්න.`

`සභාව විසින් ලෝකය වෙතට යෑම සඳහා දෙවියන්වහන්සේ සමඟ හවුල්විය යුතු නම්, අප යේසුස්වහන්සේගේ වචන හා දේවසේවය වැලඳ ගත යුතු වෙයි. දෙවියන්වහන්සේ අප වෙත මාංසවත්වී පැමිණ, අපගේ ලෝකයේ වාසය කිරීමටද, වෙහෙස දැරීමටද, සිනාසීමටද අප සමඟ වැළපීමටද අප වෙත පැමිණීමේ යථාර්ථය තුළින් අපට සිහිපත් කර දෙන්නේ අප අවට සිටින අයව රැකබලා ගැනීමට අපවද කැඳවා ඇති බවයි. ඔබ මෙය ඉටු කරන්නේ කෙසේද? මෙම කාර්යයට උපකාර කිරීම පිණිස ඔබගේ සභාවේ රැස්ව සිටින තරුණ තරුණියන් යොදවන්නේ කෙසේද?`

`සෙවන්ත්-ඩේ ඇඩ්වෙන්ටිස්ට්වරුන් වශයෙන් අපට ලබා දී ඇති පුදුමාකාර සත්යයන් අන් අය හට ඉගැන්වීම කෙරෙහි අපට ඇති වගකීම ගැන සිතා බලන්න. මෙම සත්යයන් අන් අයට ඉගැන්වීමේදී ඔබ ප්රදේශයේ ඇති ඔබගේ සභාව විසින් ප්රධාන වූ කාර්යභාරයක් ඉටු කරන්නේ කෙසේද? ඒ අතරම, මෙම සත්යයන් පිළිබඳව බැරෑරුම් වූ ප්රශ්න අසන අය සමඟ එක්ව ඔවුන්ගේ ප්රශ්න සාකච්ඡා කිරීමට ඔබගේ සභාව ආරක්ෂිත ස්ථානයක් වන්නට යන්නේ කෙසේද? බැරෑරුම් වූ ප්රශ්නවලට පිළිතුරු සැපයිය හැකි පරිසරයක් නිර්මාණය කිරීමට ඔබට කුමක් කළ හැකි වන්නේද?`

`සබත් පාසැලේදී, ඔබ ජීවත්වන සමාජයේ සංස්කෘතිය කෙරෙහි ඇති පක්ෂපාතීකම් ගැන කතා කරන්න. එම පක්ෂපාතීකම් මැඩලීමටත්, ඒ වෙනුවට ශුද්ධ ලියවිල්ලේ ඉගැන්වීම් අනුගමනය කිරීමටත් ඔබගේ සභාව තුළින් අන් අයට ඉගැන්විය හැකි ක්රම මොනවාද?`