---
title:  සත්යය සෙවීම
date:  25/11/2020
---

නූතන භෞතික විද්යාවේ පියා ලෙස බොහෝ විට සලකනු ලබන ඇල්බට් අයින්ස්ටයින් වරක් මෙසේ ලිවීය: “වැදගත් දෙය නම් ප්රශ්න කිරීම නැවතීම නොව. කුතුහලය තිබීමට එහි හේතුවක්ද ඇත්තේය. සදාකාලයේද, ජීවිතයේද, යථාර්ථයේ විස්මය දනවන නිර්මාණයේද අභිරහස් වූ දේ ගැන කල්පනා කර බලනා කළ යමෙකුට වෙනත් කිසිවක් නොව, ඔහුව විස්මයෙන් ප්රබෝධමත් කරවන්නට යයි. යමෙක් දිනපතාම මෙම අභිරහස ගැන සුළුවෙන් හෝ වටහා ගැනීමට තැත් කළහොත්, එයද ප්රමාණවත් වන්නට යයි. ශුද්ධවූ කුතුහලයක් කිසි විටෙකත් නැතිකර නොගන්න.”

අප ජීවත් වන්නේ අභිරහස්වූ ලොවකය, එය එසේ නොවන්නේද? නූතන විද්යාව තුළින් අපට සෑම මට්ටමකම පාහේ පවත්නා විස්මය දනවන සංකීර්ණතාවයන් පෙන්නුම් කර ඇත. හුදෙක්ම මෙම භෞතික දේ සඳහා එය එසේ වන්නේ නම්, අධ්යාත්මික දේ සඳහා එය කොපමණ වැඩියෙන් තිබිය යුතු වන්නේද?

`පිළිතුරු ලෙස සත්යය සෙවීම සඳහා පහත සඳහන් පාඨවලින් උගන්වන්නේ කුමක්ද? යෙරමියා 29:13; ශු.මතෙව් 7:7; ක්රියා 17:26, 27; ගීතාවලිය 25:5; ශු.යොහන් 16:13; ශු.යොහන් 17:17.`

අප සෑම කෙනෙකු හටම සමාන, කුතුහලයෙන් පිරි මිනිසුන්ගේ කතාන්දර වලින් ශුද්ධ බයිබලය පිරී ඇත. එනම්, ඔවුන් ප්රශ්න, භීතිය, බලාපොරොත්තු සහ ප්රීතිය ඇති පුරුෂයන් සහ ස්ත්රීන් තමන්ගේම ආකාරයන්ගෙන් සත්යය සොයන හා ජීවිතයේ දුෂ්කරම ප්රශ්නවලට පිළිතුරු සොයනා අයවේ.

“උන්වහන්සේ සියලු දේම ඒ ඒ කාලයට සුදුසු ලෙස සලස්වා තිබේ. උන්වහන්සේ ලෝකයද ඔවුන්ගේ සිත්වල තබා තිබේ, එහෙත් පටන්ගැන්මේ සිට කෙළවර දක්වා දෙවියන්වහන්සේ කළ කාරණා මනුෂ්යාට දැනගන්ට බැරිය.”(දේශනාකාරයා 3:11). සාලමොන් විසින් මෙහිදී අදහස් කරන්නේ කුමක්ද? ඇතැමුන් හෙබ්රෙව් වචනයක් වන ‘ඕලම්’(olam) යන්න පරිවර්තනය කර ඇත්තේ “සදාකාලිකත්වය” ලෙසත්, තවත් සමහරුන් “අතීතය සහ අනාගතය පිළිබඳ අවබෝධය” ලෙසත්වේ. එසේ නම්, මෙම පාඨයට අනුව, දෙවියන්වහන්සේ මිනිස් සිතෙහි සහ මනසෙහි සදාකාලිකත්වය තුළ අතීතය සහ අනාගතය පිළිබඳ අවබෝධයක් තබා ඇත. එනම්, මිනිසුන් වශයෙන් අපට ජීවිතය හා පොදුවේ ගත් කළ අපගේ පැවැත්ම පිළිබඳව ඇති “මහත් ප්රශ්න” ලෙස නම් කර ඇති දේ ගැන සිතා බැලිය හැකිවේ.

සැබවින්ම, මෙය ශුද්ධ ලියවිල්ල විසින් ප්රධාන කාර්යභාරයක් ඉටු කරන ස්ථානය වේ. අප කවුරුන් වන්නේද? අප මෙහි සිටින්නේ මන්ද? අප කෙළෙස ජීවත්විය යුතුද? අප මියයන විට කුමක් සිදුවන්නේද? නපුර හා දුක් වේදනා විඳීම පවතින්නේ මන්ද? වාර්තාගත ඉතිහාසය පුරා ආරම්භයේ සිටම සත්යය සොයන්නන් විසින් අසනු ලබන්නේ මෙම ප්රශ්න වේ. මෙම සොයන්නන් හට දැන් පිළිතුරු කිහිපයක් යොමුකොට පෙන්වීම කෙරෙහි උපකාර කිරීමට හැකිවීම කෙතරම් නම් අනගි වරප්රසාදයක් සහ වගකීමක් වන්නේද. දේවවචනයේ හමුවන පරිදි මෙම පිළිතුරු වෙත මිනිසුන් යොමු නොකරන්නේ නම් ක්රිස්තියානි අධ්යාපනය යනු කුමක් වන්නේද?

`ජීවිතයේ ඇති මහත් වූ ප්රශ්නවලට පිළිතුරු සැපයීමට ශුද්ධ ලියවිල්ල ප්රධාන කාර්යභාරයක් ඉටුකළ යුත්තේ ඇයි?`