---
title:  අපගේ ජීවිත බෙදාගැනීම
date:  26/11/2020
---

`1 තෙසලෝනික 2: 6–8 දක්වා කියවන්න. අපගේ පාසැල් තුළ හා දේවස්ථාන තුළ අපට පෙන්විය හැකි හා පෙන්විය යුතු යැයි පාවුල්තුමා මෙහි පවසන්නේ කුමක්ද?`

සමාජයේ ප්රජාවගේ බිඳවැටීමට මුහුණ දී සිටින අප ජීවත්වන්නේ දේවස්ථානය පිළිබඳ බයිබලානුකුල අවබෝධය පෙර නොවූ විරූ ආකාරයකට අර්ථ ගැන්වුනාවූ යුගයකය. ශු.මතෙව් 18:20 පාඨය අපට මෙළෙස මතක් කර දෙයි: “මක්නිසාද දෙදෙනෙක් හෝ තුන්දෙනෙක් හෝ මාගේ නාමයෙන් යම් තැනක රැස්ව සිටිත් නම් මම එතැන ඔවුන් මැද සිටිමියි කීසේක.” අලුත් ගිවිසුමේ දැක්ම තුළ දේවස්ථානය හා ප්රජාව මූලිකවම හැඩගැන්වූයේ ඇදහිලිවන්තයන්ගේ නිවෙස් තුළදීමය. ප්රජාව තුළ කුඩා කණ්ඩායම් ලෙස රැස්ව, යාච්ඥා කිරීම, ගායනා කිරීම, ස්වාමින්වහන්සේගේ රාත්රී භෝජනය සැමරීම, යේසුස්වහන්සේගේ වචන එකිනෙකා සමඟ ඉගෙනීම හා බෙදාගැනීම මෙහිදී සිදුවිය.

මෙම නමස්කාර කණ්ඩායම් මුල් දේවස්ථාන පාසැල් බවට පත්වූ අතර ශුද්ධ බයිබලය හා යේසුස්වහන්සේ තුළ හමු වූ මෙම අලුත් ජීවිතය වෙත අලුත් සාමාජිකයන් හඳුන්වා දුන් ස්ථානයද මෙය විය. “නුඹලා මේ ලෝකයේ ආකාරයට සමාන නොවී, දෙවියන්වහන්සේගේ කැමැත්ත එනම් යහපත්වූ පිළිගත යුතුවූ සම්පූර්ණවූ දෙය කුමක්ද කියා දැනගන්නා පිණිස, සිත අලුත්කරගැනීමෙන් අන්යාකාර ඇත්තෝ වෙන්න”, යැයි සඳහන් රෝම 12:2 වැනි පාවුල්තුමාගේ ලියවිලි තුළින් හඟවන්නේ සභාව මෙම අධ්යාපන කටයුතු ඉතා ගැඹුරින් හා වැදගත්කොට සැලකූ බවයි.

මෙම මුල් ඇදහිලිවන්තයන් නොපමාව සොයාගනු ලබන්නට වූයේ ශුභාරංචියට අනුගතව වඩාත් හොඳින් ඒ තුළ පැවතිය හැක්කේ ප්රජාව තුළ බවයි. ප්රජාව තුළ, අපට ශබ්ද නඟා ගායනා කිරීමටද, වඩාත් ජ්වලිතව යාච්ඥා කිරීමට සහ වඩාත් කරුණාවන්ත වීමට හා දයානුකම්පිත වීමටද හේතු තිබේ. දෙවියන්වහන්සේගේ යහපත්කම ගැන අන් අය කථා කරනා කළ අපට අවබෝධ වන්නේ උන්වහන්සේ අපට කෙතරම් නම් යහපත්ව සිටියේද යන්නයි; එකිනෙකාගේ අරගලයන් හා සිත් රිදවීම් ගැන අපට ඇසෙනා කළ, අපට අවබෝධ වන්නේ අපගේම ජීවිත තුළ දෙවියන්වහන්සේ අපට ලබාදී ඇති සුවය වන අතර, උන්වහන්සේගේ කරුණාවේ සහ සුවකිරීමේ මෙවලම් බවට පත්වීමේ අලුත් ආශාවක්ද අප අත්විඳිනු ඇත.

අද පරිඡේදය තුළ, පාවුල්තුමා ස්ථිරවම පවසා සිටින්නේ දෙවියන්වහන්සේගේ ශුභාරංචිය සියල්ලක්ම වන බවයි: එනම්, කුරුසියේ බලය, ස්වාමින්වහන්සේගේ උත්ථානය, උන්වහන්සේගේ නැවත පැමිණීමේ පොරොන්දුව යන ඒවා වේ. හුදෙක්ම ලොව පුරා මීටත් වඩා යහපත්වූ ආරංචියක් නොතිබෙන අතර, පාවුල්තුමා සිය ජීවිතයම ලබා දෙමින් පළමුව හා ප්රධානවම යේසුස්වහන්සේගේ කථාව මහත් සෘජුබවින් හා කැපවීමෙන් යුක්තවූ අභියෝගය තුළ බෙදාගන්නට විය.

නමුත් මෙහිදී පාවුල්තුමා ඉදිරිපත් කර සිටින්නේ ශුභාරංචියේ පණිවුඩය වඩාත් හොඳින් වටහා ගනිමින්, වඩාත් හොඳින් අත්දැකිය හැක්කේ එක්ව ජීවිතය බෙදාගැනීමේ ක්රියාව තුළ බවයි. අප අමතක නොකළ යුතු කරුණ නම් ශුද්ධ බයිබලයේ හමුවන පරිදි අප කරුණාවන්තබවේ පණිවුඩය නිදර්ශනය කරන්නේ දැයි මිනිසුන් විසින් සමීපව බලා සිටින බවයි.

`ඔබ ජීවත් වන ආකාරය ගැන කල්පනා කර බලන්න, ඔබෙන්ම මෙසේ අසා සිටින්න: මා අවට සිටින අය හට මා කුමනාකාරයේ සාක්ෂියක් වන්නේද?`