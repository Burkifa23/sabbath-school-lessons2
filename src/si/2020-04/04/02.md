---
title:  සමිදාණන්වහන්සේගේ ඇස්
date:  18/10/2020
---

ඔක්ස්ෆර්ඩ් සරසවියේ මහාචාර්යවරයෙකු විසින් අපද, ලෝකය සහ අප අවට ඇති සියල්ලද සැබෑවක් නොවන බවට පවසමින් සිද්ධාන්තයක් නිර්මාණය කරන ලදී. මෙම සිද්ධාන්තයට අනුව, අප අධිබලැති පරිගණක වලින් සමන්විත පිටසක්වල ජීවීන් ජාතියකට අයත් ඩිජිටල් නිර්මාණයක් වෙයි.

එය සිත්ගන්නාසුළු සිද්ධාන්තයක් වන අතර, ඉන් ඉතා වැදගත්වූ ප්රශ්නයක්ද මතු කරවයි: එනම් යථාර්ථයේ ස්වභාවය කුමක්ද? යන්නයි.

එක් පිළිතුරක් පමණක් තර්කානුකූල වුවද ලබා දිය හැකි වඩා පුළුල් වූ පිළිතුරු දෙකක් ඇත. පළමුවැන්න නම් විශ්වය සහ අප ඇතුළුව එහි ඇත්තාවූ සියල්ල එළෙසින්ම පැවතුන බවයි. කිසිවක් විසින් එය නිර්මාණය කළේ නැත, කිසිවක් විසින් එය සැකසුවේද නැත. එය එළෙසම පැවතුනාවූ දෙයක් යැයි කියැවේ. එය හුදෙක්ම තර්කානුකූල නොවන කරුණක් වෙයි. දෙවියෙකු නැත, දෙවිවරුන් කිසිවෙකුද නැත, දිව්යමයවූ කිසිවක්ද නැත. යථාර්ථය මුළුමනින්ම භෞතික හා ස්වභාවික වේ. යමෙකු විසින් පැවසූ පරිදි මීට වසර 2,500කට පෙර (මෙය නව මතයක් නොව), තිබෙන්නට වූයේ “පරමාණු අංශු සහ හිස්කම” පමණි.

අනෙක් මතය නම් යම් දිව්යමය ජීවියෙකු (හෝ ජීවීන්) විසින් විශ්වය මවනු ලැබූ බවයි. සැබවින්ම, විශ්වය එළෙසින්ම පැවතුනාය යන කිසිදු විස්තරයක් රහිතවූ මතයට වඩා මෙය තර්කානුකූලවූද, වඩා විචාරශීලීවූද, වඩා ප්රයෝගීකවූද මතයක් බව පෙනෙන්නට තිබේ. මෙම ආකල්පය “පරමාණු අංශු හා හිස්කම”  ඇති ලෝකය ස්වභාවික ලෝකයට ඇතුළත් නමුත් එය එයටම සීමා නොවෙයි. එය බොහෝ විට අද දින අසන්නට ලැබෙන අදේවවාදී භෞතිකවාදී දැක්මට වඩා පුළුල්වූද, ගැඹුරුවූද බොහෝ පැතිකඩ ඇති යථාර්ථයක් වෙත යොමු කරවයි.

`අද පාඩමේ මතු කර ඇති අදහස් පිළිබඳව පහත සඳහන් පාඨයන් තුළින් පැවසීමට ඇත්තේ කුමක්ද? ගීතාවලිය 53:1, හිතෝපදේශ 15:3, ශු.යොහාන් 3:16, යෙසායා 45:21, ශු.ලූක් 1:26-35.`

ඕනෑම ක්රිස්තියානි අධ්යාපනයක් සඳහා ඉතා වැදගත් වන යථාර්ථය නම් දෙවියන්වහන්සේ සිටීම පමණක් නොව, උන්වහන්සේ කුමනාකාරයේ දෙවි කෙනෙකුද යන වග සහ පුද්ගලිකව අපට ප්රේම කරන සහ අපත් සමඟ අන්යෝන්යව ක්රියා කරමින් සෘජුවම සම්බන්ධ වන්නාවූ දෙවිකෙනෙක් බවය. ස්වභාවික නියමයන් භාවිතා කළද, එම නියමයන් වලට නොබැඳීව, උන්වහන්සේගේ කැමැත්ත අනුව එම නියමයන්හි සීමාව ඉක්මවා යා හැකිවූ (යේසුස්වහන්සේ කන්යාවක් තුළ පිළිසිඳගැනීම වැනි) උන්වහන්සේ ප්රාතිහාර්යයේ දෙවියන්වහන්සේ වනසේක. මෙම මතය ඉගැන්වීම අපගේ වකවානුවේ විශේෂයෙන්ම අදාළ වන්නේ තාර්කික ලෝකයේ බොහෝ සේ විද්යාව විසින් අදේවවාදී හා භෞතික ලෝක දැක්ම විවෘතව හා නොපිළිගන්නා ලෙස උගන්වමින් එයට සහය දෙන බව (වැරදි සහගතව) ප්රකාශ කර සිටින බැවිනි.

`ස්වභාවික ලෝකය ඇතුළත් නමුත් එයින් සීමා නොවන්නාවූ අදේවවාදී ලෝක දැක්ම බයිබලානුකූල ලෝක දැක්ම සමඟ සසඳන කළ (ඉහත සඳහන් කළ පරිදි) එය කොතරම් නම් පටු හා සීමා සහිතද යන්න ගැන සිතා බලන්න. අවසානයේදී, බයිබලානුකූල ලෝක දැක්මද, දේවවාදී ලෝක දැක්මද, එහි අදේවවාදී එදිරිවාදියාට වඩා එතරම් තාර්කික හා විචාරශීලී වන්නේ ඇයි?`