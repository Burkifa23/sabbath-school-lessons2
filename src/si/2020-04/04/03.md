---
title:  ලීබ්නිස්ගේ ප්රශ්නය
date:  19/10/2020
---

මීට වසට ගණනාවකට පෙර, ජර්මානු චින්තකයෙකු හා ලේඛකයෙකු වූ ගෝට්ෆ්රීඩ් විල්හෙම් ලීබ්නිස් විසින් යමෙකු හට ඇසිය හැකි සරලම හා මූලිකම ප්රශ්නය කුමක් විය හැකිදැයි අසන්නට විය: එය නම් “කිසිවක්  නොතිබෙනවා වෙනුවට කිසිවක් තිබෙන්නේ මන්ද?” යන ප්රශ්නයයි.

`ලීබ්නිස්ගේ ප්රශ්නයට පහත පාඨයන් පිළිතුරු ලබාදෙන්නේ කෙසේද? උත්පත්ති 1:1; ශු.යොහාන් 1:1-4; නික්මයාම 20:8-11; එළිදරව් 14:6,7; යෝබ් 12:7-10.`

ශුද්ධ බයිබලය තුළ දෙවියන්වහන්සේගේ විද්යාමානබව උපකල්පනය කර ඇති ආකාරය අතිශය සිත්ගන්නාසුළු දෙයක් වේ. දෙවියන්වහන්සේගේ පැවැත්ම පිලිබඳ වූ තර්කයන් පොකුරක් කැටුව (එළෙස බොහෝමයක් පැවතියද) උත්පත්ති 1: 1 නිශ්චිත ලෙස ආරම්භ වන්නේ නැත. එය උන්වහන්සේගේ පැවැත්ම උපකල්පනය කරන අතර (නික්මයාම 3:13,14 පාඨයන්ද බලන්න),  එම ආරම්භක මොහොතේ සිටම දෙවියන්වහන්සේ මැවුම්කරුවාණන් ලෙස ශුද්ධ බයිබලය සහ එහි පිටු තුළින් හෙළිදරව් කරන්නාවූ සියලු සත්යයන් දිග හරිනු ලබන්නේය.

මැවිල්ලේ ධර්මතාවය ඕනෑම ක්රිස්තියානි අධ්යාපනයක් සඳහාද පදනම වේ. ක්රිස්තියානිකරුවන් ලෙස අප විශ්වාස කරනා සෑම දෙයක්ම, දින සයේ මැවිල්ලේ මූලධර්මය මත රඳා පවතී. ශුද්ධ බයිබලය මුල පුරන්නේ සමඟිකිරීම ගැනද, ව්යවස්ථාව ගැනද, කුරුසිය ගැනද, නැවත නැඟිටීම ගැනද දෙවන පැමිණීම ගැනදවූ ප්රකාශයන්ගෙන් නොව.

නැත, එයට මුල පුරන්නේ දෙවියන්වහන්සේ මැවුම්කරුවාණන් ලෙස වූ ප්රකාශයෙන් වෙයි, මන්දයත්, දෙවියන්වහන්සේ අපගේ මැවුම්කරුවාණන් බවට වන යථාර්ථය හැර මෙම කිසිදු වෙනත් ඉගැන්වීමකින් පැහැදිලිවූ අර්ථයක් ලබා නොදෙයි.

එබැවින්, නැවතත්, බයිබලානුකුල ලෝක දැක්ම මැවිල්ලේ මූලධර්මයේ වැදගත්කම අවධාරණය කළ යුතුය. මෙම අවධාරණය ඉතා වැදගත්ද වන්නේ ඉගැන්වීම විද්යාවේ නාමයෙන් සෘජු ප්රහාරයකට මුහුණ දී ඇති බැවිනි. පරිණාමය තුළින් අවුරුදු බිලියන ගණනක වූ ජීවිතය අක්රමවත් ක්රියාවලියක හදිසි පැතිරීමත් සමඟ කිසිවෙකුගේ සැලැස්මකින් තොරවම ගණන් කළ නොහැකි මිලියන ගණනකගේ ශුද්ධ බයිබලය කෙරෙහි වූ විශ්වාසය විනාශ කර ඇත. පොදුවේ ගත් කළ පරිණාමවාදය මෙන් ශුද්ධ බයිබලයට හා ක්රිස්තියානි ඇදහිල්ලට පරස්පර විරෝධීව එකිනෙකට නොගැළපෙන වෙනත් ඉගැන්වීමක් ගැන සිතීම අපහසුවේ. පරිණාමය යන අදහස කෙසේ හෝ බයිබලානුකුල මැවිල්ලේ මූලධර්මයට අනුකූල වන පරිදි සිදුවිය හැකිය යන අදහස අදේවවාදී පරිණාමයටත් වඩා අයහපත් වන්නේ එබැවිනි. ශුද්ධ වූ බයිබලය හා සමස්තයක් වශයෙන් ක්රිස්තියානි ඇදහිල්ල පරිහාසයට ලක් නොකර එය සිදු කළ නොහැකිවූ දෙයක් වේ.

`දෙවියන්වහන්සේ විසින් වෙනත් කිසිදු ඉගැන්වීමකින් අපගෙන් ඉල්ලා නොසිටින පරිදි අපගේ මුළු ජීවිතයේ සතෙන් එකක කොටසක් සෑම සතියකම දින සයේ මැවිල්ල ගැන සිහිපත් කරන ලෙසට උන්වහන්සේ ඉල්ලා සිටිනසේක. ක්රිස්තියානි ලෝක දැක්ම සඳහා මෙම මූලධර්මය කෙතරම් දුරට පදනම් වේද යන්නත් වැදගත් වේද යන්නත් ගැන එය අපට පවසන්නේ කුමක්ද?`