---
title:  මිදුම්කරුවාණන්ට නමස්කාර කරන්න
date:  21/10/2020
---

මැවිල්ලේ ධර්මතාවය අපගේ ඇදහිල්ලට ඉතා වැදගත් වනවා සේම, විශේෂයෙන්ම අලුත් ගිවිසුම තුළ මෙම ධර්මතාවය තනිව ප්රකාශ වන්නේ නැත. එය බොහෝ විට පැමිණෙන්නේ වෙන්කළ නොහැකි ලෙස බැඳි මිදීමේ ධර්මතාවයද සමඟය. සෘජුවම එයට හේතුව නම්, පාපයෙන් හා මරණයෙන් වැටුනාවූ ලොවක, මැවීම පමණක්ම ප්රමාණවත් නොවන බැවිනි. අප ජීවත් වන්නෙමු, අප වෙහෙස දරන්නෙමු, අප දුක්වේදනා විඳින්නෙමු (අප සැම කරනා ලෙස), ඉන්පසු කුමක් සිදු වන්නේද? මාර්ගය පසෙක හැර දමා ගිය සතුන්ගේ මළකුණුවලට නොවෙනස්ව අවසානයේදී අප මරණයටද පත්වන්නෙමු.

එහි ඇති උතුම් බව කුමක් වේද?

එබැවින්, අපගේ ලෝක දැක්මට ඉතා වැදගත්වන මිදීමේ ධර්මතාවයද අප සතුව ඇත. ඉන් අදහස් කෙරෙන්නේ අප විශ්වාස කරනා සියල්ල කේන්ද්රගතව ඇත්තාවූ යේසුස් ක්රිස්තුස්වහන්සේ හා කුරුසියේ ඇණ ගසනු ලැබ නැවත නැගිටුවනු ලැබූ උන්වහන්සේ අපට සිටිනා බවයි.

`ශු.යොහන් 1: 1–14 දක්වා කියවන්න. යේසුස්වහන්සේ කවුරුන් වූයේද යන්නත් උන්වහන්සේ අප උදෙසා කර ඇති දේ ගැනත් මෙම පාඨයන් තුළින් අපට පවසන්නේ කුමක්ද?`

පළමු දේවදූතයාගේ පණිවිඩයද බලන්න: “පොළොවේ වසන්නන්ටත් සියලු ජාතීන්ටත් ගෝත්රයන්ටත් භාෂාවන්ටත් සෙනගටත් ප්රකාශකරන පිණිස, සදාකාල ශුභාරංචියක් ඇතුව සිටින තවත් දේවදූතයෙක් අහස මැද පියාසරකරනවා දුටිමි; ඔහු මහත් ශබ්දයකින් කථාකරමින්: දෙවියන්වහන්සේට භයවී, උන්වහන්සේට ගෞරව දෙන්න; මක්නිසාද උන්වහන්සේගේ විනිශ්චයේ පැය පැමුණුනේය. අහසත් පොළොවත් මුහුදත් ජල උල්පතුත් මැවූ තැනැන්වහන්සේට නමස්කාර කරන්නැයි කීය.”(එළිදරව් 14:6, 7). “සදාකාල ශුභාරංචිය” මැවුම්කරුවාණන් ලෙස දෙවියන්වහන්සේ සමඟ සෘජුවම සම්බන්ධ වී ඇති බව සැලකිල්ලට ගන්න. මනුෂ්ය මාංසයෙන් යුතුව අපගේ පව් උදෙසා දඬුවම උන්වහන්සේ පිට තබාගනු ලැබුවේ අපව මවනු ලැබූ එම දෙවියන්වහන්සේම බව අප අවබෝධ කරගත් විට උන්වහන්සේට නමස්කාර කිරීම සඳහා අපව කැඳවනු ලැබීම පුදුමයක් නොවන්නේය. අපගේ දෙවියන්වහන්සේ සැබවින්ම කෙබඳුදැයි අවබෝධකරගත් විට අප තුළ තිබිය යුතු වෙනත් ප්රතිචාරයන් මොනවාද?

මෙම හේතුව නිසාවෙන්, ක්රිස්තුස්වහන්සේ සහ කුරුසිපත් කරනු ලැබූ උන්වහන්සේ අප උගන්වන්නාවූ සියල්ලට පෙරටුව සහ කේන්ද්රගතව එළෙසම රැඳී පැවතිය යුතු අතර සැබවින්ම, මෙම ඉගැන්වීම තුළ දෙවන පැමිණීම පිළිබඳවද ඇතුළත් විය යුත්තේ ක්රිස්තුස්වහන්සේගේ දෙවන පැමිණීම හැරුණු කොට උන්වහන්සේගේ පළමු පැමිණීම අපට වැඩි යහපතක් නොකළ බැවිනි. එය එසේ වන්නේද? ක්රිස්තුස්වහන්සේගේ පළමු පැමිණීම හා දෙවන පැමිණීම ගැළවීමේ සැලැස්ම තුළ කොටස් දෙකකින් යුත් එක් සිද්ධියක් ලෙස ශුද්ධ ලියවිල්ලෙන් යමෙකු හට තර්ක කළ හැකිය.

`සියල්ල “සාදන ලද” තැනැන්වහන්සේ (ශු.යොහන් 1: 3) අප උදෙසා කුරුසියේ මරණයට පත්වූ තැනැන්වහන්සේම බව ශු.යොහන් 1 වන පරිච්ඡේදයෙහි සඳහන් ප්රකාශ කෙරෙහි වැඩිදුර අවධානය යොමුකර සිටින්න. නමස්කාරය යන්න නොතකා සිටිය නොහැකි තරම් බලවත් වූ ස්වභාවයෙන්ම පැමිණෙන ප්රතිචාරය විය යුත්තේ ඇයි?`