---
title:  දෙවියන්වහන්සේගේ ව්යවස්ථාව
date:  22/10/2020
---

මීට වසර ගණනාවකට පෙර ප්රංශයේ විසු ජනතාව විසින් ‘මරණ දණ්ඩනය අහෝසි කළ යුතුද?’ යන ප්රශ්නය පිළිබඳව විවාද කරමින් සිටියහ. එය අහෝසි කිරීමට පක්ෂව පෙනී සිටි ප්රංශ නීතිවේදීන් විසින් සුප්රසිද්ධ ප්රංශ ලේඛකයෙකු හා දාර්ශනිකයෙකු වන මයිකල් ෆූකෝව අමතා ඉල්ලා සිටියේ ඔවුන් වෙනුවෙන් කතුවැකියක් ලියන ලෙසය. කෙසේවෙතත්, ඔහු ඊට පක්ෂව ඔවුන් වෙනුවෙන් ක්රියා කළද, එළෙස ඔහු කරනු ලැබුවේ මරණ දණ්ඩනය අහෝසි කිරීම සඳහා පමණක්ම නොව, එහෙත් සමස්ත බන්ධනාගාර පද්ධතියම මුළුමනින්ම අහෝසි කිරීම සඳහාත් සියලු සිරකරුවන්ට නිදහස්වී යෑම සඳහාත් වෙයි.

ඒ මන්ද? මිචෙල් ෆූකෝ හට සදාචාරයේ සියලු පද්ධතීන් හුදෙක්ම බලයේ සිටින්නන් විසින් හුදී ජනයා පාලනය කිරීම සඳහා යොදා ගැනුණාවූ මිනිස් නිර්මාණයන් හා මිනිස් අභිප්රායන් විය. එබැවින් මෙම සදාචාර ප්රතිපත්තීන්ට සැබෑ නීත්යානුකූලභාවයක් නොතිබෙන්නට විය.

ඔහුගේ ස්ථාවර ආකල්පය කෙතරම් අන්තගාමී වුවත්, අප මෙහි දකින්නේ සැබවින්ම එතරම් අලුත් නොවන ගැටලුවක තාර්කික ප්රතිඵලයකි. මෝසේස්තුමා විසින් මීට අවුරුදු දහස් ගණනකට පෙර පුරාණ ඉශ්රායෙලයේ ඒ සම්බන්ධයෙන් කටයුතු කළේය. “ ‘මෙහි අප විසින් මේ දවසේ එකිනෙකා තම තමාට හරිව පෙනෙන කොයි දේත් කරන්නාක් මෙන් නුඹලා එහිදී නොකළ යුතුය.’ ”  (ද්වීතීය කථාව 12: 8, විනිශ්චයකාරයන්ගේ පොත 17: 6, හිතෝපදේශ 12:15 යන පාඨයන්ද බලන්න)

කෙසේ වෙතත්, අප හුදෙක්ම අපගේ දෑස් හමුවේ ධර්මිෂ්ඨ හා පවිත්ර නොවෙමින් හරිව කළ යුතු යහපත් දේ නිවැරදිව දැනගැනීමේ අරමුණක් නොමැතිව සිටින්නේ නම්, අප කුමක් කළ යුතු දැයි දැනගන්නේ කෙළෙසකද? සැබවින්ම පිළිතුර නම් අපව මවනු ලැබූ ස්වාමින්වහන්සේ අපට ජීවත්වීම සඳහා යහපත්වූ ප්රතිපත්තීන්ද ලබා දී ඇති බවයි. ඇතැම්විට අපගේ ඇසට එය නිවැරදිව තේරුම් ගත නොහැක වුවද ස්වාමින්වහන්සේ ඇස් සැමවිටම එය නිවැරදිව තේරුම්ගන්නවා ඇත.

`යහපත් කල්ක්රියාව පිළිබඳව මෙම පාඨයන් අපට උගන්වන්නේ කුමක්ද? ද්වීතීය කථාව 6: 5, ශු.මාර්ක් 12: 29–31, එළිදරව් 14:12.`

අප මිදීම යන්න අපගේ ක්රිස්තියානි ලෝක දැක්ම තුළ කේන්ද්රය බවට පත්කිරීමට යන්නේ නම් (පසුගිය සතියේ අප දුටු පරිදි) දෙවියන්වහන්සේගේ ව්යවස්ථාව වන දස ආඥාවද කේන්ද්රය විය යුතුය. කෙසේවෙතත්, ව්යවස්ථාව කඩ කිරීම පාපයක් නොවන්නේ නම් අප මුදවාලන්නේ කුමකින්ද? (රෝම 3:20) ශුභාරංචිය සැබවින්ම දෙවියන්වහන්සේගේ ව්යවස්ථාවෙන් බැහැරව කිසිදු අර්ථයක් නොදෙන අතර, එය අපව ගලවා ගැනීමට අපොහොසත් වුවද, ව්යවස්ථාව තවමත් අප වෙනුවෙන් බැඳී ඇති බව අප දන්නා එක් හේතුවක් වේ. (අපට ශුභාරංචිය අවශ්ය වන්නේ එබැවිනි.)

එබැවින්, සෙවන්ත්-ඩේ ඇඩ්වෙන්ටිස්ට් අධ්යාපනයේදී සබත ඇතුළත් වන එලන් ජී.වයිට් මහත්මිය විසින් පවසන්නාවූ “ව්යවස්ථාවේ සදා පැවැත්ම” (The Great Controversy, p. 63, මහත් බලාපොරොත්තුව, පිටුව 55) යන්න අවධාරණය කළ යුතුය. අධ්යාපනය ඇත්තේ අපගේ ජීවිතය තුළ හැකිතාක් දුරට දෙවියන්වහන්සේගේ ප්රතිරූපය යළි ගොඩනැගීම සඳහා උපකාර කිරීමට නම්, ක්රිස්තුස්වහන්සේගේ ආදර්ශය සලකා බැලීමේදී සැබවින්ම දෙවියන්වහන්සේගේ ඇස් හමුවේ හරිව තිබෙන්නේ කුමක්දැයි පෙන්වන යහපත් උපදෙස් මාලාව තුළ මුල් අවධිය තුළදීම දෙවියන්වහන්සේගේ ව්යවස්ථාව ස්ථිරව පැවතිය යුතුවේ.