---
title:  'ස්වාමීන්වහන්සේගේ ඇස් : බයිබලානුකූල ලෝක දැක්ම'
date:  17/10/2020
---

### මෙම සතියේ පාඩම් අධ්යයනය සඳහා කියවන්න
හිතෝපදේශ 15:3; යෝබ් 12:7-10; එපීස 6:12; එළිදරව් 20:5, 6; ශු.යොහාන් 1:1-14; ශු.මාර්ක් 12:29-31.

> <p>කටපාඩම් පදය</p>
> “ස්වාමීන්වහන්සේගේ ඇස් සැමතැනම පැවත, නපුරන්ද යහපතුන්ද බලන්නේය.” (හිතෝපදේශ 15:3)

පෝලන්ත කවියෙකු වන චෙස්ලෝ මිලොස් විසින් එක්තරා කවියක් ලියන්නට වූයේ මනංකල්පිත සතුන් පිලිබඳව ආරම්භය ලබා දෙමින්ය: කතාකරන සාවුන්, කතාකරන ලේනුන් සහ ඒ හා සමාන සතුන්ය. ඔවුන්ට “ලෝකය ගැන ඇති අපගේ අදහස් සැබෑ ලෝකය සමඟ ඇති පරිදි” “සැබෑ සතුන් සතු පොදුවූ දේද තිබේ” යැයි ඔහු ලිවීය. ඉන්පසු කවිය අවසන් කරන පිණිස ඔහු ලියන්නට වූයේ “මේ ගැන සිතා වෙවුලන” ලෙසයි.

“වෙව්ලීම” යන්න ඉතා අමිහිරි වචනයක් විය හැකි නමුත්, සැබවින්ම, ලෝකය ගැන මිනිසුන් සිතනා බොහෝ දේ සම්පූර්ණයෙන්ම වැරදිසහගත විය හැකිවේ. නිදසුනක් වශයෙන්, වසර 2000කට ආසන්න කාලයක් පුරා ලෝකයේ ඉතා බුද්ධිමත් හා උගත් මිනිසුන් බොහෝ දෙනෙක් විසින් සිතනු ලැබුවේ පෘථිවිය විශ්වය මැද නොසෙල්වී නිශ්චලව තිබුණු බවයි. එසේම, අද දින ඉතා බුද්ධිමත් හා උගත්වූ එම මිනිසුන් සිතනු ලබන්නේ ආරම්භයේදී මිනිසුන් පරිණාමය වූයේ සරලවූ ජීවන ස්වරූපයකින් බවයි.

මනුෂ්යයන් වශයෙන් අප කිසි විටෙකත් මධ්යස්ත ආකල්පයකින් යුතුව ලෝකය දෙස නොබලන්නෙමු. අප ලෝකය දකින්නේ අවට ලෝකය අර්ථ නිරූපණය කරන ආකාරය සහ තේරුම් ගන්නා ආකාරය කෙරෙහි බලපාන පෙරහනයන් තුලින්ය. එම පෙරහනයන් ලෝක දැක්ම ලෙස හඳුන්වන අතර බයිබලානුකූල ලෝක දැක්ම අපගේ යෞවනයන්ට මෙන්ම සභාවේ වැඩිහිටි සාමාජිකයන්ට පවා ඉගැන්වීම ඉතා වැදගත්වේ.

*ඔක්තෝම්බර් 24 වන සබත් දිනට සූදානම් වීම පිණිස මෙම සතියේ පාඩම අධ්යනයන කරන්න.