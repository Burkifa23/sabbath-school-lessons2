---
title:  ශුද්ධකමේ අලංකාරය
date:  30/11/2020
---

`ගීතාවලිය 96: 9 හි මෙසේ සඳහන් වේ. “ශුද්ධකමේ අලංකාරයෙන් ස්වාමීන්ට නමස්කාරකරව්. පොළොවේ සියල්ලෙනි උන්වහන්සේ ඉදිරියෙහි වෙවුලමින් සිටිව්.” “ශුද්ධකමේ අලංකාරය” යන මෙම සංකල්පය අප පහදාගන්නේ කෙසේද? ක්රිස්තියානිවරයෙකුට මෙයින් අදහස් කළ යුත්තේ කුමක්ද? එසේම අප උගන්වන්නාවූ කලාව හා ඒ හා සබැඳි අලංකාරය පිළිබඳව උගන්වන දේ කෙරෙහි එය බලපාන්නේ කෙසේද?`

“අලංකාරය ඇත්තේ දකිනාගේ ඇසේය” යැයි පවසා තිබුණද, ආරම්භය සඳහා ඇස සාදනු ලැබුවේ කවුරුන්ද යන්න අප අමතක නොකළ යුතුය (හිතෝපදේශ 20:12 බලන්න). මවන ලද මැවිල්ලට නමස්කාර නොකිරීමට අප ප්රවේසම් වියයුතු වුවද (පෙරදින අධ්යයනය බලන්න), මවන ලද මැවිල්ලෙහි ඇති අලංකාරත්වය තුළින් දෙවියන්වහන්සේ ගැනද, සැබවින්ම, උන්වහන්සේගේ අලංකාරත්වයේ ප්රේමය ගැනද අපට ඉගෙනගත හැකිවේ. අපගේ වැටුණාවූ ලෝකය මෙතරම් සුන්දරව තවමත් පෙනෙන්නට තිබෙන්නේ නම්, වැටීමට පෙර එය කෙතරම් සුන්දරව තිබෙන්නට ඇත්දැයි කවරෙකුට සිතාගත හැකි වන්නේද? මෙයින් අප සැමට උගන්වනු ලබන්නේ සැබවින්ම දෙවියන්වහන්සේ අලංකාරත්වයේ මැවුම්කරුවාණන් වන බවයි.

කලාව හා විද්යාව අධ්යයනය කිරීම මඟින් එකල අපව දෙවියන්වහන්සේගේ චරිතයට හා හදවතට සමීප කළ හැකි අතර එය එසේ සිදුවිය යුතුද වෙයි. මන්දයත්, අප දෙවියන්වහන්සේගේම නිර්මාණයේ සහ විද්යාත්මක සංසිද්ධීන්වල කොටසක් වන හෙයින්, අපට ක්රිස්තුස්වහන්සේ තුළ අපගේ අනන්යතාවය ගැනද වැඩිදුර උගත හැකිවේ.

“දේව දරුවන් උන්වහන්සේගේ හස්ත කර්මාන්තයන් අගය කරමින් ඔවුන්ගේ ජීවිත සරසන්නාවූ ඒ චාම් අලංකාරය ගැන ප්රීතිවීම දෙවියන්වහන්සේගේ කැමැත්තය. අලංකාරයට ප්රිය කරන උන්වහන්සේ, සියළු බාහිර අලංකාරයට වැඩියෙන් චරිතාලංකාරයට ප්රිය වනසේක. නිසල අලංකාර මලක් සේ උන්වහන්සේ අප තුළ පිරිසිදුකමද චාම්භාවයද වර්ධනය කරනවා ඇත.”- Ellen G. White, Steps to Christ, p. 85 (එලන් ජී. වයිට්, පිරිපුන් මඟ, පි.80).

`උත්පත්ති 3:6 කියවන්න. අලංකාරය යන්න පමණක් යහපත් හෝ ශුද්ධ නොවන්නේ කෙසේදැයි එයින් අපට උගන්වන්නේ කුමක්ද? හිතෝපදේශ 6:25, 31:30 යන පාඨයන්ද බලන්න.`

දෙවියන්වහන්සේ කළ සෑම දෙයක් මෙන්ම, එය විකෘති කොට අනිසි ප්රයෝජන ගන්නා සතුරෙකුද අපට ඇත. ඒ අනුව, එම අලංකාරය සහ අලංකාරය පිළිබඳ සංකල්ප අපට එරෙහිව භාවිතා කළ හැකි බව පුදුමයක් වන්නට යන්නේ නැත. මේ අනුව, විශේෂයෙන්ම කලාව තුළ, ශුද්ධ ලියවිල්ලෙන් මඟ පෙන්වනු ලැබූ ක්රිස්තියානි අධ්යාපනය තුළින් අපට ඉගෙනීමට උපකාර කළ යුත්තේ අලංකාරවූ සියල්ලක්ම නියතවශයෙන්ම යහපත් හෝ පරිශුද්ධ නොවන බව අවබෝධ කරගැනීමට ප්රවේශම් වියයුතු බවයි.

`නියත වශයෙන්ම ශුද්ධ හා යහපත් නොවන “අලංකාරව” ඇති ඇතැම් දේ වන්නේ මොනවාද? නැතහොත්, නොයෙක් අවස්ථාවන් යටතේ, අපරිශුද්ධ හා අයහපත් දේ බවට පත් කළ හැකි අලංකාර වූ දේ වන්නේ මොනවාද? මෙම වෙන්කොට හඳුනාගැනීම කිරීමට අප භාවිතා කරන්නේ කුමන ප්රමිතියක්ද?`