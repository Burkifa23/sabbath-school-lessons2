---
title:  ස්වාමීන්වහන්සේ යෝබ්ට උත්තර දුන්සේක
date:  03/12/2020
---

`යෝබ් 38 වන පරිච්ඡේදය කියවන්න. මැවුම්කරුවාණන් වශයෙන් පමණක් නොව, සියලු ජීවීන් මවා පෝෂණය කරන්නාවූ උපකාරකයාණන් ලෙස දෙවියන්වහන්සේ පිළිබඳව මෙය අපට උගන්වන්නේ කුමක්ද? මෙම වැදගත්වූ සත්යය අප කලාව හා විද්යාව අවබෝධ කරගන්නා ආකාරය කෙරෙහි බලපාන්නේ කෙසේද?`

“බොහෝ අය උගන්වන්නේ ද්රව්යමය දේවල බලයක් තිබෙන බවය - ද්රව්යමය දේවලට යම් බලයක් දී තිබෙන බවත්, ඒවාට ඒවායේම බලශක්තීන් මගින් ක්රියාකිරීමට ඉඩදී තිබෙන බවත්ය; සොබා දහමේ අණපනත් ස්ථිර නීතීන් අනුව කියාකරන බැවින් ඒවාට බාධා කිරීමට දෙවියන්වහන්සේට පවා නුපුළුවන් බවය. මෙය වැරදි විද්යාවය. දෙවියන්වහන්සේගේ වචනය ඒ අදහස සම්මත කරන්නේ නැත. සොබා දහම එය මැවූ තැනැන්වහන්සේගේ සේවකයාය. . . . සොබා දහම සාක්ෂි දරන්නේ ප්රඥාවන්ත පැවැත්මක් ගැනය. ක්රියාත්මක බලයක් එහි අණපනත් මගින් ක්රියාකරන බවය. සොබා දහමෙහි පියාණන්වහන්සේගේද පුත්රයාණන්වහන්සේගේද නිරන්තර ක්රියාකාරීත්වය පවතියි. “මාගේ පියාණන්වහන්සේ මේ දක්වාම ක්රියා කරනසේක. මමත් ක්රියා කරමි”යි යේසුස්වහන්සේ පැවසූසේක.’ ශු.යොහන් 5:17. ”- Ellen G. White, Patriarchs and Prophets, p. 114 (එලන් ජී. වයිට්, ආදී පීතෘවරු සහ අනාගතවක්තෘවරු , පි.91)

අවාසනාවකට මෙන්, පෙර සඳහන් කළ පරිදි, විද්යාවෙහි බොහෝ දේ අදේවවාදී, භෞතිකවාදී පූර්ව නිගමන මත ක්රියා කරති. මෙයින් අදහස් කරන්නේ, විද්යාඥයෙකු හට අතිශය අලංකාර වූද, අතිශය සංකීර්ණත්වයෙන් යුතු වූද යමක් දෙස ඇස් අයා බලා සිටිය හැකි අතරේදී එය ආකාර දෙකින්ම අතිශය අලංකාර හා සංකීර්ණ වන නමුත්, එය අහම්බෙන් ඇති වූවක් බවත්, ඒ පිටුපස කිසිදු පූර්ව සිතිවිල්ලක් හෝ අරමුණක් නොමැති බව ප්රකාශ කර සිටීමට හැකි බව වෙයි.

සැබවින්ම, මෙය විද්යාව මඟින් සැමවිටම ප්රකාශ කර සිටිනා දෙයක් වේ. පෘථිවියේ ජීවය, එහි අලංකාරත්වය හා සංකීර්ණත්වය තුළ - සමනලුන්ගේ සිට මිනිසුන් දක්වා පැහැදිළි කර ඇත්තේ අන් කිසිවක් ලෙස නොව, එහෙත් අහඹු ලෙස ජාන විපර්යාසයක් තුළින් සහ තැනින් තැන යන හා වර්තමානයේ ජීවත්වන හුස්ම ගන්නා සියල්ල තම පරිසරයට වඩා හොඳින් අනුවර්තනය වන ක්රියාවලියේ පරිණාමය තුළ මීට වසර බිලියන ගණනකට පෙර, රසායනික ද්රව්ය වල ප්රතිඵලයක් වශයෙන් සංකීර්ණ නොවූ ජීවිතයක් ලෙස සෑදුනු බවයි.

වර්තමානයේ ස්ථාපිත විද්යාව මඟින් තර්ක කෙරෙන්නේ, සොබාදහමේ නියමයන් අභිභවා ගිය බලයක් ඇති මැවුම්කරුවෙකු පිලිබඳ මතය, විද්යාත්මකව පරීක්ෂා කළ නොහැකි දෙයක් බැවින් සහ එය විද්යාව සමඟ කටයුතු කළ නොහැකි මතයක් වන බැවින් එය “විද්යානුකූල නොවන” බවයි. මන්දයත්, මෙම පූර්ව නිගමනය විද්යාව විසින්ම උගන්වන කිසිවක් නොව (සැබවින්ම, විද්යාව මඟින් ඊට ප්රතිවිරුද්ධ වූ දේ උගන්වන බවක් පෙනේ: ලෝකයේ සියලු අලංකාරත්වය හා සංකීර්ණත්වය සැබවින්ම මැවුම්කරුවාණන් වෙතට යොමු කරවයි), නමුත් ඒ වෙනුවට ඉගැන්වීම් මත විද්යාඥයින් විසින්ම නියම කරන ලද දාර්ශනික මතයක් වේ.

කෙසේවෙතත්, ප්රශ්නය වන්නේ දෙවියන්වහන්සේ සියල්ලක්ම මවනු ලැබුවා පමණක් නොව, උන්වහන්සේ මවන ලද සියල්ල පෝෂණය කර උපකාර කරන බවට ශුද්ධ ලියවිල්ල මඟින් ඉගැන්වීමයි. මෙයින් අදහස් කෙරෙන්නේ විද්යාවේ ඕනෑම සැබෑ වූ ක්රිස්තියානි අධ්යාපනයක් විද්යාව පොදුවේ ප්රකාශ කරනා දෙයට වඩා සම්පූර්ණයෙන්ම වෙනස් වූ උපකල්පන මත ක්රියා කළ යුතු බවයි. විශේෂයෙන්ම මෙහි සම්භවය හෝ මූලාරම්භය සම්බන්ධයෙන් නියතවම ගැටීම් ඇතිවනු ඇත.