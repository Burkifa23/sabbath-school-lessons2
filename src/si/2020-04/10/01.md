---
title:  කලාව සහ විද්යාව තුළ අධ්යාපනය
date:  28/11/2020
---

### මෙම සතියේ පාඩම් අධ්යයනය සඳහා කියවන්න
රෝම. 1: 18–21, ගීතාවලිය 19: 1–6, 96: 9, උත්පත්ති 3: 6, 1 තිමෝති 6, හිතෝපදේශ 1, යෝබ් 38.

> <p>කටපාඩම් පදය</p>
> “අහස දෙවියන්වහන්සේගේ මහිමය ප්රකාශකරයි; ගුවන්තලය උන්වහන්සේගේ හස්ත කර්මාන්තය දක්වයි” (ගීතාවලිය 19:1)

අධ්යාපනයට “කලාව සහ විද්යාව” ලෙස සඳහන් දේද ඇතුළත්වේ. නමුත්, අප කලාව හා විද්යාව බයිබලානුකුල දෘෂ්ටිකෝණයකින් ඉගෙන ගන්නා විට හෝ උගන්වන විට, මෙයින් ගම්ය වන්නේ කුමක්ද? උදාහරණයක් ලෙස, නූතන වෛද්ය විද්යාවේ හෝ කලා ඉතිහාසයේ එක්තරා අංශයකට සම්බන්ධ වූ තෝරාගන්නා ලද ශුද්ධ බයිබල් පාඨ අප ඉදිරිපත් කර සිටින්නේද? එසේ කිරීමෙන්, අපගේ සංකීර්ණ ලෝකය මැවීමේදී දෙවියන්වහන්සේගේ ඒ පුදුමාකාර බලය සමඟ අපගේ ප්රායෝගික පාඩම් අපට සම්බන්ධ කළ හැකිවේ. නමුත් පෙළපොතක පාඩමක ඇති ශුද්ධ ලියවිල්ලේ සරල වූ අන්තර්ගතයක් සැබෑ අධ්යාපනය වන ගැළවීම හා මිදීම ලබාගැනීමේ අධ්යාපනය සඳහා සුළු කොටසක් පමණක් වේ.

එවැනි වූ අධ්යාපනයක් සැබවින්ම ක්රියාවේ නියුක්ත වීමට නම්, මිනිසත්බවේ සිට අණුක ජීව විද්යාව දක්වා සෑම ශික්ෂාවකම ඉගැන්වීම වෙත දැන්වීම සඳහා අපට දේවවචනය අවශ්ය වේ. එය නොමැතිව, දෙවියන්වහන්සේගේ සුවිශාලත්වයද, අපගේ ලෝකයේ මැවුම්කරුවාණන් සහ උපකාරකයාණන් වශයෙන්ද උන්වහන්සේගේ ශ්රේෂ්ඨත්වයද අපට දැකගැනීම අහිමිවිය හැකිය. දෙවියන්වහන්සේ සිය මැවිල්ල ජීවමාන හා අරමුණු වලින් පිරිපුන් මැවිල්ලක් ලෙස සලකිල්ලට යොමු කරන්නේ කෙසේදැයි බැලීමට ඉගෙනීමේදී, ඇතැම් ශික්ෂාවන් ඉගැන්විය හැකි හා ඉගැන්විය යුතු ආකාරය අවබෝධය කරගැනීම වෙත අප ළඟාවෙනු ඇත.

ක්රිස්තියානි දෘෂ්ටිකෝණයෙන් හා ලෝක දැක්මෙන් අපට කලාව හා විද්යාව ඉගැන්විය හැකි ආකාරය පිළිබඳ මූලධර්ම කිහිපයක් දෙස මෙම සතියේ අප බලන්නට යන්නෙමු.

* දෙසැම්බර් 05 වන සබත් දවසට සූදානම් වීම පිණිස මෙම සතියේ පාඩම අධ්යයනය කරන්න.