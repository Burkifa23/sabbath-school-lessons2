---
title:  ස්වාමීන්වහන්සේ කෙරෙහි පමණක්
date:  29/11/2020
---

ජීවමානවූ දෙවියන්වහන්සේ ගැන සාක්ෂීන් උන්වහන්සේගේ මුළු මැවිල්ල තුළ ඇත්තේය. මෙම ප්රකාශය බොහෝ වර කොතෙක් දුරට නැවත නැවතත් කියැවුනේදැයි කිවහොත්, එය සුලබව ඇති අදහසක් බවට පත්ව ඇත. නිදසුනක් වශයෙන් සලකා බලන කළ, මිනිසුන් විසින් කඩාදමා පළුදු කිරීමට ක්රියාකරන ලද ලෝකය නිර්මාණය කිරීමේදී දෙවියන්වහන්සේගේ සිත ගත් කළ අපට කලාව හා විද්යාව වඩාත් හොඳින් ඉගැන්විය හැකි ආකාරය වෙත ළඟා විය හැකිවේ.

උදාහරණයක් ලෙස මිනිස් ගර්භණී කාලය ගැන සලකා බලන්න. ජීව විද්යාවෙන් අපට පැවසෙන්නේ සංසේචනය වූ එක් ඩිම්බයකින් නව බුද්ධිමත් මිනිස් ජීවිතයක් මතු වී, නව මසකට පසු සම්පූර්ණ ගර්භණීභාවය තෙක් එය වර්ධනය වන බවයි. ප්රේමණීය වූ මැවුම්කරුවෙකුගේ සලකුණු මෙම චක්රය පුරාම තිබෙන්නට වෙයි. නොකඩවා ස්පන්දනය වන මවකගේ හදවත පහළින් ඇති කලලයක වර්ධනය වන ස්ථානයෙහි දකින්නට ඇත්තේ දෙවියන්වහන්සේගේ ඒ ප්රේමණීය කරුණාවයි. කලලය විශාල වන විට මවගේ උදරයද ඇය ඉදිරිපිටදීම විශාල වන්නට යයි. අපගේ ස්වර්ගීක පියාණන් සැමවිටම සිය දරුවන් ගැන අවදියෙන් සිටිනවා සේම, දරුවෙකු අපේක්ෂා කරන මවක් විසින්ද සිය දරුවා ගැන සැමවිටම අවදියෙන් යුක්තව සිටියි.

`රෝම 1: 18–21, ගීතාවලිය 19: 1–6 සහ නෙහෙමියා 9: 6 කියවන්න. අපගේ මැවුම්කරුවාණන් ලෙස දෙවියන්වහන්සේගේ නිර්මාණ කාර්යය ගැන එයින් අපට පවසන්නේ කුමක්ද?`

වසර 6,000ක පාපයෙන් පසුවත්, මුළු ලොවටම බලපෑ ජලගැල්මෙන් විනාශ වී වසර දහස් ගණනකට පසුවත්, දෙවියන්වහන්සේ අපගේ මැවුම්කරුවාණන් වන බවට අතිමහත් ප්රබලවූ සාක්ෂීන් අප වෙත තිබෙනවා පමණක් නොව, අපගේ මැවුම්කරුවාණන් ලෙස මෙම දෙවියන්වහන්සේගේ බලයද, ප්රේමයද, කරුණාවද පෙන්වන සාක්ෂි ඇත්තේය. සැබවින්ම එය බලවත් වන අතර, රෝම 1:18–21 දක්වා පාඨයන්හි පාවුල්තුමා පවසන පරිදි, මෙම දෙවියන්වහන්සේව ප්රතික්ෂේප කරනා අය විනිශ්චය දවසේදී “නිරුත්තරව” සිටින්නට යනු ඇත. මන්දයත්, උන්වහන්සේ මවන ලද දේවලින් උන්වහන්සේ ගැන බොහෝ දේ ඉගෙන ගත හැකි බැවිනි. වෙනත් වචනයෙන් කිවහොත්, ඔවුන් කිසිත් නොදනිතියි කියා ආයාචනා කිරීමට ඔවුන්ට නොහැකි වනු ඇත!

විශේෂයෙන්ම බොහෝ මිනිසුන් විසින් මැවුම්කරුවාණන්ට වඩා මවන ලද මැවිල්ලට නමස්කාර කිරීමට පැමිණෙනා මෙවන් කලක හා යුගයක, දෙවියන්වහන්සේ මැවුම්කරුවාණන් සහ පවතින සියල්ල පෝෂණය කරන්නාවූ උපකාරකයාණන් වන බවට වූ උපකල්පනය පෙරදැරි කොට, ක්රිස්තියානි අධ්යාපනය කලාව හා විද්යාව තුළින් සැමවිටම ක්රියාත්මක වීම කෙතරම් නම් වැදගත් දෙයක් ලෙස ඇත්තේද. අවසානයේදී, දෙවියන්වහන්සේව ප්රතික්ෂේප කරන හෝ බැහැර කරන ඕනෑම මතවාදයන් හා පූර්ව නිගමනයන් තුළින් මඟ පෑදිය හැක්කේ වරද කරා පමණක්ම වේ. ලෞකික අධ්යාපනයේ සියල්ලකම ක්රියාත්මක වන්නේ දෙවියන්වහන්සේ නැතය යන උපකල්පනය මත වේ; ක්රිස්තියානි අධ්යාපනය එම උගුලට හසු නොවිය යුතු අතර, එය දෙවියන්වහන්සේ නැතැයි යන උපකල්පනය මත පදනම් වූ මූලධර්මවලට වඩා වැදගත්කමක් දී ක්රියා නොකළ යුතුය. කුමන ආකාරයකින් වුවද, මිනිසුන් වරදට වැටීමෙන් අවසන් වීමකට නැඹුරුව බැඳී සිටිති.

`පාපයට වැටීමෙන් පසුව වුවද, අප ලෝකයේ දක්නට ඇති පුදුමාකාර වූ ආශ්චර්යය සහ අලංකාරය ගැන සිතන්න. විශේෂයෙන්ම පුද්ගලික පරීක්ෂා සහ දුක් වේදනා ඇති කාල වලදී, මේ තුළින් බලාපොරොත්තුව සහ සැනසීම ළඟා කර ගැනීමට අපට ඉගෙන ගත හැක්කේ කෙසේද?`