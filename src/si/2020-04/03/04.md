---
title:  නුඹ සඵලවන ලෙස
date:  13/10/2020
---

දෙවියන්වහන්සේගේ ව්යවස්ථාව දැනගැනීමෙහි සහ කීකරුවීමෙහි ඇති වෙනත් ප්රතිඵලයන් ගැන ශුද්ධ බයිබලය පුරා අපට අසන්නට ලැබේ.

`යෝෂුවා 1:7,8 යන පද කියවන්න. ස්වාමීන්වහන්සේ යෝෂුවා හට පවසා සිටියේ කුමක්ද? එහි හමුවන ප්රතිපත්තීන් අද දින අපට අදාළ වන්නේ කෙසේද?`

යෝෂුවා කානාන් දේශයට ඇතුල්වන විට ස්වාමීන්වහන්සේ ඔහුට මෙසේ පවසනසේක: “මාගේ මෙහෙකරුවූ මෝසෙස් නුඹට අණකළ මුළු ව්යවස්ථාවේ ප්රකාර කරන්ට බලාගන්න පිණිස ශක්තිමත්ව ඉතා ධෛර්යවත්ව සිටින්න. නුඹ යන සෑමතැනදීම නුඹට ශුභ සිද්ධවන පිණිස එයින් දකුණටවත් වමටවත් නොහැරෙන්න.” (යෝෂුවා 1:7)

කීකරුකමේ අතුරුඵලයක් ලෙස සාර්ථකත්වය පිලිබඳ වූ මෙම අදහස අද අප ලෝකයේ සාර්ථකත්වය මනිනා ආකාරයට පටහැනිව පෙනෙන්නට තිබේ. අද බොහෝ දෙනෙක් විශ්වාස කරන්නේ සාර්ථකත්වයේ සලකුණු වන්නේ නවෝත්පාදනය, නිර්මාණශීලීත්වය සහ ආත්මවිශ්වාසය වන බවයි. යම් නිශ්චිත ව්යාපාරයක් සාර්ථක වීමට නම් බොහෝ විට අවශ්ය වන්නේ අතිවිශේෂ දක්ෂතාවය සහ අවදානම් දැරීමය.

කෙසේවෙතත්, දෙවියන්වහන්සේගේ දැක්ම තුළ සාර්ථකත්වය යන්නට අවශ්ය වන්නේ වෙනස්මවූ සම්පත් සමූහයක්ය.

`එළිදරව් 12:16, එළිදරව් 14:12, රෝම 1:5, රෝම 16:26, යාකොබ් 2:10-12 යන පාඨයන් කියවන්න. දෙවියන්වහන්සේගේ ව්යවස්ථාවට කීකරුවීම ගැන මෙම පාඨයන් තුළින් අද දින අපට පවසන්නේ කුමක්ද? එනම්, දෙවියන්වහන්සේගේ ව්යවස්ථාවට කීකරුවීමෙන් පවා අප ගැළවීම නොලබන නමුත්, අප තවදුරටත් එය පැවැත්වීම එතරම් වැදගත් වූ දෙයක් වන්නේ ඇයි?`

එය පරණ ගිවිසුමද, අලුත් ගිවිසුමද, පරණ ප්රඥාප්තියද, අලුත් ප්රඥාප්තියද යන්න නොව. ශුද්ධ බයිබලය විශ්වාස කරනා ක්රිස්තියානිකරුවන් වශයෙන් අපව දෙවියන්වහස්න්සේගේ ව්යවස්ථාවට කීකරුවීම වෙත කැඳවනු ලැබ තිබේ. ව්යවස්ථාව නොපිළිපැදීම පාපය ලෙසද හැඳින්විය හැකි අතර, එය මඟ පෙන්වනු ලබන්නේ වේදනාව, දුක්විඳීම හා සදාකාලික මරණය වෙත පමණක්ම වෙයි. පාපයේ ඵලවිපාක හෝ දෙවියන්වහන්සේගේ ව්යවස්ථාව නොපිළිපැදීමේ ප්රතිඵල තම ජීවිතය තුළ ඉගෙන නොගත් හෝ තමන් විසින්ම අත්දැක නැති අය කවුරුන්ද?  පුරාණ ඉශ්රායෙල් මිනිසුන් දෙවියන්වහන්සේගේ ව්යවස්ථාවට කීකරුවීමෙන් සඵල වූවා සේම (ඔවුන්ට අනුග්රහයද අවශ්ය වුවද), එය අද දින අප හටත් වෙනස්ව නොතිබෙන්නේය. එමනිසා ක්රිස්තියානි අධ්යාපනයේ කොටසක් ලෙස, ඇදහිල්ලෙන් ජීවත්වීම සහ දෙවියන්වහන්සේගේ අනුග්රහය තුළ විශ්වාසයෙන් සිටීම තුළ දෙවියන්වහන්සේගේ ව්යවස්ථාව අත්යවශ්ය වූ ඉතා වැදගත් අංගයක් ලෙස පැවැත්විය යුතුය.

`පාපයේ ප්රතිවිපාක පිලිබඳව ඔබට ඇති ඔබගේම අත්දැකීම් මොනවාද? ඇතැම්විට ඔබ විසින් කරාවූ වරද වෙත අන් අයද නොවැටෙනු පිණිස ඔවුන් සමඟ බෙදාගත හැකි ඔබ විසින් උගත් දෑ මොනවාද?`