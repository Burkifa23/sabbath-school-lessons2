---
title:  වැඩිදුර අධ්යයනය සඳහා
date:  16/10/2020
---

“මැවීමේ සහ මිදීමේ පදනම වන ප්රේමය, සැබෑවූ අධ්යාපනයේද පදනම වෙයි. ජීවිතයේ මාර්ගෝපදේශකය ලෙස දෙවියන්වහන්සේ විසින් ලබා දී ඇති ව්යවස්ථාවෙහි මෙය පැහැදිලිව දක්වා ඇත. පළමු සහ උතුම්වූ ආඥාව වන්නේ, ‘නුඹේ මුළු හෘදයෙන්ද, නුඹේ මුළු ආත්මයෙන්ද, නුඹේ මුළු ශක්තියෙන්ද, නුඹේ මුළු බුද්ධියෙන්ද නුඹේ දෙවිවූ ස්වාමීන්වහන්සේට ප්රේම කරව’ යන ආඥාවයි. ශු.ලූක් 10:27. අපරිමිතවූද සියල්ල දන්නාවූද තැනැන්වහන්සේ හට මුළු ශක්තියෙන්ද, මුළු බුද්ධියෙන්ද, මුළු හෘදයෙන්ද ප්රේමකිරීම යනු සෑම බලයකම ඇති උසස්මවූ වර්ධනය වෙයි. එයින් අදහස් කෙරෙන්නේ සම්පූර්ණ දිවි පැවැත්මෙහි, එනම් බුද්ධිය මෙන්ම ආත්මය තුළද දෙවියන්වහන්සේගේ ස්වරූපය යළි ප්රකෘතිමත් තත්ත්වයට පත්කළ යුතු බවයි.”

“මෙය හා සමාන දෙවෙනි එකක් තිබේ, එනම්, නුඹට මෙන් නුඹේ අසල්වැසියාට ප්රේමකරව යනුය.’ ශු.මතෙව් 22:39. ප්රේමයේ ආඥාව කරණකොටගෙන අපව දෙවියන්වහන්සේට සහ අපගේ අසල්වැසියන්ට සේවය කිරීම සඳහා අපගේ ශරීරයද, මනසද භක්තියෙන් කැපවීම වෙත කැඳවනු ලබයි. මෙම සේවය තුළ අපව අන් අයගේ ජීවිත වල ආශිර්වාදයක් බවට පත්කරවන අතරම, ඒ තුළින් අපටද මහත් ආශීර්වාදයක් ගෙනදෙනු ලබයි. පරාර්ථකාමීත්වය සියලු සැබෑ වර්ධනයට යටත් වේ. පරාර්ථකාමී සේවය තුළින් සෑම අංශයකම උසස්මවූ නිපුණත්වය අපට ලැබෙනු ඇත. එළෙස අප වඩ වඩාත් දිව්යමය ස්වභාවයේ හවුල්කරුවන් බවට පත්වන්නට යනු ඇත. අපගේ හදවත් තුළට ස්වර්ගය පිළිගන්නා විට අප ස්වර්ගයට සුදුස්සන් බවටද පත්වන්නට යනු ඇත.” – Ellen G. White, Education, p. 16.

**සාකච්ඡාව සඳහා ප්රශ්න**

`පුරාණ ඉශ්රායෙලය මෙන් අපද දෙවියන්වහන්සේට ප්රේම කරනා විටදීම දෙවියන්වහන්සේට භයවියද යුතු වෙයි. (ශු.මතෙව් 22:37, එළිදරව් 14:7) සබත් පාසැලේදී මෙම ක්රියාවන් දෙකම අපට කළ හැකි ආකාරය ගැන වැඩි විස්තර කථා කරන්න. එසේම, මෙම ආඥා දෙක එකිනෙකට පටහැනි නොවන්නේ මන්ද? යන ප්රශ්නයටද පිළිතුරු සපයන්න.`

`සම්මත ප්රමිතියක් සැකසීම සහ නීතියක් සැකසීම අතර ඇති වෙනස කුමක්ද? ඔබගේ අත්දැකීම් අනුව, ඇඩ්වෙන්ටිස්ට් ධර්මය විසින් වඩාත් සැලකිමත් වනුයේ එහිවූ ඇදහිලිවන්ත ප්රජාව තුළ උසස් ප්රමිතීන්හි සැකැස්ම කෙරෙහිද, එසේත් නැතහොත් ප්රජාව එකට සම්බන්ධ කරවන්නාවූ නීතීන් සැකැස්ම කෙරෙහිද? යෙමෙකු උදෙසාද, යමෙකුගේ පවුල උදෙසාද, යමෙකුගේ සභාව උදෙසාද උසස් ප්රමිතීන් සකසා ගැනීම ගැන ශුද්ධ ලියවිල්ල පවසන්නේ කුමක්ද?`

`දෙවියන්වහන්සේගේ ව්යවස්ථාවට කීකරුවීමේ වැදගත්කම පෙන්වන අතරතුරදීම, කීකරුකම අපගේ ගැළවීමේ මූලාශ්රය නොවන්නේ ඇයිද යන්න පෙන්වීමෙදී අප නිවැරදි සමබරතාවයක් වෙත එළඹෙන්නේ කෙසේද?`

`ගීතාවලිය 119 වන පරිච්ඡේදය කියවා කීකරුකම, නිදහස, ව්යවස්ථාවන්, නීතීන් සහ ආඥාවන් පිලිබඳ මතයන් කොපමණ වතාවක් සඳහන් කර ඇත්දැයි අවධානයට ගන්න. මෙම තේමාවන් පිළිබඳව 119 වන ගීතාවලියේ කතුවරයා හට කුමක් පැවසීමට අවශ්යව තිබුණේද?`