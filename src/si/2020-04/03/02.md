---
title:  දෙවියන්වහන්සේට ප්රේමකිරීමට සහ භයවීමට
date:  11/10/2020
---

ද්වීතීය කථාව පොතෙහි පොරොන්දු දේශයට ඇතුල්වීමට යන්නාවූ අලුත් පරම්පරාව ඉදිරියේ මෝසෙස්තුමා ඉශ්රායෙලයට පැවසූ අවසන් වචන ඇතුළත් වේ. නමුත් ඔවුන් එසේ යාමට පෙර,  ඔවුන්ට පැවසීම සඳහා ඉතා පැහැදිලිවූ වචන සහ උපදෙස් කිහිපයක් ඔහුට තිබෙන්නට විය.

`ද්වීතීය කථාව 31:9-13 දක්වා කියවන්න. ස්වාමීන්වහන්සේට භයවීම යන්නෙන් අදහස් කරන්නේ කුමක්ද?`

දෙවියන්වහන්සේ සිය ව්යවස්ථාව පිළිබඳව ඉශ්රායෙල් මිනිසුන් හට ඉගැන්වූ විවිධ ආකාරයන් ගැන අරමුණක් සහිතව සිටිසේක. උන්වහන්සේගේ ව්යවස්ථාව සිහි නැති නොකරන පිණිස උන්වහන්සේ සෑම නියමයක්ම සෑදූසේක. මෙලෙස දෙවියන්වහන්සේ බොහෝසේ ඉවසා දරා සිටින්නාවූ ගුරුවරයෙකු වන්නේමය. උන්වහන්සේ උගන්වමින්ද, නැවත පවසා අවධාරණය කරමින්ද, අනාගතවක්තෘවරුන් යවා සිය පණිවිඩය දන්වා සිටීමට තම සේවකයින් යොදාගනිමින්ද සිටින සේක. උන්වහන්සේ එය නැවත නැවතත් කළසේක. සැබවින්ම, පරණ ගිවිසුමේ බොහෝ ලියවිලි තුළින් වෙනත් කිසිවක් ගැන නොව, එහෙත් දෙවියන්වහන්සේ සිය සෙනඟ හට

මෙම පාඨයන්හි අනාගත පරම්පරාවන්හි ඉගෙනීමේ වැදගත්කම පිළිබඳව මොසෙස්තුමා අවධාරණය කරන්නේ කෙළෙසදැයි සැලකිල්ලට ගන්න. මෝසෙස්තුමා එය පියවර දෙකක ක්රියාවලියක් ලෙස විස්තර කර සිටියි. පළමුව දරුවන් ව්යවස්ථාව අසන්නට යනු ඇත, ඉන්පසුව ඔවුන් “නුඹලාගේ දෙවිවූ ස්වාමීන්වහන්සේට භයවෙන්ට ඉගෙන ගනු ඇත” (ද්වීතීය කථාව 31:13).

පළමුව ඔවුන් අසන්නට යන අතර, පසුව ඔවුන් දෙවියන්වහන්සේට භයවීම පිළිබඳව ඉගෙන ගන්නට යයි. එනම්, ව්යවස්ථාව ඉගෙන ගැනුමෙන් අදහස් කෙරෙන්නේ භයවීම යන්න ව්යවස්ථාව දැනගැනීම නිසා ස්වභාවයෙන්ම ඇතිවන ප්රතිඵලයක් නොවන බවයි. දෙවියන්වහන්සේට භයවීමේ ක්රියාවලිය ඉගෙනගත යුත්තක් වෙයි. මෝසෙස්තුමා විසින් අඟවන්නේ දැනුම හා භය යනු ක්රියාවලියක් මිස ක්ෂණික හේතුඵල සබඳතාවයක් නොවන බවයි.

එසේම, “නුඹේ දෙවිවූ ස්වාමීන්වහන්සේට නුඹේ මුළු සිතෙන්ද නුඹේ මුළු ආත්මයෙන්ද නුඹේ මුළු ශක්තියෙන්ද ප්රේම කරන්න” යනුවෙන් මනුෂ්යයන් හට පවසා ඇතිවිට “දෙවියන්වහන්සේට භයවීම” යන්නෙන් අදහස් කරන්නේ කුමක්ද? (ද්වීතීය කථාව 6:5) ඇතැම්විට, ප්රේමණීය පියෙකු විසින් තම දරුවා හට ඔහු පවසන දේ අදහස් කරන බවත්, ඔහු අදහස් කරනදේ පවසන බවත් පෙන්වමින් තම ප්රේමය හා රැකවරණය අනාවරණය කරනා ප්රේමණීය පියෙකු හා සමානවම එය සැසඳිය හැකිවේ. එවැනි වූ පියෙකු සමඟ සිටියදී, ඔබ වරදක් කළහොත්, එම වරද කිරීමෙහි ප්රතිවිපාක ඔබ සැබවින්ම අත්විඳිනු ඇත. එසේය, අප එකම මොහොතේදී දෙවියන්වහන්සේ හට ප්රේම කරමින් උන්වහන්සේට භයවිය හැකි අතර අප එළෙස කල යුතුද වෙයි. මෙම දෑ පරස්පරවූ අදහස් නොවෙයි.  අප දෙවියන්වහන්සේ ගැන වඩ වඩාත් ඉගෙන ගන්නා තරමට, උන්වහන්සේගේ යහපත්කම නිසා අප උන්වහන්සේට වඩ වඩාත් ප්රේම කිරීම කරා පැමිණෙන්නට යයි. ඒ අතරම, අප දෙවියන්වහන්සේ ගැන වඩ වඩාත් දැන හඳුනාගන්නා තරමට, අපට උන්වහන්සේට භයවීමටද හැකිවේ, මන්දයත්, සසඳා බලන කළ උන්වහන්සේ කෙතරම් නම් ශුද්ධ හා ධර්මිෂ්ඨද යන්නත්, අප කෙතරම් නම් පව්කාර හා අධර්මිෂ්ඨද යන්නත් අපව විනාශ නොකරන්නේ නොසුදුසුවූ අප හට වටිනාකමක් දුන් ඒ කරුණාවෙන් පමණක්ම බවත් අපට දැකිය හැකිවේ.

`දෙවියන්වහන්සේට එකම විටදී ප්රේම කිරීම සහ භයවීම යන්නෙහි අර්ථය ඔබ තේරුම් ගන්නේ කෙළෙසද?`