---
title:  ව්යවස්ථාව ගුරුවරයාණන් ලෙස
date:  10/10/2020
---

### මෙම සතියේ පාඩම් අධ්යයනය සඳහා කියවන්න
ද්වීතීය කථාව 6: 5; ද්වීතීය කථාව 31: 9–27; රෝම 3: 19–23; එළිදරව් 12:17; 14:12; ශු.මාර්ක් 6: 25–27; හෙබ්රෙව් 5: 8.

> <p>කටපාඩම් පදය</p>
> “නුඹේ දෙවිවූ ස්වාමීන්වහන්සේට නුඹේ මුළු සිතෙන්ද නුඹේ මුළු ආත්මයෙන්ද නුඹේ මුළු ශක්තියෙන්ද ප්රේමකරන්න.” (ද්වීතීය කථාව 6:5)

නීතිගරුකත්වයට එරෙහිව ගලාතිවරුන්ට අනතුරු අඟවමින් පාවුල්තුමා මෙසේ ලීවීය. “මක්නිසාද ජීවත්කරන්ට පුළුවන්වූ ව්යවස්ථාවක් දෙනලද්දේ නම්, ධර්මිෂ්ඨකම සැබවින් ව්යවස්ථාවෙන් වෙනවා ඇත.” (ගලාති 3:21) සැබවින්ම, කිසියම් ව්යවස්ථාවකට “ජීවත්කරන්ට” පුළුවන් වූයේ නම්, එසේ හැකි වන්නේ දෙවියන්වහන්සේගේ ව්යවස්ථාවට පමණක්ම වෙයි. එනමුත් පාවුල්තුමාගේ අදහස නම්, පව්කරුවන් වශයෙන් අප හට දෙවියන්වහන්සේගේ ව්යවස්ථාවට පවා ජීවනය දිය නොහැකි බවයි. ඒ මන්ද? “එසේවී නමුත් අදහන්නන්ට යේසුස් ක්රිස්තුස්වහන්සේ තුළ ඇදහිල්ලෙන් වූ පොරොන්දුව දෙනු ලබන පිණිස, ලියවිල්ල සියල්ලන්ම පාපය යට වසා තැබුවේය.” (ගලාති 3:22)

කෙසේවෙතත්, ව්යවස්ථාට පව්කරුවන් වෙත ජීවනය ලබා දිය නොහැකි නම්, කරුණාවේ අවශ්යතාවය අපට පෙන්වීම හැර, එහි අරමුණ කුමක් වන්නේද? එසේනම් ව්යවස්ථාව මගින් කිසිදු කාර්යයක් නොකර අපගේ පාපයන් අපට පෙන්වා දීමට පමණක්ම එය තිබෙන්නේද?

එය එසේ නොවෙයි; ව්යවස්ථාව ඇත්තේ යේසුස්වහන්සේ තුළින් පමණක් අපට හමුවන ජීවනයේ මාවත වෙත අපව යොමුකරවීම පිණිසද වෙයි. කරුණාවේද, ඇදහිල්ලේද, ක්රිස්තුස්වහන්සේ හට කීකරු වීමේද ජීවිතයකට අපව යොමු කරන්නාවූ සැබෑ අධ්යාපනය මෙය වෙයි. ක්රිස්තියානි අධ්යාපනය පිලිබඳ සමස්ථ ප්රශ්නය තුළ දෙවියන්වහන්සේගේ ව්යවස්ථාවේ කාර්යභාරය මෙම සතියේ අප අධ්යයනය කරන්නට යන්නේ එබැවිනි. අප දන්නා පරිදි ව්යවස්ථාවට අපව ගලවා ගත නොහැකි වුවද, ඉන් ඇදහිල්ල ගැනද, කරුණාව ගැනද, වැටුනාවූ මනුෂ්යත්වය වෙත අපගේ දෙවියන්වහන්සේ දක්වන ප්රේමය ගැනද අපට තවමත් ඉගැන්විය හැක්කේ කුමක් දැයි අප බලමු.

*ඔක්තෝබර් 17 වන සබත් දිනට සූදානම් වීම් පිණිස මෙම සතියේ පාඩම අධ්යයනය කරන්න.