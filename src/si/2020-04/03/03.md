---
title:  නුඹලාට විරුද්ධව සාක්ෂියක්
date:  12/10/2020
---

තමා ඉක්මණින් මිය යන බව මොසේස්තුමා දැනගත් විට, ඔහු සැවොම අත්හැර යන්නට සිදුවන මොහොත පිළිබඳව සම්පූර්ණයෙන්ම දැන සිටින්නට විය. ඔහුගේ මරණයෙන් පසු ඉශ්රායෙල්වරුන් පොරොන්දු දේශය වූ කානාන් දේශයට ඇතුළු වන බව ඔහු දැන සිටියහ. එසේම ඔවුන් දිගු කලක් පුරා අපේක්ෂා කළ ගමනාන්තයට ළඟා වන විට ඔවුන් කැරළිකාරව සිටින බවද ඔහු දැන සිටියහ.

`ද්වීතීය කථාව 31:14-27 දක්වා කියවන්න. මෝසෙස්තුමා තම මරණයට පෙර කරන්නාවූ සූදානම්වීම කුමක්ද? මෙහිදී මෝසෙස්තුමා විසින් ප්රධාන වශයෙන් සැලකිලිමත්වූ කරුණු මොනවාද? ඔහු එම සැලකිල්ල දැක්වූ කරුණු ප්රකාශ කර සිටින්නේ කෙළෙසින්ද?`

මෙහිදී මෝසෙස්තුමාගේ කථා ස්වරයෙන් පෙනෙන්නට වූයේ ගුරුවරයෙකු විසින් තමන් වෙනුවට ආදේශකයෙකු සූදානම් කරනා විලාසයකි. පන්ති කාමරය තුළ තමන් ඉදිරියේ තම ශිෂ්යයින් වැරදි ලෙස ක්රියා කර ඇති බව ඔහු දනී; ඔහු නොසිටින කළ ඔවුන් කැරළි නොගසනු ඇතැයි සිතීමට තරම් ඔහු රැවටී සිටින්නට වූයේ නැත. මෝසෙස්තුමා විසින් ගිවිසුම් පෙට්ටිය ගෙනයන ලෙවීවරුන්ට අණකරමින් කියා සිටින්නට වූයේ, ව්යවස්ථා පොත රැගෙන එය “සාක්ෂියක්ව” තිබෙන පිණිස ගිවිසුම් පෙට්ටිය ළඟ තබන ලෙසයි. මෝසෙස්තුමා හුදෙක්ම ඔහුගේ ආදේශකයා හට පාඩම් සැලැස්මක් පවරා සිටිනවා නොව. ඔහු පවරා සිටින්නේ සාක්ෂියක්ය. මෝසෙස්තුමා විසින් ව්යවස්ථා පොත ගැන කථා කරන්නේ එය මිනිසුන්ගේ හදවත් වලට තරවටු කිරීමට බලය ඇති ජීවමාන පුද්ගලයෙකු ලෙසින්ය.

`ව්යවස්ථාව ඔවුන්ට “විරුද්ධව සාක්ෂියක්” පිණිස තිබීම ගැන සිතන්න. අලුත් ගිවිසුම තුළද මෙම අදහස අප අවබෝධ කරගන්නේ කෙසේද? රෝම 3:19-23 බලන්න. එනම්, ව්යවස්ථාව තුළින් අපට අවශ්ය අනුග්රහය වෙත අපව යොමු කරන්නේ කෙසේද?`

ද්වීතීය කථාව 31වන පරිච්ඡේදයෙහි ස්වාමීන්වහන්සේ විසින් මොසෙස්තුමා හට ඉගැන්වූ ගීතිකාවක් ලියාගන්නා ලෙස දෙවියන්වහන්සේ මෝසෙස්තුමාට උපදෙස් දෙනසේක. 19 වන පදයෙහි සඳහන් පරිදි “ඉශ්රායෙල් පුත්රයන්ට විරුද්ධව මා උදෙසා සාක්ෂියක් වන පිණිස” මොසේස්තුමා විසින් මෙම ගීතිකාව ඉශ්රායෙල්වරුන්ට ඉගැන්විය යුතුවිය. මෙහිදී දෙවියන්වහන්සේගේ නියෝගයන් නැවතත් පුද්ගලයෙකුගේ ස්වරූපයක් ලෙස පෙන්වා දී ඇතිබව අපට පෙනේ. ගීතිකාවක් ගායනා කරනා විට, එය වඩාත් පහසුවෙන් බෙදාගැනීමටත් පතුරුවාලීමටත් හැකිවේ. එසේම, ගීතිකාවක් සාක්ෂියක් වූ විට, ඒ තුළින් මිනිසුන්ට ඔවුන්ගේම ජීවිත දෙස බැලීමටත් ඔවුන් පිළිබඳව පවසන දේ කුමක්දැයි පෙන්වීමටත් ඊට හැකියාව ඇත.

`දෙවියන්වහන්සේ විසින් අපට ලබාදෙන ලද සම්පූර්ණ ශක්තියෙන් දෙවියන්වහන්සේගේ ව්යවස්ථාවට කීකරුවීමට අප උත්සාහ කලත්, උන්වහන්සේගේ ව්යවස්ථාව අපට විරුද්ධව “සාක්ෂියක්” ලෙස ක්රියා කරන්නේ කුමන ආකාර වලින්ද? අපගේ ජීවිතය වෙත ඇති ශුභාරංචියේ අවශ්යතාවය ගැන මෙම සාක්ෂිය අපට උගන්වන්නේ කුමක්ද?`