---
title:  අපගේ ආදර්ශය වන යේසුස්වහන්සේ
date:  15/10/2020
---

දෙවියන්වහන්සේගේ පුත්රයාණන් වන යේසුස් ක්රිස්තුස්වහන්සේ සිය පියාණන්ට සහ දේව ව්යවස්ථාවට පරිපූර්ණවූ කීකරුබවකින් යුතුව මනුෂ්යාකාරයෙන් එළෙස ඇත්තාවූ එකම මනුෂ්ය ජීවිතය ගතකළසේක. උන්වහන්සේ මෙළෙස කරනු ලැබුවේ උන්වහන්සේ දැනටමත් අපගේ ආදේශකයෙකු ලෙස වී සිටින පිණිස පමණක්ම නොව, උන්වහන්සේ අපගේ ආදර්ශයද වීම පිණිසය.

`පහත පාඨයන් කියවන්න.  ශු.ලූක් 2:51, 52; පිලිප්පි 2:8; හෙබ්රෙව් 5:8; ශු.යොහාන් 8:28,29. ක්රිස්තුස්වහන්සේගේ ජීවිත කාලය පුරා උන්වහන්සේ තුළ තිබූ කීකරුකම ගැන මෙයින් අපට සිහිකරනු ලබන්නේ කෙළෙසද?`

ඇතැම්විට යොහාන්තුමා විසින් මෙය වඩාත් උචිත ලෙස පවසමින් මෙළෙස ලියන්නට විය: “උන්වහන්සේ තුළ පවතිමියි කියන තැනැත්තා විසින් උන්වහන්සේ හැසුරුණාක්මෙන් හැසිරිය යුතුය” (1 යොහාන් 2:6). ක්රිස්තුස්වහන්සේගේ ජීවිතය හා පොළොවේ උන්වහන්සේගේ මෙහෙය කෙරෙහි අපගේ දෑස් ස්ථිරව යොමු කළ විට, උන්වහන්සේගේ කීකරුකම තුළින් සිය පියාණන්ව ප්රසන්න කළේ කෙළෙසදැයි අපට පහසුවෙන්ම දැකගත හැකිය. ක්රිස්තුස්වහන්සේ අනාවැකිය සම්පූර්ණ කළ අතර, උන්වහන්සේ තම ජීවිත කාලය පුරා දෙවියන්වහන්සේගේ ව්යවස්ථාව පවත්වා එය ඔසවා තැබූසේක.

ඉශ්රායෙල්වරුන්ට සාක්ෂියක් වන පිණිස දෙවියන්වහන්සේ විසින් මෝසෙස්තුමා හට සිය ව්යවස්ථාව ලියා තබන ලෙස පැවසුවාක් මෙන්, ක්රිස්තුස්වහන්සේ තම ප්රේරිතයන්ටද, ගෝලයන්ටද, පව්කාරයන්ටද, ශුද්ධවන්තයන්ටද සාක්ෂියේ ජීවමානවූ ප්රතිමූර්තිය වූසේක. අනුගමනය කිරීම පිණිස නීති මාලාවක් තිබෙනවාටත් වඩා දැන් අපට අනුගමනය කිරීම පිණිස ඇත්තේ මාංසයෙන් හා රුධිරයෙන් මනුෂ්යාකාරව අපට ආදර්ශයක්වී සිටින්නාවූ යේසුස්වහන්සේවය.

ගුරුවරුන් වශයෙන්, යේසුස්වහන්සේ සහ උන්වහන්සේ සිය පියාණන් හට කීකරුවූ ආකාරයට වඩා අනගිවූ කුමන පරමාදර්ශයක් අපට අපගේ ශිෂ්යයින්ට ඉදිරිපත් කළ හැකිවන්නේද?

“ක්රිස්තුස්වහන්සේ කෙරෙහි ඇදහීම කරණකොටගෙන දෙවියන්වහන්සේට කීකරු වීමෙන් මිනිසා නිදහස් වෙනවාය යන විස්වාසය ඇදහිල්ලක් නොව; එය දැන දැනම පාපයේ පැවතීමකි. ‘ඇදහිල්ල කරණකොටගෙන ඒ අනුග්රහයෙන් නුඹලා ගැලවී සිටින්නහුය.’ එහෙත් ‘ඇදහිල්ල ක්රියා නැතුව තනියම තිබේ නම් මැරිලාය.’ එපීස 2:8; යාකොබ් 2:17. යේසුස්වහන්සේ මෙළොවට වඩින්නට පෙර තමන්වහන්සේගේ ගැනම මෙසේ කීසේක. ‘මාගේ, දෙවියන්වහන්ස, ඔබගේ කැමැත්ත කරන්ට ප්රියවෙමි; එසේය, ඔබගේ ව්යවස්ථාව මාගේ සිත තුළෙහි යයි කීමි.’ ගීතාවලිය 40:8. ස්වර්ගස්ථ වීමට ස්වල්ප කලකට පෙර උන්වහන්සේ මෙසේ ප්රකාශ කළසේක. ‘මම මාගේ පියාණන්වහන්සේගේ ආඥා රක්ෂාකොට උන්වහන්සේගේ ප්රේමයෙහි පැවතුනෙමි.’ ශු.යොහාන් 15:10. ශුද්ධ ලියවිල්ල තවදුරටත් මෙසේ පවසයි, ‘අප උන්වහන්සේගේ ආඥා පවත්වමු නම්, අප උන්වහන්සේ අඳුනන බව එයින් දනිමුව. . . . උන්වහන්සේ තුළ පවතිමියි කියන තැනැන්තා විසින් උන්වහන්සේ හැසුරුණාක් මෙන් හැසිරිය යුතුය.’ 1 යොහාන් 2:3-6,” – Ellen G. White, Steps to Christ, p. 61. (එලන් ජී. වයිට්, පිරිපුන් මඟ, පි. 57.)

`ඔබගේ ජීවිතයේ සෑම අංශයකම ක්රිස්තුස්වහන්සේගේ ආදර්ශය වඩාත් හොඳින් අනුගමනය කිරීමටත්, ඒ අනුව අන් අයට වඩාත් යහපත්වූ ගුරුවරයෙකු වීමටත් ඔබට කුමක් කළ හැකි වන්නේද? එක්තරා ආකාරයක පැරණි හා කවුරුත් දන්නා මතයක් වුවද, අප ක්රියාවෙන් කරනා දෙය අප පවසනා දෙයට වඩා වැඩියෙන් අපගේ සැබෑ ස්වරූපය සම්බන්ද විශ්වාසයන් පෙන්වන බව පවසන්නේ ඇයි?`