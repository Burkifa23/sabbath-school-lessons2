---
title:  අලුත් පැවැත්මක්
date:  21/12/2020
---

“උන්වහන්සේ ඔවුන්ගේ ඇස්වලින් සියලු කඳුළු පිසදමනසේක; මරණය තවත් නොවන්නේය; වැළපීමත් හැඩීමත් වේදනාවත් තවත් නොවන්නේය. මක්නිසාද පළමු දේවල් පහව ගියේය” (එළිදරව් 21: 4). මරණයද, වැළපීමද වේදනාවද නැති වී ගියාවූ අපගේ නව ලෝකයේ පැවැත්ම මෙම ලෝකයට වඩා කෙතරම් නම් වෙනස් වන්නේද යන්න ගැන මෙය අපට පවසන්නේ කුමක්ද?

ක්රිස්තියානිවරයෙකු විසින් එක් මිතුරෙකු සමඟ යේසුස් ක්රිස්තුස්වහන්සේ තුළ වූ සදාකාල ජීවනය පිළිබඳ ශුභාරංචියේ පොරොන්දුව ගැන කතා කරමින් සිටින්නට විය. එම පුද්ගලයා මුළු අදහසටම අසුභවාදී ලෙස ප්රතිචාර දක්වන්නට විය. "සදාතනික ජිවිතයක්?" ඔහු වෙව්ලමින් කියන්නට විය. “මොන කෙතරම් භයංකර සිතුවිල්ලක්ද! අවුරුදු 70-80ක්ව ඇති අපගේ මෙම ජීවිතයද බොහෝ නරක වූ එකක් වේ. කාහට මෙය සදාකාලය දක්වාම දීර්ඝ කිරීමට අවශ්ය වන්නේද? එය නිරයක් වනවා ඇත.”

සදාකාල ජීවනය පිළිබඳ පොරොන්දුව මෙලොව ජීවිතයම අඛණ්ඩව පැවතීමක් නොවන බව ඔහු අවබෝධ කර නොගැනීම හැර, මෙම පුද්ගලයා හට වැදගත් වූ කරුණක් තිබෙන්නේය. කරුණාකර - කාහට එය අවශ්ය වන්නේද? ඒ වෙනුවට, ඉහත පාඨයන් පවසන පරිදි, පළමු දේවල් පහව ගියේය, සියල්ල අලුත් වී ඇත.

**පැමිණීමට ඇති අලුත් වූ පැවැත්ම ගැන පහත සඳහන් පාඨයන් අපට පවසන්නේ කුමක්ද?**

`2 පේතෘස් 3: 10–13`

`එළිදරව් 21: 1–6`

`මේ සියල්ල තුළම අපට ඇති වැදගත් ප්රශ්නය නම්: මෙම අලුත් වූ පැවැත්මෙහි කොටසක් වීමට අවශ්ය වන්නේ කුමක්ද? අප එහි යන්නේ කෙසේද? අප එහි කොටසක් වන්නට යනු ඇති බවට අපට සහතික විය හැක්කේ කෙසේද? යේසුස්වහන්සේ තුළින් දෙවියන්වහන්සේ අපට පොරොන්දු වූ දේවල කොටසක් වීමට අපගේ ජීවිතයේ කුමන දේවල් තිබිය හැකි වන්නේද? යනාදිය වේ.`