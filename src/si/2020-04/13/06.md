---
title:  ශ්රේෂ්ඨ වූ ගුරුවරයාණන්
date:  24/12/2020
---

මෙම මුළු කාර්තුව පුරාම අප දැක ඇති පරිදි, ක්රිස්තුස්වහන්සේගේ මිහිපිට දේවසේවයේ එක් ප්රධාන වූ අංගයක් වන්නට වූයේ ගුරුවරයෙකුගේ සේවයයි. සිය දේවසේවයේ ආරම්භයේ සිටම, හැසිරීමෙන් හෝ ක්රියාවෙන් යේසුස්වහන්සේ සිය අනුගාමිකයන් හට තමා ගැනත්, තම පියාණන් ගැනත්, ගැළවීම ගැනත්, අප අපේක්ෂාවෙන් සිටිනා බලාපොරොත්තුව ගැනත් සත්යයන් උගන්වමින් සිටිසේක (ශු.මතෙව් 5:2, ශු.මාර්ක් 4:2, ශු.ලූක් 19:47, ශු.යොහන් 6:59).

සැබවින්ම, ඔබ කළ යුතුව ඇත්තේ ශුභාරංචියක්, එනම් ඕනෑම ශුභාරංචි පොතක් ලුහුඬින් කියවීම වන අතර එම ශුභාරංචිය පුරා ඔබට දැකගත හැකිවන්නේ යේසුස්වහන්සේගේ ඉගැන්වීම වේ. දැනුදු ස්වාමීන්වහන්සේ උන්වහන්සේගේ වචනය තුළින් අපට නොකඩවාම උගන්වමින් සිටියද, අලුත් ලෝකය තුළද මෙම ඉගැන්වීම නොකඩවා පවතින්නට යනු ඇත. නමුත් පාපයේ බැඳුම් සහ අප මත තබන සියලු සීමාවන්ගෙන් තොරවූ පැවැත්මක් ඇත්තාවූ එම අලුත් ලෝකය කොතරම් නම් වෙනස්වේදැයි සිතින් මවා බලන්න.

`“එවිට: නුඹේ අත්වල තිබෙන ඔය තුවාල මොනවාදැයි කෙනෙක් ඔහුගෙන් අසන්නේය. මාගේ ප්රේමවන්තයන්ගේ ගෙදරදී මා ලැබූ තුවාලයයි ඔහු කියන්නේය.” (සෙකරියා 13: 6). මෙම පාඨයෙන් පවසා සිටින්නේ කුමක් ගැනදැයි ඔබ සිතන්නේද?`

“සදාකාලයේ අවුරුදු ගතකරන අතර දෙවියන්වහන්සේ ගැනද ක්රිස්තුස්වහන්සේ ගැනද වඩාත් තේජාන්විත ප්රකාශන ඉදිරිපත් කරනු ලබනවා ඇත. දැනගැන්ම දියුණු වන්නා සේම, ප්රේමය ගරුත්වය හා ප්රීතියද වර්ධනය වෙනවා ඇත. මනුෂ්යයන් දෙවියන්වහන්සේ ගැන ඉගෙන ගන්නා තරමට ඔවුන් උන්වහන්සේගේ චරිතය වැඩි වැඩියෙන් අගය කරනවා ඇත. එවිට මිදීම ලැබූවන්ගේ හදවත් වඩාත් උනන්දු කැපවීමකින් ප්රමෝදමත් වී ඔවුන්ගේ රන් වීණාවන් වාදනය කරනවා ඇත. දස දහස් වර දස දහස් දෙනාද, දහස් වර දහස් දෙනාද ප්රශංසා ගීතයකින් ඔවුන්ගේ කටහඬවල් එක් කරති. . . .

“මහා අරගලය අවසානය. පාපය හා පව්කාරයන් තවත් නොමැත. මුළු විශ්වයම පවිත්රය. ඒකත්වයේ හා ප්රීතියේ එකම ස්ඵන්දනයක් මේ විශාල මැවිල්ල තුළ පවතියි. සියලු දේවල් මැවූ තැනැන්වහන්සේ කෙරෙන් අසීමිත මුළු රාජ්යයටම ජීවිතය, ආලෝකය හා ප්රීතිය ගලා එයි. ඉතාම කුඩා අංශුවේ පටන් ඉතාම විශාල ලෝකය දක්වා පවතින, පණ ඇති පණ නැති සියලු දේවල්, කිසි සෙවනැල්ලකින් ආවරණය කරනු නොලබන අලංකාරයෙන් හා සම්පූර්ණ ප්රීතියෙන් යුක්තව පවසන්නේ දෙවියන්වහන්සේ ප්රේමය බවය.”- Ellen G. White, The Great Controversy, p.678. (එලන් ජී. වයිට්, මහත් බලාපොරොත්තුව, පි. 782.)

`සදාකාලය පුරා අප ඉගෙන ගන්නා විශ්මයජනක සත්යයන් අතුරින්, අප වෙනුවෙන් සිදුකළාවූ ක්රිස්තුස්වහන්සේගේ පූජාවට වඩා වැඩි යමක් වෙත අපව ආකර්ෂණය කර නොගනු ඇත. සදාකාලය පුරා අප එය අධ්යයනය කරනු ලැබීම කෙතරම් නම් ගැඹුරු හා අනර්ඝ විය යුතුදැයි සිතා බලන්න. කුරුසිය තුළින් යේසුස්වහන්සේ අප වෙනුවෙන් කර ඇති දේ වඩාත් හොඳින් අගය කිරීමට දැනුදු ඔබ ඉගෙන ගන්නේ කෙසේද?`