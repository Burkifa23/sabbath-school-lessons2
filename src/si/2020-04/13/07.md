---
title:  වැඩිදුර අධ්යයනය සඳහා
date:  25/12/2020
---

Ellen G. White, “The Schol of the Hereafter,” pp. 301-309, Education; “The Controversy Ended,” pp. 662-678, Great Controversy. (“අරගලය අවසාන වෙයි,” පි. 764-782, මහත් බලාපොරොත්තුව.)

“අප මෙහි මහත් බියෙන් හා ත්රාසයෙන් සිටිනා සිංහයා පසුව බැටළු පැටවා සමඟ එකට ලගින්නට යනු ඇත, එසේම අලුත් පොළොවේ සෑම දෙයක්ම සාමය හා සමාදානය තුළ පවතිනු ඇත. අලුත් පොළොවේ වෘක්ෂලතා විකෘති නොවී සෘජුව හා උස්ව තිබෙනු ඇත. . . .

“අපගේ භූමික නිවසේ අලංකාරවූ සියල්ල අපට සිහිපත් කර දිය යුත්තේ කිසිදු චිත්ර ශිල්පියෙකුට පින්තාරු කළ නොහැකි, කිසිදු මනුෂ්ය දිවකින් විග්රහ කළ නොහැකි වූ අපගේ ස්වර්ගීය නිවසේ පළිඟු මෙන් දීප්තිමත්වූ ජීවනදායක වතුර ඇති ගංගාවද, එහා මෙහා වැනෙන්නාවූ වෘක්ෂයන් සහ ජීවනදායක උල්පත්ද, බැබළෙන නගරය සහ සුදු කබා ඇඳි ගායකයින්ද සිටින ඒ අලංකාර වූ ලෝකය ගැන වේ. ඔබගේ සිතුවිලි මාත්රාව තුළ ගැළවුණාවූ අයගේ නිවස සිතින් මවාගැනීමට ඉඩ හසර සලසා දෙන්න, එය ඔබගේ දීප්තිමත්ම වූ සිතුවිලි මාත්රය තුළ විචිත්රවත්ව විග්රහ කළ හැකි ප්රමාණයට වඩා බොහෝ සේ තේජාන්විත වනු ඇති බව මතක තබා ගන්න. ”- Ellen G.White, Heaven, pp.134,134.

“අනාගත උරුමය ඉතා භෞතික දෙයක් හැටියට සලකනු ලැබීම ගැන බියෙන් බොහෝ අය, එය තමාගේ නිවස වන්ට යන බව දක්වන සත්යයන්ට ආත්මික අදහසක් දීමට යොමු වෙති. ක්රිස්තුස්වහන්සේ තමන්වහන්සේගේ ගෝලයන්ට කථා කරමින් පියාණන්වහන්සේගේ ගෘහයෙහි ඔවුන් උදෙසා අලංකාර වාසස්ථාන සූදානම් කරන පිණිස තමා පිටත්ව යන බව ඔවුන්ට කියා දුන්සේක. දෙවියන්වහන්සේගේ වචනයේ ඇත්තාවූ ඉගැන්වීම් පිළිගන්නාවූ අය ඒ ස්වර්ගීය වාසස්ථාන ගැන සම්පූර්ණ නොදැනුවත්කමින් සිටින්නේ නැත. . . . ධර්මිෂ්ඨයන්ට ලැබෙන්ට යන විපාකය විස්තර කිරීමට මනුෂ්ය භාෂාව ප්රමාණවත් නොවේ. එය දැනගත හැක්කේ එය දකිනා අයට පමණය. කිසි මානුෂික මනසකට දෙවියන්වහන්සේගේ පාරාදීසයේ තේජස වටහාගැනීමට නුපුළුවන.” – Ellen G. White, The Great Controversy, pp. 647, 675 (එලන් ජී. වයිට්, මහත් බලාපොරොත්තුව, පි.778.)

**සාකච්ඡාව සඳහා ප්රශ්න**

`සදාකාලිකත්වය තුළින් ගෙන එන්නේ කුමක්ද යන්න ගැන එතරම් තැකීමක් නොකළ අය ගැන පැස්කල් විසින් ඉදිරිපත් කරනා ලද කාරණය ගැන අවධානය යොමු කරන්න. මිනිසුන් එසේ යැයි ඔබ සිතන්නේ ඇයි? මෙය තිබිය හැකි වූ මෙතරම් තාර්කික නොවූ ආකල්පයක් වී ඇත්තේ ඇයි?`

`සදාකාල ජීවනය පිළිබඳ බලාපොරොත්තුව අපගේ ඇදහිල්ලට එතරම් වැදගත් වන්නේ ඇයිද යන්න පිළිබඳව වැඩි අවධානය යොමු කරන්න. එය නොමැතිව, සැබවින්ම අපට කිසිවක් තිබෙන්නට නොයන්නේ ඇයි?`

`ස්වාභාවික ලෝකයේ පවතින පුදුමාකාර වූ අභිරහස් ගැන සිතන්න. ජීව විද්යාව, භූවිද්යාව, තාරකා විද්යාව, භෞතික විද්යාව, රසායන විද්යාව යනාදී සෑම ක්ෂේත්රයකම ඇති සෑම දෙයක්ම මිනිසුන් ආරම්භයේදී සිතුවාට වඩා බෙහෙවින් සංකීර්ණ බව ඔප්පු වී ඇත. උදාහරණයක් ලෙස විද්යාඥයන් “සරල ජීවන ස්වරූපයන්” ගැන තවදුරටත් කතා නොකරති. මන්දයත්, සරලම ජීවන ස්වරූපයන් පවා එතරම් සරල නොවන බවට ඔප්පු වී ඇති බැවිනි. සෑම නව ඉදිරි ගමනක්මද, සෑම නව සොයාගැනීමක්මද, පිළිතුරු සැපයිය යුතු වූ තවත් ප්රශ්න අප සඳහා විවෘත කර දීමට පමණක් ඇති බවක් පෙනෙන්නට තිබේ. “මින් මතුවට පැමිණීමට නියමිත පාසැල” තුළ අප කොතෙක් දුරට ඉගෙන ගනු ඇත්ද යන්න අවබෝධ කරගැනීමට මේ සියල්ල අපට උපකාර කරන්නේ කෙසේද?`