---
title:  එබැවින් අප ඇඳින ගනිමු
date:  22/12/2020
---

**“ස්වර්ගය පාසලක්ය; විශ්වය එහි අධ්යයන ක්ෂේත්රයය; එහි ගුරුවරයාණන් අපරිමිතවූ මැවුම්කරුවාණන්ය. මෙම පාසලෙහි ශාඛාවක් ඒදන් උයනෙහි පිහිටුවන ලදි; එසේම, මිදීමේ සැලැස්මද සම්පූර්ණ කරනු ලැබූ අතර අධ්යාපනය නැවත ඒදන්හි පාසලේදී ඉදිරියට සිදුකරගෙන යනු ඇත. ”- Ellen G. White, Education, p. 301.**

ඔබ බොහෝ මිනිසුන් මෙන් වේ නම්, ඔබට බොහෝ ප්රශ්න තිබෙන්නට යනු ඇත - පාපය, වැළපීම, අසනීපකම, මරණය ගැනද මෙය සිදු වූයේ ඇයිද යන්නද, එය සිදු වූයේ ඇයි යන්නද, අනෙකුත් දේවල් සිදු වූයේ ඇයිද යනාදී ප්රශ්න පිළිබඳ වේ.

ස්වාභාවික ලෝකය ගැනත් එහි ඇති සියලු අභිරහස් දේ ගැනත් අපට ප්රශ්න තිබේ. මන්දයත්, ලෝකය හා සමස්තයක් ලෙස විශ්වය ගැන වැඩි විස්තර අවබෝධ කර ගැනීමට උපකාරය පිණිස විද්යාව තුළින් ඇදහිය නොහැකි ප්රගතියක් ලබා තිබුණද තවමත් අපට ග්රහණය කරගත හැකි වීමෙන් ඔබ්බට ගියාවූ බොහෝ දේ ඇත.

සරලම වූ ජීවන ස්වරූපයේ සිට අපගේ හිසට ඉහළින් ඇති අහස දක්වාද, උප පරමාණුක අංශුවල චලනයේ සිට විශ්වය පුරා විසිරී ඇති දිය සුළියක් සේ කැරකෙන්නාවූ මන්දාකිණි දක්වාද, මෙහි අප වෙනුවෙන්ම විශේෂයෙන් අධ්යයනය කිරීම සඳහා දැන් ඇත්තාවූ සුළු කාලය සමඟ අපගේ මනසින් ග්රහණය කර ගත හැකි ප්රමාණයට වඩා විශාලව හා ගැඹුරුව ඇත්තාවූ යථාර්ථයකට අප සැම මුහුණ දී සිටින්නෙමු.

අනෙක් අතට, ඔබට අධ්යයනය කිරීම සඳහා සදාකාලයම ඇති විට, බොහෝ අභිරහස් දෑ අප සඳහා විසඳා දෙනු ඇති බවට කිසිදු සැකයක් නැත.

**අවසානයේදී පාපය, වැළපීම හා මරණය පිළිබඳ වූ මෙම ඛේදජනක සිදුවීම් පෙළ අවසන් වූ පසු අප ඉගෙන ගන්නට යන්නේ කුමක්ද යන්න පිළිබඳව පහත සඳහන් පාඨයන් අපට පවසන්නේ කුමක්ද?**

`1 කොරින්ති 13:12`

`1 කොරින්ති 4: 5`

අප හට දැනට සැඟවුණාවූ දේ පිළිබඳව අවබෝධයක් ලබා දෙන බවට අප සැම පොරොන්දු ලැබ තිබේ. දැන් අපට බොහෝ දුෂ්කර යැයි පෙනෙන දේ දැක තේරුම්ගැනීමට හැකිවීම කෙතරම් නම් විස්මයජනක වූ බලාපොරොත්තුවක් වන්නේද යත්, අප වෙනත් කිසිවක් නොව, එහෙත් දෙවියන්වහන්සේට ප්රශංසා කිරීම සිදුකරන්නට යනු ඇත! දැන් අපට ඇති වැදගත් වූ දෙය නම් අපගේ ඇදහිල්ල තුළ ස්ථිරව සිටිමින්, දෙවියන්වහන්සේගේ පොරොන්දු කෙරෙහි විශ්වාසය තබමින්, අපට ඇති ආලෝකයට අනුව ජීවත් වී අවසානය දක්වාම ස්ථිරව පැවතීමයි. එසේම ශුභාරංචිය නම් “මා බලවත්කරන්නාවූ තැනැන්වහන්සේ තුළ මට සියලුදේ කරන්ට පුළුවන්” වීමයි (පිලිප්පි 4:13).

`ඔබගේ හදවතේ බරව ඇති ප්රශ්න මොනවාද? දැන් අවබෝධ කරගත නොහැකි යැයි පෙනෙන්නට ඇති දේ මොනවාද? දැනට ඔබ නොදන්නා දේ සඳහා ඔබට උපකාර කිරීම පිණිස ඔබ දැනටමත් අවබෝධ කරගෙන ඇති දේ සම්බන්ධව දෙවියන්වහන්සේ කෙරෙහි විශ්වාස කිරීමට ඔබ ඉගෙන ගන්නේ කෙසේද?`