---
title:  මළවුන්ගේ ඉරණම
date:  20/12/2020
---

1600 වර්ෂයන්හිදී ප්රංශ ලේඛකයෙකු වන බ්ලෙයිස් පැස්කල් විසින් මානව වර්ගයාගේ පවත්නා තත්ත්වය ගැන කල්පනා කරමින් සිටින්නට විය. ඔහුට, එක් කරුණක් ඉතා පැහැදිලි පෙනන්නට තිබුණි: මිනිසෙකු කොපමණ කාලයක් ජීවත් වුවද (එවකට ඔවුන් එතරම් කාලයක් ජීවත් නොවීය), එම පුද්ගලයාගේ ජීවිතය කෙතරම් යහපත්ව තිබුණද (එවකට ජීවිතයද අද මෙන්ම එතරම් යහපත් නොවීය) අවසානයේදී අනාගතයේ යම් දිනක එම පුද්ගලයා මරණයට පත් වන්නට යයි.

එපමණක්ද නොව, මරණයෙන් පසුව පැමිණි ඕනෑම දෙයක් මරණයට පෙර පැවති කෙටි ආයු කාලයට වඩා බොහෝ දීර්ඝද වේ. මේ අනුව, පැස්කල් හට, පුද්ගලයෙකු විසින් සොයාගත හැකි හෝ සොයා ගත යුතු වඩාත්ම තාර්කික දෙය නම් මළවුන්ට අත්වන ඉරණම කුමක්ද යන්නයි. එසේම “කාර්යාලය අහිමි වීම, හෝ තමන්ගේ ගෞරවයට වූ යම්කිසි මනංකල්පිත අපහාසයක්” වැනි කාරණා සම්බන්ධයෙන් මිනිසුන් සියල්ලන්ම කටයුතු කරනු දැක ඔහු පුදුමයට පත්වූ අතර, ඔවුන් එසේ වුවද මරණයෙන් පසුව සිදු වූයේ කුමක්ද යන ප්රශ්නයට ඔවුන් අවධානය යොමු කරන්නට වූයේ නැත.

පැස්කල් හට යම් වැදගත් කරුණක් තිබෙන්නට විය. එනම්, නිසැකවම යේසුස්වහන්සේ තුළ ගැළවීම සොයාගත් අය බලාපොරොත්තුවෙන් සිටින පොරොන්දුව ගැනත්, අනාගතයේදී ඔවුන් බලාපොරොත්තුවෙන් සිටින දේ ගැනත් ශුද්ධ බයිබලය විශාල කාලයක් වැය කරන්නේ මේ හේතුවෙන් වීමයි.

`පහත සඳහන් පාඨයන් කියවන්න. එහිදී අපට ලබා දෙන බලාපොරොත්තුව කුමක්ද? ශු.යොහන් 6:54, ශු.යොහන් 3:16, 1 යොහන් 5:13, 1 තිමෝති 1:16, ශු.යොහන් 4:14, ශු.යොහන් 6:40, යූදස් 1:21, තීතස් 3: 7.`

සදාකාල ජීවනය තුළ කුරුසිය පිළිබඳව සළකා බැලීමේදී ඊට මහත් අර්ථයක් ලබා දෙයි; කුරුසිය තුළ, අන් කිසිවකට නොව, සදාකාල ජීවනයට අරුතක් ලබා දෙයි. “ලෝකවල් සෑදු” (හෙබ්රෙව් 1:2)  තැනැන්වහන්සේද, විශ්වයේ මැවුම්කරුවාණන්ද, අප උන්වහන්සේ තුළ “ජීවත්වෙමින්, හැසිරෙමින් හා සිටිමින්” ඉන්නාවූ (ක්රියා 17:28), එම දෙවියන්වහන්සේ මාංසවත්වී, එම මාංශය තුළ මරණයට පත් විය යුතු විය. . . ඒ කුමක් වෙනුවෙන්ද? අවසානයේදී අප මහමඟ මියැදෙන සතුන් සේ කුණු වී දිරාපත්ව යෑම සඳහාද?

අළුත් ගිවිසුම තුළ හිමිකරුවාණන්ට නැවත ලබාදීම සඳහා පමණක් වූ සදාකාල ජීවනය පිළිබඳ පොරොන්දු ඒ සමඟ බැඳෙමින් පැමිණෙන්නේ එබැවිනි. අවුරුදු මිලියනයක් හෝ අවුරුදු බිලියනයක් වුවද, දුෂ්ටවූ අය සමඟි කර සැකසීමට ප්රමාණවත් තරම් යහපත් අවස්ථාවන් නොතිබිය හැකිය. සදාකාලිකත්වයට පමණක් සෑම දෙයක්ම සමතුලිත කළ හැකිය, පසුව සමහරක් එළෙස කළ හැකි වන්නේ, සීමිතබවට වඩා අසීමිතබව සැමවිටම ඒ තරමට බෙහෙවින් වැඩිව ඇති බැවිනි.

පැස්කල් නිවැරදිය: මෙහිදී අපට ඇති කාලය පැමිණීමට තිබෙන කාලයත් සමඟ සසඳන කළ අපට දැන් ඇති කාලය බොහෝ සීමිත වේ. අප වෙනුවෙන් බලා සිටින සදාකාලිකත්වය සඳහා සූදානම් නොවී සිටීම කෙතරම් නම් අනුවණකමක් වන්නේද?

`මරණයෙන් පසු කුමක් සිදුවේද යන්න පිළිබඳව උනන්දුවක් නොමැතිකමක් දක්වන කෙනෙකු හට ඔබ පවසන්නේ කුමක්ද? එවැනි තත්ත්වයක් සැබවින්ම තර්කානුකූල නොවන බව දැකීමට එම පුද්ගලයාට ඔබ උපකාර කරන්නේ කෙසේද?`