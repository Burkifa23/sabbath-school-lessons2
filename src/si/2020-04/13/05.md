---
title:  මතුවට පැමිණෙන පාසැල
date:  23/12/2020
---

`“මොහොතකට පවතින අපගේ සැහැල්ලුවූ දුක, පෙනෙන දේ නොව නොපෙනෙන දේ බලා සිටින්නාවූ අපට, ඉතාමත්ම වැඩි වශයෙන් සදාකාල තේජස් භාරයක් සාදාදෙන්නේය. මක්නිසාද පෙනෙන දේ කාලිකය; නොපෙනෙන දේ සදාකාලිකය.” (2 කොරින්ති 4: 17,18). මෙම පාඨයන් අපට ලබා දෙන බලාපොරොත්තුව කුමක්ද? යේසුස්වහන්සේ කරණකොටගෙන අපට පොරොන්දු වී ඇති, අප බලාසිටින්නාවූ මෙම නොපෙනෙන සදාකාලික දේවලින් සමහරක් විය හැක්කේ කුමක්ද? එළිදරව් 21: 1, 2; එළිදරව් 2: 7; එළිදරව් 7: 14–17.`

කෙසේවෙතත්, යේසුස්වහන්සේ තුළ අපට දී ඇති පොරොන්දු කෙතරම් සැබෑ වුවද, අපට ඒවා විශ්වාස කිරීමට කෙතරම් හොඳ හේතු කාරණා තිබුණද, ශුද්ධ බයිබලය අපට බලාපොරොත්තුවෙන් සිටින දේ පිළිබඳව ලබා දෙන්නේ දැකීම් මාත්රයක් හා ඉඟි පමණක් වේ. කෙසේවෙතත්, අපට සහතික විය හැකි එක් දෙයක් නම්, එය අතිවිශිෂ්ට වූ දෙයක් වන්නට යනු ඇති බවයි, මන්දයත් පාපයේ විනාශයෙන් තොර වූ පැවැත්මක් කෙතරම් නම් ශ්රේෂ්ඨ වූ ජීවිතයක් වනු ඇත්දැයි සිතා බලන්න!

අපගේ සියලු වේදනාවන්ද, අපගේ සියලු වැළපීම්ද, අප මෙහි වෙහෙසවී අරගල කරනා සියල්ලද පැමිණෙන්නේ පාපයෙන් සහ පාපයේ ප්රතිවිපාක තුළින් වේ. ක්රිස්තුස්වහන්සේ පැමිණියේ ඒ සියල්ල යළි යථා තත්ත්වයට පත්කිරීම පිණිස වන අතර පාපය ප්රවිෂ්ට වීමට පෙර දෙවියන්වහන්සේ ආරම්භයේදී අපේක්ෂා කළ දෙය ලෙස උන්වහන්සේ පොළොව යළි ප්රකෘති ස්වභාවයට පත් කරන්නට යනසේක. සැබවින්ම, එය වඩා යහපත් වන්නට යනු ඇත, මන්දයත් මේ සියලු මහිමයන් අතරේ අපගේ මිදීමේ මිලය වූ යේසුස්වහන්සේගේ දෑත් සහ පාදවල ඇත්තාවූ කැළැල්ද සදාකාලය පුරා අපට දැක ගැනීමට හැකි වන බැවිනි.

“එහිදී, අපගේ දර්ශනය අඳුරු කරන වැස්ම ඉවත් කළ විට, අන්වීක්ෂයක් තුළින් අප දැන් යාන්තමින් අසුකර ගන්නා වූ එම සුන්දරත්වයේ ලෝකය අපගේ දෑස් දකින්නට යනු ඇත; අප අහසේ තේජස දෙස බලනා කළ, දැන් අප දුරේක්ෂය හරහා ඈත එපිටින් සියුම් ලෙස බැලූ දේ දකින්නට යනු ඇත; පාපයේ විනාශකය ඉවත් කළ විට, මුළු පොළොවම ‘අපගේ දෙවි සමිඳාණන්වහන්සේගේ අලංකාරත්වයෙන්’ දිස්වන්නට යනු ඇත, අපගේ අධ්යයනය සඳහා විවර වන්නට යන්නේ කෙතරම් නම් අනර්ඝ වූ විෂය ක්ෂේත්රයක්ද! එහිදී විද්යාව හදාරන ශිෂ්යයා හට මැවීමේ වාර්තාවන් කියවිය හැකි අතර නපුරේ ව්යවස්ථාව පිළිබඳ කිසිඳු සිහිකැඳවීමක් පැහැදිළිව නොදකිනු ඇත. ඔහුට සොබාදහමේ හඬවල් තුළ ඇති සංගීතයන්ට සවන් දිය හැකි අතර, විලාපයෙහි හෝ ශෝකය ප්රකාශ කිරීම පිළිබඳ කිසිඳු සටහනක් හඳුනා ගන්නට නොයනු ඇත. නිර්මාණය කරන ලද සෑම දෙයකදීම ඔහුට සුවිශාල වූ විශ්වයේ එක් අත් අකුරක් සොයාගත හැකි වේ. එනම්, ‘දෙවියන්වහන්සේගේ නාමය විශාලව ලියා ඇත’ යන්න වන අතර, පොළොවේ හෝ මුහුදේ හෝ අහසේ හෝ අසම්පූර්ණත්වය පිළිබඳ එකදු හෝ ලකුණක් දකින්නට නොයනු ඇත.” – Ellen . White, Education, p. 303.

`මෙළොව අපගේ ජීවිතය අපහසු කරවන්නාවූ කිසිදු දෙයක් නොතිබෙන සම්පූර්ණයෙන්ම අලුත් වූ ලෝකයක් තුළ සදාකල් ජීවත්වීම කෙබඳු වනු ඇත්දැයි සිතින් මවා ගැනීමට උත්සාහ කරන්න. ඔබට එය කුමනාකාර ලෙස පෙනෙන්නට ඇත්දැයි ඔබ අනාගතය ගැන සිතින් මවාගනු ලැබුවේද? ඔබ විශේෂයෙන්ම අපේක්ෂා කරන්නේ කුමන දේවල්ද?`