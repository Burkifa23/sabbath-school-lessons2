---
title:  අනාරාධිත ප්රවේශය
date:  28/09/2020
---

බොහෝ ගුරුවරුන් විසින් ඉතා ප්රීතියෙන් යුතුව සිදු කරනා කාර්යයන්ගෙන් එකක් වන්නේ තම පන්ති කාමර සකස් කිරීමයි. දැන්වීම් පුවරු එල්ලීම, ලිපි ද්රව්ය පිළිවෙලට සැකසීම සහ පන්ති කාමර වඩාත් ප්රියමනාප සහ සිත්ගන්නාසුළු ලෙස සැකසීම ඉන් කිහිපයක්වේ. ඒදන් උයනවූ පන්ති කාමරය සඳහා දෙවියන්වහන්සේ තුළ තිබූ දර්ශනය දෙස අප බලන කළ, ආදම් සහ ඒව හට ඉගෙනීමේ පරිසරයක් සැකසීමේදී උන්වහන්සේ කෙතරම් නම් සැලකිල්ලක් දැක්වූයේද යන්න අපට පෙනේ. සුන්දරත්වය සහ අලංකාරත්වය ඔවුන් වටා දැකීමට උන්වහන්සේ ආශා කළසේක. අපට සිතින් මවාගත හැකි වන්නේ සෑම මලක්ද, සෑම කුරුල්ලෙක්ද, සෑම සත්වයෙක් හා සෑම ගසක්ද යන සියල්ලක්ම තුළින් ආදම් සහ ඒව හට ඔවුන්ගේ ලෝකය ගැන සහ ඔවුන්ගේ මැවුම්කරුවාණන් ගැන වැඩිදුර දැනගැනීමට අවකාශයක් සලසා දෙන්නට ඇති බවයි.

එසේ වුවත්, උත්පත්ති 2 සිට උත්පත්ති 3 දක්වා යෑමේදී සිදුවූයේ අනපේක්ෂිත වෙනස් වීමකි. දිව්ය අභිප්රාය යටතේ දෙවියන්වහන්සේ විසින් මවනු ලැබූ සෑම යහපත්වූ දෙයකම සම්පූර්ණවූ ලැයිස්තුවක් අප ලබාගෙන ඇත්තෙමු. එහෙත්, උත්පත්ති 3:1හි සඳහන් නිදහස් කැමැත්ත කෙරෙහි දෙවියන්වහන්සේගේ නියමය සඳහාද  අපගේ අවධානය පුබුදුවාලයි. සර්පයාගේ පෙනුම “වනයේ කවර සත්වයෙකුටත් වඩා ප්රයෝග සහිත වූයේය” යන්න මින් පෙර භාවිතා කළ සුපුරුදු භාෂා ශෛලියෙන් වෙනස්වීමක් වේ. පෙර පරිච්ඡේදයන්හි සඳහන් වූ “ඉතා යහපත්”, “ලැජ්ජාවට පත් නොවන” හා “ප්රසන්න” වැනි විශේෂණ පද යොදාගැනුණේ දෙවියන්වහන්සේගේ මැවීම විස්තර කිරීමට වේ. කෙසේ වෙතත්, දැන් සර්පයා සමඟ කථා විලාසයෙහි වෙනසක් සිදුව ඇත. “ප්රයෝගය” නමැති වචනය ඇතැම් අනුවාදයන් වල “කපටිබව” ලෙසද පරිවර්තනය කර ඇත. මෙතුවක් පුරා පැවතියේ පරිපූර්ණත්වය පමණක් වුවද අනපේක්ෂිතව අශුභවාදී කොටසක් හඳුන්වා දෙන ලදී.

ඊට හාත්පසින්ම වෙනස්ව, උත්පත්ති පොත ගෙනහැර දක්වන්නේ දෙවියන්වහන්සේ “කපටිබව” යන්නෙහි ප්රතිවිරුද්ධ බව ලෙසයි. උයනේ යුවළ ගැන දෙවියන්වහන්සේ තුළ තිබූ අපේක්ෂාවන් පිළිබඳව උන්වහන්සේ ඉතා ස්ථිරවූ පැහැදිලිබවකින් යුතුව සිටිසේක. උත්පත්ති 2:16,17හි සඳහන් දෙවියන්වහන්සේගේ ආඥාව තුළින් අප අවබෝධ කරගන්නේ ඔවුන් විසින් නිසැකවම කීකරු විය යුතුවූ දෙවියන්වහන්සේ විසින් ස්ථාපිත එක් ප්රධාන ආඥාවක්වූ යහපත හා නපුර දැනගැනීමේ ගහෙන් කන්ට එපාය යන ආඥාව පිලිබඳවය.

මෙම කථාන්දරය තුළින් අපට කුමක් ගත හැකි වුවද ඉන් එක් දෙයක් පැහැදිළිව කැපී පෙනෙන්නට තිබේ: එනම්, ආදම්ව සහ ඒවව නිර්මාණය කරනු ලැබ තිබුණේ කීකරුකම සහ අකීකරුකම අතර තෝරා ගැනීමක් කළ හැකිවූ යහපත හා නපුර තෝරාගැනුමෙහි නිදහස් කැමැත්ත ඇති ජීවීන් ලෙසට වීමයි. එබැවින්, පටන්ගැන්මේ සිටම නොවැටුණාවූ ලොවක පවා මිනිසාගේ නිදහස් කැමැත්තෙහි යථාර්ථය දැකිය හැකිවේ.

`උත්පත්ති 3:1-6 දක්වා වූ සර්පයා භාවිතා කළ විස්තරකථනය සහ පසුව එය ඒව විසින් නැවත පවසා සිටි අයුරු ගැන පරීක්ෂා කර බලන්න. සර්පයා විසින් ඒව හට පිළිගන්වනු ලබන තොරතුරු ගැන ඔබ කුමක් සැලකිල්ලට ගත්තෙහිද? ඒව විසින් යහපත හා නපුර දැනගැනීමේ ගස ගැන සැලකිල්ලට ගත් අයුරු පිළිබඳව ඔබ කුමක් නිරීක්ෂණය කළෙහිද?`

උත්පත්ති 2:17හි ස්වාමීන්වහන්සේ විසින් ආදම් හට පවසනු ලැබුවේ ඔහු යහපත හා නපුර දැනගැනීමේ ගහෙන් කෑ කළ ඔහු “ඒකාන්තයෙන් නසින” බවයි. උත්පත්ති 3:3හි ඒව විසින් දෙවියන්වහන්සේගේ ආඥාව ගැන නැවත පවසා සිටි කළ ඇය “ඒකාන්තයෙන්” යන වචනය සඳහන් නොකර, එය එතරම් ගැඹුරින් පවසා සිටින්නට වූයේ නැත. උත්පත්ති 3:4හි සර්පයාද එම වචන නැවත පවසා සිටින නමුත් එය දෙවියන්වහන්සේ පැවසූ දෙයට හාත්පසින්ම පටහැනිවූවක් විය. උයනේදී දෙවියන්වහන්සේ ගැන ඒව හට උගන්වා තිබුණද, ඇය භාවිතා කළ භාෂා ශෛලියෙන් අපට පෙනෙන්නට ඇත්තේ ඇය එය වගකීමෙන් සහ සැලකිල්ලෙන් උගත යුතුව තිබුණත් ඇය එළෙස නොකළ බවයි.