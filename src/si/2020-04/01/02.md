---
title:  පළමු පාසැල
date:  27/09/2020
---

අප උද්යානයක් යන්න පන්ති කාමරයක් සේ නොසිතුවද, වෙසෙසින්ම එය සුන්දරත්වයෙන් සපිරි දෙවියන්වහන්සේගේ මැවිල්ලේ පොහොසත්ම සම්පත් වලින් පිරී තිබූ ඒදන් උයන වන් උයනක්වූ බැවින් මෙයින් පරිපූර්ණවූ අර්ථයක් ඊට ලබා දෙයි. අද දින අපගේ දෘෂ්ටි කෝණයෙන් බලනා කළ, එළෙස නොවැටුනාවූ ලොවක, නොවැටුනාවූ මිනිසුන් විසින් එම “පන්ති කාමරය” තුළ සෘජුවම ඔවුන්ගේ මැවුම්කරුවාණන් විසින්ම ගුරුහරුකම් ලබාගැනීමේදී ඔවුන් කොතෙක් දුරකට ඉගෙනුම ලබාගන්නට ඇත්දැයි සිතින් මවාගැනීම අපහසුවූවක් වේ.

`උත්පත්ති 2:7-23 දක්වා කියවන්න. දෙවියන්වහන්සේ විසින් ආදම්ව සෑදීම, පිහිටුවීම, සහ වැඩෙහි යෙදවීම සම්බන්දයෙන් දෙවියන්වහන්සේ තුළ තිබූ අභිප්රාය පිළිබඳව ඔබ සැලකිල්ලට ගනු ලැබුවේ කුමක්ද?`

දෙවියන්වහන්සේ පුරුෂයා සහ ස්ත්රිය තම ස්වරූපයෙන් සාදා ඔවුන්ට නිවසක් සහ අර්ථාන්විතවූ කාර්යයභාරයක් පැවරූසේක. ගුරු-ශිෂ්ය ගතිකතාවයන් හෝ ඔවුන් තුළ තිබිය යුතු කුළුපග සබඳතාවය ගැන ඔබ සලකා බලන කළ මෙය පරිපූර්ණවූ පරමාදර්ශී සබඳතාවයක් වෙයි. දෙවියන්වහන්සේ ආදම්ව මැවූ බැවින් උන්වහන්සේ ඔහුගේ කුසලතාවයන් ගැන ඉතා හොඳින් දැනසිටිසේක. උන්වහන්සේට ආදම් හට ඉගැන්විය හැකි වූයේ ආදම් ඔහුගේ අපේක්ෂිත කුසලතාවයන්හි උපරිම හැකියාව පිළිබඳව අවබෝධ කරගත හැකි බව උන්වහන්සේ දැනසිටි බැවින්ය.

උන්වහන්සේ පුරුෂයා වෙත වගකීම් පැවරූ නමුත්, ඔහුට අවශ්ය ප්රීතියද ලබාදීමට උන්වහන්සේට අවශ්ය විය. එසේම, ඇතැම්විට ඔහුට ප්රීතිය ලබාදීමේ ක්රමයන්හි එක් කොටසක් වන්නට ඇත්තේ ඔහුට වගකීම් ලබාදීම විය හැකිය. කෙසේ වෙතත්, වගකීම් ලැබීමෙන් සහ එය විශ්වාසවන්තව ඉටු කිරීමෙන් පවා තෘප්තිමත් වියහැකි ප්රීතියක් නොලැබෙන්නේ කාහටද? දෙවියන්වහන්සේ ආදම්ගේ සිත සහ ඔහු ශක්තිමත්ව වර්ධනය වීම සඳහා අවශ්ය දෑ දැන සිටි බැවින් උයන රැක බලා ගැනීමේ කර්තව්යය උන්වහන්සේ ආදම් හට භාරදුන්සේක. “ස්වාමිවූ දෙවියන්වහන්සේ මනුෂ්යයා රැගෙන ඒදන් උයන වවන්ටත්, බලාගන්ටත් එහි පදිංචි කෙරෙවූසේක” (උත්පත්ති 2:15).  පාපය හා මරණය ඇති මෙවන් ලොවක් ගැන අප සතු දැනගැන්මෙන් පමණක්, උයනෙහිවූ කර්තව්යයට කුමනාකාර කාර්යයන් ඇතුළත් වූයේද යන්න හෝ ආදම් විසින් සිය කාර්යයෙහි නිරත වෙමින් ඔවුන්ගේ උයනෙහි නිවස රැකබලා ගැනුමෙන් නිසැකවම ඔහු උගත් පාඩම් මොනවාද යන්න ගැන හෝ සිතින් මවා ගැනීම අපට අපහසුවේ.

උත්පත්ති 2:19-23හි දෙවියන්වහන්සේ විසින් සත්ව සගයන් ආදම් වෙනුවෙන් මවනු ලබන අතර ආදම්ගේ භාර්යාව ලෙස ඒවවද මවනු ලබනසේක. ආදම්ට සමවූ සහකාරියෙකුගේ මිත්රත්වය සහ උපකාරය අවශ්ය බව දෙවියන්වහන්සේ දැන සිටි හෙයින් උන්වහන්සේ ස්ත්රියව මැවූසේක.

එසේම මනුෂ්යයා තමන් සමග ඉතා සමීප සබඳතාවයක් පැවැත්විය යුතු බව දෙවියන්වහන්සේ දැන සිටි බැවින් උයනේ සීමාවන් තුළ ඉතා කුළුපගබවින් යුත් අවකාශයක් උන්වහන්සේ නිර්මාණය කළසේක. මේ සියළු දෙයින් සාක්ෂි දැරෙන්නේ මැවීම තුළ දෙවියන්වහන්සේගේ අභිප්රාය සහ මනුෂ්යත්වය වෙනුවෙන් උන්වහන්සේ තුළ තිබූ ඒ මහත් ප්රේමයයි. නැවතත්, අප සහ ඒදන අතර ඇති මහත් පරතරය හේතුවෙන් එය කෙබඳු ලෙස තිබුණේදැයි සිතින් මවාගැනීම අපහසු වුවද, එළෙස එය සිතින් මවා ගැනීමට උත්සාහ කිරීම පවා ප්රීතිය දනවන්නක් නොවන්නේද?

`අපව ඒදන් උයනින් බොහෝ දුරස්ථව ඉවත් කර තැබුවද, අපට තවමත් සොබාදහමෙන් පාඩම් උගත හැකිවේ. එම පාඩම් වලින් සමහරක් වන්නේ මොනවාද? එසේම එම පාඩම් ශුද්ධ ලියවිල්ලේ දෘෂ්ටි කෝණය තුළින් අප අර්ථකථනය කරනා විට අපට ඉන් උපකාර ලබාගත හැකි වන්නේ කෙසේද?`