---
title:  වැඩිදුර අධ්යයනය සඳහා
date:  02/10/2020
---

“ඒ ශුද්ධ වූ යුවල දෙවියන්වහන්සේගේ පිය සෙවනෙහි සිටි දරුවන් වූවා පමණක් නොව, ඔවුහු ඉතා ප්රඥාවන්ත මැවුම්කාරයාණන්ගේ මඟපෙන්වීම ලබන්නාවූ ශිෂ්යයින්ද වූහ. දේවදූතයෝ ඔවුන් බැහැදැකීමට පැමිණියහ. ඔවුන්ගේ මවුම්කාරයාණන් සමඟ කථා කිරීමට ඔවුන්ට පුළුවන් වූයේ ඔවුන් හා උන්වහන්සේ අතර කිසි බාධකයක් නොමැතිවය. ජීවන වෘක්ෂයෙන් ලැබුණාවූ ප්රබෝධත්වයෙන් පූර්ණවූ ඔවුන්ගේ ඥාන ශක්තියේ බලය දේවදූතයන්ගේ බලයට අඩුවූයේ ස්වල්ප වශයෙන්ය. දර්ශනය කළ හැකි විශ්වයේ අභිරහස්ද ‘දැනගැන්මෙන් සම්පූර්ණව සිටින තැනැන්වහන්සේගේ පුදුම ක්රියා’ද (යෝබ් 37:16) ඔවුන්ට නිමකළ නොහැකි දැනගැන්ම හා ප්රීතිය ලබාදුන්නේය. වසර හය දහසක් මුළුල්ලේ මනුෂ්යයන්ගේ ඉගෙනීමට සොබා දහමේ අණ පනත් හා ක්රියාකාරීත්වය යොමු වී තිබෙන නමුත්, සියල්ල පිහිටුවා ඒවා රැකවරණය කරන්නාවූ අසීමිත බලයෙන් යුත් තැනැන්වහන්සේ ඒවා එවිටම ඔවුන්ගේ කල්පනාවන්ට විවෘත කළසේක. ඔවුහු කොළවලටද, මල් වලටද, ගස්වලටද සම්බන්ධ වෙමින් ඒ එකිනෙකින් ජීවිතයේ රහස් ඉගෙනගත්හ. ජලය මත ක්රීඩාකරන ලෙවියාතන් පටන්, හිරු කිරණෙහි පාවෙන කුඩා කෘමීන් දක්වාම සිටියාවූ සෑම ජීවියෙකු සමඟම ආදම් සම්බන්දතාවයක් පවත්වා ගත්තේය. ඔහු උන් එකිනෙකා හට නම් දී තිබුණෙන් ඔහු ඒ සෑම ජීවියෙකුගේම ස්වභාවය හා පුරුදුද වටහා ගත්තේය. දෙවියන්වහන්සේට ස්වර්ගයේ ඇති තේජසද, ක්රමවත්ව කරකැවෙන්නාවූ ලෝකවල්ද, ‘වළාපටල එල්ලී තිබෙන ආකාරය’ද ආලෝකය හා ශබ්ද පිළිබඳව හා දවාල හා රාත්රිය පිළිබඳව ඇති අභිරහස්ද අපගේ මුල් දෙමව්පියන්ගේ ඉගෙනුමට විවෘත කරන ලදී. වනාන්තරයේ සෑම කොළයක් මතද, කඳුවල ඇති ගල් මතද, දිලෙන සෑම තරුවක් මතද, පොළොව, වාතය හා ගුවන මතද දෙවියන්වහන්සේගේ නාමය ලියා තිබුණි. මවන ලද දේවල පැවති පිළිවෙල හා ඒකත්වය ඔවුන්ට දැක්වූයේ මැවුම්කාරයාණන්ගේ අසීමිත ප්රඥාව හා බලය ගැනය. ඔවුන්ගේ හදවත් වඩා ගැඹුරු ප්රේමයකින් පුරවාලමින් කෘතඥතාවයේ ප්රකාශන අලුතෙන් ඔවුන් තුළ ඇතිවෙන්ට සැලැස්වූ දේවල් ඔවුන්ට නිතරම සොයාගැනීමට පුළුවන් විය.” – Ellen G. White, Patriarchs and Prophets, pp. 50,51. (එලන් ජී. වයිට්, ආදී පීතෘවරු සහ අනාගතවක්තෘවරු පි. 22)

**සාකච්ඡාව සඳහා ප්රශ්න**

`දෙවියන්වහන්සේ ආරම්භයේදී අපේක්ෂා කරනු ලැබුවේ පාසැල/වැඩකටයුතු තුළින් මනුෂ්යයන්ට උන්වහන්සේව හා උන්වහන්සේගේ මැවිල්ල හොඳින් දැන හඳුනාගැනීමට අවස්ථාවක් කරදීම නම්, අප අද දින අපගේ වැඩකටයුතුවලදී තවමත් දෙවියන්වහන්සේගේ අපේක්ෂාව අනුව කටයුතු කරන්නේද? අපගේ වැඩකටයුතු (මිලක් ගෙවන, අධ්යාපන, ස්වේච්ජා, දේවසේවය යනාදිය) හරහා පුද්ගලිකව දෙවියන්වහන්සේව වඩාත් හොඳින් දැන හඳුනාගන්නේ කෙසේද?`

`ඒදන් උයනේ සාතන්ගේ රැවටිලිකාරබව ගැන අප සලකා බලන විට, අපගේම මිනිස් දුර්වලකම ගැන පහසුවෙන් කලකිරීමට පත්වන්නට යයි. දෙවියන්වහන්සේ ඉතා සමීපව සිටි බව ආදම් සහ ඒව දැන සිටියද ඔවුන් සර්පයාගේ අඩක් පමණක් නිවැරදිවූ සත්යය පිළිගන්නට විය. දෙවියන්වහන්සේට එතරම් කිට්ටුව තිබූ සමීපත්වයකින් ඉවත් කරනු ලැබුවාවූ අප හට පරීක්ෂාවන් මැඩපවත්වා ගැනීම සඳහා තවමත් අපට උපකාර ලබාගැනීමට උන්වහන්සේගෙන් බලය සොයා ගන්නේ කෙසේද?`

`අධිපතිකම පිලිබඳවූ ප්රශ්නය සහ එම අධිපතිකමට කීකරුවීම එතරම් වැදගත් වන්නේ ඇයිද යන්න ගැන සාකච්ඡා කරන්න. අධිපතිකමේ විධාන පෙළ අපැහැදිලි වූ විට සිදු වන්නේ කුමක්ද? අධිපතිකම අනිසි ලෙස භාවිතා වන්නේ කෙසේද? එළෙස එය සිදුවූ කළ අප ඊට ප්රතිචාර දක්වන්නේ කෙසේද?`