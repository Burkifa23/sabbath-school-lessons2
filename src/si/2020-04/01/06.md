---
title:  අධිපතිකමට අපහාසකරන්නන්
date:  01/10/2020
---

ඇතැමුන් පන්ති කාමරය තුළ “සහජ දක්ෂතා ඇති ශිෂ්යයින්” ලෙස සලකනු ලැබේ. ඔවුන්ට විශිෂ්ටවූ සමාර්ථයන් ලබාගැනීම සඳහා බොහෝ වෙහෙසක් දරා ඉගෙනීමක් අවශ්ය නොවේ. සියලු කරුණු කාරණා ඔවුන් ඉතා පහසුවෙන් අවබෝධ කරගනු ලබයි. ඔවුන්ගේ දැනගැන්ම ඔවුන් තුළ “තදින් සම්බන්ධව” ඇති බවක් පෙනෙන්නට තිබේ. කෙසේ වෙතත්, දෙවන පේතෘස් 01 සහ 02 යන පරිච්ඡේදයන් තුළින් පැහැදිළිව පෙන්වන්නේ ක්රිස්තුස්වහන්සේ තුළ අපගේ අධ්යාපනය තම ජීවිතය ඊට කැප කරන්නාවූ අය හට කිසිදු තරාතිරමකින් තොර සමාන හිමිකම් ඇති අවස්ථාවක අත්දැකීමක් වන බවයි.

02 පේතෘස් 1හි සඳහන් දිරිගැන්වීමේ වචන හා සසඳන කළ 2 පේතෘස් 2හි සඳහන් කල්පනාකාරී විය යුතු අනතුරු ඇඟවීම ඉන් වෙනස්වූවක් වේ.

`02 පේතෘස් 2:1-17 දක්වා කියවන්න. ඔහු මෙහිදී පවසන්නාවූ බලවත් හා හෙළා දකින්නාවූ වචන මොනවාද? ඒ සමගම, මෙම පැහැදිලි අනතුරු ඇඟවීම සහ හෙළාදැකීම අතරේ අපට පොරොන්දු වී ඇති ඒ මහත්වූ බලාපොරොත්තුව කුමක්ද?`

අධිපතිකමට අපහාසකරන්නාවූ අය ගැන පේතෘස්තුමා විසින් 10 වන පදයෙහි ලියන දේ සැලකිල්ලට ගන්න. අපගේ කාලයේ යතාර්ථය කුමනාකාරද යන්න සඳහාද මෙය කොතරම් නම් පැහැදිලිව තරයේ කළ තරවටු කිරීමක් වන්නේද. අප සභාව නමැති ශරීරය ලෙස ප්රධානීන්ගේ නිශ්චිත තරාතිරම් වල උපකල්පනයන් මත ක්රියා කළ යුතු අතර (හෙබ්රෙව් 13:7.17,24 බලන්න), අවම වශයෙන් ඔවුන්ගේ පදවි පිළිවෙල තුළ ඔවුන් ස්වාමීන්වහන්සේට ඇදහිලිවන්තව සිටීම දෙස බලමින් ඔවුන්ට කීකරුව යටත්වන ලෙසට අපව කැඳවනු ලැබේ.

කෙසේ වෙතත්, මෙම දැඩි දෝෂාරෝපණය මධ්යයේ (9 වන පදයෙහි) පේතෘස්තුමා විසින් කැපී පෙනෙන වෙනසක් ඇති ප්රතිවිරුද්ධ වූ කරුණක් ඉදිරිපත් කර සිටියි. මුළාව තෝරාගත්තවුන් නෙරපා දැමීමට දෙවියන්වහන්සේ බලවත් වුවද “භක්තිවන්තයන් පරීක්ෂාවෙන් ගළවන්ටත් ස්වාමීන්වහන්සේ දන්නා සේක” යැයි ඔහු පවසා සිටියි. පරීක්ෂාවෙන් වැළකී සිටීම පමණක් නොව, දෙවියන්වහන්සේට අපව ඉන් ගළවා ගැනීමට ඇති හැකියාව සහ එළෙස අපව ගළවා ගත හැකි බොහෝ ආකාර ඉගෙනීම මෙන්ම පේතෘස්තුමා විසින් අනතුරු අඟවන්නාවූ “විනාශක ධර්මභේද රහසින් උපදවමින්” (2 පේතෘස් 2:1) සිටින අයට විරුද්ධව සිට අපව මුදවා අපට උපකාර කරනා බවට වන ඉගෙනීමද ක්රිස්තියානි ධර්මය පිලිබඳවූ අපගේ අධ්යාපනයේම කොටසක් ලෙස සැලකීමට හැකියාවක් තිබෙන්නේද? එසේම අධිපතිකමට අපහාස කිරීම හෙළාදකින බව කියැවෙන හෙයින්, “දෙවියන්වහන්සේගේ වචනය නුඹලාට කියාදුන්නාවූ නුඹලාගේ ප්රධානීන්ව” තේරුම්ගැනීමටද, ඔවුන්ට යටත්වීමටද, කීකරුවීමටද තිබෙන නිවැරදි වූ මාර්ගය ඉගෙනීමද අපගේ ක්රිස්තියානි අධ්යාපනයට අන්තර්ගත විය යුතු නොවන්නේද (හෙබ්රෙව් 13:7)?

ආදම් සහ ඒව විසින් අධිපතිකමට අපහස කළේයැයි යමෙකු හට පැවසිය නොහැකි වුවද, අවසානයේදී ඔවුන් තෝරාගනු ලැබුවේ එම අධිපතිකමට අකීකරු වීමටය. ඔවුන්ගේ මෙම ආඥා කඩකිරීම මෙතරම් පහත්භාවයකට පත්වුයේ ඔවුන් ලැජ්ජාවක් හෝ කිසිදු භයක් සැකයක් නොමැති පරස්පර විරෝධය සිදුකළේ එම අධිපතිකම වූ දෙවියන්වහන්සේ විසින්ම ඔවුන්ට පැවසූ දේට සහ ඔවුන්ගේම යහපත උදෙසා ඔවුන්ට ඉටුකළ බොහෝ දේ වෙත ප්රතිචාර වශයෙන් වූ බැවිනි.

`මෙම අධිපතිකම පිලිබඳවූ ප්රශ්නය සම්බන්ධව සභාව හෝ පවුල තුළ පමණක් නොව, පොදුවේ ගත් කළ ජීවිතය තුළද වැඩි වශයෙන් අවධානය යොමුකර සිටින්න. අධිපතිකම නියම ලෙස භාවිතා කිරීම සහ ඊට නියම ලෙස යටත්වීම යන්න එතරම් වැදගත් වන්නේ ඇයි? ඔබගේ පිළිතුරු සබත් පාසැලට ගෙන එන්න.`