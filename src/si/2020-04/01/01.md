---
title:  ඒදන් උයනේ අධ්යාපනය
date:  26/09/2020
---

### මෙම සතියේ පාඩම් අධ්යයනය සඳහා කියවන්න
උත්පත්ති 2:7–23; උත්පත්ති 3:1–6; 2 පේතෘස් 1:3–11; 2 පේතෘස් 2:1–17; හෙබ්රෙව් 13:7, 17, 24.

> <p>කටපාඩම් පදය</p>
> “බලව, දෙවියන්වහන්සේ ස්වකීය බලයෙන් උසස්ව සිටිනසේක. උන්වහන්සේට සමාන ගුරුවරයා කවුද?” (යෝබ්  36:22)

බොහෝ බයිබල් ශිෂ්යයින් හට උත්පත්ති 1–3 දක්වා ඇති කතාන්දරයද එහි ප්රධාන චරිත නිරූපණයන් වන දෙවියන්වහන්සේද, ආදම්ද, ඒවද, දේවදූතයින්ද, සර්පයාද පිළිබඳව අවබෝධයක් ඇත. මෙයට පසුබිම සැකසෙන්නේ “ඒදන” නම්වූ පාරාදීසයේ දැකුම්කලුවූ උද්යානය තුළය. මෙම කථාවස්තුවෙහි සිදුවීම් පෙළ අතර සබඳතාවය තර්කානුකූල සිදුවීම් මාලාවක් අනුගමනය කරන බවක් අපට දක්නට තිබේ. දෙවියන්වහන්සේ මවනසේක. දෙවියන්වහන්සේ ආදම් සහ ඒව හට උපදෙස් දෙනසේක. ආදම් සහ ඒව පව් කරනු ලබයි. ආදම්ව සහ ඒවව ඒදන් උයනෙන් පිටුවහල් කරනු ලබයි. කෙසේ වෙතත්, උත්පත්ති පොතෙහි මෙම මුල් පරිච්ඡේද කිහිපය දෙස සැලකිල්ලෙන් යුතුව බැලීමෙන් සහ විශේෂයෙන්ම අධ්යාපනයේ දෘෂ්ටි කෝණයෙන් බැලීමෙන් එහිවූ චරිත පෙළද, එහි පසුබිමද, කතාන්දරයද ගැනවූ පැහැදිලි අවබෝධය අනාවරණය කරනු ලබයි.

“ලෝක ආරම්භයේදී ස්ථාපනය කරන ලද අධ්යාපන පද්ධතිය මිනිසා සඳහා මතුවට පැමිණෙන කාලය පුරාවටද ආදර්ශයක් පිණිස විය. එහිවූ ප්රතිපත්තීන් පැහැදිලි කිරීමෙහි නිදර්ශනයක් ලෙස අපගේ පළමු දෙමාපියන්ගේ නිවස වූ ආදර්ශ පාසැලක් ඒදන්හි පිහිටුවන ලදී. මෙහිදී පාසැල් කාමරය වූයේ ඒදන් උයනය, පාඩම් පොත වූයේ සොබාදහමය, එසේම, මැවුම්කරුවාණන්ම ඔවුන්ගේ උපදේශකයාණන්ද වූ අතර එහි ශිෂ්යයන් වූයේ මිනිස් පවුලේ දෙමාපියන්ය.” – Ellen G.White, Education p. 20.

මෙම පළමු පාසලෙහි නිර්මාතෘවරයාද, විදුල්හල්පතිද, ගුරුවරයාද වූයේ ස්වාමීන්වහන්සේමය. නමුත් අප දන්නා පරිදි, ආදම් සහ ඒව විසින් අවසානයේදී වෙනත් ගුරුවරයෙකු තෝරා ගැනුමෙන් වැරදිවූ පාඩම් ඉගෙනුම ලැබූහ. අධ්යාපනය පිළිබඳවූ මෙම මුල් වාර්ථාව තුළින් සිදුවූයේ කුමක්ද යන්නද, එළෙස සිදුවුයේ මන්ද යන්නද, මෙය අද දින අපට උපකාරයක් වන අයුරු සම්බන්ධවද අපට මින් කුමක් ඉගෙන ගත හැකිවන්නේද?

*ඔක්තෝම්බර් 03 වන සබත් දිනට සුදානම් වන පිණිස මෙම සතියේ පාඩම අධ්යයනය කරන්න.