---
title:  පණිවිඩයේ අන්තර්ගතය නොමැතිවීම
date:  29/09/2020
---

පෙරදින අප දුටු පරිදි දෙවියන්වහන්සේගේ පැහැදිලි ආඥාව නොතකා ඒව විසින් ඇගේ බස් වහරින් පවා පෙන්නුම් කළේ ඇයට උගන්වා තිබූ දෙයෙහි වැදගත්කම බාලකොට ඇය එය සුළුකොට තැකූ බවයි. ස්වාමීන්වහන්සේ ඇයට පැවසූ දෙය ඇය විසින් වැරදිලෙස අර්ථකථනය නොකළද, සැබවින්ම ඇය විසින් එය එතරම් ගැඹුරින් සලකන්නට වූයේ නැත. එබැවින් යමෙකු හට ඇයගේ ක්රියාවන්හි ප්රතිවිපාකයන් පිළිබඳව අතිශෝක්තියෙන් කිව නොහැකි තරම් වේ.

ඒ අනුව, ඒව හට සර්පයාව අහඹු ලෙස මුණ ගැසුණු කළ උයනේ ගස් පිළිබඳව දෙවියන්වහන්සේ පැවසූ දෑ ඇය සර්පයාට (එහෙත් එය ඇති සැටියෙන්ම නොව) නැවත පවසන්නට විය (උත්පත්ති 3:2,3). සැබවින්ම, මෙම පණිවිඩය සර්පයා හට පුවතක් නොවීය. මෙය සර්පයා හොඳින් දන්නාවූ ආඥාවක් වූ බැවින්, එහි අරුත විකෘති කිරීමටත් ඒවගේ අහිංසකත්වය තම ගොදුරක් කර ගැනීමටත් ඔහු මනා ලෙස සූදානමින් පසුවන්නට විය.

`උත්පත්ති 3:4-6  දක්වාවූ පාඨයන් පරීක්ෂා කර බලන්න. දෙවියන්වහන්සේ නිශ්චිතවම පැවසූ දෙය එක හෙළාම ප්රතික්ෂේප කරනවා වෙනුවට සැබවින්ම ඒව කෙරෙහි සාර්ථකත්වය ලබා ගැනීමට සාතන් විසින් පවසන ලද අනෙකුත් දෑ මොනවාද? මෙහිදී ඔහු කුමන ප්රතිපත්තීන් සිය ප්රයෝජනය පිණිස ගනු ලැබුවේද?`

පණිවිඩයේ කොටසක් වැරදිය යැයි සර්පයා ඒව හට පැවසූ විට, ඇය කළ යුතුව තුබුණේ දෙවියන්වහන්සේ සමඟ ඒ පිළිබඳව කතාබස් කිරීමය. ඒදන් උයනේ අධ්යාපනයේ තිබූ සුන්දරත්වය මෙය වේ. මෙම ශිෂ්යයින් හට ඔවුන්ගේ බලවත් ගුරුවරයාණන් වෙත පැමිණීමට තිබූ ප්රවේශය නිසැකවම අපට ප්රයත්නයකින් යුත් සිතීමකින් පවා මිහිපිට අවබෝධ කරගැනුමෙන් ඔබ්බට ගිය දෙයක් වන්නේමය. කෙසේ වෙතත්, එතැනින් පලායෑම වෙනුවට හෝ දිව්ය උපකාරය පැතීම වෙනුවට, ඒව විසින් සර්පයාගේ පණිවිඩය පිළිගන්නට වූවාය. ඒව විසින් සර්පයාගේ සංශෝධිත පණිවිඩය පිලිගැනුම තුළ දෙවියන්වහන්සේ ගැනත්, උන්වහන්සේ ඔවුන්ට පැවසූ දෑ ගැනත් ඒව තුළ සැකයක් හෝ කුකුසක් තිබිය යුතු විය.

මේ අතරතුර, ආදම් පැමිණෙන්නේ තමන්ව ඉතා අවුල්සහගත තත්ත්වයකට පත්කරවන අවස්ථාවක් වෙතටය. “තමාගේ ප්රේමණීය සහකාරිය දෙවියන්වහන්සේගේ නියමයට අකීකරුවී, ඔවුන්ගේ විශ්වාසවන්තකමේ හා ප්රේමයේ පරීක්ෂණයක් ලෙස දෙන ලද එකම තහනම් නීතිය කඩකර තිබෙන බව ආදම් වටහාගත්තේය. ඔහුගේ සිතෙහි බිහිසුණු අරගලයක් ඇතිවිය. ඒවට තමා වෙතින් ඉවත්ව යාමට ඉඩදීම ගැන ඔහු වැලපුණේය. එහෙත් දැන් එම ක්රියාව කර හමාරවී තිබුණි. ඇයගේ ඇසුර ඔහුට ප්රීතියක්ව තිබූ නමුත් දැන් ඔහු ඈගෙන් වෙන් කරනු ලැබිය යුතු විය. ඔහුට එය කෙළෙස නම් දැනෙන්නට ඇත්ද?”  Ellen G. White. Patriarchs and Prophets. P. 56. (එලන් ජී. වයිට්, ආදී පීතෘවරු සහ අනාගතවක්තෘවරු පි. 28) ඔහු යහපත සහ නපුර හොඳින් දැන සිටියද, අවාසනාවන්ත ලෙස ඔහුද තෝරාගන්නට වූයේ නපුරය.

`මෙහි මුළා කරවන්නාවූ උපහාසය ගැන සිතා බලන්න: සර්පයා පවසනු ලැබුවේ ඔවුන් ගසෙන් කෑ කළ ඔවුන් “දෙවියන්වහන්සේට සමාන වන” බවයි (උත්පත්ති 3:5). එහෙත්, ඔවුන් ඒ වන විටත් දෙවියන්වහන්සේගේ සමානත්වයෙන්ම සිටි බව උත්පත්ති 1:27 තුළින් පවසා නොසිටින්නේද? ආදම් සහ ඒවට මෙන්ම අප හටද ඉතා උසස්වූ අධ්යාපනයක් ලබාදී තිබිය හැකිවීමක් තුළ පවා, අපව කෙතරම් නම් පහසුවෙන් මුළා කළ හැකි වන්නේද යන්න ගැනද ඇදහිල්ල සහ කීකරුකම අපට ඇති එකමවූ රැකවරණය වන්නේ මන්ද යන්න ගැනද මෙයින් අපට කුමක් ඉගැන්විය හැකි වන්නේද?`