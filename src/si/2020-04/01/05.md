---
title:  අහිමිවූ දේ යළි ලබාගැනීම
date:  30/09/2020
---

ආදම් සහ ඒව විසින් සර්පයාගේ ප්රකාශය අනුගමනය කිරීමට තෝරාගත් කළ තවත් බොහෝ ප්රතිවිපාකයන් මධ්යයේ දෙවියන්වහන්සේගේ පන්ති කාමරයෙන් පිටුවහල් කරනු ලැබීමටද ඔවුහු මුහුණ දුන්හ. ආදම් සහ ඒව විසින් ඔවුන්ගේ පාපය කරණකොටගෙන ඔවුන්ට අහිමිවූ දේ ගැන සිතා බලන්න. ඔවුන්ගේ වැටීම ගැන හොඳින් අප වටහාගත් විට, වර්තමාන කාලයේ අප සඳහාවූ අධ්යාපනයේ අරමුණද අපට වඩාත් හොඳින් අවබෝධ කරගත හැකිවේ. ඔවුන්ගේ පිටුවහල්කිරීම තිබියදී වුවද, අසම්පූර්ණවූ ලොවක ජීවිතය මඟ පෙන්වනු ලබන්නට වූයේ අධ්යාපනය ලැබීම සඳහාවූ අලුත් අරමුණක් වෙතටය.

වැටීමට පෙර අධ්යාපනය වූයේ ආදම් සහ ඒව විසින් දෙවියන්වහන්සේවද, උන්වහන්සේගේ චරිතයද, උන්වහන්සේගේ යහපත්කම සහ උන්වහන්සේගේ ප්රේමයද ගැන දැන හඳුනාගැනීම සඳහා දෙවියන්වහන්සේගේ මාර්ගය නම්, ඔවුන්ව පිටුවහල් කිරීමෙන් පසු අධ්යාපනයේ කර්තව්යය විය යුත්තේ එම කරණා මනුෂ්යත්වය සමඟ යළි දැන හඳුනාගැනීම සඳහා උපකාර කිරීමත් දෙවියන්වහන්සේගේ ස්වභාවය අප තුළ ප්රතිනිර්මාණය කිරීමත් වෙයි. දෙවියන්වහන්සේගේ අභිමුඛයෙන් ඔවුන්ව ශාරීරිකව ඉවත් කොට තිබියදී පවා දෙවියන්වහන්සේගේ දරුවන් හට උන්වහන්සේ ගැනද, උන්වහන්සේගේ යහපත්කම ගැන සහ උන්වහන්සේගේ ප්රේමය ගැනද වූ දැනගැන්ම වෙත තවමත් පැමිණිය හැකිවේ. යාඥාව තුළින්ද, දේව සේවය තුළින්ද, දේවවචනය අධ්යයනය කිරීම තුළින්ද, අපට ඒදන්හි ආදම් සහ ඒව කළාක් සේම අපගේ දෙවියන්වහන්සේ වෙත ළඟා විය හැකිවේ.

ශුභාරංචිය නම් යේසුස්වහන්සේ සහ මිදීමේ සැලැස්ම කරණකොටගෙන සියල්ල අහිමි නොවී තිබීමයි. අපට ගැළවීමේ සහ නැවත හැරීමේ බලාපොරොත්තුව ඇත. එසේම ක්රිස්තියානි අධ්යාපනයෙහි බෙහෙවින්ම සිදුවිය යුත්තේ ශිෂ්යයින්ව යේසුස්වහන්සේ වෙතටද, උන්වහන්සේ අප උදෙසා සිදුකර ඇති දේ වෙතටද, උන්වහන්සේ අප හට පිළිගන්වන නැවත හැරීම වෙතටද යොමුකරවීමයි.

`2 පේතෘස් 3-11 දක්වා කියවන්න. මනුෂ්යයින් උයනෙන් ඉවත්ව ගිය කළ අහිමි වූ සියල්ල දෙස සලකා බැලීමේදී, මෙම පාඨයන් පිළිගන්වන්නේ අහිමිවූ  බොහෝ දේ යළි ලබාගත හැකිවීම සඳහාවූ දිරිගැන්වීමක් ලෙසිනි. අපගේ ජීවිත තුළ දේව ස්වභාවය යළි පිහිටුවීම සඳහා අප විසින් කුමක් කළ යුතුදැයි පේතෘස්තුමා ලියනු ලබන්නෙහිද?`

යේසුස්වහන්සේ කරණකොටගෙන “ජීවිතයටත් දේවභක්තියටත් අදාළවූ සියළු දේ” අප හට දී තිබේ. මෙය කෙතරම් නම් අනගි උතුම්වූ පොරොන්දුවක්ද! ඉන් සමහරක් කුමක් විය හැකිද? පේතෘස්තුමා  විසින් ඒ පිලිබඳ ලැයිස්තුවක් අප හට ලබා දෙයි: එනම්, ඇදහිල්ලද, ගුණවත්කමද, දැනගැන්මද, පමණ දැන ක්රියාකිරීමද, ඉවසිල්ලද යනාදී දෑ වේ. දැනගැන්ම යන්න පේතෘස්තුමා සඳහන් කළ දෑ අතරින් එක් කරුණක්වූ බවද සැලකිල්ලට ගන්න. මෙම අදහස, සැබවින්ම අධ්යාපනය පිළිබඳවූ සංකල්පයට මග පාදයි. සැබෑවූ අධ්යාපනය සැබෑවූ දැනගැන්මට එනම්, ක්රිස්තුස්වහන්සේ ගැනවූ දැනගැන්මට මග පාදන අතර, ඒ අනුව අප උන්වහන්සේ හා සම වන්නට යනවා පමණක් නොව, උන්වහන්සේ පිළිබඳ අප සතු දැනගැන්ම අන්යයන් සමඟ බෙදා ගැනීම සඳහාද අප නැගී සිටින්නට යනු ඇත.

`තහනම් ගස “යහපත හා නපුර දැනගැනීමේ” ගස වූ බවට යන කරුණ ගැන මොහොතකට සිතන්න. සෑම දැනගැන්මක්ම යහපත් නොවන්නේ මන්ද යන්න ගැන ඒ තුළින් අපට පවසන්නේ කුමක්ද? යහපත හා නපුර පිලිබඳ දැනගැන්ම අතර ඇති වෙනස අප අවබෝධ කරගන්නේ කෙසේද?`