---
title:  වැඩිදුර අධ්යයනය සඳහා
date:  11/12/2020
---

උත්පත්ති 3, දේශනාකාරයා 2:18–23, එපීස 6:5–8; Ellen G. White, “The Temptation and Fall,” pp.  52-62, Patriarchs and Prophets. කියවන්න, එලන් ජී. වයිට්, ආදී පීතෘවරු සහ අනාගතාවක්තෘවරු, එලන් ජී. වයිට්, “පරීක්ෂාව හා පාපයට වැටීම” පි.23-35.

වැඩකිරීම ශාපයක්ව තිබෙන්නේද නැතහොත් ආශිර්වාදයක්ව තිබෙන්නේද? එය පැමිණෙන්නට වූයේ පාපය තුළ වූ ශාපයේ කොටසක් ලෙසින්ය (උත්පත්ති 3:17). ඉතා පැහැදිළිව කියවීමකින් හෙළි වන්නේ ශාපයට ලක්වූයේ භූමිය මිස වැඩකිරීම නොවන බවයි. දෙවියන්වහන්සේ මෙළෙස භාර කරන ලද කාර්යය ආශීර්වාදයක් ලෙස ක්රියාත්මක කිරීමට අදහස් කළ බව එලන් ජී. වයිට් මහත්මිය පවසයි. “ඊට පසුව ඔවුන්ට වෙහෙස දරා වැඩකරන්ට සිදුවීම, ප්රේමයෙන්ම නියම කරන ලදී. ඔහුගේ පාපය නිසා එය ඔහුට දිය යුතු දඬුවමක් විය; එමගින් ඔවුන් තෘෂ්ණාවන්ට හා ආශාවන්ට යටත්වීම පාලනය කරනු ලැබ ඔවුන් ආත්ම දමනයේ පළපුරුදු දියුණු කරගැනීම අදහස් කරන ලදී. මෙය වනාහි මනුෂ්යයාව පාපයේ විනාශයෙන් හා පහත් තත්ත්වයෙන් මුදාලන පිණිස දෙවියන්වහන්සේ යෙදුවාවූ සැලසුමේ කොටසක්ය.”- Patriarchs and Prophets, p.60. (ආදී පීතෘවරු සහ අනාගතාවක්තෘවරු, පි.32.) ඇතැම්විට ඒකාකාරය, අධික වැඩ හෝ අපගේ ජීවිත තුළ එහි භූමිකාව අධිතක්සේරු කිරීම තුළින් අප එය ශාපයක් කර තිබෙන්නේද? අපගේ තත්ත්වය කුමක් වුවත්, වැඩකටයුතු නිසි සැලකිල්ල මත තැබීමට අප උගත යුතුවේ. එසේම ක්රිස්තියානි අධ්යාපනය මගින් වැඩකටයුතු වල ඇති වටිනාකම ඉගෙන ගැනීමට මිනිසුන් පුහුණු කළ යුතු අතර, ඒ සමඟම ඉන් වන්දනාමාන කිරීම සඳහා යමක් සාදා නොගත යුතුද වේ.

**සාකච්ඡාව සඳහා ප්රශ්න**

`දේශනාකාරයා 2: 18-24 දක්වා කියවන්න. ශුද්ධ බයිබලයේ එකම කොටසෙහි වැඩකටයුතු ආශීර්වාදයක් හා ශාපයක් ලෙස සාලමොන් රජ සලකන්නේ කෙසේද? අපගේ වැඩ කටයුතු වලට අප ප්රවේශ වන ආකාරයෙහි වෙනස ඇති කළ හැක්කේ කුමකටද යන්න පිළිබඳව මෙම පාඨයේ ඇති ඉඟි මොනවාද?`

`අපගේ පවුල් රැකබලා ගැනීම (පෝෂණය කිරීම) අප සිදුකරන්නේ රැකියාව තුළිණි. අපගේ පවුල්වලට වැඩ පිළිබඳ ධනාත්මක ආකල්පයක් ලබා දෙන්නේ කෙසේද?`

`විශිෂ්ටවූ රැකියාවක් කිරීම සහ වැඩට කැපවූ තැනැත්තෙකු වීම අතර ඇති ක්රියා පටිපාටිය ඇතැම්විට කදිම එකක් වේ. එම සීමාව තරණය කිරීමෙන් අප වළක්වා ගන්නේ කෙසේද? දේශනාකාරයා 2:23 වන පාඨය බලන්න.`

`පාවුල්තුමා ඉතා පැහැදිලිවම මෙසේ සඳහන් කළේය: “මක්නිසාද යමෙක් වැඩකරන්ට කැමති නැත්නම් ඔහු කෑම නොකා සිටීවා කියා අප නුඹලා සමඟ සිටිද්දීම පවා නුඹලාට අණකෙළෙමුව.” (2 තෙසලෝනික 3:10). මෙම ප්රතිපත්තිය සැබවින්ම මහත් අර්ථයක් ලබා දෙන්නක් වෙයි. එය අදාළ නොවන ඇතැම් උදාහරණයන් විය හැක්කේ මොනවාද? එනම්, මෙය කිසි විටෙකත් කඩ කළ නොහැකි දැඩි නීතියක් බවට පත් නොකිරීමට අප වගබලා ගත යුත්තේ ඇයි?`