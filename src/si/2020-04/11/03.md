---
title:  මෙහෙය සහ පුහුණු කිරීම
date:  07/12/2020
---

වෘත්තිය හෝ රැකියාව ජීවිතයේ “ක්රියාවක් කිරීම” සමඟ කටයුතු කරයි. ඉන් අදහස් කරන්නේ බුද්ධිමය දායකත්වය යොදන රැකියාවන් වල නියුක්ත වීමේදී පවා හුදෙක්ම පරිගණක යතුරුපුවරුව ක්රියා කරවීමේදී වුවද අවසානයේදී යම් ආකාරයකින් ශාරීරික ශ්රමයක් වැය කරන්නට යන බවයි.

**සංකේතයක් ලෙස “අත්” භාවිතා කිරීම සම්බන්ධයෙන් පහත සඳහන් පාඨයන් අපට වැඩ කිරීම පිළිබඳව උගන්වන්නේ කුමක්ද?**

`ද්වීතීය කථාව 16:15`

`දේශනාකාරයා 9:10`

`හිතෝපදේශ 21:25`

`යෙරෙමියා 1:16`

අපට තෘප්තිමත් වීමට සහ අපට ප්රීතිය ලැබ දෙන පිණිස දෙවියන්වහන්සේ විසින් “අපගේ දෑතේ ක්රියා” අප හට ලබා දුන්සේක (හිතෝපදේශ 10: 4, 12:14 බලන්න). මනෝ විද්යාවේදී, “ස්වයං-කාර්යක්ෂමතාව” යන්නෙන් විස්තර කෙරෙන්නේ ජීවිතයේ අර්ථවත් වූ යමක් ඉටු කර ගැනීම සඳහා සෑම පුද්ගලයෙකුටම හැකියාවක් පවතින බවයි. ස්වයං-කාර්යක්ෂමතාව වර්ධනය වන්නේ “මා සිතන්නේ මට හැකියි! මා සිතන්නේ මට හැකියි! ” යන්න යළි යළි පැවසීම තුළින් නොව, එහෙත් සැබවින්ම යමක් ක්රියාවෙන් කිරීම තුළින් පමණක්ම වේ.

“අපගේ අත්වල වැඩ” දෙවියන්වහන්සේගෙන් අපට වන ආශීර්වාදයක් වෙමින් (ගීතාවලිය 90:17 බලන්න) අර්ථවත් ජීවිතයක් ගත කිරීමට අපට ඉඩ සලස්වන අතර දෙවියන්වහන්සේගේ අවසාන සැලැස්ම වන්නේ “අපගේ අත්වල වැඩ” තුළින් අන් අයට ආශිර්වාදයක් වීමයි. පාවුල්තුමා විසින් ලියනු ලබන්නේ අන් අය සමඟ යමක් බෙදා ගැනීමට තිබීම පිණිස අපගේ දෑත් වලින් ප්රයෝජනවත් ක්රියාවන් කළ යුතු බවයි.  පාවුල්තුමා එම ප්රතිපත්තීන් අනුව ජීවත් වන්නට විය.

“මටත් මා සමඟ සිටියවුන්ටත් වුවමනාවූ දේ සපයාගැනීමට මේ අත්වලින් වැඩකළ බව නුඹලාම දන්නහුය. මෙසේ වැඩකරමින් නුඹලා දුර්වලයන්ට උපකාර කටයුතු බවද; ගැනීමට වඩා දීම ආශිර්වාදයකැයි ස්වාමීවූ යේසුස්වහන්සේම කී වචන සිහි කටයුතු බවද පෙන්වා සියල්ලේදී නුඹලාට ආදර්ශයක් වූයෙමියි කීවේය” (ක්රියා 20:34, 35).

නෙහෙමියාගේ සරල වූ යාච්ඥාව අපගේද යාඥාව විය යුතුය: “එහෙත් දෙවියන්වහන්ස, දැන් මාගේ අත් සවිකළමැනව.” (නෙහෙමියා 6: 9).

`ඔබගේ මෙහෙය පිළිබඳව ඔබට ඇති ආකල්පය කුමක්ද? ඔබගේ මෙහෙය අන් අයට ආශීර්වාදයක් වන්නට යන ලෙසට ඔබට භාවිතා කළ හැකි ක්රම මොනවාද?`