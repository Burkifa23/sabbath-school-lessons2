---
title:  ක්රිස්තියානිකරුවා සහ මෙහෙය
date:  05/12/2020
---

### මෙම සතියේ පාඩම් අධ්යයනය සඳහා කියවන්න
උත්පත්ති 3:19, ද්වීතීය කථාව 16:15, නික්මයාම. 25: 10-30: 38, ගලාති 5: 22-26, දේශනාකාරයා 9:10, 1 කොරින්ති 10:31.

> <p>කටපාඩම් පදය</p>
> “එහෙයින්, මාගේ ප්රේමවන්ත සහෝදරයෙනි, ස්වාමීන්වහන්සේ කෙරෙහි නුඹලාගේ මෙහෙය

නිෂ්ඵල නොවන බව නුඹලා දන්නා බැවින් ස්ථිරවව්, නිශ්චලවව්, නිතරම ස්වාමීන්වහන්සේගේ මෙහෙයෙහි වඩ වඩා පවතිව්.” (1 කොරින්ති 15:58)

මෙහෙය යනු දෙවියන්වහන්සේගේ අභිප්රාය වේ. පාපයට වැටීමට පෙර පරිපූර්ණවූ ලෝකයෙහි දෙවියන්වහන්සේ උයන බලාගැනීමේ කාර්යය ආදම් සහ ඒවට ලබා දුන්සේක (උත්පත්ති 2:15). උන්වහන්සේගේ ස්වරූපය තුළ සාදන ලද ඔවුන්ගේ මැවුම්කරුවාණන් මෙන්, ඔවුන් නිර්මාණාත්මක වැඩෙහි හා ප්රේමණීය සේවයෙහි යෙදවිය යුතු විය. එනම්, පාපයද, මරණයද, දුක්වේදනාද නොමැති නොවැටුණාවූ ලෝකයක වුවද, මනුෂ්යත්වය මෙහෙය තුළ නිරත විය යුතුව තිබුණි.

මෙම “කාලය අතරතුරදී” (පරිපූර්ණවූ ලෝකයට පසුව සහ පොරොන්දු වූ ලෝකයට පෙර), වැඩ කිරීම දෙවියන්වහන්සේගේ ආශීර්වාදයන්ගෙන් එකක් ලෙස දැකීමට අපට ආරාධනා කරනු ලැබ ඇත. යුදෙව්වන් අතර, සෑම දරුවෙකුටම යම් ශිල්පයක් කිරීමට උගන්වනු ලැබීය. සැබවින්ම, තම පුත්රයාට ශිල්පයක් උගන්වා නොමැති පියෙක් ඇතිදැඩි කරන්නේ අපරාධකරුවෙක්ව යැයි කියනු ලැබේ. මේ අතරතුර, දෙවියන්වහන්සේගේ පුත්රයාණන්වූ යේසුස්වහන්සේ දක්ෂ වඩු ශිල්පියෙකු ලෙස අවංකව වැඩෙහි නිරතව, තම පියාණන්ගේ කැමැත්ත ඉටු කරමින් වසර ගණනාවක් ගත කළ අතර ඇතැම්විට නාසරෙත්හි ජනතාවට අවශ්ය ගෘහ භාණ්ඩ හා කෘෂිකාර්මික උපකරණද සපයා දුන්නා විය හැකිය (ශු.මාර්ක් 6:3). මෙයද, ඉදිරියේදී පැමිණීමට තිබුණාවූ දේවසේවය සඳහා උන්වහන්සේව සූදානම් කිරීම සඳහා වූ පුහුණුවේ කොටසක් වන්නට විය. අපෝස්තුළු පාවුල්තුමා විසින් අකිලා හා ප්රිස්කිලා සමඟ කූඩාරම් සාදන්නෙකු ලෙස වසර එකහමාරක් සේවය කරන්නට වූයේ ඔහු සියලු සබත් දවස්වල සිනගෝගයෙහිදී තර්ක කරමින් සිටි කාලයේදී වන අතර, ඔහු ස්වාමීන්වහන්සේගේ මෙහෙයෙහි ස්ථිරව යෙදෙමින්ද සිටින්නට විය (ක්රියා 18:1-4, 2 තෙසලෝනික 3:8-12). මෙම සතියේදී අප මෙහෙය පිළිබඳ සමස්ත ප්රශ්නය සහ ක්රිස්තියානි අධ්යාපනය තුළ එහි කාර්යභාරය දෙස බලමු.

*දෙසැම්බර් 12 වන සබත් දවසට සූදානම් වීම පිණිස මෙම සතියේ පාඩම අධ්යයනය කරන්න.