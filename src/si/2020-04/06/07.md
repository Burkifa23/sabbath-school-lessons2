---
title:  වැඩිදුර අධ්යයනය සඳහා
date:  06/11/2020
---

කියවන්න. Ellen G. White, “The Test of Discipleship,” pp. 57-56, in Steps to Christ. (එලන් ජී. වයිට්, “ගෝලකමේ පරීක්ෂණය”,පි. 53-61, පිරිපුන් මඟ)

එලන් වයිට් මහත්මිය අපට පවසා සිටින්නේ (අනෙකුත් දේ අතර), අප විසින් උතුම් ගුරුවරයාණන්ට සැබවින්ම ප්රතිචාර දක්වන විට, “අප උන්වහන්සේගේ ස්වරූපය දැරීමටද, උන්වහන්සේගේ ආත්මය ලැබීමටද, උන්වහන්සේගේ කැමැත්ත කිරීමටද ආශා වෙමින් අප කරනා සෑම දෙයකින්ම උන්වහන්සේව සතුටු කිරීමට සොයමු”ලෙසයි (Steps to Christ, p.58, පිරිපුන් මඟ, පිටුව 54). යේසුස් ක්රිස්තුස්වහන්සේ සමඟ ඇති මිතුදම තුළ, එය පවසන්නේ යුතුකම් ඉටුකිරීම “ප්රීතියක්” කියාය (Steps to Christ, p.59, පිරිපුන් මඟ, පිටුව 55). දැන්, ශුද්ධ බයිබලයේ ශු.මතෙව් 5-7 දක්වා ඇති පරිච්ඡේදයන් සැලකිල්ලට ගන්න. මෙහි දැක්වෙන්නේ කන්ද උඩ දේශනාව වන අතර එය උතුම් ගුරුවරයාණන් විසින් සිය ශිෂ්යයින් දැන ගැනීමට අවශ්ය වූ කරුණු වල ඉතා වැදගත් සාරාංශයක් වන අතර එය උන්වහන්සේ පිහිටුවීමට පැමිණි රාජ්යයේ කේන්ද්රීය තේමාවද වන්නේය.

**සාකච්ඡාව සඳහා ප්රශ්න**

`දෙවියන්වහන්සේ ආදම්ව සහ ඒවවද, යාකොබ්වද අමතා සිටි ආකාරයෙන්ම යේසුස්වහන්සේ අපවද අමතා සිටිනසේක. උන්වහන්සේ අපගේ ගැඹුරු ආශාවන් සමඟ සම්බන්ධ වන අතර, උන්වහන්සේ අප කවුරුන්ද යන්නත්, අප යන්නේ කොතැනටද යන්නත් ගැන අප විසින්ම නැවත සලකා බැලීමට (උන්වහන්සේ බර්තිමේයුස් කළාක් මෙන්) අපට අනතුරු අඟවා අපව පොළඹවනසේක. මීට සබැඳිව, අප විසින් අපගේ දරුවන්ට හා එකිනෙකා හට ශුද්ධ බයිබලය උගන්වන්නේ කෙසේදැයි සිතා බලන්න. මධ්යස්ථව ඇති යහපත් නොවූ බයිබල් ඉගැන්වීමක් සහ මිනිසුන්ට තදින් සිත්ගන්නාසුළු හා අවධානය ගන්නා අයුරින් වූ ඉගැන්වීමක සැබවින්ම ඇති වෙනස කුමක්ද?`

`ඔබ ඔබගේ ජීවිත ගමනේ කොතැනක සිටින්නේද යන ප්රශ්නය හුදෙක්ම පෞද්ගලික වන්නේද, නැතහොත් ඔබ විශ්වාස කරනා පුද්ගලයින් සමඟ මෙය සාකච්ඡා කිරීම ප්රයෝජනවත් දෙයක් විය හැකිද? සභාව නම්වූ “ක්රිස්තුස්වහන්සේගේ ශරීරය” (1 කොරින්ති 12:27) නමැති අදහස මඟින් අන් අය සමඟ ඇති සංවාදයන් ක්රිස්තුස්වහන්සේ ඔබ විසින් දැනගැනීමට අවශ්ය දෑ සමඟ එකට සම්බන්ධ වී සිටීමට ඇති එක් ක්රමයක් විය හැක්කේ කෙස්ද?`

`බර්තිමේයුස්ගේ ශාරීරික (අධ්යාත්මික) අන්ධභාවයෙන් ඔහුව මුදවනු ලැබූ වහාම යෙරුසලමට යන මාර්ගයේ ඔහු යේසුස්වහන්සේ පසුපස ගිය බව අප බ්රහස්පතින්දා අධ්යයනයෙන් ඉගෙන ගත්තෙමු. මෙම මාර්ගයේදී ඔහුට සෑම දිනකම උතුම් ගුරුවරයාණන්ගේ ප්රඥාව ගැන අසන්නට ලැබුණි. ඔහු විසින් යේසුස්වහන්සේගේ ස්වරූපය දැරීමටද, උන්වහන්සේගේ ආත්මය ලැබීමටද, උන්වහන්සේගේ කැමැත්ත කිරීමටද අවශ්ය වූ බව දැන් අපට උපකල්පනය කළ හැකිය. පිරිපුන් මඟ හරහා ඉදිරිපත් කර ඇති ලෙස කන්ද උඩ දේශනාවේදී යේසුස්වහන්සේ විසින් පිළිගන්නා උසස් ප්රමිතිය අනුගමනය කිරීම තුළින් යමෙකු විසින් ඉතා “ප්රීතියක්” ලබාගන්නට යන්නේ ඇයි?`

`බ්රහස්පතින්දා අධ්යයනය අවසානයේ ප්රශ්නය ගැන වැඩි අවධානය යොමුකරන්න. යහපත හා නපුර පැහැදිළිව අවබෝධකර ගැනීමට අප ඉගෙනගන්නේ කෙසේද? යහපත හා නපුර කුමක්ද යන්න අප අර්ථ දක්වන්නේ කෙසේද? ඇතැම්විට එම දැනුම අප සතුව තිබීමට වඩා එම දැනුමෙන් අප කුමක් කරන්නේද යන්න වඩා වැදගත් වන්නේ ඇයි?`