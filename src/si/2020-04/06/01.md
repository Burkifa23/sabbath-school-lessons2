---
title:  ප්රවීණ ගුරුවරයාණන්ගෙන් තවත් පාඩම්
date:  31/10/2020
---

### මෙම සතියේ පාඩම් අධ්යයනය සඳහා කියවන්න
උත්පත්ති 3:1-11, රෝම 5:11-19, උත්පත්ති 28:10-17, ශු.යොහාන් 1:1-14, ශු.මතෙව් 15:21-28, ශු.මාර්ක් 10:46-52.

> <p>කටපාඩම් පදය</p>
> “යේසුස්වහන්සේද: යන්න, නුඹේ ඇදහිල්ල නුඹට සුවකළේයයි ඔහුට කීසේක. එවේලේම ඔහු පෙනීම ලැබ, මාර්ගයෙහි උන්වහන්සේ අනුව ගියේය.” (ශු.මාර්ක් 10:52)

අප අතර සිටිනා අයගෙන් තමන් ගැන කිසි විටෙකත් ලැජ්ජා නොවූ අයෙකු සිටින්නේද? අප කළ දෑ ගැන අන් අයද දැනගනු ඇතැයි සිතමින් භියෙන් පසෙකට වී සිටීමට සිදුවන හා ඒ ගැන මෙනෙහි කරන විට අපට වේදනාවක් ගෙන දෙන යමක් නොකර ඇත්තේ අප අතරින් කවුරුන්ද? බොහෝවිට, අප සියල්ලන්ම පාහේ එහි නොසිටින්නේද?

එසේනම්, තහනම් ගසෙන් ඵල කෑ ආදම් සහ ඒව වූවා නම් එය කෙබඳු වන්නට ගියේදැයි සිතා බලන්න. නැතහොත් තම පියා ලවා තම වැඩිමහල් සහෝදරයාට වඩා තමන්ට ආශිර්වාද ලබාගැනීම කෙරෙහි වංචාකොට  සහෝදරයාගේ කෝපයෙන් පලා යාමට සිදුවූ යාකොබ් වූයේ නම් එය කෙබඳු වන්නට ගියේදැයි සිතා බලන්න. ඔහු රාත්රියේ නිදන්නට ඇත්තේ කෙසේද? කාමමිථ්යාචාරය “කරද්දී” අල්ලන ලද ස්ත්රිය ගැන සිතන්න (ශු.යොහන් 8: 4). දාවිත්ද ඒ තුළ සිටින්නට වූ අතර ගීතාවලිය 32 වන පරිච්ඡේදය එය කෙළෙස වූයේද යන්න පිළිබඳ වූ ඔහුගේ අනුවේදනීය ප්රකාශනය හා පාපොච්චාරණය විය.

සැබවින්ම, ශුභාරංචිය සියල්ලන්ටම පොදු වීමට සහ ක්රිස්තුස්වහන්සේගේ මරණය සියලු මනුෂ්ය වර්ගයා උදෙසා වීමට එය එක් හේතුවක් වෙයි. අපට ඇති වෙනස්කම් කුමනාකාර වුවත්, නිසැකවම එක් දෙයක් තුළ අප සැම එකට එකතුව සිටින්නෙමු: එනම්, අප සැමට පොදුවූ අපගේ පව්කාරකමවේ.

එබැවින්, සැබෑ ක්රිස්තියානි අධ්යාපනය විය යුත්තේ අපගේ මලානිකවූ අඳුරු ස්වභාවයට ඇති එකම විසඳුම වෙත අපව යොමු කිරීමයි. මෙම සතියේදී අපගේ එකම විසඳුම වන අපගේ උතුම් ගුරුවරයාණන් දෙස බලමු.

* නොවැම්බර් 7 වන සබත් දවස සඳහා සූදානම්වීම පිණිස මෙම සතියේ පාඩම අධ්යයනය කරන්න.