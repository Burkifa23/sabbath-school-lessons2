---
title:  එය ලබා ගන්නා ශිෂ්යයෙක්
date:  05/11/2020
---

යේසුස්වහන්සේ සහ උන්වහන්සේගේ අනුගාමිකයන් යෙරුසලම දෙසට හැරෙන්නට විය. හෙරොද් විසින් යොහන් බෞතිස්ත ගැන සැලකිලිමත් වූ බැවින්, හෙරොද් ඇතුළු පාලකයින් දැන් යේසුස්වහන්සේ ගැන සැලකිලිමත් වන්නට විය. යම් වෙනසක් අපේක්ෂාවෙන් සිටි දිළිඳුන් සහ විවේචනයට ලක්වූ ජන කොටස්ද උන්වහන්සේගේ අනුගාමිකයන් අතරට ඇතුළත් විය.

යේසුස්වහන්සේට සියල්ලකටම වඩා අවශ්ය වූයේ ලෝකයා හට බලාපොරොත්තුවක් ගෙන දීමය. නමුත් වඩා බලය හිමි හා වරප්රසාද ලත් අය එම මෙහෙයුම අවලංගු කිරීම සඳහා ඔවුන්ට කළ හැකි දේ කරන බව උන්වහන්සේ මේ වන විටත් නිසැකවම දැන සිටින්නට වූසේක. උන්වහන්සේ සාර්ථක වනවාට ඔවුන් අකමැති විය.

යේසුස්වහන්සේගේ විශේෂිතවූ කණ්ඩායමේ ශිෂ්යයන් වූ ගෝලයන් දොළොස්දෙනා සම්බන්ධයෙන් ගත් කල, ඔවුන් යේසුස්වහන්සේගේ පාර්ශවයේ සිටීමට කැමැත්තෙන් සිටි බවක් පෙනෙන්නට තිබුණි. නමුත් ඒ අතරම, ඔවුන් තුළ අවුල්සහගත බවක් හෝ අන්ධ බවක්ද පෙනෙන්නට තිබුණි. නිදසුනක් වශයෙන්, ශු.මාර්ක් 8: 31-33 දක්වා පාඨයන්හි, උතුම් ගුරුවරයාණන් විසින් සිය ශිෂ්යයින්ට දැකීමට අපහසු කාරණා දැකීම කෙරෙහි අභියෝග කර සිටිනසේක. එනම්, බොහෝ ආකාරවලින් ඔවුන් තවමත් වැදගත්වූ කාරණා කෙරෙහි ආත්මිකව අන්ධව සිටින්නට විය (ශු.මාර්ක් 8:37 බලන්න).

මේ සියල්ල පෙනීම ඇති අයෙකු හට යේසුස්වහන්සේගේ මුණගැසීමට වූ පසුබිමක් වේ.

`යේසුස්වහන්සේ සහ අන්ධ හිඟන්නෙකු වූ බර්තිමේයුස්ව සුව කිරීම පිළිබඳ කතාව කියවන්න. (ශු.මාර්ක් 10: 46-52 බලන්න.) මෙහිදී යේසුස්වහන්සේ දක්වන ලද මහත් කරුණාව සැලකිල්ලට ගන්න. අන්ධ මිනිසාගේ පෙනීම ලබාගැනීමට තිබූ ආශාව යෙරුසලමට යන ගමනේදී හෝ මාර්ගයේදී යේසුස්වහන්සේව අනුගමනය කිරීමට ගත් තීරණයට මඟ පෙන්වන්නේ කෙසේදැයි දැන් සලකා බලන්න. මාර්ක්තුමා විසින් බර්තිමේයුස් සහ අනෙක් ගෝලයන් අතර සංසන්දනයක් කළේයැයි ඔබ සිතන්නේද? උතුම්වූ ගුරුවරයාණන්ට ඔබ ප්රතිචාර දැක්වීම යන්නෙන් අදහස් කරන්නේ කුමක්ද යන්න පිළිබඳව මෙම කතාව තුළින් වැඩි විස්තර ලබාගැනීමට උපකාර වන්නේ කෙසේද?`

බර්තිමේයුස්ට ළදරුවෙකුගේ කැරලි ගැසුණු හිසකෙස්ද, අස්වැන්න නෙළීමේදී තිරිඟුවල වර්ණයද, දැකීමට අවශ්යව තිබුණා වන්නට හැකිය. නමුත් දැකීම යන්නට හුදු ශාරීරික දැකීමකට වඩා වැඩි යමක් ඇතුළත් වේ. මෙම කථාව, වෙනත් වචනයෙන් කිවහොත්, අධ්යාත්මිකව දැකීම ගැනද වේ. එය දැනගැනීම ගැන වේ. එනම්, උතුම්වූ ගුරුවරයාණන් යනු සැබවින්ම කවුරුන්ද යන්නෙහි අර්ථය දැනගැනීම වේ. ශාරීරික පෙනීම එක් දෙයක් පමණක් වේ. එය වැදගත්වූ දෙයක් වන අතර යේසුස්වහන්සේ එය දන්නාසේක. නමුත් සෑම පුද්ගලයෙකුගේම ගැඹුරින්ම ඇති පැතුම වන්නේ අලුත්වූද, යහපත්වූද ජීවිතයක් බව යේසුස්වහන්සේ දන්නාසේක.

`හෙබ්රෙව් 5: 12-14 කියවන්න. සැබෑ අධ්යාපනය පිළිබඳව මෙය අපට උගන්වන්නේ කුමක්ද?`