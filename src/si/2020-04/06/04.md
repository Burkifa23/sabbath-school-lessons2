---
title:  රබ්බි යේසුස්
date:  03/11/2020
---

අළුත් ගිවිසුමේ කිසිදු පරිච්ඡේදයක ආරම්භයක් පහත සඳහන් පාඨයේ ආරම්භයට වඩා ප්රකට නොවෙයි: “පටන්ගැන්මෙහිදී වාක්යයාණෝ සිටිසේක, වාක්යයාණෝ දෙවියන්වහන්සේ හා සමඟ සිටිසේක, වාක්යයාණෝ දෙවියන්වහන්සේව සිටිසේක.” (ශු.යොහන් 1: 1). එසේම, යොහන් 1 තුළින් ඔබව රැගෙන යන්නේ අපට අමතක නොවන පාඨයක් වෙතටය: “තවද වාක්යයාණෝ මාංසවත්වී, කරුණාවෙන්ද සත්යයෙන්ද පූර්ණව, අප අතරෙහි වාසයකළසේක. පියාණන්වහන්සේ වෙතින් වූ ඒකජාතක පුත්රයාණන්වහන්සේගේ මහිමය වැනි උන්වහන්සේගේ මහිමය දුටිමුව.” (ශු.යොහන් 1:14).

`ශු.යොහන් 1: 1–14 දක්වා කියවන්න. යේසුස්වහන්සේ කවුරුන්ද සහ උන්වහන්සේ මෙහිදී කුමක් කරන්නේද යන්න පිළිබඳව මෙම පාඨයන් පවසන්නේ කුමක්ද? යේසුස්වහන්සේ උතුම් ගුරුවරයෙකුගේ ආදර්ශය ලෙස මින් අපට පවසන්නේ කුමක්ද?`

උයනේදී ආදම්ව සහ ඒවවද, නගරයෙන් ඈත ස්ථානයකට පැමිණ සිටි යාකොබ්වද අමතා සිටි එම දෙවියන්වහන්සේම දැන් මනුෂ්යාකාරයෙන් පෙනී සිටිසේක. අලුත් ගිවිසුම යේසුස්වහන්සේ තුළ මනුෂ්යාකාර ලෙස පෙන්නුම් කර ඇති බව දෙවියන්වහන්සේ පවසනසේක. යේසුස්වහන්සේ තුළින් අපට දෙවියන්වහන්සේගේ කැමැත්තත්, දෙවියන්වහන්සේගේ මාර්ගයත් ගැන උගත හැක්කේ යේසුස්වහන්සේ දෙවියන්වහන්සේම වන බැවිනි.

යොහන් බෞතිස්ත කෙතරම් නම් සිත්ගන්නාසුළු ලෙස අවධානය දිනාගත්තාවූ දේශකයෙකු වූවාදැයි කිවහොත්, යෙරුසලමේ ආගමික නායකයින් පවා ඔහු විශේෂිතවූ අයෙකු විය හැකි බවට සැක පහළ කරන්නට විය. නමුත් ඔහු මාර්ගය සූදානම් කරමින් සිටියේ තමාට වඩා උතුම්වූ අයෙකු උදෙසාය. පුදුමාකාර ලෙස විශේෂවූ තැනැන්වහන්සේ පැමිණීමට නියමිතව සිටි අතර, ඔහු, එනම් යොහන් බෞතිස්ත, “උන්වහන්සේගේ වහන්සඟලේ පටිය මුදන්ටවත්” නොවටිනු ඇත. (ශු.යොහන් 1:27).

පසු දිනයේ ඔහු යේසුස්වහන්සේව දැක උන්වහන්සේ “දෙවියන්වහන්සේගේ පුත්රයාණන්” බව ප්රකාශ කළේය. එදිනත්, ඉන් දිනකට පසුවත් ඔහු යේසුස්වහන්සේව හඳුන්වන්නේ “දෙවියන්වහන්සේගේ බැටළු පැටියාණන්” ලෙසින් වේ.

එසේම, යොහන් බෞතිස්තගේ අනුගාමිකයන් දෙදෙනෙක්ද යේසුස්වහන්සේ අනුව යාමට තීරණය කළහ. ඔවුන් සොයන්නේ කුමක්දැයි යේසුස්වහන්සේ ඇසූ කළ, ඔවුන් උන්වහන්සේව හඳුන්වන්නේ “රබ්බි” (එනම්, ආචාරිනී ලෙස පරිවර්තිත අර්ථය ඇති) ලෙසිනි” (ශු.යොහන් 1:38).

එසේ නම්, යේසුස්වහන්සේ රබ්බිවරයෙකි, එසේම ගුරුවරයෙකි, නමුත් කිසි විටෙකත් උන්වහන්සේ වැනි මනුෂ්ය ගුරුවරයෙක් නොසිටින්නට යන්නේ, නැවතත් උන්වහන්සේ දෙවියන්වහන්සේ වූ බැවිනි. වෙනත් වචනයෙන් කිවහොත්, දෙවියන්වහන්සේ මනුෂ්යයෙකුගේ ස්වරූපයෙන් මනුෂ්යත්වයට බැස ආ අතර, එම ස්වරූපයෙන් උන්වහන්සේ රබ්බිවරයෙකු හා ගුරුවරයෙකු ලෙස ක්රියා කළසේක. එලන් වයිට් මහත්මිය විසින් යේසුස්වහන්සේව “ලෝකයා විසින් මෙතෙක් දැක ඇති උතුම්මවූ ගුරුවරයාණන්” ලෙස හැඳින්වීම පුදුමයක් නොවන්නේය.” – Signs of the Times, June 10, 1886. අවසානයේදී, මෙම ගුරුවරයාණන් දෙවියන්වහන්සේම වූසේක.

`යේසුස්වහන්සේ කවුරුන්දැයි සලකා බැලීමේදී, අධ්යාත්මික සත්යය ඉගැන්වීමේ වඩාත්ම යහපත් ක්රම උන්වහන්සේගෙන් ඉගෙනීම අර්ථවත් වන්නේ ඇයි? ඉගැන්වීම සඳහා අප පවසන දෙය පමණක් නොව, අප කරනා දෙයද වැදගත් වන්නේ මන්ද යන්න පිළිබඳව අපට යේසුස්වහන්සේගෙන් උගත හැක්කේ කුමක්ද?`