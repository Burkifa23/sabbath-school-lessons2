---
title:  පලායන අතරතුර
date:  02/11/2020
---

`උත්පත්ති 28: 10–17 කියවන්න. මෙම කතාවේ පසුබිම වූයේ කුමක්ද? එසේම, යම් ආකාරයකින් පාප වලින් පලා යන අය වෙත ඇති දෙවියන්වහන්සේගේ කරුණාව හා අනුග්රහය ගැන එය අපට උගන්වන්නේ කුමක්ද?`

යාකොබ් විසින් තම පවුලේ සෙසු අය සමඟ කටයුතු කිරීම තුළ, ඔහුගේ මවගේ උපකාරයද සමඟ නපුරුවූ වංචාවන්ට හසුවී සිටි අතර, දැන් ඔහු ඒ සඳහා දඬුවම් විඳිමින් සිටින්නට විය. ඔහුගේ සහෝදරයා ඔහුට එරෙහිව දරුණු තර්ජන එල්ල කරමින් සිටින අතර ඔහු පලායන්නෙකු බවට පත්වෙමින් තම මාමා විසූ ස්ථානය වන හාරාන් වෙත පලා යමින් සිටියේය. සෑම දෙයක්ම නොවිසඳුණු ලෙස හා බියකරු ලෙස තිබෙන්නට විය.

දිනක් යාකොබ් වෙහෙස මහන්සිවී අඳුර වැටෙන තෙක් පයින් බොහෝ දුරක් ඇවිද යන්නට විය. ඔහු නගරයෙන් ඈත ස්ථානයකට පැමිණි අතර ඔහුගේ වහල ලෙස තිබෙන්නට වූයේ අහස පමණකි. ඔහු කොට්ටයක් වෙනුවට ගලක් සොයා තබාගනිමින් නිදන්නට විය. නමුත් ඔහුගේ නින්දෙහි හිස්වූ අසිහිය කරා ඉක්මනින් බාධා ඇතිවන්නට විය. ප්රකටවූ සිහිනය පෙනෙන්නට වන අතර, ඔහු දකින හිණිමඟ හෝ පඩිපෙළ පොළොව මත පතිතව ස්වර්ගය දක්වා විහිදී තිබෙන්නට විය. දේවදූතයන් එහි නගිමින්ද බසිමින්ද සිටියහ.

පසුව ඔහුට ඇසෙන්නට වූයේ “මම නුඹේ පියවූ ආබ්රහම්ගේ දෙවිවූ සමිඳාණන්වහන්සේය” යැයි කියන හඬක්ය. එම කටහඬ තුළින් තවදුරටත් නැවත පවසන ලද පොරොන්දු යාකොබ් හට තම පවුලෙන් ලද සාම්ප්රදායික දැනුම තුළ හුරුපුරුදුව තිබූ පොරොන්දු විය. නුඹේ වංශය බොහෝ වනු ඇත. ඔවුන් පොළොවේ සියලු ගෝත්ර වලට ආශීර්වාදයක් වනු ඇත. “‘ මම නුඹ සමඟ සිටිමි, ’’ තවදුරටත් එම හඬ මෙළෙස පවසන්නට වෙයි, “‘නුඹ යන සියලු තැන්හිදී නුඹ ආරක්ෂාකරමි, . . . මා විසින් නුඹට කී දෙය සිදුකරන තුරු නුඹ අත් නොහරින්නෙමි’” (උත්පත්ති 28:15).

එලන් ජී. වයිට් මහත්මිය විසින් පාවුල්තුමා කලකට පසුව ලියූ පරිදි, “යාකොබ්ගේ දර්ශනයේ හිණිමඟ ලෙස දකින්නේ පොළොව ස්වර්ගය සමඟද, පරිමිත මිනිසා අපරිමිතවූ දෙවියන්වහන්සේ සමඟද එකට සම්බන්ධ කළ ක්රිස්තුස්වහන්සේගේ නියෝජනය වේ. ඔහුගේ ඇදහිල්ල ශක්තිමත් වන්නේ ආදී පීතෘවරුන් හා අනාගතවක්තෘවරුන් තමාට සහයෝගය සහ සැනසිල්ල ලබා දෙන තැනැන්වහන්සේ කෙරෙහි විශ්වාසය තැබූ ආකාරය සහ ඔහු තම ජීවිතය ලබාදෙන්නේ කාහටද යන්න මෙනෙහි කළ විටදී වේ. ”- The Acts of the Apostles, p. 512.

යාකොබ් නින්දෙන් අවදිව තමාටම මෙසේ කියාගන්නට වෙයි: “ ‘ඒකාන්තයෙන්ම ස්වාමීන්වහන්සේ මෙතැන සිටිනසේක; මම ඒ බව නොදත්තෙමි.’ ”(උත්පත්ති 28:16). මෙහි සිදුවූ දෙය “පුදුමාකාරය”. ඔහුට එම ස්ථානය කිසි විටෙකත් අමතක නොවන අතර ඔහු එම ස්ථානයට නමක්ද තබන්නට වෙයි. ඉන්පසු ඔහු දෙවියන්වහන්සේට මුළු ජීවිතයේම පක්ෂපාතීත්වය දක්වන බවට පවසමින් භාරයක් වූයේය.

`අපගේ පාපයන් නොතකා දෙවියන්වහන්සේ ක්රිස්තුස්වහන්සේ තුළින් අප වෙත ළඟා වීමට උත්සාහ කරන්නේ කෙසේද යන්න පිළිබඳව මෙම කථාවෙන් අපට උගත හැක්කේ කුමක්ද? නැවතත්, ක්රිස්තියානි අධ්යාපනය තුළින් උගන්වන්නාවූ මෙම මූලධර්මයට ප්රමුඛස්ථානයක් දියයුතු වන්නේ ඇයි?`