---
title:  සැඟවීම වෙනුවට
date:  01/11/2020
---

`උත්පත්ති 3: 1–11 කියවන්න. දෙවියන්වහන්සේ විසින් “නුඹ කොහේද?” කියා ආදම්ගෙන් අසනු ලැබුවේ මන්ද?`

පාපයට වැටීම පිළිබඳව ඇති සාමාන්ය කථාවන් මගින් එහිවූ ඵලය ඇපල් ගෙඩියක් ලෙස නිරූපණය කර ඇත. නමුත්, මෙම පාඨය තුළින් පවසන්නේ එවැන්නක් නොව. එය හුදෙක්ම “ගහේ ගෙඩි” (උත්. 3: 3) ලෙස සඳහන්වේ. මෙහිදී ඵලයේ වර්ගය වැදගත් වන්නේ නැත. ගසෙන් කෑම තහනම් කර තිබුණේ මෙම ගස යමක් සඳහා පිහිටුවා තිබූ බැවිනි. එය පිහිටුවා තිබෙන්නට වූයේ දෙවියන්වහන්සේව පසෙකට ලා “මා හට මාගේ ජීවිතයේ මිනුම විය හැකිය. මගේ දෙවියන් වීමට මටම හැකිය. දෙවියන්වහන්සේගේ වචනය කෙරෙහිද මට බලය ඇත.” යන්න නොවළහා කීම කෙරෙහි තිබූ පරීක්ෂාව පිණිසවේ.

එසේම, “සර්පයා” විසින් ආදම් සහ ඒව ගසෙහි ගෙඩි කන තත්ත්වයට පත්කළ විට නිසැකවම එය ඔවුන්ගේ ජීවිත මඟ පිරිහීමට හේතු විය. ඉන්පසු දෙවියන්වහන්සේ ඔවුන් අසළ බව දැනගත් විට, ඔවුන් “උයනේ ගස් අතරෙහි” සැඟවීමට උත්සාහ කළහ (උත්පත්ති 3: 8).

“නුඹ කොහේද” කියා දෙවියන්වහන්සේ ආදම්ගෙන් ඇසීම කොතරම් නම් අසාමාන්යවූ දෙයක් වන්නේද? නිසැකවම දෙවියන්වහන්සේ ඔහු සිටියේ කොහේදැයි දැන සිටිසේක. ඇතැම්විට ස්වාමීන්වහන්සේ විසින් එම ප්රශ්නය අසන්නට වූයේ ආදම් සහ ඒව හට ඔවුන් කළ ක්රියාවෙහි ප්රතිඵලයක් වශයෙන් එළෙස සැඟව සිටිමින් කරන්නට වූ දෙය ඔවුන්ට ඒත්තුගැනීමට උපකාරීවීම පිණිස විය හැකිය. එනම්, ඔවුන්ගේ ක්රියාවන්හි කනගාටුදායක ප්රතිඵල දැකගැනීමට උන්වහන්සේ ඔවුන්ට උපකාර කරමින් සිටිසේක.

`රෝම 5: 11–19 දක්වා කියවන්න. ආදම් ඒදන් උයනේදී කළ දෙය යේසුස්වහන්සේ කුරුසියේදී කළ දෙය සමඟ කිහිප වතාවක්ම පාවුල්තුමා විසින් සෘජුවම සම්බන්ධ කරමින් රෝම 5:11-19 දක්වා සඳහන් කර ඇති පාඨයන් කියවන්න. ආදම් කළ දේ යළි නිවැරදි කිරීමට යේසුස්වහන්සේ පැමිණියේ කෙසේද යන්න ගැන මෙයින් අපට පවසන්නේ කුමක්ද?`

යමෙකු හට තර්ක කළ හැක්කේ ගැළවීමේ සැලැස්ම යනු ආදම් සහ ඒව දුන් පිළිතුරට දෙවියන්වහන්සේගේ ප්රතිචාරය බවයි. ඔවුන් ලැජ්ජාවෙන් සහ පාපයේ වරදකාරීත්වයෙන් දෙවියන්වහන්සේගෙන් සැඟවෙමින් සිටි අතර දෙවියන්වහන්සේ ඔවුන්ව ගළවා ගැනීමට පැමිණිසේක. අපගේම මාර්ග වල ගොස්, අපද එළෙසම කර ඇති අතර අපව ගළවා ගැනීමට යේසුස්වහන්සේ පැමිණිසේක. එබැවින් “නුඹ කොහේද?” යන ප්රශ්නය අපගෙන්ද ඇසිය හැකි ප්රශ්නයක් වේ. එනම්, යේසුස්වහන්සේ සහ උන්වහන්සේ ඔබව ගළවාගැනීමට කළ දේ සබැඳිව, ඔබගේ පාපය හා වරදකාරිත්වය තුළ ඔබ සිටින්නේ කොතැනකද? යන්න ගැනවේ.

`ක්රිස්තියානි අධ්යාපනයට කුමක් අවශ්ය වුවද, අපගේ ප්රකෘති ස්වභාවය වන්නේ දෙවියන්වහන්සේගෙන් සැඟවී සිටීම හා ඊට විසඳුම ලෙස අපව යේසුස්වහන්සේ වෙත යොමු කිරීම යන කාරණය ගැන එය අවධාරණය කළ යුත්තේ ඇයි?`