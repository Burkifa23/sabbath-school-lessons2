---
title:  ස්ත්රියක් අනපේක්ෂිත ලෙස කතා කරයි
date:  04/11/2020
---

යේසුස්වහන්සේ උතුම්වූ ගුරුවරයාණන් වනසේක. දෙවියන්වහන්සේගේ සැබෑ ස්වභාවය උන්වහන්සේගේ ඉගැන්වීම් තුළින් මෙන්ම උන්වහන්සේගේ ජීවිතය තුළින්ද බබළන්නේය. මේ අනුව, එක් ශුභාරංචි කතාවක් වඩාත් අපූර්ව වන්නේ යමෙකු යේසුස්වහන්සේ සමඟ අනපේක්ෂිත ලෙස කථා කරනා විටදී පවා, උන්වහන්සේ තවමත් සවන් යොමු කරන්නට යන බැවිනි.

`යේසුස්වහන්සේට තීර් සහ සීදොන්හි සීමාවල සිට පැමිණි අන්යජාතික (හෝ “කානානිය”) ස්ත්රිය  මුණගැසුණුනාවූ කථාන්තරය කියවන්න (ශු.මතෙව් 15: 21–28, ශු.මාර්ක් 7: 24-30). යේසුස්වහන්සේ වටා සිටි මිනිසුන් ඇය ගැන තැකීමක් නොකළ බවත්, යේසුස්වහන්සේ පවා ඇය වෙතින් ඉවත්ව ගිය බවත් සැලකිල්ලට ගන්න. ස්ත්රියගේ නිර්භීතබව ගැන ඔබගේ මතය හා අවබෝධය කුමක් වන්නේද? යේසුස්වහන්සේ විසින්ම අන්යන්ට ඉගැන්වූ ආකාරය පිළිබඳව මෙම කථාන්තරය අපට උගන්වන්නේ කුමක්ද?`

යේසුස්වහන්සේ තීර් සහ සීදොන්හි සීමා අසල සිටිසේක. උන්වහන්සේ ජනවාර්ගික ආතතිය ගහණව පැවති ආගන්තුකයින් බහුලව සිටි ස්ථානයක් හරහා ගමන්කළසේක. ග්රීක බස කථා කළ නගරවාසීන් ගම්බද ප්රදේශවල යුදෙව් ගොවීන්ව පහත් කොට සැලකූ අතර, එම යුදෙව් ගොවීන්ද පෙරළා ඔවුන් දෙස පහත් කොට සලකන්නට විය.

වැඩිකල් යන්නට මත්තෙන්, යේසුස්වහන්සේ සිටි ප්රදේශයවූ ගලීලයේ රූකඩයක් බඳු දේශාධිපතිවූ හෙරොද් විසින් යොහන් බෞතිස්තව මරණයට පමුණුවන්නට විය. නමුත්, යොහන්තුමා යනු යේසුස්වහන්සේ විසින් ඔහුගේ දර්ශනය බොහෝ ලෙස බෙදාගත්තාවූ මිනිසෙක්වූ අතර, ඔහුව මරණයට පමුණුවීම අශුභවූ අනතුරු හඟවන දෙයක් ලෙස පෙනෙන්නට තිබුණි. යේසුස්වහන්සේ තම මෙහෙයෙහි තිබූ අන්තරායට මුහුණට මුහුණ ලා පැමිණ සිටින්නට විය.

මාර්ක්තුමා විසින් සිය විස්තරයෙහි පවසා සිටින්නේ අධික වෙහෙසක් දැනීමෙන් යේසුස්වහන්සේ නිවසකට ඇතුළු වන්නට වූයේ උන්වහන්සේ එහි සිටි බව කිසිවෙකුත් දැන නොගනු ඇතැයි යන බලාපොරොත්තුවෙන් බවයි (ශු.මාර්ක් 7:24). නමුත්, ස්ත්රිය උන්වහන්සේව සොයාගන්නට විය.

එම කාලවකවානුවේ හා ස්ථානයේ තිබූ සංස්කෘතිය තුළ ස්ත්රියකට තමාගේ අයිතිය ගැන කියා සිටීමට අවසරයක් නොතිබුණි. එපමණක්ද නොව, මෙම ස්ත්රිය, යුදෙව්වන් විසින් පිළිනොගත් සංස්කෘතියකට හා ජනවාර්ගික කණ්ඩායමකට අයත් වූ අතර, මෙය ඇයට තවදුරටත් අවාසියක්ව තිබෙන්නට විය.

නමුත් එම ස්ත්රියගේ දියණිය අසනීපව සිටියාය. ඇයට උපකාර අවශ්යව තිබූ අතර ඇය තවදුරටත් එය නොපසුබටව ඉල්ලා සිටින්නට විය.

යේසුස්වහන්සේ ඈ කෙරෙන් ඉවත්ව ගියසේක. “‘දරුවන්ගේ රොටි රැගෙන බල්ලන්ට දැමීම නුසුදුසුයයි.’” උන්වහන්සේ කීසේක (ශු.මතෙව් 15:26). එළෙස පළ කළාවූ වදන් ඇගේ සිතුවිලි රිදවන්නට ඇත.

ඉන්පසු කැපී පෙනෙන යමක් සිදුවිය. පසුව ඇය ප්රතිචාර දැක්වූවාය. බල්ලන්ව සුරතල් සතුන් සේ තබා නොගත් යුදෙව්වන් මෙන් නොව, ඇය බල්ලන් පිළිබඳව හොඳින් දැන සිටි අතර, ඇය කථා කරමින්: “එසේය, ස්වාමීනි, බල්ලෝ පවා උන්ගේ ස්වාමිවරුන්ගේ මේසයෙන් වැටෙන කැබෙලි කතියි කීවාය” (ශු.මතෙව් 15:27).

ඇය පළ කළාවූ අදහස් වෙනසක් ඇතිකරනු ලබයි. එය සත්යයක් ලෙස ඒත්තු ගන්වන්නාවූ දෙයක් බවටද පෙනෙන්නට තිබේ. එසේම යේසුස්වහන්සේ ඇයගේ දරුවාව සුව කරනසේක.

`“‘නුඹේ කැමැත්ත ලෙසම නුඹට වේවා’” (ශු.මතෙව් 15:28). මෙම වචන අප අවබෝධ කරගන්නේ කෙසේද? අප බලාපොරොත්තු වන විලසින්ම සියල්ල සිදු නොවනා විට අප ප්රතිචාර දක්වන්නේ කෙසේද?`