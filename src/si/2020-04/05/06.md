---
title:  ප්රවීණ ගුරුවරයාණන්ගේ පළමු ශිෂ්යයින්
date:  29/10/2020
---

එක් මොහොතක, ඔවුන් කුඩා නගරයකින් පිටත සාමාන්ය බැටළු රැළක් රැකබලා ගන්නා සාමාන්ය එඬේරුන්ගේ කණ්ඩායමක් විය. ඊළඟ මොහොතේදී, ඔවුන් විස්මය දනවන්නාවූද, පුදුමාකාරවූද, මහත් හඬක් ඇති පුවත ලෝකය වෙත රැගෙන එන්නාවූ ඒ පුදුමාකාර පෙනුමකින් යුත් දේවදූතයන්ව පිළිගනු ලබන්නන් විය. දේවදූතයන්ගේ එම පෙනුමෙන් පිබිඳ පෙලඹී ඔවුන් දේවදූතයන් විසින් ප්රකාශ කළ දරුවා සොයා යන්නට වෙයි.

`එඬේරුන් සමඟ එකට හිඳ ගව ඔරුව දෙස මවිතව ඉතා ඕනෑකමින් බලා සිටීම ගැන සිතින් මවාගන්න. ඔබ කුමක් දකින්නට යන්නේද? ශු.ලූක් 2: 8-20.`

උතුම් ගුරුවරයාණන්ගේ පළමු ශිෂ්යයින්වූ ජෝසප්වද, මරියාවද, එඬේරුන්වද අප අගය කළ යුතුවෙයි. යේසුස්වහන්සේගේ උපතෙහි නිහතමානී යටහත්පහත් ස්වභාවයන් තුළින් මෙම ළදරුවා තුළ දෙවියන්වහන්සේ මනුෂ්ය ජාතිය සමඟ ඒකත්වයක් වූ බවක් පෙන්නුම් කරන්නාවූ උන්වහන්සේගේ මාංසවත්වීමේ විශ්මිතබව පිලිබඳ කිසිදු ඇඟවීමක් මෙහිදී සිදු කරන්නේ නැත. කෙසේ වෙතත්, දර්ශන, සිහින සහ දේවදූතයන්ගේ ආධාරයෙන්, උන්වහන්සේගේ පළමු ශිෂ්යයින් හට යේසුස්වහන්සේගේ උපතේ බාහිර පෙනුමෙන් ඔබ්බට ඔවුන්ට දැකිය හැකිවිය. උන්වහන්සේ “ස්වාමීවූ ක්රිස්තුස් නම් ගැලවුම්කරුවෙක්” බවට වූ මෙම ළදරුවාගේ අනන්යතාවය පිළිබඳව එඬේරුන් විසින් අන් අය හටද දන්වන්නට වෙයි (ශු.ලූක් 2:11, ශු.ලූක් 2:17 සසඳන්න).

`යේසුස්වහන්සේගේ උපත පිළිබඳ පුවතට ශාස්ත්රවන්තයන් ප්රතිචාර දක්වන්නේ කෙළෙසද? හෙරොද් රජු ඊට ප්රතිචාර දක්වන්නේ කෙළෙසද? ශු.මතෙව් 2: 1–12.`

උන්වහන්සේගේ පළමු උපමාව ගැන කථා කිරීමට හෝ උන්වහන්සේගේ පළමු ප්රාතිහාර්යය කිරීමට පෙර, උතුම් ගුරුවරයාණන් අපගේ නමස්කාරයට සුදුසු වන්නේ උන්වහන්සේ කවුරුන් වූයේද යන්න නිසාම වේ. පසුකාලීනව යේසුස්වහන්සේගේ ඉගැන්වීමේ මෙහෙය සම්පූර්ණයෙන්ම අප අගය කිරීමට නම්, මෙම පළමු ශිෂ්යයින් වන ශාස්ත්රවන්තයින් සමඟ අපද උතුම්වූ ගුරුවරයාණන්ගේ නමස්කාරයට එක්විය යුතුවේ. අප යමෙකුගේ ඉගැන්වීම් අගය කොට උසස් කරන්නේ නම් ඔහු බුද්ධිමත් ගුරුවරයෙකුට වඩා උතුම් වේ. උන්වහන්සේ මනුෂ්යයන් සමඟ වාසය කිරීමට සපැමිණි දෙවියන්වහන්සේ වනසේක. ක්රිස්තියානි අධ්යාපනය ක්රිස්තුස්වහන්සේට නමස්කාර කිරීම තුළ මුල් බැස ඇත.

ශාස්ත්රවන්තයින්ද, එඬේරුන් හා දේවදූතයන්ද සමඟ අපවද කැඳවනු ලැබ ඇත්තේ අලුත උපන් රාජෝත්තමයාණන් වන ක්රිස්තුස්වහන්සේට නමස්කාර කිරීමටත්, ළදරු යේසුස්වහන්සේ තුළ දෙවියන්වහන්සේගේ යථාර්ථයේ සත්යය  දැකීමටත්ය.

`දෙවියන්වහන්සේගේ චරිත ස්වභාවය සම්බන්ධයෙන් යේසුස්වහන්සේ මාංසවත්වීම යන්නෙන් අදහස් කරන්නේ කුමක්දැයි සිතා බලන්න. අපට වටහාගත නොහැකි තරම් විශාලත්වකින් යුත් සකළ විශ්වයේම මැවුම්කරුවාණන් වූ මෙම දෙවියන්වහන්සේ මනුෂ්යාකාරය තුළට පැමිණ “තමන්ව යටහත්කොටගෙන”, යේසුස්වහන්සේ ජීවත් වූ ආකාරයට ජීවත් වූ අතර, පසුව අපගේ පාපවලට හිමි දඬුවම විඳිමින් කුරුසියේ මියැදුණුසේක. මෙය එතරම් සුභවූ ආරංචියක් වන්නේ ඇයි?`