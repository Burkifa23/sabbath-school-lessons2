---
title:  යේසුස්වහන්සේ ප්රවීණ ගුරුවරයාණන් ලෙස
date:  24/10/2020
---

### මෙම සතියේ පාඩම් අධ්යයනය සඳහා කියවන්න
හෙබ්රෙව් 1:1-4; 2 කොරින්ති 4:1-6; ශු.යොහන් 1:14, 18; 14:1-14; පිලිප්පි 2:1-11; 2 කොරින්ති 5:16-21

> <p>කටපාඩම් පදය</p>
> “එසේය, යේසුස් ක්රිස්තුස්වහන්සේගේ මුහුණෙහි දෙවියන්වහන්සේගේ තේජස දැනගැන්ම නැමති ආලෝකය බැබළෙන පිණිස, අපගේ සිත්වල බැබළුවේ අන්ධකාරයෙන් ආලෝකය බැබළෙන්ට කීවාවූ දෙවියන්වහන්සේය.” (2 කොරින්ති 4:6)

බිලී ග්රැහැම් විසින් සොල්දාදුවන් බැලීම පිණිස ඔවුන්ගේ හමුදා ජෙනරාල්වරයා කැටුව යුධ භූමියේ තාවකාලිකව සාදන ලද රෝහලට ගිය අවස්ථාවක සිදුවූ කථාවක් පිළිබඳව කියා සිටින්නට විය. එක් තරුණ සොල්දාදුවෙක් “බොහෝ සේ තුවාල ලැබ, කැන්වස් හා වානේ වලින් සැකසුනු රෝහල් ඇඳක් මත මුණින් දිගා වී සිටියේය.” එක් වෛද්යවරයෙක් ග්රැහැම් හට මුමුණා කියන්නට වූයේ “ඔහුට නැවතත් කෙදිනක හෝ ඇවිදින්නට හැකිවේදැයි මට සැකයි.” යනුවෙනි. එම සොල්දාදුවා ජෙනරාල්වරයාගෙන් මෙළෙස ඉල්ලීමක් කරන්නට විය: “මහත්මයාණෙනි. . . මා ඔබ උදෙසා සටන් කළමුත් මා කවරදාකවත් ඔබව දැක නැත. මට ඔබගේ මුහුණ දැකිය හැකිවේද?” එබැවින් ජෙනරාල්වරයා එම කැන්වස් හා වානේ රෝහල් ඇඳ යටට ලිස්සා බැසවිත් සොල්දාදුවා සමඟ කතා කළේය. ග්රැහැම් බලා සිටියදීම, සොල්දාදුවාගෙන් කඳුළක් ජෙනරාල්වරයාගේ කම්මුල මතට වැටුණි.

යේසුස්වහන්සේගේ උපත සිදුවූ කාලයේදීද, මනුෂ්ය වර්ගයා බොහෝ සේ තුවාල ලැබ ලේ ගැලීමෙන් යුතුව දෙවියන්වහන්සේගේ සුවවීමේ දැක්මක් අවශ්යව සිටින්නට විය. එය මනුෂ්ය වර්ගයා විසින් “අහෝ දෙවියන්වහන්ස, අපට ඔබවහන්සේගේ මුහුණ දැකිය හැකිවේද?” යැයි පවසමින් ආයාචනා කර සිටීමක් මෙනි. උන්වහන්සේගේ පුත්රයාණන්ව මෙම පෘථිවියට එවීමේදී, පියාණන් විසින් උතුම් ගුරුවරයාණන්ව මෙහෙයුමක් සඳහා එවනු ලැබූසේක. එනම්, සිය මුහුණ මනුෂ්ය වර්ගයා හට පෙන්වීම පිණිසය. එතැන් පටන්, “යේසුස් ක්රිස්තුස්වහන්සේගේ මුහුණෙහි දෙවියන්වහන්සේගේ තේජස දැනගැන්ම” නමැති ඒ පුදුමාකාර වරප්රසාදය අපට ලැබී තිබෙන්නට විය (2 කොරින්ති 4: 6).

උතුම් ගුරුවරයාණන් පොළොවට පැමිණෙන ආකාරය දෙස බලා සිටින විට අපට උන්වහන්සේගෙන් උගත හැක්කේ කුමක්ද?

* ඔක්තෝම්බර් 31 වන සබත් දිනට සූදානම් වීම පිණිස මෙම සතියේ පාඩම අධ්යයනය කරන්න.