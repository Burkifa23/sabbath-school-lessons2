---
title:  පියාණන්වහන්සේව හෙළිදරව් කිරීම
date:  25/10/2020
---

`හෙබ්රෙව්වරුන්ට ලියන ලද යැවුම් පත්රය ආරම්භයේදීම අපෝස්තුළුවරයා විසින් යේසුස්වහන්සේ ගැන සඳහන් කර සිටි වැදගත් කරුණු මොනවාද? (හෙබ්රෙව් 1: 1-4).`

අළුත් ගිවිසුමේ කතුවරුන් විසින් එක් වැදගත්වූ අදහසක් පිළිබඳව නැවත නැවතත් අවධාරණය කර සිටිති: එය නම් යේසුස්වහන්සේ පොළොවට පැමිණෙන්නේ පියාණන්වහන්සේ කවුරුන්ද යන වග මිනිසුන් හට පෙන්වීමට වන බවයි. ආදී කාලයෙහි, දෙවියන්වහන්සේගේ හෙළිදරව්ව ප්රොපේතවරුන් තුළින් කොටස් වශයෙන් පැමිණෙන්නට විය. කෙසේවෙතත්, යේසුස්වහන්සේ තුළ දෙවියන්වහන්සේගේ අවසාන හා සම්පූර්ණ වූ හෙළිදරව්ව පැමිණ ඇත.

එසේම, උන්වහන්සේගේ ශාරීරික ස්වභාවයෙන් යේසුස්වහන්සේ “දෙවියන්වහන්සේගේ මහන්තත්වයේ ප්රභාවයද” වනසේක (හෙබ්රෙව් 1: 3). අප පව්කාර මනුෂ්යයන් වශයෙන් දෙවියන්වහන්සේගේ මහන්තත්වයට නිරාවරණයවූ පූර්ණ ප්රවේශය අප හට දරාගත නොහැකිවේ. මාංසවත්වූ පුත්රයාණන් ලෙස, යේසුස්වහන්සේ එම මහන්තත්වය පිළිබිඹු කර පෙන්වා සිටිනසේක. ක්රිස්තුස්වහන්සේගේ මනුෂ්යත්වය තුළ එය නිහඬව ප්රකාශිත කර ඇත්තේ එමඟින් අපගේ පියවි ඇසින් එය දැකගැනීම පිණිසත් දෙවියන්වහන්සේගේ චරිත ස්වභාවය අපට පැහැදිලිව වටහාගැනීම පිණිසත් වෙයි.

යේසුස්වහන්සේ “උන්වහන්සේගේ දේවත්වයේ ස්වරූපයද වනසේක” (හෙබ්රෙව් 1: 3). මෙහි භාවිතා වන ග්රීක වචනය වන චරිතය(character) ඇතැම්විට භාවිතා කරනු ලැබුවේ ඉටි වලින් සාදන ලද මුද්රාවක් හෝ කාසියක් මත මුද්රා තැබූ නිරූපණයක අනුකරණයක් ලෙසය. ඒ අනුව යේසුස්වහන්සේ “දෙවියන්වහන්සේගේ දේවත්වයේ නියම ස්වරූපයද වනසේක.” (හෙබ්රෙව් 1: 3).

අප පියාණන්වහන්සේව දැන හඳුනා ගැනීමට ආශා වන්නේ නම්, උතුම් ගුරුවරයාණන් විසින් උන්වහන්සේ ගැන පවසනා දේ වෙත අප හොඳින් සවන් දිය යුතුවේ. එසේම, අප උතුම් ගුරුවරයාණන් දෙස බලා සිටිය යුතුද වෙයි. පියාණන්වහන්සේ පුත්රයාණන්වහන්සේ තුළ දක්නට ලැබෙන්නේය.

`හෙබ්රෙව් 1: 1-4 දක්වා ඇති පාඨයන් 2 කොරින්ති 4: 1–6 දක්වා ඇති පාඨයන් සමඟ සසඳන්න. 2 කොරින්ති 4: 1–6 දක්වා ඇති පාඨයන්හි යේසුස්වහන්සේ කවුරුන් වන්නේද? එසේම අප උන්වහන්සේගෙන් කුමක් ඉගෙනුම ලබන්නේද?`

ඔවුන් දෙවියන්වහන්සේ ගැන අන්යන්ට උගන්වන කළ, පාවුල්තුමා සහ ඔහුගේ සහායකයන් විසින් පියාණන්වහන්සේ ගැන වූ යේසුස්වහන්සේගේම ඉගැන්වීමේ මෙහෙය හෙළිදරව් කර පෙන්වීමට උත්සාහ කළහ. “දෙවියන්වහන්සේගේ ස්වරූපය” ලෙස (2 කොරින්ති 4: 4), යේසුස්වහන්සේ විසින් දෙවිපියාණන්වහන්සේ පිළිබඳ වූ දැනුම අපට ලබා දුන්සේක. ඒ හා සමානවම, පාවුල්තුමා විසින් ප්රයෝගය සහ දෙවියන්වහන්සේගේ වචනය ගැන වංචා කිරීම එපා කරන අතර ඒ වෙනුවට පැහැදිලිවම සැබෑව ප්රකාශ කර සිටියි (2 කොරින්ති 4: 2).

දෙවියන්වහන්සේ මැවීමේදී අන්ධකාරය දුරුකිරීම සඳහා ආලෝකය භාවිතා කළාක් සේම, උන්වහන්සේ තම පුත්රයාණන්වූ යේසුස්වහන්සේව අපට ලබා දෙන ලද්දේ උන්වහන්සේ පිළිබඳ අසත්ය වූ මතයන් දුරු කිරීමටත් දෙවියන්වහන්සේ පිළිබඳ සත්යය අපට පෙන්වා දීමටත් වෙයි. දෙවියන්වහන්සේ පිළිබඳ පැහැදිලිබවින් යුත් දැනගැන්ම අප ලබා ගන්නේ “යේසුස්වහන්සේගේ මුහුණ” තුළින් වෙයි (2 කොරින්ති 4: 6).

`යේසුස්වහන්සේ විසින් පියාණන්වහන්සේව නිවැරදිව හෙළිදරව් කළ අතර “නුඹලා ප්රිය දරුවන් මෙන් දෙවියන්වහන්සේ අනුව යන්නෝ වෙන්න” යැයි පවසා අපට ආරාධනා කර ඇති බැවින්, එය අප විසින්ද කළ යුතුව ඇති දෙයක්ව තිබේ. (එපීස 5: 1). එයින් අදහස් කරන්නේ කුමක්ද? එසේම, දෙවියන්වහන්සේ “අනුව යන්නෝ” වන්නේ කෙසේද යන්න පිළිබඳව යේසුස්වහන්සේගෙන් අපට උගත හැක්කේ කුමක්ද?`