---
title:  පියාණන්වහන්සේව හෙළිදරව් කිරීම (ඉතිරි කොටස...)
date:  26/10/2020
---

තම ශුභාරංචිය හඳුන්වාදීමේදී (ශු.යොහන් 1: 1–18) යොහන්තුමා විසින් යේසුස්වහන්සේව විග්රහ කර සිටින්නේ සදාකලික “වාක්යාණෝ” ලෙසය. යේසුස්වහන්සේ සඳහා වූ යොහන්තුමාගේ මෙම ප්රකාශයන් බියගන්වන හෝ සීමාසහිත වූ ප්රකාශයන් නොවන්නේය; විෂය පථයේ විග්රහ තුළ ඒවා සෘජුවම පැහැදිළිව ඇති අතිශය වැදගත් වූ කාරණා වෙයි. සැබවින්ම, ලෝකය පැවතීමට පෙර යේසුස්වහන්සේ සදාකාලයේ පටන් සිටිසේක. එසේම, යේසුස්වහන්සේ මැවීමේ නියෝජිතයාණන්ද වනසේක (ශුයොහන් 1: 2, 3). උන්වහන්සේ “මනුෂ්යයන්ගේ ආලෝකය” වූසේක. (ශු.යොහන් 1: 4), එසේම, ලෝකයට පැමිණි වාක්යාණෝ ලෙස, උන්වහන්සේ “සියලු මනුෂ්යයන් ආලෝක කරනසේක” (ශු.යොහන් 1: 9).

`යොහන්තුමාට අනුව, ක්රිස්තුස්වහන්සේ මනුෂ්යයෙකු බවට පත්වීමේ ප්රතිඵලය කුමක්ද? වාක්යාණෝ ලෙස, උන්වහන්සේ ගෙන ආ ආලෝකය කුමක්ද? එළෙස කිරීමට උන්වහන්සේ සතු සුදුසුකම් මොනවාද? ශු.යොහන් 1:14, 18.`

“ලෝකයේ අන්ධකාරය ගැඹුරුව තිබියදී ආලෝකය පහළ වන්නට විය. . . .

“එහෙත්, මිනිස් සංහතිය සඳහා තිබෙන්නට වූයේ එකම බලාපොරොත්තුවක්ය. . . . එනම්, දෙවියන්වහන්සේ පිළිබඳ දැනගැන්ම ලෝකයට නැවත ලබා ගැනීමට හැකිවීමය.

“මෙම දැනගැන්ම නැවත ලබාදීම පිණිස ක්රිස්තුස්වහන්සේ නැවත පැමිණිසේක. දෙවියන්වහන්සේව හඳුනනා බව පවසමින් උන්වහන්සේව වැරදි ලෙස නිරූපණය කර, අසත්යවූ ඉගැන්වීම් කරනා අය පසෙක තැබීමට උන්වහන්සේ පැමිණිසේක. ව්යවස්ථාවේ ස්වභාවය පැහැදිළිව ප්රකාශ කිරීමටත්, ශුද්ධවන්තබවේ අලංකාරය උන්වහන්සේගේ චරිතය තුළින් හෙළිදරව් කිරීමටත් උන්වහන්සේ පැමිණිසේක. ”- Ellen G. White, Education, pp. 74-76.

යේසුස්වහන්සේ පොළොව තුළ සිය ජීවිතයේ කළ සෑම දෙයකටම තිබෙන්නට වූයේ එක් අරමුණක්ය: එනම්, “දෙවියන්වහන්සේගේ හෙළිදරව්ව කරණකොටගෙන මනුෂ්ය වර්ගයා හට බලාපොරොත්තුවක් ලබා දීමය.” - Ellen G. White, Education, pp.82.

`“ ‘මා දුටු තැනැත්තේ පියාණන්වහන්සේ දුටුවේය’ ” යැයි යේසුස්වහන්සේ විසින්ම පැවසූසේක (ශු.යොහන් 14:9). යේසුස්වහන්සේගේ මෙම ප්රකාශයේ පසුබිම කුමක් වූයේද? උන්වහන්සේ එය පැවසුවේ මන්ද? ශු.යොහන් 14: 1–14.`

නොසැලකිල්ලෙන් කළ පිලිප්ගේ ප්රකාශය, විවේචනයට බඳුන් කිරීම කරා පොළඹවවන්නක් වෙයි (ශු.යොහන් 14: 8). යේසුස්වහන්සේගේ පැමිණීමෙන් පියාණන්වහන්සේගේ චරිතය පෙන්වීමට මාංසවත්වීම පිලිබඳ අත්යාවශ්යවූ කාරණය, වසර ගණනාවක් පුරා යේසුස්වහන්සේ සමඟ ඉතා කුළුපග ඇසුරක් පැවැත්වූවද, ඔහුට තවමත් එය මඟ හැරී තිබෙන්නට විය. උතුම් ගුරුවරයාණන්ගේ ශිෂ්යයෙකු විසින්ම මෙතරම් අයහපත් ලෙස ක්රියා කිරීම සම්බන්ධයෙන් ඇතැම්විට වර්තමානයේ ගුරුවරුන්ට එතුළින් යම් අස්වැසිල්ලක් ලබාගත හැකිය! පිලිප්ගේ ප්රකාශය ඇතැම්විට වාර්තා කොට ඇත්තේ ඔහුව විවේචනය කිරීම සඳහා අපට හේතුසාධක පෙන්වන පිණිස නොව, නමුත් ඉන් අප ගැනම පරීක්ෂා කර බැලීමට අපට අවස්ථාවක් සලසා දීමට විය හැකිය. අප යේසුස්වහන්සේ සමඟ කොපමණ දුරක් ගමන් කර තිබෙන්නේද? පිලිප් විසින් යේසුස්වහන්සේව තේරුම්ගත්තාට වඩා හොඳින් අප යේසුස්වහන්සේව තේරුම් ගෙන තිබෙන්නේද? “‘මා දුටු තැනැත්තේ පියාණන්වහන්සේ දුටුවේය.’”