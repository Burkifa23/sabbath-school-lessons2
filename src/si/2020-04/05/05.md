---
title:  ප්රවීණ ගුරුවරයාණන් සහ සමගිකිරීම
date:  28/10/2020
---

සියලු මිනිස් සබඳතාවයන් බොහෝ විට බිඳ වැටේ. අප එකිනෙකා කෙරෙහි භේද වන්නටද යන්නෙමු. කලකට ඉහත අපගේ සමීපතම මිතුරෙකු වී සිටි පුද්ගලයයෙකු කාලයාගේ ඇවෑමෙන් අප අවිශ්වාස කරනා අයෙකු බවට පත්වේ. කෙසේ වෙතත්, එවැනි බිඳුනාවූ සම්බන්ධතාවයක වැරදි සකසා ගනිමින් සමගි කිරීමක් අපට ඇතිකරගත හැකිවේ. එය එළෙස සිදුවන කළ, අපට අත්විඳිය හැකි වන්නේ සමගිකිරීම තුළ ඇති ඒ ආශ්චර්යමත්බවයි. මිනිස් අත්දැකීම් සමුදායෙන් බිඳක් ගත් කළ එය මෙතරම් මිහිරි වූවක්ද වේ.

`සමගිකිරීම, මාංසවත්වූ ක්රිස්තුස්වහන්සේගේ හදවතෙහි සහ උතුම්වූ ගුරුවරයාණන් ලෙස උන්වහන්සේගේ භූමිකාවෙහි පවතින්නේ කුමන ආකාරයෙන්ද? 2 කොරින්ති 5: 16–21.`

වෙනත් මනුෂ්යයෙකු සමඟ සම්බන්ධතාවයක් යළි යථා තත්ත්වයට පත්ව සමගිකිරීමක් ඇතිවූ විට අපට ඒ තුළින් ආශීර්වාදලත් බවක් දැනේ නම්, අප දෙවියන්වහන්සේ සමග සිදුවන සමගිකිරීම තුළ අපට කෙතරම් නම් උත්කෘෂ්ට බවක් දැනිය යුතු වන්නේද? 2 කොරින්ති 5: 16–21 දක්වා පාඨයන්හි, සමගිකිරීම සිදු කරනු ලබන්නේ කවුරුන්ද යන්න වග පිළිබඳව පාවුල්තුමා හට ඉතා පැහැදිලිවූ අවබෝධයක් තිබෙන්නට විය. එනම්, දෙවිපියාණන්වහන්සේ විසින් උන්වහන්සේ සමග අපගේ බිඳුණාවූ සබඳතාවය යළි සැකසීමට මූලිකත්වය ගෙන සිටි බවයි. උන්වහන්සේ මෙම සමගිකිරීම සිදුකරනු ලැබුවේ “ක්රිස්තුස්වහන්සේ කරණකොටගෙන”වේ. (2කොරින්ති 5:18). “ක්රිස්තුස්වහන්සේ කරණකොටගෙන ලෝකයා තමන්වහන්සේට සමගිකරගනිමින් සිටියසේක.” (2 කොරින්ති 5:19).

නැවතත්, අප හුදෙක්ම සමගිකිරීමේ ප්රීතිය භුක්තිවිඳින්නන් පමණක් නොවන්නෙමු. අප අපගේ උතුම්වූ  ගුරුවරයාණන්ගෙන් උගත යුතුද වෙයි. උන්වහන්සේගේ මාංසවත්වීම තුළ සමගිකිරීමේ මෙහෙය උදෙසා යේසුස්වහන්සේ සහභාගීවුසේක. ඊට සහභාගීවීම පිණිස අපද ආරාධනා ලැබ තිබේ. දෙවියන්වහන්සේ විසින් අපව ක්රිස්තුස්වහන්සේ කරණකොටගෙන උන්වහන්සේ සමගි කළසේක. පාවුල්තුමා සමඟම දැන් අපට ලබා දී ඇත්තේ “සමගිකිරීමේ සේවය”වේ (2 කොරින්ති 5:18).

කොලොස්සි 1: 15-20 දක්වාවූ පාඨයන් ක්රිස්තුස්වහන්සේගේ මාංසවත්වීම පිළිබඳව ඇති අළුත් ගිවිසුමේ උතුම්වූ තවත් පාඨයන් වේ. බොහෝ විට ගීතිකාවක් යැයි සිතන, පාඨයන්හි මුල් කොටසින් මැවීම තුළ ක්රිස්තුස්වහන්සේගේ භූමිකාව පිළිබඳව විස්තර කරන අතර (කොලොස්සි 1: 15–17), මිදීමේදී ක්රිස්තුස්වහන්සේගේ භූමිකාව පිළිබඳව අවසාන කොටසින් අවධානය යොමුකරයි (කොලොස්සි 1: 18-20). මිදුම්කරුවාණන් ලෙස ක්රිස්තුස්වහන්සේගේ භූමිකාව තුළින් දෙවියන්වහන්සේ සියල්ල තමන්ට සමගිකරගන්නාසේක. දෙවියන්වහන්සේ විසින් ක්රිස්තුස්වහන්සේ කරණකොටගෙන සිදුකරනු ලබන සමගිකිරීමේ මෙහෙය අතිශය වැදගත් වන අතර, “උන්වහන්සේගේ කුරුසියේ ලෙයින් සමාදානය උපදවා පොළොවෙහි තිබෙන දේවල් වුවත් ස්වර්ගවල තිබෙන දේවල් වුවත්” යන සියලු දේ කෙරෙහි බලපානු ලබයි. (කොලොස්සි 1:20).

සමගිකරුවාණන් ලෙස උතුම් ගුරුවරයාණන්ගේ භූමිකාවේ ඇති මහත්වූ වැදගත්කම අපට කිසිවකටත් සම කළ නොහැකි අතර, අපගේම දැනුමේ පරාසය තුළ “සමගිකිරීමේ සේවය” සඳහා සහභාගී වීමට අපට ආරාධනා කර ඇත (2 කොරින්ති 5:18). යේසුස්වහන්සේ යාච්ඤා කළ කල්හි “‘ඔබ මා ලෝකයට එවුවාක්මෙන්ම මමද ඔවුන් ලෝකයට යැවීමි’’’ යන්න උන්වහන්සේගේ සිතුවිලි වල තිබෙන්නට වූ දෙය විය හැකිද? (ශු.යොහන් 17:18)

`සමගිකරුවාණන් ලෙස අපට දෙවියන්වහන්සේගේ භූමිකාව කරණකොටගෙන පෙන්වා දිය හැකි ප්රායෝගික ක්රම මොනවාද? එනම්, මෙම මොහොතේ කුමන අවස්ථාවන් වලදී (එළෙස ඇත්නම්) එකිනෙකා සමඟ සමගිකිරීම ඇතිකර ගැනීම තුළ ඔබට මිනිසුන්ට උපකාර කළ හැකි වන්නේද?`