---
title:  ප්රවීණ ගුරුවරයාණන්ගේ සිතුවිලි දැනගැනීම
date:  27/10/2020
---

`පිලිප්පිහි සිටි ක්රිස්තියානි ප්රජාව ගැන පාවුල්තුමා තම යැවුම් පත්රය ලියන විට ඔහුගේ හදවතේ තිබූ සැලකීම වූයේ කුමක්ද? පිලිප්පි 2: 1-4; පිලිප්පි 4: 2, 3.`

පිලිප්පි 2: 1-11 දක්වා ඇති පාඨයන් ශුද්ධ බයිබලයෙහි ඇති ගැඹුරුමවූ අධ්යයනයන් අතුරින් පාඨයන් කිහිපයක් වේ. එය ක්රිස්තුස්වහන්සේගේ පූර්ව පැවැත්ම, උන්වහන්සේගේ දේවත්වය, උන්වහන්සේගේ මාංසවත්වීම, උන්වහන්සේගේ මනුෂ්යත්වය, කුරුසිය මත උන්වහන්සේගේ මරණයේ පිළිගැනුම පිළිබඳව විග්රහ කර සිටියි. යේසුස්වහන්සේ ස්වර්ගයේ සිට කල්වාරිය දක්වා යෑමට භාර ගත්තාවූ ඒ දීර්ඝවූද, දුෂ්කරවූද, පහත්වීමේ මාර්ගය පිළිබඳව එය විස්තර කර සිටියි (පිලිප්පි 2: 5-8). පියාණන්වහන්සේ විසින් යේසුස්වහන්සේව විශ්වයේ සියල්ලන් ඉදිරියේ උසස්කරමින් ගෞරවය ලබාදුන් ආකාරය ගැනද එය විස්තර කර සිටියි (පිලිප්පි 2: 9–11). එසේම, පුදුමාකාරවූ සත්යයන් බොහෝමයක්ද එම පාඨයන් තුළට පුරවා ඇත.

`පාවුල්තුමා පිලිප්පි 2: 5–11 දක්වා ඇති පාඨයන් ඉදිරිපත් කර සිටින්නේ කෙසේද? ඔහු ප්රශංසා කළ යේසුස්වහන්සේගේ ජීවිතයේ සිදුවීම් අතුරින්, ඇදහිලිවන්තයන් ඔවුන්ගේම ජීවිත තුළින් පරාවර්තනය කොට පෙන්නුම් කර, ඒ ගැන මෙනෙහි කරනු ඇතැයි ඔහු අපේක්ෂා කරන්නට ඇත්තේ මින් කිනම් සිදුවීම්ද? පිලිප්පි 2: 6–11.`

පාවුල්තුමා විසින් බලාපොරොත්තු වන්නේ පිලිප්පිහි විසූ තර්ක කිරීමට හැකි ඇදහිලිවන්තයන් විසින් යේසුස්වහන්සේ තුළින් සහ උන්වහන්සේගේ මාංසවත්වීම තුළින් ඉගෙන ගනු ඇති බවයි. යේසුස්වහන්සේ හට මනුෂ්යයෙකුගේ ස්වරූපය, එනම් “දාසයෙකුගේ ස්වරූපය ගෙන, මනුෂ්යයන්ගේ සමානත්වයට” (පිලිප්පි 2:7) පැමිණීමටත්, එසේම කුරුසිපත්වීමට පවා යටත්වීමට තෝරාගත හැකි නම්, ඊට වඩා කොපමණ වැඩියෙන් ඔවුන් එකිනෙකා හට ප්රේමයෙන් යටත් විය යුතු වන්නේද?

අපට මතක් කර දෙන්නේ උතුම් ගුරුවරයාණන් වන යේසුස්වහන්සේගෙන් තවත් බොහෝ දේ ඉගෙනීමට ඇති බවයි. උන්වහන්සේගේ භූමික දේවසේවය තුළ උන්වහන්සේ විසින් බෙදාගන්නාවූ පණිවිඩ තුළින්ද අප ඉගෙනුම ලබන්නෙමු. එසේම, උන්වහන්සේ විසින් සිදුකරන්නාවූ ප්රාතිහාර්යයන් තුළින්ද, උන්වහන්සේ අන් අය කෙරෙහි ක්රියාකරන ආකාරය තුළින්ද අප ඉගෙනුම ලබන්නෙමු. උන්වහන්සේගේ උතුම්වූ යටහත්වීම අනුව අන්යයන් සමඟ ඇති අපගේම සම්බන්ධකම් ඊට නිරූපණය කර පෙන්වීමටත්, ස්වර්ගයේ තේජස ගව ඔරුවකට හුවමාරු කිරීමට වූ උන්වහන්සේගේ කැමැත්ත කෙරෙහිත් අවධානය යොමු කිරීමට අප උත්සාහ කළ යුතුවේ (මෙය අපට කෙතරම් අගනා පාඩමක්ද!).

මීට හාත්පසින්ම වෙනස්ව, ලෝකය විසින්ද අපට නිරතුරුවම ආරාධනා කෙරෙන්නේ අපවම උසස් බවට පමුණුවා ගැනීමටත්, අපගේම කෞශල්යයන් හා නිපුණත්වයන් ගැන පාරට්ටු කරගැනීමටත් වෙයි. බෙත්ලෙහෙමේ ගව ඔරුවෙන් සහ අපගේ උතුම්වූ ගුරුවරයාණන්ගෙන් අප වෙනස්මවූ පාඩමක් ඉගෙනුම ලබන්නෙමු. එනම්, දෙවියන්වහන්සේගේ උතුම්වූ අධ්යාපනය හා ගැළවීම සම්පූර්ණ වන්නට යන්නේ අප විසින් අපවම පාරට්ටු කරගැනීම තුළින් නොව, එහෙත් අප දෙවියන්වහන්සේ ඉදිරියේ යටහත්ව නිහතමානී වීමෙන් හා අන් අයට දාසයන් බවට පත්වීමෙනුත් බවයි.

`යටහත්වීම තුළින් ඔබ අන් අය හට ක්රිස්තුස්වහන්සේව පරාවර්තනය කොට පෙන්වීමට එය ප්රබලවූ අවස්ථාවක් ලබා දිය හැකි ඔබ දැනුදු වුවද මුහුණ දී සිටින අවස්තාවන් මොනවාද?`