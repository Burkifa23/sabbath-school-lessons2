---
title: ಹೆಚ್ಚಿನ ಚಿಂತನೆ
date:  18/12/2020
---

ವೈಟಮ್ಮನವರ, ದಿ ಡಿಸೈರ್ ಆಫ್ ದಿ ಏಜಸ್ ಪುಸ್ತಕದ, "ದಿ ಸಬ್ಬತ್" ಅಧ್ಯಾಯವನ್ನು, ಪುಟ 281-289ರವರೆಗೆ ಓದಿಕೊಳ್ಳಿರಿ.

ಯೆಹೂದಿಗಳಿಗೆ ಬದ್ಧವಾಗಿರುವ ಬೇರೆ ಯಾವುದೇ ಸಂಸ್ಥೆಯೂ ಸಬ್ಬತ್ತಿನಂತೆ, ಸುತ್ತಮುತ್ತಲಿನ ರಾಷ್ಟ್ರಗಳಿಂದ ಪ್ರತ್ಯೇಕಿಸಲು ಸಂಪೂರ್ಣವಾಗಿ ಒಲವು ತೋರಿಲ್ಲ. ಸಬ್ಬತ್ತಿನ ಆಚರಣೆ ಅವರನ್ನು ಆತನ ಆರಾಧಕರೆಂದು ಸೂಚಿಸಬೇಕೆಂಬುದೇ ದೇವರ ಉದ್ದೇಶವಾಗಿತ್ತು. ಸಬ್ಬತ್, ಅವರು ವಿಗ್ರಹಾರಾಧನೆಯಿಂದ ಪ್ರತ್ಯೇಕಗೊಂಡದ್ದಕ್ಕೆ ಮತ್ತು ಸತ್ಯವಾದ ದೇವರೊಂದಿಗೆ ಸಂಬಂಧ ಇಟ್ಟುಕೊಂಡಿರುವುದಕ್ಕೆ ಗುರುತಾಗಿದೆ. ಸಬ್ಬತ್ ಅನ್ನು ಪರಿಶುದ್ಧವಾಗಿಡಬೇಕಾದರೆ ಮೊದಲು ಮನುಷ್ಯರು ಪರಿಶುದ್ಧರಾಗಿರಬೇಕು. ನಂಬಿಕೆಯ ಮೂಲಕ ಅವರು ಕ್ರಿಸ್ತನ ನೀತಿಯಲ್ಲಿ ಪಾಲುಗಾರರಾಗಬೇಕು. ಇಸ್ರಾಯೇಲ್ಯರಿಗೆ-"ಸಬ್ಬತ್ ದಿನವನ್ನು ದೇವರ ದಿನವೆಂದು ಆಚರಣೆಗೆ ತರುವುದಕ್ಕೆ ಜ್ಞಾಪಕದಲ್ಲಿಟ್ಟುಕೊಳ್ಳಬೇಕು" "ನೀವು ನನಗೆ ಪರಿಶುದ್ಧಜನರಾಗಿರಬೇಕು" ವಿ.ಕಾ 28:8; 22:31. ಸಬ್ಬತ್ತು ಮಾತ್ರವೇ ಇಸ್ರಾಯೇಲ್ಯರನ್ನು ದೇವರ ಆರಾಧನೆ ಮಾಡುವವರೆಂದು ಅನ್ಯರಿಂದ ಬೇರ್ಪಡಿಸುತ್ತದೆ. ವೈಟಮ್ಮನವರ, ದಿ ಡಿಸೈರ್ ಆಫ್ ಏಜಸ್ ಎಂಬ ಪುಸ್ತಕದ ಪುಟ 283.

"ಆದ್ದರಿಂದ, ಸಬ್ಬತ್ತು, ನಮ್ಮನ್ನು ಪರಿಶುದ್ಧರಾಗಿಸುವ ಕ್ರಿಸ್ತನ ಬಲದ ಗುರುತು.... ಆತನ ಪರಿಶುದ್ಧಗೊಳಿಸುವಿಕೆಯ ಶಕ್ತಿಯ ಗುರುತಾಗಿ, ಕ್ರಿಸ್ತನ ಮುಖಾಂತರ ಇಸ್ರಾಯೇಲ್ಯರ ದೇವರಲ್ಲಿ ಪಾಲುಗಾರರಾದವರಿಗೆಲ್ಲ ಸಬ್ಬತ್ತು ಕೊಡಲ್ಪಟ್ಟಿದೆ" ದಿ ಡಿಸೈರ್ ಆಫ್ ಏಜಸ್, ಪುಟಗಳು 288, 289.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಬಹಳಷ್ಟು ಸಲ ಸೆವೆಂತ್ ಡೇ ಅಡ್ವೆಂಟಿಸ್ಟ್ ಕ್ರೈಸ್ತರು ಸಬ್ಬತ್ ದಿನದಂದು ಏನನ್ನು ಮಾಡಬಾರದೋ ಅದರಲ್ಲೇ ಹೆಚ್ಚು ಸಮಯ ಕಳೆಯುತ್ತಾರೆ. ಸಬ್ಬತ್ ದಿನ ಶೈಕ್ಷಣಿಕ ಅನುಭವ ಪಡೆಯುವ ದಿನವಾಗಿಸಲು, ಕೆಲವೊಂದು ಪ್ರಶ್ನೆಗಳನ್ನು ಚರ್ಚೆಗಾಗಿ ಸಿದ್ಧಮಾಡಿಟ್ಟುಕೊಳ್ಳಿರಿ. ಅರ್ಥಪೂರ್ಣ ಚರ್ಚೆಯಲ್ಲಿ ಕಾಲಕಳೆಯಿರಿ. ಉದಾ: "ದೇವರ ಚಾರಿತ್ರ್ಯ (ಗುಣ-ನಡೆ) ವನ್ನು ಕುರಿತು ಹೆಚ್ಚಾಗಿ ಕಲಿಯಲು ಸಬ್ಬತ್ ದಿನದಂದು ನಾನೇನು ಮಾಡಬಹುದು?"`

`2. ಮೇಲೆ ತಿಳಿಸಲಾದ ವೈಟಮ್ಮನವರ ಹೇಳಿಕೆಯನ್ನು ಪರಿಗಣಿಸಿರಿ. ಸಬ್ಬತ್ ಅನ್ನು ಸಾಂಪ್ರದಾಯಿಕವಾಗಿ ಆಚರಣೆ ಮಾಡುವುದನ್ನು ಕಂಡು ಸಮುದಾಯ ನಮ್ಮನ್ನು ವಿಶಿಷ್ಟ ಜನಾಂಗ ಎಂದು ಕರೆಯುವುದಿಲ್ಲ. "ಕ್ರಿಸ್ತನ ನೀತಿಯಲ್ಲಿ ಪಾಲುಗಾರರು" ಮತ್ತು "ಪವಿತ್ರರಾಗಿಸಲ್ಪಟ್ಟವರು" ಹೇಗಿರುತ್ತಾರೆ? ಸಬ್ಬತ್ತಿಗೂ ಮತ್ತು ಇವರಿಗೂ ಇರುವ ಸಂಬಂಧವೇನು?`

`3. ನಿಮ್ಮ ಸಬ್ಬತ್ತಿನ ಅನುಭವವನ್ನು ನೀವು ಯಾವ ರೀತಿಯಲ್ಲಿ ಸಂಪದ್ಭರಿತವಾಗಿಸಬಹುದು? ಮುಂದಿನ 12 ತಿಂಗಳುಗಳಲ್ಲಿ ಸಬ್ಬತ್ತಿನ ಆಚರಣೆಯ ಮೂಲಕ ನೀವು ಕಲಿಯಬಹುದಾದ ವಿಷಯಕ್ಕೆ ಸಂಬಂಧಪಟ್ಟಂತೆ ಮೂರು ಗುರಿಗಳನ್ನು ಗುರುತಿಸಿರಿ.`