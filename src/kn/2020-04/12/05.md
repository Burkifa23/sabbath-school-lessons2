---
title:  ಸಮತೋಲನ ಕಂಡುಕೊಳ್ಳುವ ಸಮಯ
date:  16/12/2020
---

ಯೇಸು ದೇವರಾಜ್ಞೆಯನ್ನು ಗೌರವಿಸಿದನು ಮತ್ತು ಸಮರ್ಥಿಸಿದ್ದನು (ಮತ್ತಾ 5:17,18). ದೇವರಾಜ್ಞೆಗಳಿಗೆ ಅಂದಿನ ಧಾರ್ಮಿಕ ನಾಯಕರುಗಳು ನೀಡುತ್ತಿದ್ದ ಅರ್ಥವಿವರಣೆಯನ್ನು ಯೇಸು ಆಕ್ಷೇಪಿಸುತ್ತಿದ್ದನು. ಸಬ್ಬತ್ ಆಚರಣೆಯಲ್ಲಿ ಯೇಸು ಮಾಡಿದ ಆಯ್ಕೆಗಳಿಗಿಂತ, ಆತನ ಆಕ್ಷೇಪಣೆಗಳು, ಧಾರ್ಮಿಕ ನಾಯಕರ ಸ್ಥಾಪನೆಗೆ ಹೆಚ್ಚು ಬೆದರಿಕೆಯನ್ನೇನೂ ಒಡ್ಡಲಿಲ್ಲ. ಸಬ್ಬತ್ತನಲ್ಲಿ ಶಿಕ್ಷಣಕ್ಕೆ ಅವಕಾಶ ಮಾಡಿಕೊಡಲು ಅವಕಾಶ ಮಾಡಿಕೊಡುವ ವಿಷಯದಲ್ಲಿ ಸಭಾಮಂದಿರ ವಿಫಲವಾಗಿರಲಿಲ್ಲ ಟೊರಾ (ಯೆಹೂದಿ ಧರ್ಮಶಾಸ್ತ್ರ)ವನ್ನು ಸಭಾಮಂದಿರದಲ್ಲಿ ಓದಿ ಮತ್ತು ಅರ್ಥವಿವರಣೆ ಕೊಡುವುದರಲ್ಲಿಯೂ ಸಭಾಮಂದಿರ ವಿಫಲವಾಗಿರಲಿಲ್ಲ. ಶಾಸ್ತ್ರಿಗಳು ಮತ್ತು ಫರಿಸಾಯರು ಧರ್ಮಶಾಸ್ತ್ರದ ಶಬ್ದಾರ್ಥಗಳನ್ನು ಬಲ್ಲವರಾಗಿದ್ದರು. ಅದು ಏನೇ ಆಗಿರಲಿ, ಯೇಸು, ಆತನ ಹಿಂಬಾಲಕರುಗಳಿಗೆ ಸಬ್ಬತ್ ದಿನ ಕುರಿತ ಶಿಕ್ಷಣದಲ್ಲಿ ಆತ ಬಹಳ ಮುಂದೆ ಹೋಗಿದ್ದನು.

`ಮತ್ತಾಯ 12:1-13 ಮತ್ತು ಲೂಕ 13:10-17ನ್ನು ಓದಿಕೊಳ್ಳಿರಿ. ಈ ಘಟನೆಗಳ ಮುಖಾಂತರವಾಗಿ, ಯೇಸು, ತನ್ನ ಕಾಲದ ಜನರಿಗೂ ಮತ್ತು ಇಂದು ನಮಗೂ ಬೋಧಿಸುವುದೇನು?`

ಯೇಸುಕ್ರಿಸ್ತ ಸಬ್ಬತ್ ದಿನದಂದು ಕಾಯಿಲೆ ವಾಸಿಮಾಡುವುದರ ಕುರಿತ ವಾದ-ವಿವಾದ ಪಾಪದ ಸ್ವರೂಪ, ಸಬ್ಬತ್ತಿನ ಆಚರಣೆಗಿರುವ ಕಾರಣ, ತಂದೆ ಮತ್ತು ಕ್ರಿಸ್ತನ ನಡುವಿರುವ ಸಂಬಂಧ ಮತ್ತು ಯೇಸುಕ್ರಿಸ್ತನ ಅಧಿಕಾರದ ಸ್ವರೂಪಿಗಳ ಕುರಿತು ಬಹಳ ಮುಖ್ಯವಾದ ಆಧ್ಯಾತ್ಮಿಕ ಚರ್ಚೆಗೆ ದಾರಿ ಮಾಡಿಕೊಟ್ಟಿತ್ತು.

ಸಬ್ಬತ್ತನ್ನು ಕುರಿತ ಯೇಸುಕ್ರಿಸ್ತನ ಮನೋವೃತ್ತಿಯನ್ನು ನಮ್ಮ ಈ ವಾರದ ಅಧ್ಯಯನದ ಸ್ಮರಣವಾಕ್ಯದಲ್ಲಿ ಬಹಳ ಚೆನ್ನಾಗಿ ಸಂಕ್ಷೇಪಿಸಲಾಗಿದೆ. "ಮತ್ತು ಆತನು ಸಬ್ಬತ್ ದಿನವು ಮನುಷ್ಯರಿಗೋಸ್ಕರ ಉಂಟಾಯಿತೇ ಹೊರತು ಮನುಷ್ಯರು ಸಬತ್ ದಿನಕ್ಕೋಸ್ಕರ ಉಂಟಾಗಲಿಲ್ಲ; ಹೀಗಿರಲಾಗಿ ಮನುಷ್ಯಕುಮಾರನು ಸಬ್ಬತ್ ದಿನಕ್ಕೂ ಒಡೆಯನಾಗಿದ್ದಾನೆ ಅಂದನು" (ಮಾರ್ಕ 2:27,28). ಸಬ್ಬತ್ತಿನ ಆಚರಣೆ ಯಾರಿಗೇ ಆಗಲಿ ಹೊರೆಯಾಗಬಾರದೆಂಬುದನ್ನು ಆತ ಒತ್ತಿ ಹೇಳಿದ್ದನು. ಸಬ್ಬತ್ತಿನ ದಿನವನ್ನು ಉಂಟುಮಾಡಿದಾತನ ಚಾರಿತ್ರ್ಯ (ಗುಣ-ನಡತೆ)ಯನ್ನು ಕುರಿತು ಜನರು ಕಲಿಯುವುದಕ್ಕೆ ಸದಾವಕಾಶ ಮಾಡಿಕೊಡಲೆಂದೇ ಸಬ್ಬತ್ತನ್ನು "ಸೃಷ್ಟಿ" ಮಾಡಲಾಯಿತು. ಮತ್ತು ಆ ಸೃಷ್ಟಿಯನ್ನು ಮೌಲ್ಯಮಾಪನ ಮಾಡುವ ಮೂಲಕ, ಅನುಭವದಿಂದ ಹೆಚ್ಚಿನ ಕಲಿಕೆ ಸಾಧ್ಯವಾಗಿತ್ತು.

ತನ್ನ ಅದ್ಭುತ ಕಾರ್ಯಗಳ ಮೂಲಕ, ಪ್ರಶ್ನೆಗಳು ಎದ್ದೇಳುವಂತೆ ಮಾಡುವ ಯೇಸು. ತನ್ನ ಶಿಷ್ಯರನ್ನೂ, ಯೆಹೂದಿ ನಾಯಕರನ್ನು ಮತ್ತು ಜನಸಮೂಹವನ್ನು ಆಳವಾಗಿ ಧರ್ಮಗ್ರಂಥ ಕುರಿತೂ, ಅವರ ನಂಬಿಕೆಯನ್ನು ಕುರಿತೂ ಮತ್ತು ತಮ್ಮ ದೇವರನ್ನು ಕುರಿತೂ ಚಿಂತನೆ ಮಾಡುವ ಹಾಗೆ ಮಾಡುತ್ತಾನೆ. ನಮ್ಮಲ್ಲಿ ಯಾರೊಬ್ಬರೂ ನಿಯಮಗಳು ಮತ್ತು ನಿಬಂಧನೆಗಳಲ್ಲಿ ಸಿಕ್ಕಿಹಾಕಿಕೊಳ್ಳುವುದು ತುಂಬಾ ಸುಲಭ. ಅದೇನೂ ಕೆಟ್ಟದ್ದಲ್ಲ, ಆದರೆ ಅದೇ ಅಂತ್ಯವಾಗದು, ಬಹುಶಃ ಅಂತ್ಯವಾಗುವುದಕ್ಕೆ ಒಂದು ದಾರಿಯಾಗಬಹುದು, ಆದರೆ ಆ ಅಂತ್ಯ ನಾವು ಸೇವೆಮಾಡುತ್ತಿರುವ ದೇವರ ಚಾರಿತ್ರ್ಯ (ಗುಣ-ನಡೆ)ದ ಜ್ಞಾನವಾಗಿರಲಿ. ಹಾಗಾದರೆ, ಇದು ನಮಗಾಗಿ ಕ್ರಿಸ್ತನ ನೀತಿಯ ಯೋಗ್ಯತೆಗಳ ಮೇಲಿನ ನಂಬಿಕೆಯ ಆಧಾರದ ಮೇಲೆ ಆತನಿಗೆ ನಮ್ಮ ನಿಷ್ಠಾವಂತ ವಿಧೇಯತೆಗೆ ಕಾರಣವಾಗುತ್ತದೆ.

`ಸ್ವತಃ ನೀವು ಸಬ್ಬತ್ತನ್ನು ಹೇಗೆ ಆಚರಣೆಯಲ್ಲಿಟ್ಟುಕೊಂಡಿದ್ದೀರಿ? ಆ ದಿನವನ್ನು "ಅದನ್ನು ಮಾಡಬೇಡ" ಮತ್ತು "ಇದನ್ನು ಮಾಡಬೇಡ" ಎಂದು ಹೇಳುವ ಮೂಲಕ ದೇವರ ವಿಶ್ರಾಂತಿಯ ದಿನವನ್ನು ಆನಂದಿಸದೆ, ಆತನನ್ನು ಇನ್ನೂ ಉತ್ತಮವಾಗಿ ಅರಿಯದೆ ಇರುವಿರಾ? ಹಾಗಿದ್ದರೆ ಜೀವನದಲ್ಲಿ ಬದಲಾವಣೆ ಹೇಗೆ ತಂದುಕೊಳ್ಳುವಿರಿ? ದೇವರು ನಿಮಗಾಗಿ ಸಬ್ಬತ್ತಿನ ವಿಷಯದಲ್ಲಿ ಅಂದು ಕೊಂಡಿರುವುದನ್ನು ಹೇಗೆ ಅನುಭವಿಸುವಿರಿ?`