---
title: 'ಸಬ್ಬತ್: ದೇವರ ಚಾರಿತ್ರ್ಯವನ್ನು ಅನುಭವಿಸುವುದು'
date:  12/12/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾ. 1,2: ವಿ.ಕಾ 16:14-29; ಯೆಶಾಯ 58:1-14; ಮತ್ತಾಯ 12:1-13; ಲೂಕ 13:10-17.

> <p>ಸ್ಮರಣವಾಕ್ಯ</p>
> "ಮತ್ತು ಆತನು- ಸಬ್ಬತ್‍ದಿನವು ಮನುಷ್ಯರಿಗೋಸ್ಕರ ಉಂಟಾಯಿತೇ ಹೊರತು ಮನುಷ್ಯರು ಸಬ್ಬತ್ ದಿನಕ್ಕೋಸ್ಕರ ಉಂಟಾಗಲಿಲ್ಲ; ಹೀಗಿರಲಾಗಿ ಮನುಷ್ಯಕುಮಾರನು ಸಬ್ಬತ್ ದಿನಕ್ಕೂ ಒಡೆಯನಾಗಿದ್ದಾನೆ ಅಂದನು" (ಮಾರ್ಕ 2:27,28).

ಜ್ಯೂಡಿ ತನ ಪದವಿ ಕಾಲೇಜಿನಲ್ಲಿ ಒಬ್ಬಳೇ ಸೆವೆಂತ್ ಡೇ ಅಡ್ವೆಂಟಿಸ್ಟ್ ವಿದ್ಯಾರ್ಥಿನಿಯಾಗಿದ್ದಳು. ಸಬ್ಬತ್ ದಿನ ತಾನು ಯಾವುದೇ ಸಾಮಾಜಿಕ ಕಾರ್ಯಕ್ರಮದಲ್ಲಿ ಭಾಗವಹಿಸುವುದಿಲ್ಲ ಎಂಬ ಆಕೆಯ ಆಯ್ಕೆ, ಅವಳ ನಂಬಿಕೆ, ಎಲ್ಲರಿಗೂ ಎದ್ದುಕಾಣುವಂತೆ ಮಾಡಿತ್ತು.

ಒಂದು ದಿನ ಆಕೆಯ ಗೆಳತಿಯರಲ್ಲಿ ಒಬ್ಬಳಾಗಿದ್ದ, ಗಾಯ್ಲೆ, ದೂರವಾಣಿ ಕರೆ ಮಾಡಿದ್ದಳು. ಗಾಯ್ಲೆಯ ಗಂಡ ಆರುವಾರ ಹೊರ ಊರಿಗೆ ಹೋಗಲಿಕ್ಕಿದ್ದನು. ಜ್ಯೋತಿ, ಶುಕ್ರವಾರ ರಾತ್ರಿ "ಏನು ಮಾಡುವುದಿಲ್ಲ" ಎಂದು ತಿಳಿದಿದ್ದ ಗಾಯ್ಲೆ, ಆಕೆಯನ್ನು ತನ್ನೊಂದಿಗೆ ಕಾಲ ಕಳೆಯಲು ಆಹ್ವಾನ ನೀಡಿದ್ದಳು.

ಮುಂದಿನ ನಾಲ್ಕು ಶುಕ್ರವಾರ ಜೊತೆಯಾಗಿ ಊಟಮಾಡಿದರು, ಸಂಗೀತ ಕೇಳಿದರು, ತಮ್ಮ ಕ್ರೈಸ್ತೀಯ ಅನುಭವಗಳನ್ನು ಹಂಚಿಕೊಂಡರು. ತಮ್ಮ ಸ್ನೇಹ ಸಂಜೆಯನ್ನು ಆನಂದದಿಂದ ಕಳೆದಿದ್ದರು. ಐದನೇ ಶುಕ್ರವಾರ ಸಂಜೆ ಅಂಗಡಿಗೆ ಹೋಗಿ, ಮನೆಗೆ ವಾಪಾಸ್ ಬಂದಿದ್ದ ಗಾಯ್ಲೆ, ತನ್ನ ಗಡಿಯಾರ ನೋಡಿಕೊಂಡು ಹೇಳಿದಳು- "ಬೇಗ ಬಂದೆ, ಒಳ್ಳೆದಾಯಿತು. ಇನ್ನೇನು ಸಬ್ಬತ್ ಆರಂಭವಾಗಲಿಕ್ಕಿದೆ ಎಂದಿದ್ದಳು". ಕಳೆದ ನಾಲ್ಕು ಶುಕ್ರವಾರದ, ಜ್ಯೂಡಿಯೊಂದಿಗಿನ ಒಡನಾಟದಿಂದ ತನ್ನ ಕ್ರೈಸ್ತೀಯ ಅನುಭವದಲ್ಲಿ ಹೊಸ ಸತ್ಯಗಳನ್ನು ಕಂಡುಕೊಂಡಿದ್ದಳು. ಆಕೆ ತನ್ನ ಕೈಸ್ತೀಯ ಅನುಭವದಲ್ಲಿ ಬೆಳೆಯತೊಡಗಿದ್ದಳು. ದೇವರನ್ನು ಕುರಿತು ಹೆಚ್ಚು ಹೆಚ್ಚು ಕಲಿಯತೊಡಗಿದ್ದಳು. ಆಕೆಯ ನಂಬಿಕೆ ಆಳವಾಗಿ ಬೇರು ಬಿಡತೊಡಗಿತ್ತು. ಸಬ್ಬತ್ತು, ಶಿಕ್ಷಣ ಪಡೆಯುವುದಕ್ಕೂ ಮತ್ತು ವೈಯಕ್ತಿಕ ಕ್ರೈಸ್ತೀಯ ಬೆಳವಣಿಗೆಗೂ ಒಂದು ಸದಾವಕಾಶವೇ ಸರಿ.

**ಸಬ್ಬತ್ತು ಒಂದು ವಿಶ್ರಾಂತಿ ಪಡೆಯುವ ದಿನ ಮಾತ್ರವಲ್ಲ, ಶಿಕ್ಷಣ ಪಡೆಯುವ ದಿನವೆಂದು ಚಿಂತನೆ ನಡೆಸುವುದೇ ಒಂದು ಆಸಕ್ತಿಕರ ಕಥೆಯಾಗಿರುತ್ತದೆ.**

_* ಡಿಸೆಂಬರ್ 19ರ ಸಬ್ಬತ್ ಶಾಲೆಗೆ ಸಿದ್ಧರಾಗಲು ಈ ವಾರದ ಪಾಠವನ್ನು ಓದಿಕೊಳ್ಳಿರಿ._