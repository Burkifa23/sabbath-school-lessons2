---
title:  ಮರಶೋಧನೆಯ ಸಮಯ
date:  14/12/2020
---

ಮೋಶೆಯನ್ನು, ಐಗುಪ್ತದಿಂದ ಇಸ್ರಾಯೇಲ್ಯರನ್ನು ಹೊರಕ್ಕೆ ನಡೆಯಿಸಿಕೊಂಡು ಹೋಗುವಂತೆ ಹೇಳಲಾಯಿತು. ಆದರೆ ಆ ಜನರಿಗೋ ತಾವು ದೇವರ ಮಕ್ಕಳೆಂಬ ದೃಷ್ಟಿಕೋನವೇ ಕಳೆದುಹೋಗಿತ್ತು. ತನ್ನನ್ನು ಆರಾಧನೆಮಾಡಿ ಎಂದು ಹೇಳುವ ಮತ್ತು ಭವ್ಯ ಭವಿಷ್ಯಕ್ಕೆ ಅನೇಕ ವಾಗ್ದಾನ ಮಾಡುತ್ತಿರುವ ಈ ದೇವರು ಯಾರೆಂದು ತಿಳಿಸಲು ಅವರು ಮರುಶೋಧನೆ ನಡೆಸಬೇಕಿತ್ತು. ಈ ಮರುಶೋಧದ ಪ್ರಯಾಣದಲ್ಲಿ ಸಬ್ಬತ್ತು ಅವರಿಗೆ ಸಂಕ್ಷಿಪ್ತ ಕಲಿಕೆಯ ಅನುಭವವಾಗಲಿದೆ. ದೇವರಿಗೂ ಮತ್ತು ದೇಶಕ್ಕೂ ನಡುವಿರುವ ವಿಶೇಷ ಸಂಬಂಧವನ್ನು ತನ್ನ ಸುತ್ತಮುತ್ತಲಿನ ದೇಶಗಳಿಗೆ ಸೂಚನೆ ಕೊಡುವ ಸಮಯವೂ ಇದಾಗಿತ್ತು. ಇಸ್ರಾಯೇಲ್ಯರಿಗೆ ಶಿಕ್ಷಣ ಕೊಡುತ್ತಿದ್ದ ಪ್ರಕ್ರಿಯೆಯಲ್ಲಿ "ಮನ್ನಾ" ಎಂಬ ಆಹಾರ ನೀಡಿದ ಅನುಭವವನ್ನು ಸಹ ಸಂಕ್ಷಿಪ್ತವಾಗಿ ತಿಳಿಸಿಕೊಡಲಾಯಿತು.

`ವಿ.ಕಾ. 16:14-29ರಲ್ಲಿ ಇಸ್ರಾಯೇಲ್ಯರು ಕಲಿಯಬಹುದಾದ ಪಾಠಗಳಾವುವು?`

ದೇವರು, ಇಸ್ರಾಯೇಲ್ಯರಿಗೆ, ಅದ್ಭುತವಾಗಿ ಪರಲೋಕದ ಆಹಾರ ಮನ್ನಾವನ್ನು ಒದಗಿಸುತ್ತಾನೆ. ಆವತ್ತಿಗೆ ಎಷ್ಟು ಸಾಕೋ ಅಷ್ಟೇ ಆಹಾರ ಕೊಡುತ್ತಾನೆ. ಅಳತೆ ಮೀರಿ ಕೊಟ್ಟಿದ್ದರೆ, ಅವರು ಕೊಟ್ಟಾತನನ್ನೇ ಮರೆಯುವ ಸಾಧ್ಯತೆಯಿತ್ತು. ಹೀಗಾಗಿ, ಪ್ರತಿದಿನ ಆತ ಅವರಿಗಾಗಿ ಅದ್ಭುತಕಾರ್ಯ ನಡೆಸಿದ್ದನು. ಆತನು ಅವರನ್ನು ಪ್ರತಿದಿನ ಪಾಲಿಸುತ್ತಿರುವುದನ್ನು ಅವರು ಕಂಡಿದ್ದರು. ಆದರೆ ಸಬ್ಬತ್ ದಿನ ಪರಿಸ್ಥಿತಿ ಭಿನ್ನವಾಗಿತ್ತು. ಬೇರೆ ದಿನಗಳಿಗಿಂತ, ಸಬ್ಬತ್ ದಿನ ವಿಶೇಷವಾದ ದಿನ ಎಂಬುದನ್ನು ಎತ್ತಿಹಿಡಿಯಲಾಗಿತ್ತು.

ಅಲ್ಲಿ ಎರಡು ಅದ್ಭುತಗಳನ್ನು ನಡೆಸಲಾಗಿತ್ತು: ಶುಕ್ರವಾರ, ಉಳಿದ ದಿನಗಳಿಗಿಂತ ಎರಡು ಪ್ರಮಾಣದಷ್ಟು ಆಹಾರ ನೀಡಲಾಗಿತ್ತು. ಮರುದಿನ ಉಣ್ಣುವುದಕ್ಕಾಗಿ ರಾತ್ರಿಯೆಲ್ಲ ಮನೆಯಲ್ಲಿಟ್ಟ ಮನ್ನಾ ಕೊಳೆಯಲಿಲ್ಲ; ನಾತ ಬರಲಿಲ್ಲ; ಹುಳ ಬೀಳಲಿಲ್ಲ. ಸಬ್ಬತ್ತಿನ ದಿನದಂದು ಜನ ದೇವರು ನಡೆಸುತ್ತಿದ್ದ ಈ ಅದ್ಭುತವನ್ನು ಕಂಡು ಆಶ್ಚರ್ಯಪಡುತ್ತಿದ್ದರು. ಹೀಗಾಗಿ ಅವರು ತಮ್ಮನ್ನು ವಿಮೋಚನೆಗೊಳಿಸಿ, ತಮ್ಮನ್ನು ಅದ್ಭುತವಾಗಿ ಕೈಹಿಡಿದು ನಡೆಸುತ್ತಿರುವ ಈ ದೇವರು ಯಾರೆಂದು ಮರುಶೋಧನೆ ಮಾಡಿ ಕಂಡುಕೊಳ್ಳಬೇಕಿತ್ತು. ದೇವರ ಜನರು ಅಂದರೆ ಯಾರು ಎಂಬ ಬಗ್ಗೆಯೂ ಅವರು ಮರುಶೋಧನೆ ಮಾಡಬೇಕಿತ್ತು.

ಇಸ್ರಾಯೇಲ್ಯರು 40 ವರುಷಗಳ ಕಾಲ ಮನ್ನಾ ತಿಂದರು (ವಿ.ಕಾ. 16:35). ಅರಣ್ಯದಲ್ಲಿ ಯಾವ ರೀತಿಯಾಗಿ ಅವರಿಗೆ ಉಣಬಡಿಸಿದನು ಎಂಬುದನ್ನು ನೆನಸಿಕೊಳ್ಳುವುದಕ್ಕೋಸ್ಕರ ಒಂದು ಗೋಮೆರ್ ಮನ್ನವನ್ನು ಇಟ್ಟುಕೊಳ್ಳಬೇಕು ಎಂದು ಹೇಳಿದನು. ಆರೋನ್ ಮನ್ನಾವನ್ನು ಆಜ್ಞಾಶಾಸನ ಮಂಜೂಷದ ಮುಂದೆ ಅದನ್ನು ಇಟ್ಟನು (ವಿ.ಕಾ.16:32-34). ಅದು ಸಬ್ಬತ್ತನ್ನು ನೆನೆಸುವ ಅನುಭವವೂ ಆಗಿತ್ತು.

ಇನ್ನೂ ಅನೇಕ ಸಂದರ್ಭಗಳಲ್ಲಿ ಇಸ್ರಾಯೇಲ್ಯರಿಗೆ ಸಬ್ಬತ್ತು ವಿಶೇಷ ಎಂಬುದನ್ನು ಸ್ಪಷ್ಟವಾಗಿ ದೇವರು ತೋರಿಸಿಕೊಟ್ಟಿದ್ದನು.

ಇಸ್ರಾಯೇಲ್ಯರು ತಾವ್ಯಾರು ಮತ್ತು ತಮ್ಮ ದೇವರು ಯಾರು ಎಂಬುದನ್ನು ಮರುಶೋಧನೆ ಮಾಡಿ ತಿಳಿದುಕೊಳ್ಳುವುದಕ್ಕಾಗಿ ದೇವರು ಸಬ್ಬತ್ತನ್ನು ಒಂದು ಮಾರ್ಗವಾಗಿ ಕೊಟ್ಟಿದ್ದನು. ತಮ್ಮ ಸೃಷ್ಟಿಕರ್ತನಾದ ದೇವರಚಾರಿತ್ರ್ಯವನ್ನು ಆಳವಾಗಿ ಅರ್ಥಮಾಡಿಕೊಳ್ಳಲು ಮತ್ತು ದೇವರಿಂದ ವಾಗ್ದಾನ ಮಾಡಲ್ಪಟ್ಟ ಶಾಶ್ವತ ಸಂಬಂಧವನ್ನು ಬೆಳೆಯಿಸಿಕೊಳ್ಳಲು ಸಬ್ಬತ್ತನ್ನು ಒಂದು ಸನ್ನಿವೇಶವಾಗಿ ಮಾಡಿ, ಆ ದಿನವನ್ನು ಪವಿತ್ರವಾಗಿ ಕಂಡು, ವಿಧೇಯರಾಗಿ ನಡೆದುಕೊಳ್ಳುವಂತೆ ಅವರಿಗೆ ಆದೇಶಸಿಸಲಾಗಿತ್ತು.

`ನೀವೊಬ್ಬ ಕಿಶೋರ/ ಕಿಶೋರಿ (ಟೀನ್ ಏಜರ್) ಹತ್ತಿರ ಮಾತನಾಡುತ್ತಿದ್ದೀರಿ. ಅವರು ಸಬ್ಬತ್ "ಬೋರಿಂಗ್" ಎನ್ನುತ್ತಾರೆ. ಸತ್ಯವೇದ ಸಬ್ಬತ್ತಿನ ಆಚರಣೆ ಕುರಿತು ಹೇಳುವುದರಿಂದ ಮತ್ತು ತಂದೆತಾಯಿಗಳು ಆಚರಣೆ ಮಾಡುವಂತೆ ಹೇಳುವುದರಿಂದ ತಾವು ಸಬ್ಬತ್ತಿನ ಆಚರಣೆ ಕೈಗೊಳ್ಳುವುದಾಗಿ ಹೇಳುತ್ತಾರೆ. ಸಬ್ಬತ್ ಒಂದು ಧನಾತ್ಮಕ ಕಲಿಕೆಯ ಅನುಭವ, ಅದನ್ನು ಮತ್ತೆ ಮರುಶೋಧನೆ ಮಾಡಿಕೊಳ್ಳಲು ನೀವು ಕೊಡುವ ಸಲಹೆಗಳಾವುವು?`