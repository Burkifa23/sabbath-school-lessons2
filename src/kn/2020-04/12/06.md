---
title:  ಸಮುದಾಯಕ್ಕೆ ಸಮಯ
date:  17/12/2020
---

ಯೇಸುಸ್ವಾಮಿ, ತನ್ನ ಶಿಷ್ಯರಿಗೆ ವಾರವಾರ ಸಭಾಮಂದಿರಕ್ಕೆ ಹೋಗಿ ದೇವಾರಾಧನೆ ಮಾಡುವ ಅಭ್ಯಾಸಮಾಡಿಸಿದ್ದನು. ಆತನು ಪುನರುತ್ಥಾನಗೊಂಡು ಪರಲೋಕಕ್ಕೆ ಏರಿಹೋದ ನಂತರ, ಶಿಷ್ಯರು ಇದೇ ಮಾದರಿಯನ್ನು ಅನುಸರಿಸಿದ್ದರು. ಕ್ರಿಸ್ತನ ಇತರೇ ಹಿಂಬಾಲಕರೂ ಈ ಅಭ್ಯಾಸವನ್ನೇ ಮುಂದುವರಿಸಿದ್ದರು. ಪುನರುತ್ಥಾನಕ್ಕೆ ಸಂಬಂಧಿಸಿದ ಪ್ರಶ್ನೆಗಳನ್ನೂ ಕೇಳಲು ಅಪೆÇೀಸ್ತಲರುಗಳು ಸಭಾಮಂದಿರವನ್ನೇ ಸೂಕ್ತ ಸ್ಥಳವನ್ನಾಗಿಸಿಕೊಂಡಿದ್ದರು. ಸಮುದಾಯ, ಸಭಾಮಂದಿರದಲ್ಲಿ ಒಂದುಗೂಡಿ, ಕಲಿಯುವುದಕ್ಕೆ ಸಬ್ಬತ್ತು ಸುವರ್ಣ ಸದಾವಕಾಶಮಾಡಿಕೊಟ್ಟಿತ್ತು. ಯೇಸು, ಇಬ್ರಿಯರ ಮೆಸ್ಸೀಯನಾಗಿದ್ದನು. ಅವನನ್ನು ಕುರಿತು ಹಳೇ ಒಡಂಬಡಿಕೆಯಲ್ಲಿ ಬರೆಯಲ್ಪಟ್ಟಿದೆ. ಆತನ ಬರೋಣವನ್ನು ಮೊದಲೇ ತಿಳಿಸಿದೆ. ಪ್ರತಿ ಸಬ್ಬತ್ತು ಈ ವಿಷಯ ಕುರಿತು ಸಭಾಮಂದಿರಲ್ಲಿ ಓದಿ ತಿಳಿಸಲಾಗುತ್ತಿತ್ತು. ಶಿಷ್ಯರು, ವಿಶೇಷವಾಗಿ ಯೆಹೂದಿಗಳಿಗೆ ಮತ್ತು "ದೇವರ ಭಯ" ಇರುವವರಿಗೆ ಯೇಸುಕ್ರಿಸ್ತನನ್ನು ಕುರಿತು ಹೇಳುವುದಕ್ಕೆ ಸಭಾಮಂದಿರಕ್ಕಿಂತ ಉತ್ತಮವಾದ ಸ್ಥಳ ಮತ್ತೊಂದು ಇರಲಿಲ್ಲ (ಅ.ಕ. 13:16,26).

`ಈ ಕೆಳಗಿನ ವಾಕ್ಯಗಳನ್ನು ಗಮನಿಸಿ. ಸಾರ್ವಜನಿಕ ರಂಗಸ್ಥಳಗಳಲ್ಲಿ ಕ್ರಿಸ್ತನ ಹಿಂಬಾಲಕರು ಹೇಗೆ ಸಾಕ್ಷಿ ನುಡಿದರು ಎಂಬ ವಿಷಯದಲ್ಲಿ ಈ ಕೆಳಗಿನ ವಾಕ್ಯಗಳು ನಮಗೆ ತಿಳಿಸಿಕೊಡುವುದೇನು? ಈ ಕೆಳಗಿನ ವಾಕ್ಯಗಳನ್ನು ಓದುವಾಗ ಅವರು ಎಲ್ಲಿ ಮಾತನಾಡುತ್ತಿದ್ದರು, ಯಾರೊಂದಿಗೆ ಮಾತನಾಡುತ್ತಿದ್ದರು, ಏನು ಹೇಳುತ್ತಿದ್ದರು ಮತ್ತು ಅದರ ಫಲಿತಾಂಶಗಳೇನು? ಅ.ಕೃ. 13:14-45; 16:13-14; 17:1-5; 18:4.`

ಅಪೆÇೀಸ್ತಲರ ಸಾಕ್ಷಿ ವೈಯಕ್ತಿಕವೂ ಹೌದು, ಮತ್ತು ವೇದಾಧಾರಿತವೂ ಹೌದು. ಪೌಲನು- "ಇಸ್ರಾಯೇಲ್ ಜನರೇ ಮತ್ತು ಯೆಹೂದ್ಯ ಮತಾವಲಂಭಿಗಳೇ, ಕೇಳಿರಿ, ನಮ್ಮ ಇಸ್ರಾಯೇಲ್ ಜನರು ದೇವರು...." ಎಂದು ತನ್ನ ಮಾತನ್ನು ಆರಂಭಿಸುತ್ತಾನೆ. ನಂತರ ಅವರ ಇತಿಹಾಸವನ್ನು ಐಗುಪ್ತದಿಂದ ಪ್ರಾರಂಭಿಸಿ, ಅರಣ್ಯವಾಸ, ನ್ಯಾಯಸ್ಥಾಪಕರುಗಳ ಕಾಲ, ದಾವೀದನ ತನ್ನಕ್ಕೆ ಬಂದನಂತರ, ಯಾರಿಂದ ತನ್ನ ಸಂಪೂರ್ಣ ಬಾಳು ಪರಿವರ್ತನೆಗೊಂಡಿತೋ, ಆತನ ತನಕ ಸವಿಸ್ತಾರವಾಗಿ ವರ್ಣಿಸುತ್ತಾನೆ.

ಪೌಲ ಮತ್ತು ಇತರರು ಹೇಳುತ್ತಿದ್ದ ವೈಯಕ್ತಿಕ ಅನುಭವ ಮತ್ತು ವಾಕ್ಯದ ಅರ್ಥಗ್ರಹಿಕೆ, ಧರ್ಮಶಾಸ್ತ್ರದ ಸನ್ನಿವೇಶಕ್ಕೆ ಹೊಂದುವಂತಿದ್ದವು ಮತ್ತು ಅರ್ಥಪೂರ್ಣವಾಗಿದ್ದವು. ಅವರು ವಿಷಯದ ಮಂಡನೆ ಮಾಡುತ್ತಿದ್ದರು. ಅವುಗಳನ್ನು ಕುರಿತ ಮುಕ್ತ ಚರ್ಚೆ ನಡೆಯುತ್ತಿತ್ತು. ವಾದ-ವಿವಾದಗಳು ನಡೆಯುತ್ತಿದ್ದವು. ವೈಯಕ್ತಿಕ ಸಾಕ್ಷಿಗಳು ಮತ್ತು ಧರ್ಮಶಾಸ್ತ್ರ ಎರಡೂ ಸಂಯೋಜನೆಗೊಂಡು ಪ್ರಸಂಗ, ಬೋಧನೆ ಮತ್ತು ಚರ್ಚೆಗಳ ಮೂಲಕ ಜನರ ಮುಂದೆ ವಿಷಯ ಪ್ರಸ್ತಾಪಮಾಡಿದಾಗ, ಅದು ಬಹಳ ಬಲಪ್ರದವಾಗಿ ಕೆಲಸ ಮಾಡಿತ್ತು. ಇದರ ಫಲಿತಾಂಶವಾಗಿ ಇವರಿಗೆ ಯೆಹೂದಿ ಮತ್ತು ಅನ್ಯಜನಗಳ ಮೇಲೆ ಅವರಿಗೆ ಪ್ರಾಪ್ತವಾದ ಅಧಿಕಾರವನ್ನು ಕಂಡು, ಅಂದಿನ ಧಾರ್ಮಿಕ ನಾಯಕರುಗಳು ಅದರ ಮೇಲೆ ಅಸೂಯೆಗೊಂಡರೆಂದು, ಸತ್ಯವೇದ ಆ ಭಾಗಗಳು ಹೇಳುತ್ತವೆ.

ಪ್ರಸಂಗ, ಬೋಧನೆ/ ಹಂಚಿಕೊಳ್ಳುವಿಕೆಯ ಮೂಲಕ, ಸಾಕ್ಷಿ ಮತ್ತು ಧರ್ಮಶಾಸ್ತ್ರ ವಿವರಣೆ ಮಾಡುವಿಕೆಯನ್ನು ಉತ್ತೇಜನಗೊಳಿಸಿದ್ದರಿಂದ, ಇಂದು, ಸೆವೆಂತ್‍ಡೇ ಅಡ್ವೆಂಟಿಸ್ಟ್ ಸಭೆಗೆ ಬಲವಾದ ಇತಿಹಾಸವಿದೆ. ಸಬ್ಬತ್ ಶಾಲೆ, ಸಭೆಯ ಆರಾಧನೆಯೊಂದಿಗೆ ಒಡನಾಡಿ (ಯುವ ಕೂಟ ಇತ್ಯಾದಿ) ಸಂಯೋಜನೆಗೊಂಡು, ಸೆವೆಂತ್-ಡೇ ಅಡ್ವೆಂಟಿಸ್ಟ್ ಆರಾಧನೆಗೆ ಬಲವಾದ ಸಾಂಪ್ರದಾಯಿಕ ಶಿಕ್ಷಣದ ಅಡಿಪಾಯ ಹಾಕಿಕೊಟ್ಟಿದೆ. ಇತರೇ ಕಲಿಕೆಯ ಅನುಭವಗಳ ಪ್ರಕ್ರಿಯೆ ಪೂರ್ಣವಾಗಬೇಕಾದರೆ ಸಬ್ಬತ್ತಿನ ಶೈಕ್ಷಣಿಕ ಅನುಭವದ ಅವಶ್ಯಕತೆಯೂ ಇದೆ.