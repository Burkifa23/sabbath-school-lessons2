---
title:  ತಂದೆಯನ್ನು ಪ್ರಕಟಿಸುವುದು
date:  25/10/2020
---

`ಇಬ್ರಿಯರ ಪತ್ರಿಕೆಯ ಪೀಠಿಕೆಯಲ್ಲಿ ಕ್ರಿಸ್ತನನ್ನು ಕುರಿತು ಅಪೆÇೀಸ್ತಲನು ಬರೆದ ಅಂಶಗಳಲ್ಲಿ ಬಹುಮುಖ್ಯವಾದ ಅಂಶಗಳಾವುವು? (ಇಬ್ರಿ 1:1-4)`

ಹೊಸ ಒಡಂಬಡಿಕೆಯ ಬರಹಗಾರರು ಮತ್ತೆಮತ್ತೆ ಈ ಮಹತ್ವಕಾರಿ ಆಲೋಚನೆಯನ್ನು ಪುನರುಚ್ಚಾರ ಮಾಡಿದ್ದಾರೆ: ಯೇಸುಕ್ರಿಸ್ತನು ಪರಲೋಕದ ತಂದೆ ಯಾರು ಎಂಬುದನ್ನು ಮಾನವರಿಗೆ ತೋರಿಸಲು ಈ ಲೋಕಕ್ಕೆ ಇಳಿದು ಬಂದಿದ್ದನು. ಹಿಂದಿನ ಕಾಲಗಳಲ್ಲಿ ದೇವರ ಪ್ರಕಟನೆಯು ಭಾಗಭಾಗವಾಗಿ ಪ್ರವಾದಿಗಳ ಮುಖಾಂತರ ಬಂದಿತ್ತು; ಅಂತಿಮ ಹಾಗೂ ಸಂಪೂರ್ಣವಾದ ದೇವರ ಪ್ರಕಟನೆಯು ಯೇಸುಕ್ರಿಸ್ತನ ಮೂಲಕ ಬಂದಿತು.

ಅಲ್ಲದೆ ಯೇಸು, ದೇವರ ಪ್ರತಿರೂಪಿ, ಆದ್ದರಿಂದಲೇ ಯೇಸುಕ್ರಿಸ್ತನನ್ನು ಕುರಿತು ವೇದವು-"ಈತನು ದೇವರ ಪ್ರಭಾವದ ಪ್ರಕಾಶವೂ ಆತನ ತತ್ವದ ಮೂರ್ತಿಯೂ" ಎಂದು ಹೇಳಿದೆ (ಇಬ್ರಿ 1:3). ಪಾಪಮಯ ಮಾನವರಾದ ನಮಗೆ ದೇವರ ಮಹಿಮೆಯನ್ನು ನೋಡುವುದು ಸಾಧ್ಯವಾಗಿರಲಿಲ್ಲ. ನರಾವತಾರದಲ್ಲಿ ಬಂದ ಆತನ ಕುಮಾರ, ಯೇಸು, ದೇವರಮಹಿಮೆಯನ್ನು ಪ್ರತಿಬಿಂಬಿಸುತ್ತಿದ್ದಾನೆ. ದೇವರ ಮಹಿಮೆ ಕ್ರಿಸ್ತನು ಧರಿಸಿದ ಮಾನವ ದೇಹಕ್ಕೆ ಇಳಿದು ಬಂದಿದೆ. ಆದ್ದರಿಂದ ಈಗ ನಾವು ದೇವರ ಮಹಿಮೆಯನ್ನು ನೋಡುವುದು ಮತ್ತು ದೇವರ ಗುಣನಡವಳಿಕೆಯನ್ನು ಸ್ಪಷ್ಟವಾಗಿ ಅರ್ಥ ಮಾಡಿಕೊಳ್ಳುವುದು ಸಾಧ್ಯವಾಯಿತು.

ಯೇಸು "ಆತನ ತತ್ವದ ಮೂರ್ತಿ" (ಇಬ್ರಿ 1:3). ಇಲ್ಲಿ, "ಗುಣಾಡಳಿಕೆ"ಗೆ ಗ್ರೀಕ್ ಭಾಷೆಯ ಪದ ಪ್ರಯೋಗವಾಗಿದೆ. ಆ ಪದ "ಮುದ್ರೆ", "ಗುರುತು" "ಠಸ್ಸೆ" ಎಂಬ ಅರ್ಥವನ್ನು ಕೊಡುತ್ತಿದೆ. ಮೇಣದ ಮೇಲೆ ಹಾಕುವ ಮುದ್ರೆ ಅಥವಾ ನಾಣ್ಯದ ಮೇಲಿನ ಮುದ್ರಣ ಇದಕ್ಕೆ ಉತ್ತಮ ನಿದರ್ಶನ. ಆದ್ದರಿಂದಲೇ ಯೇಸು ಕ್ರಿಸ್ತನನ್ನು-"ದೇವರ ಪ್ರಭಾವದ ಪ್ರಕಾಶ" ಎಂದು ಕರೆಯಲಾಗಿದೆ (ಇಬ್ರಿ 1:3).

ನಾವು ತಂದೆಯನ್ನು ಸರಿಯಾಗಿ ಅರಿಯ ಬಯಸಿದರೆ, ತಂದೆಯನ್ನು ಕುರಿತು ನಮ್ಮ ಶ್ರೇಷ್ಠ ಗುರು (ಯೇಸು) ಏನು ಹೇಳುತ್ತಾನೆ ಎಂಬುದನ್ನು ಬಹು ಜಾಗರೂಕತೆಯಿಂದ, ಎಚ್ಚರಿಕೆಯಿಂದ ಕೇಳಬೇಕು. ನಮ್ಮ ಶ್ರೇಷ್ಠ ಶಿಕ್ಷಕನನ್ನು ಬಹು ಎಚ್ಚರದಿಂದ ಗಮನಿಸುತ್ತಿದ್ದರೆ, ಆತನಲ್ಲಿ ನಾವು ತಂದೆಯನ್ನು ನೋಡಬಹುದು.

`ಇಬ್ರಿಯ 1:1-4 ವಚನಗಳನ್ನು, 2 ಕೊರಿಂಥ 4:1-6 ವಚನಗಳೊಂದಿಗೆ ಹೋಲಿಸಿ ನೋಡಿರಿ. 2 ಕೊರಿಂಥ 4:1-6ರ ಪ್ರಕಾರ ಯೇಸು ಯಾರು? ಮತ್ತು ಆತನಿಂದ ನಾವು ಕಲಿಯುವುದೇನು?`

ದೇವರನ್ನು ಕುರಿತು ಅವರು ಬೇರೆಯವರಿಗೆ ಶಿಕ್ಷಣ ಕೊಡುತ್ತಿದ್ದರು. ಪೌಲ ಮತ್ತು ಅವನ ಸಂಗಡಿಗರು, ಯೇಸು, ತನ್ನ ತಂದೆಯ ಕುರಿತು ಮಾಡುತ್ತಿದ್ದ ಬೋಧನೆಯ ಮೂಲದ ದೇವರ ಸೇವೆಯನ್ನೇ ತಮ್ಮ ಸೇವೆಯಲ್ಲಿ ಪ್ರತಿಫಲಿಸುತ್ತಿದ್ದರು. ಯೇಸು, "ದೇವರ ಪ್ರತಿರೂಪವಾಗಿ" (2 ಕೊರಿಂಥ 4:4) ನಮಗೆ ತಂದೆಯಾದ ದೇವರ ಜ್ಞಾನವನ್ನು ತಿಳಿಸಿಕೊಟ್ಟನು. ಕ್ರಿಸ್ತನ ಮಾದರಿಯನ್ನೇ ಅನುಸರಿಸುವ ಪೌಲನು, ದೇವರ ವಾಕ್ಯ ವಿರೂಪಗೊಳಿಸುವುದನ್ನು ಮತ್ತು ವಾಕ್ಯಕ್ಕೆ ಅಪಚಾರವಾಗುವುದನ್ನು ತಡೆಯುತ್ತಾನೆ ಮತ್ತು ದೇವರ ವಾಕ್ಯವನ್ನು ಕೆಡಿಸದೆ ಸತ್ಯವನ್ನು ಪರಿಷ್ಕಾರವಾಗಿ ಬೋಧಿಸುತ್ತಾನೆ (2 ಕೊರಿಂಥ 4;2).

ದೇವರು ಆದಿಯಲ್ಲಿ ಕತ್ತಲೆಯನ್ನು ಓಡಿಸಲು ಬೆಳಕನ್ನು ಬಳಸಿದಂತೆಯೇ, ಈ ಕಾಲದಲ್ಲಿ ತನ್ನನ್ನು ಕುರಿತು ಹೇಳಲಾಗುವ ತಪ್ಪಾದ ಬೋಧನೆಗಳನ್ನು ಹೋಗಲಾಡಿಸಲು ಆತನು ನಮಗೆ ತನ್ನ ಮಗ, ಯೇಸುವನ್ನು ಕೊಟ್ಟಿದ್ದಾನೆ. ಆ ಯೇಸು, ದೇವರ ಕುರಿತ ಸತ್ಯವನ್ನು ನಮಗೆ ತಿಳಿಸಿಕೊಟ್ಟಿದ್ದಾನೆ. "ಯೇಸು ಕ್ರಿಸ್ತನ ಮುಖದಲ್ಲಿ" ತಾನೇ ನಾಮ ದೇವರನ್ನು ಕುರಿತು ಸ್ಪಷ್ಟವಾದ ಜ್ಞಾನವನ್ನು ಪಡೆದುಕೊಳ್ಳುತ್ತೇವೆ (2 ಕೊರಿಂಥ 4:6).

`ಯೇಸು, ತಂದೆಯನ್ನು ಖಚಿತವಾಗಿ ಪ್ರತಿಬಿಂಬಿಸಿದ್ದನು. ಹಾಗೆಯೇ ನಮಗೂ ಸಹ- "ದೇವರ ಪ್ರಿಯರಾದ ಮಕ್ಕಳಿಗೆ ತಕ್ಕ ಹಾಗೆ ಆತನನ್ನು ಅನುಸರಿಸುವವರಾಗಿರಿ" ಎಂಬ ಆಹ್ವಾನ ಕೊಡಲಾಗಿದೆ (ಎಫೆಸ 5:1). ಈ ವಾಕ್ಯದ ಅರ್ಥವೇನು? ದೇವರನ್ನು "ಅನುಸರಿಸುವವರಾಗಿ" ಆಗುವುದು ಹೇಗೆ ಎಂಬುದಕ್ಕೆ ಯೇಸುವಿನಿಂದ ನಾವು ಕಲಿಯುವುದೇನು?`