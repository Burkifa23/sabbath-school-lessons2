---
title:  'ಯೇಸು: ಒಬ್ಬ ಶ್ರೇಷ್ಠ ಶಿಕ್ಷಕ'
date:  24/10/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿ 1:1-4; 2 ಕೊರಿಂಥ 4:1-6; ಯೋಹಾನ 1:14,18; 14:1-14; ಫಿಲಿಪ್ಪಿ 2:1-11; 2 ಕೊರಿಂಥ 5:16-21.

> <p>ಸ್ಮರಣವಾಕ್ಯ</p>
> “ಯಾಕೆಂದರೆ ಕತ್ತಲೆಯೊಳಗಿಂದ ಬೆಳಕು ಹೊಳೆಯಲಿ ಎಂದು ಹೇಳಿದ ದೇವರು ತಾನೇ ಯೇಸುಕ್ರಿಸ್ತನ ಮುಖದಲ್ಲಿ ತೋರುವ ದೇವ ಪ್ರಭಾವ ಜ್ಞಾನವೆಂಬ ಪ್ರಕಾಶವು ಅನೇಕರಿಗೆ ಉಂಟಾಗುವುದಕ್ಕಾಗಿ ನಮ್ಮ ಹೃದಯಗಳಲ್ಲಿ ಹೊಳೆದನು (2 ಕೊರಿಂಥ 4:6).

"ಬಿಲ್ಲಿ ಗ್ರಾಹಮ್ ಒಮ್ಮೆ ಮಿಲ್ಟ್ರಿ ಆಸ್ಪತ್ರೆಗೆ, ಮಿಲ್ಟ್ರಿ ಜನರಲ್ ಭೇಟಿಕೊಟ್ಟ ಸಂದರ್ಭದ ಕಥೆ ಹೇಳಿದ್ದರು. ಅಲ್ಲಿ ಸೈನಿಕರುಗಳನ್ನು ಅವರ ಜನರಲ್ ಭೇಟಿ ಮಾಡಿದ್ದರು. ಒಬ್ಬ ಯುವ ಸೈನಿಕ ಮೊಟಾರುಗಾಡಿಯಲ್ಲಿ ಮುಖಾನೆ ಮಲಗಿದ್ದನು. ಒಬ್ಬ ವೈದ್ಯ ಗ್ರಾಹಮ್‍ರವರ ಕಿವಿಯಲ್ಲಿ- "ಈ ಯುವ ಸೈನಿಕ ಮತ್ತೆ ಎದ್ದು ಓಡಾಡಲಾರನು ಎಂದು ನನಗನ್ನಿಸುತ್ತದೆ" ಎಂದು ಹೇಳಿದನು. ಆ ಯುವ ಸೈನಿಕ, ತನ್ನ ಮುಖಂಡನಾದ ಜನರಲ್ ಮುಂದೆ ಒಂದು ಬೇಡಿಕೆಯಿಟ್ಟನು"ಸಾರ್...... ನಾನು ನಿನ್ನ ಪರವಾಗಿ ಯುದ್ಧ ಮಾಡಿದೆನು, ಆದರೆ ನಾನು ನಿನ್ನ ಮುಖ ಎಂದೂ ನೋಡಿಲ್ಲ. ಈಗಲಾದರೂ ನಾನು ನಿನ್ನ ಮುಖವನ್ನು ನೋಡ ಬಹುದೇ?" ಜನರಲ್ ತನ್ನ ವಾಹನದಿಂದ ಇಳಿದು ಬಂದನು. ಆ ಯುವ ಸೈನಿಕ ಮುಖಾನೆ ಮಲಗಿದ್ದ ಮೋಟಾರು ಗಾಡಿಯೊಳಗೆ ತನ್ನ ತಲೆ ಹಾಕಿ, ಆ ಯುವ ಸೈನಿಕನನ್ನು ಮಾತಾಡಿದನು. ಗ್ರಾಹಮ್ ನೋಡುತ್ತಿದ್ದಾಗ, ಆ ಯುವ ಸೈನಿಕನ ಆನಂದಬಾಷ್ಪ, ಜನರಲ್‍ನ ಮುಖದ ಮೇಲೆ ಉದರುತ್ತಿದ್ದದ್ದು ಕಾಣಿಸಿತು.

ಯೇಸುಕ್ರಿಸ್ತನು ಜನಿಸಿದಾಗ, ಈ ಯುವ ಸೈನಿಕನಂತೆ ಮಾನವ ಮುಖಾನೆ ಮಲಗಿದ್ದ, ರಕ್ತ ಸುರಿಸುತ್ತಿದ್ದ. ರೋಗ ಗುಣಪಡಿಸುವ ದೇವರ ಮುಖ ದರ್ಶನ ಮಾಡಲು ಬಯಸುತ್ತಿದ್ದ. ಇಡೀ ಮಾನವ ಸಂಕುಲವೇ- "ಓ! ದೇವರೇ, ನಾವು ನಿನ್ನ ಮುಖವನ್ನೂ ದರ್ಶನಮಾಡಬಹುದೇ?" ಎಂದು ಬೇಡುತ್ತಿತ್ತು. ದೇವರು ತನ್ನ ಮಗನನ್ನು ಈ ಗ್ರಹಕ್ಕೆ ಕಳುಹಿಸುವ ಮೂಲಕ, ಒಬ್ಬ ಶ್ರೇಷ್ಠ ಶಿಕ್ಷಕನನ್ನು ಕಳುಹಿಸಿಕೊಟ್ಟಿದ್ದ. ಆ ಮೂಲಕ ಮಾನವ ಸಂಕುಲಕ್ಕೆ ತನ್ನ ಮುಖದ ದರ್ಶನ ಮಾಡಿಸಿದ್ದನು. ಅಂದಿನಿಂದ, ನಮಗೆ-"ದೇವರು ತಾನೇ ಯೇಸುಕ್ರಿಸ್ತನ ಮುಖದಲ್ಲಿ ತೋರುವ ದೇವಪ್ರಭಾವಜ್ಞಾನ"ವನ್ನು ಕಾಣುವ ಸೌಭಾಗ್ಯ ನಮ್ಮದಾಗಿದೆ (2 ಕೊರಿಂಥ 4:6).

ಶ್ರೇಷ್ಠ ಶಿಕ್ಷಕನು ಭೂಮಿಗಿಳಿದು ಬರುವುದನ್ನು ಕಾಯುತ್ತಿರುವ ನಾವು, ಆತನಿಂದ ಕಲಿಯುವುದೇನು?

_* ಅಕ್ಟೋಬರ್ 31ರ ಸಬ್ಬತ್ತಿಗೆ ಈ ಪಾಠವನ್ನು ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._