---
title: ಹೆಚ್ಚಿನ ಚಿಂತನೆ
date:  30/10/2020
---

ವೈಟಮ್ಮನವರ, ಎಜುಕೇಷನ್ ಪುಸ್ತಕದ ಪುಟ 73 ರಿಂದ 83ರ ತನಕ ಓದಿಕೊಳ್ಳಿರಿ.

"ದೇವರಿಂದ ಕಳುಹಿಸಲ್ಪಟ್ಟ ಶ್ರೇಷ್ಠ ಶಿಕ್ಷಕನಲ್ಲಿಯೇ ಎಲ್ಲಾ ನಿಜವಾದ ಶಿಕ್ಷಣದ ಕೆಲಸ ಕೇಂದ್ರೀಕೃತಗೊಂಡಿದೆ. ಶಿಕ್ಷಣದ ಕೆಲಸವನ್ನು ಆತ ಒಂದು ನೂರ ಎಂಟು ನೂರ ವರ್ಷಗಳ ಹಿಂದೆಯೇ ಸಂಸ್ಥಾಪಿಸಿದ್ದನು. ರಕ್ಷಕನ ಮಾತುಗಳನ್ನು ಕೇಳಿಸಿಕೊಳ್ಳಿರಿ

"ನಾನು ಮೊದಲನೆಯವನೂ ಕಡೆಯವನೂ ಸದಾ ಜೀವಿಸುವವನೂ ಆಗಿದ್ದೇನೆ". "ನಾನೇ ಆದಿಯೂ ಅಂತವೂ ಪ್ರಾರಂಭವೂ ಸಮಾಪ್ತಿಯೂ ಆಗಿದ್ದೇನೆ" ಪ್ರಕಟನೆ 1:17,18, ಪ್ರಕ 21:6.

"ಅಂತಹ ಶ್ರೇಷ್ಠ ಶಿಕ್ಷಕನ ಸಮ್ಮುಖದಲ್ಲಿ ದೈವಿಕ ಶಿಕ್ಷಣದ ಸದಾವಕಾಶ ಇರುವಾಗ, ಆತನನ್ನು ಬಿಟ್ಟು ಬೇರೊಂದು ಶಿಕ್ಷಣದ ಬೆನ್ಹತ್ತುವಿಕೆಯಿದೆಯಲ್ಲ ಅದು ದಡ್ಡತನ. ವಿವೇಕವಿಲ್ಲದ ಬುದ್ಧಿವಂತಿಕೆಯ ಹುಡುಕಾಟ: ಸತ್ಯವನ್ನು ನಿರಾಕರಿಸಿ ಸತ್ಯವಂತರಾಗಿದ್ದೀವಿ ಎಂದುಕೊಳ್ಳುವುದು; ಬೆಳಕಿಲ್ಲದೆ ಪ್ರಕಾಶನಾಗಿ ಬೆಳಗುತ್ತೇನೆ ಎಂದುಕೊಳ್ಳುವುದು; ಜೀವಿವಿಲ್ಲದೆ ಬದುಕಬಹುದು ಎಂದುಕೊಳ್ಳುವುದು; ಜೀವಕರವಾದ ನೀರನ್ನು ತೊರೆದು ಹೋಗುವುದು; ಇವೆಲ್ಲ ತೂತಿರುವ ಪಾತ್ರೆಯಲ್ಲಿ ನೀರಿಡಿದಿಡಲು ಪ್ರಯತ್ನಿಸಿದಂತೆಯೇ ಸರಿ.

ಆತನು ಇನ್ನೂ ಆಹ್ವಾನ ಆಗುತ್ತಿದ್ದಾನೆ: "ಯಾವನಿಗಾದರೂ ನೀರಡಿಕೆಯಿದ್ದರೆ ಅವನು ನನ್ನ ಬಳಿಗೆ ಬಂದು ಕುಡಿಯಲಿ. ನನ್ನನ್ನು ನಂಬಿದವನ ಹೊಟ್ಟೆಯೊಳಗಿಂದ ಶಾಸ್ತ್ರದಲ್ಲಿ ಹೇಳಿರುವ ಪ್ರಕಾರ ಜೀವಕರವಾದ ನೀರಿನ ಹೊಳೆಗಳು ಹರಿಯುವವು" "ನಾನು ಅವನಿಗೆ ಕೊಡುವ ನೀರು ಅವನಲ್ಲಿ ಉಕ್ಕುವ ಒರೆತೆಯಾಗಿದ್ದು ನಿತ್ಯಜೀವವನ್ನು ಉಂಟುಮಾಡುವುದು" ಯೋಹಾನ 7:37,38; 4:14; ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 83.

ಆತ್ಮೀಯ ಶಿಕ್ಷಕ ಶಿಕ್ಷಕಿಯರೇ...... ನಿಮ್ಮ ಕೆಲಸಕ್ಕೆ ಹೆಚ್ಚಿನ ಸಿದ್ಧತೆ ನಡೆಸುವಾಗ, ನಾನು ನಿಮ್ಮ ಗಮನವನ್ನು, ಶಿಕ್ಷಕ-ಶಿಕ್ಷಕಿಯರ ರಾಜಕುಮಾರನ ಮಾತು, ಜೀವನ, ವಿಧಾನಗಳೆಡೆಗೆ ಸೆಳೆಯುತ್ತಿದ್ದೇನೆ. ದಯವಿಟ್ಟು ಆತನೆಡೆಗೆ ಗಮನಕೊಡಿರೆಂದು ಬೇಡಿಕೊಳ್ಳುತ್ತೇನೆ. ಆತನೇ ನಿಮ್ಮ ಆದರ್ಶ. ದೈವಿಕ ಶಿಕ್ಷಕನ ಆತ್ಮವು, ನಿಮ್ಮ ಹೃದಯ ಮತ್ತು ಜೀವನವನ್ನು ತನ್ನ ವಶಕ್ಕೆ ತೆಗೆದುಕೊಳ್ಳುವವರೆಗೆ ಆ ಆದರ್ಶವನ್ನು ಗಟ್ಟಿಯಾಗಿ ಹಿಡಿದುಕೊಳ್ಳಿರಿ, ಮತ್ತು ಆ ಆದರ್ಶದೊಂದಿಗೆ ಬಾಳಿರಿ.

"ನಾವೆಲ್ಲರೂ ಮುಸುಕುತೆಗೆದಿರುವ ಮುಖದಿಂದ ಕರ್ತನ ಪ್ರಭಾವವನ್ನು ದರ್ಪಣದಲ್ಲಿ ಕಾಣಿಸುತ್ತದೋ ಎಂಬಂತೆ ದೃಷ್ಟಿಸುವವರಾಗಿದ್ದು ಪ್ರಭಾವದಿಂದ ಅಧಿಕ ಪ್ರಭಾವಕ್ಕೆ ಹೋಗುತ್ತಾ ಆ ಪ್ರಭಾವದ ಸಾರೂಪ್ಯವುಳ್ಳವರೇ ಆಗುತ್ತೇವೆ. ಇದು ದೇವರಾತ್ಮನಾಗಿರುವ ಕರ್ತನ ಕೆಲಸಕ್ಕನುಸಾರವಾದದ್ದೇ" (2 ಕೊರಿಂಥ 3:18).

"ನಿಮ್ಮ ವಿದ್ಯಾರ್ಥಿಗಳ ಮೇಲಿನ ಶಕ್ತಿಯ ಹಿಂದಿನ ರಹಸ್ಯವಿದು. ಆತನನ್ನು ಪ್ರತಿಬಿಂಬಿಸಿರಿ" ಎಜುಕೇಷನ್, ಪುಟ 282.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಶ್ರೇಷ್ಠ ಶಿಕ್ಷಕನ ನರಾವತಾರದ ಮೂಲಕ ಪಾಠ ಕಲಿಯುವ ಆಲೋಚನೆಯನ್ನು ಗಂಭೀರವಾಗಿ ತೆಗೆದುಕೊಳ್ಳುವ ಕ್ರೈಸ್ತೀಯ ಶಿಕ್ಷಕರು ಮತ್ತು ವಿದ್ಯಾರ್ಥಿಗಳಿಗೆ ಯಾವ ಮೌಲ್ಯಗಳು ಮತ್ತು ನಡೆಗಳು ಮುಖ್ಯವಾಗುವುವು?`

`2. ಯೇಸುಕ್ರಿಸ್ತನ ನರಾವತಾರದಲ್ಲಿ ಪ್ರಕಟಗೊಂಡ ದೇವರ ಚಾರಿತ್ರ್ಯ (ಗುಣನಡತೆ)ಯನ್ನು ತಮ್ಮ ಜೀವನದಲ್ಲಿ ಪ್ರತಿಫಲಿಸಲು ಬಯಸುವ ಕ್ರೈಸ್ತೀಯ ಪೆÇೀಷಕರು ಮತ್ತು ಶಿಕ್ಷಕ-ಶಿಕ್ಷಕಿಯರಲ್ಲಿ ಉನ್ನತವಾದ ನಿರ್ದಿಷ್ಟಮಾನ ಇರಬೇಕು. ಈ ಉನ್ನತ ನಿರ್ದಿಷ್ಟಮಾನವಿಲ್ಲದಿದ್ದಾಗ ನಾವೇನು ಮಾಡಬೇಕು?`

`3. ಗುರುವಾರದ ವಾರಾಂತ್ಯದಲ್ಲಿ ಕೇಳಲಾಗಿರುವ ಪ್ರಶ್ನೆಯನ್ನು ತರಗತಿಯಲ್ಲಿ ಚರ್ಚಿಸಿರಿ, ಯೇಸುಕ್ರಿಸ್ತನ ಜನನ, ಜೀವನ ಮತ್ತು ಮರಣ ದೇವರ ಚಾರಿತ್ರ್ಯದ ಬಗ್ಗೆ ನಮಗೆ ಬೋಧಿಸುವುದೇನು? ವಿಶೇಷವಾಗಿ ಶೋಧನೆಗಳು ದೊಡ್ಡ ರೀತಿಯಲ್ಲಿ ಬರುವ ಕಾಲದಲ್ಲಿ ಮೇಲಿನ ಬೋಧನೆ ನಮಗೆ ಸಮಾಧಾನ ಕೊಡುವುದು ಹೇಗೆ?`