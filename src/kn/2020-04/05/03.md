---
title:  ತಂದೆಯನ್ನು ಪ್ರಕಟಿಸುವುದು (ಮುಂದುವರಿದಿದೆ)
date:  26/10/2020
---

ಯೋಹಾನ ತನ್ನ ಸುವಾರ್ತೆಗೆ ದೀರ್ಘ ಪೀಠಿಕೆ ಬರೆಯುತ್ತಾ (ಯೋಹಾನ 1:1-18). ಯೇಸುಕ್ರಿಸ್ತನನ್ನು ನಿತ್ಯ "ವಾಕ್ಯ" ಎಂದು ಚರ್ಚೆ ಮಾಡುತ್ತಾ ಹೋಗುತ್ತಾನೆ. ಕ್ರಿಸ್ತನನ್ನು, ದೇವರ ಕುಮಾರನೆಂದೂ, ಸ್ವತಃ ದೇವರೆಂದು, ಹಕ್ಕಿನಿಂದ ಸಾಧಿಸುವಿಕೆಗೆ ಎಲ್ಲೆಯಿಲ್ಲ. ಅದು ಸೀಮಾತೀತವಾದುದು. ಅವು ಧೈರ್ಯದ ಮಾತುಗಳು. ಮಾತಿನಲ್ಲಿ ಭಯವಿಲ್ಲ ವಿಶ್ವವ್ಯಾಪಿಯಾದ ಮಾತುಗಳವು. ಜಗದುತ್ಪತ್ತಿಗೆ ಮೊದಲೇ ಆತನಿದ್ದ. ಆತನಿಂದಲೇ ಸಮಸ್ತವು ಉಂಟಾಯಿತು (ಎohಟಿ 1:2,3). ಆತನು ಮನುಷ್ಯರಿಗೆ ಬೆಳಕಾಗಿದ್ದನು (ಎohಟಿ 1:4). ವಾಕ್ಯವು ಲೋಕಕ್ಕೆ ಬಂದಿತ್ತು, ಆ ಬೆಳಕೇ ಪ್ರತಿ ಮನುಷ್ಯನಿಗೂ ಬೆಳಕನ್ನು ಕೊಡುವಂಥದ್ದಾಗಿತ್ತು (ಯೋಹಾನ 1:9).

`ಯೋಹಾನನ ಪ್ರಕಾರ, ಕ್ರಿಸ್ತನು ಮಾನವನಾಗಿ ಬಂದದ್ದರ ಫಲಿತಾಂಶವೇನು? ವಾಕ್ಯನಾಗಿ ಬಂದಾತನು, ಎಂತಹ ಬೆಳಕನ್ನು ಈ ಲೋಕಕ್ಕೆ ತಂದನು? ಹಾಗೆ ತರುವುದಕ್ಕೆ ಅವನಿಗಿದ್ದ ಅರ್ಹತೆಗಳಾವುವು? ಯೋಹಾನ 1:14,18.`

"ಲೋಕದ ಕತ್ತಲು ತುಂಬಾ ಅಗಾಧವಾದಾಗ ಬೆಳಕು ಮೂಡಿ ಬಂದಿತ್ತು...." ಆದರೆ ಮಾನವರಿಗೆ ಒಂದು ನಿರೀಕ್ಷೆಯಿತ್ತು.... ಆ ನಿರೀಕ್ಷೆಯೇ: ಲೋಕಕ್ಕೆ ದೇವರ ಜ್ಞಾನವನ್ನು ಪುನಃಸ್ಥಾಪನೆ ಮಾಡಿತ್ತು.

"ಕ್ರಿಸ್ತನು ಆ ಜ್ಞಾನವನ್ನು ಪುನಃಸ್ಥಾಪನೆಮಾಡುವುದಕ್ಕಾಗಿಯೇ ಬಂದಿದ್ದನು. ತಮಗೆ ದೇವರು ಗೊತ್ತೆಂದು ಆತನ ಬಗ್ಗೆ ತಪ್ಪಾಗಿ ಬೋಧನೆ ಮಾಡಿ ಆತನನ್ನು ತಪ್ಪಾಗಿ ಪ್ರತಿನಿಧಿಸುತ್ತಿದ್ದವರ ಬಣ್ಣ ಬಯಲು ಮಾಡಲು ಬಂದಿದ್ದನು. ದೇವರಾಜ್ಞೆಯ ಪ್ರಕೃತಿಯನ್ನು ರುಜುವಾತು ಪಡಿಸಲು ಸಹ ಬಂದಿದ್ದನು. ತನ್ನ ಪವಿತ್ರವಾದ ಗುಣವನ್ನು ಪ್ರಕಟಿಸಲು ಆತ ಬಂದಿದ್ದನು" - ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 74-76.

"ಕ್ರಿಸ್ತನು ತನ್ನ ಜೀವನದಲ್ಲಿ ಏನೆಲ್ಲಾ ಮಾಡಿದ್ದನೋ ಅದೆಲ್ಲ ಒಂದೇ ಒಂದು ಉದ್ದೇಶಕ್ಕಾಗಿ: ಮಾನವೀಯತೆಯನ್ನು ಉನ್ನತೀಕರಿಸಲು ದೇವರನ್ನು ಪ್ರಕಟಿಸುವುದೇ ಆ ಉದ್ದೇಶ". ಎಜುಕೇಷನ್, ಪುಟ 82.

`ಯೇಸುಸ್ವಾಮಿಯವರು ತಾವೇ ಈ ಮಾತನ್ನು ಹೇಳಿದ್ದಾರೆ: "ನನ್ನನ್ನು ನೋಡಿದವನು ತಂದೆಯನ್ನು ನೋಡಿದ್ದಾನೆ" (ಯೋಹಾನ 14:9). ಈ ವಾಕ್ಯದ ಹಿನ್ನೆಲೆ ಏನಾಗಿತ್ತು? ಆತನು ಈ ಹೇಳಿಕೆಯನ್ನು ಹೇಳಿದ್ದು ಏಕೆ? ಯೋಹಾನ 14:1-4.`

ಫಿಲಿಪ್ಪನ ತಪ್ಪಾದ ಹೇಳಿಕೆಯನ್ನು ಟೀಕೆ ಮಾಡಬೇಕು ಅಂತನ್ನಿಸಬಹುದು (ಯೋಹಾನ 14:8). ಅಷ್ಟು ವರ್ಷಗಳ ಕಾಲ ಅವನು ಯೇಸುಸ್ವಾಮಿಯೊಂದಿಗೆ ಅನ್ಯೋನ್ಯವಾಗಿ ಒಡನಾಡಿದ್ದರೂ, ಕ್ರಿಸ್ತನ ನರಾವತಾರದ ಬಹುಮುಖ್ಯ ಹಾಗು ಅತ್ಯಾವಶ್ಯ ಸತ್ಯಾಂಶವಾದ ಕ್ರಿಸ್ತನು, ತಂದೆಯ ಗುಣ ಎಂಥದ್ದು ಎಂಬುದನ್ನು ಲೋಕಕ್ಕೆ ತೋರಿಸಲಿಕ್ಕೆ ಬಂದನು ಎಂಬುವದನ್ನು ಅವನು ಗ್ರಹಿಸಿರಲಿಲ್ಲ. ಶ್ರೇಷ್ಠ ಗುರುವಿನ ಒಬ್ಬ ಶಿಷ್ಯ ಬಹಳ ಕಳಪೆ ಸಾಧನೆ ತೋರಿಸಿದ್ದ ಎಂಬುದನ್ನು ಗಮನಿಸಿದ ಇಂದಿನ ಶಿಕ್ಷಕರುಗಳಿಗೆ, ತಮ್ಮ ಶಿಷ್ಯರು, ಕಳಪೆ ಸಾಧನೆ ತೋರಿಸಿದ ವಿಷಯದಲ್ಲಿ ಇದ್ದ ಚಿಂತೆಯನ್ನು ಮರೆತು ನೆಮ್ಮದಿ ಸಿಗಬಹುದು. ಸತ್ಯವೇದದಲ್ಲಿ ಫಿಲಿಪ್ಪನ ಹೇಳಿಕೆಯನ್ನು ದಾಖಲಿಸಿರುವುದು ಅವನನ್ನು ಟೀಕಿಸುವುದಕ್ಕಲ್ಲ, ಆದರೆ ನಮ್ಮ ಹೃದಯಗಳನ್ನು ನಾವು ಪರಿಶೋಧಿಸಿ ನೋಡಿಕೊಳ್ಳಲು ಅದೊಂದು ಸದಾವಕಾಶವಷ್ಟೇ. ನಾವು ಸಹ ಅದೆಷ್ಟು ಕಾಲದಿಂದ ಯೇಸುಸ್ವಾಮಿ ಜೊತೆಯಲ್ಲಿ ಜಿವಿಸುತ್ತಿದ್ದೇವೆ? ಫಿಲಿಪ್ಪನಿಗಿಂತಲೂ ಹೆಚ್ಚಾಗಿ ಅಥವಾ ಇನ್ನೂ ಉತ್ತಮವಾದ ರೀತಿಯಲ್ಲಿ ನಾವು ಯೇಸುಕ್ರಿಸ್ತನನ್ನು ಅರ್ಥಮಾಡಿಕೊಂಡಿದ್ದೇವೆಯೋ? "ನನ್ನನ್ನು ನೋಡಿದವನು ತಂದೆಯನ್ನು ನೋಡಿದ್ದಾನೆ".