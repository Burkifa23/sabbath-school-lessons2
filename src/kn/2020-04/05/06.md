---
title:  ಶ್ರೇಷ್ಠ ಗುರುವಿನ ಪ್ರಥಮ ವಿದ್ಯಾರ್ಥಿಗಳು
date:  29/10/2020
---

ಒಂದು ಗಳಿಗೆ ಅವರು ಪಟ್ಟಣದ ಹೊರಗೆ ಕುರಿಮೇಯಿಸುತ್ತಿರುವ ಕುರುಬರಾಗಿರುತ್ತಾನೆ. ಮತ್ತೊಂದು ಗಳಿಗೆಯಲ್ಲಿ ಆಕಾಶದ ಪ್ರಕಾಶಮಾನರಾಗಿ ಇಳಿದುಬರುವ ದೇವದೂತರುಗಳನ್ನು ಸ್ವಾಗತಮಾಡಿ, ಅವರು ನೀಡುವ ಆಶ್ಚರ್ಯಕರ ಇಡೀ ಭೂಮಂಡಲವನ್ನೇ ನಡಗಿಸುವ ಸುದ್ದಿಯನ್ನು ಸ್ವೀಕಾರ ಮಾಡಿಕೊಳ್ಳುವ ಕುರುಬರೂ ಆಗಿರುತ್ತಾರೆ. ಅಂತಹ ಪ್ರಕಾಶಮಾನ ನೋಟದಿಂದ ಪ್ರೇರಿತರಾದ ಇವರು, ದೇವದೂತರಿಂದ ಘೋಷಿಸಲ್ಪಟ್ಟ ಶಿಶುವಿನ ದರ್ಶನ ಮಾಡಲು ಹೊರಟು ನಿಲ್ಲುತ್ತಾರೆ.

`ಆ ಕುರುಬರ ಜೊತೆ ನಿಂತುಕೊಂಡು, ಗೋದಲಿ ಮೇಲೆ ಮಲಗಿಕೊಂಡಿರುವ ಮಗುವಿನೆಡೆ ನೀವು ನೋಡುತ್ತಿರುವಂತೆ ಕಲ್ಪನೆ ಮಾಡಿನೋಡಿ? ನೀವು ನೋಡುತ್ತಿರುವುದೇನು? ಲೂಕ 2:8-20.`

ಶ್ರೇಷ್ಠ ಗುರುವಿನ ಪ್ರಥಮ ವಿದ್ಯಾರ್ಥಿಗಳಾದ ಯೋಸೇಪ, ಮರಿಯಳು ಮತ್ತು ಕುರುಬರನ್ನು ನಿಜವಾಗಿಯೂ ಶ್ಲಾಘಿಸಬೇಕು. ಯೇಸುಕ್ರಿಸ್ತನ ಜನನದ ದೈನ್ಯತೆಯ ಪರಿಸ್ಥಿತಿ ನರಾವತಾರದ ವಿಸ್ಮಯದ ಸೂಚನೆಯಲ್ಲೇ ಕೊಡುವುದಿಲ್ಲ. ಆ ವಿಸ್ಮಯವೇನೆಂದರೆ: ಈ ಶಿಶುವಿನ ರೂಪದಲ್ಲಿ ದೇವರು ಮಾನವರೊಂದಿಗೆ ಒಂದಾಗಲು ಬಂದಿದ್ದನು. ಕ್ರಿಸ್ತನ ಪ್ರಥಮ ವಿದ್ಯಾರ್ಥಿಗಳು- ದರ್ಶನಗಳ, ಕನಸುಗಳ ಮತ್ತು ದೇವದೂತರುಗಳ ಸಹಾಯದಿಂದ ಯೇಸುಕ್ರಿಸ್ತನ ಬಾಹ್ಯ ಜಗತ್ತಿನ ಕಾಣಿಸಿಕೊಳ್ಳುವಿಕೆಯಾಚೆಗಿನ ಸಂಗತಿಗಳನ್ನು ಕಾಣಲು ಶಕ್ತರಾದರು. ಕುರುಬರು ಈ ಶಿಶುವಿನ ಅನನ್ಯತೆಯನ್ನು ಬೇರೆಯವರೊಂದಿಗೆ "ಈ ಹೊತ್ತು ನಿಮಗೋಸ್ಕರ ದಾವೀದನೂರಲ್ಲಿ ಒಬ್ಬ ರಕ್ಷಕನು ಹುಟ್ಟಿದ್ದಾನೆ. ಆತನು ಕರ್ತನಾಗಿರುವ ಕ್ರಿಸ್ತನೇ" ಎಂದು ಹಂಚಿಕೊಂಡರು (ಲೂಕ 2:11).

`ಕ್ರಿಸ್ತನ ಜನನದ ಸುದ್ದಿಗೆ ಜೋಯಿಸರು ಹೇಗೆ ಪ್ರತಿಕ್ರಿಯಿಸಿದ್ದರು? ಯೆಹೋದನು ಹೇಗೆ ಪ್ರತಿಕ್ರಿಯಿಸಿದ್ದನು? ಮತ್ತಾಯ 2:1-12.`

ಕ್ರಿಸ್ತನು ತನ್ನ ಮೊದಲ ಸಾಮ್ಯ ಹೇಳುವ ಮತ್ತು ಅದ್ಭುತ ಕಾರ್ಯವನ್ನು ಎಸಗುವ ಮೊದಲೇ, ನಮ್ಮ ಶ್ರೇಷ್ಠ ಗುರುವು, ತಾನು ಏನಾಗಿದ್ದಾನೋ ಆ ಕಾರಣಕ್ಕಾಗಿ, ಆತನು ಆರಾಧನೆಗೆ ಯೋಗ್ಯನಾಗಿದ್ದಾನೆ. ಯೇಸುಕ್ರಿಸ್ತನ ನಂತರದ, ದೇವರ ಸೇವೆಯಲ್ಲಿನ ಬೋಧನೆಗಳನ್ನು ಶ್ಲಾಘಿಸುವ ಮುನ್ನ ಪ್ರಥಮ ವಿದ್ಯಾರ್ಥಿಗಳು ಜೋಯಿಸರು ತಮ್ಮ ಶ್ರೇಷ್ಠ ಗುರುವನ್ನು ಆರಾಧನೆ ಮಾಡುತ್ತಿದ್ದಾರಲ್ಲ ಅವರೊಂದಿಗೆ ನಾವು ಸೇರಿಕೊಳ್ಳೋಣ. ಯಾರ ಬೋಧನೆಗಳನ್ನು ನಾವು ಮೆಚ್ಚುತ್ತೇವೋ, ಆತನು ಒಬ್ಬ ಮೇಧಾವಿ ಶಿಕ್ಷಣತಜ್ಞನಿಗಿಂತ ಹೆಚ್ಚಿನವನು. ಆತ ದೇವರ, ತನ್ನ ಮಕ್ಕಳಾದ ಮಾನವರೊಂದಿಗೆ ವಾಸಿಸಲು ಬಂದವನು. ಕ್ರೈಸ್ತೀಯ ಶಿಕ್ಷಣವು ಕ್ರಿಸ್ತನ ಆರಾಧನೆಯಲ್ಲಿ ಬೇರೂರಿದೆ.

ಜೋಯಿಸರು, ಕುರುಬರು ಮತ್ತು ದೇವದೂತರ ಜೊತೆಗೂಡಿ ಕ್ರಿಸ್ತನನ್ನು ನವಜಾತ ರಾಜಕುಮಾರನನ್ನು, ಆರಾಧಿಸಲು ನಮಗೆ ಕರೆ ನೀಡಲಾಗಿದೆ. ಆ ಶಿಶುರೂಪದಲ್ಲಿದ್ದ ಯೇಸುವಿನಲ್ಲಿ ತಂದೆಯಾದ ದೇವರ ವಾಸ್ತವತೆಯನ್ನು ಕಾಣೋಣ.

`ಯೇಸು ಮಾನವಾವತಾರವೆಂದರೆ ಅದು ದೇವರ ಚಾರಿತ್ರ್ಯ ಎಂಬ ವಿಷಯವನ್ನು ಕುರಿತು ಆಲೋಚಿಸಿರಿ. ವಿಶ್ವ - ಅಂದರೆ ನಮ್ಮ ಪರಿಕಲ್ಪನೆಯನ್ನು ಮೀರಿ ಬೃಹತ್ ಆದದ್ದು. ಆ ವಿಶ್ವದ ಸೃಷ್ಟಿಕರ್ತನು ತನ್ನನ್ನು ತಾನು ತಗ್ಗಿಸಿಕೊಂಡು, ಮಾನವರ ನಡುವೆ ಬಂದು, ಕ್ರಿಸ್ತನ ಮೂಲಕ ನಮ್ಮೊಂದಿಗೆ ಜೀವಿಸಿ ಶಿಲುಬೆಯ ಮೇಲೆ ಮರಣಿಸಿ ನಮ್ಮ ಪಾಪಗಳ ನಿಮಿತ್ತ ನಮಗಾಗಬೇಕಾಗಿದ್ದ ಶಿಕ್ಷೆಯನ್ನೆಲ್ಲ ತಾನೇ ಅನುಭವಿಸಿದನು. ಇದು ಅಷ್ಟೊಂದು ಒಳ್ಳೆಯ ಸುದ್ದಿಯಾಗಿರುವುದು ಯಾಕೆ?`