---
title:  ಸತ್ಯದ ಶೋಧ
date:  25/11/2020
---

`ಆಲಬರ್ಟ್ ಐನ್‍ಸ್ಟೀನ್‍ರವರನ್ನು ಆಧುನಿಕ ಭೌತಶಾಸ್ತ್ರದ ಜನಕ ಎಂದೇ ಪರಿಗಣಿಸಲಾಗಿದೆ. ಅವರು- "ಪ್ರಶ್ನೆ ಕೇಳುವುದನ್ನು ನಿಲ್ಲಿಸುವುದು ಮುಖ್ಯವಲ್ಲ. ಕುತೂಹಲ ಇರುವಿಕೆಗೆ ತನ್ನದೇ ಆದ ಕಾರಣವಿದೆ. ಜೀವನದ, ನಿತ್ಯತೆಯ ವಿಸ್ಮಯಗಳ ಕುರಿತು ಧ್ಯಾನ ಮಾಡಿದಾಗ ಯಾರಿಗೇ ಆಗಲಿ ಭಯ-ಭೀತಿ ಆಗದಿರದು. ಯಾಕೆಂದರೆ ವಾಸ್ತವತೆಯ ರಚನೆಯೇ ಅಷ್ಟೊಂದು ಅಸಾಧಾರಣ. ಈ ವಿಸ್ಮತೆಯನು ಪ್ರತಿದಿನ ಸ್ವಲ್ಪಸ್ವಲ್ಪ ಗ್ರಹಿಸಿದರೂ ಅಷ್ಟೇ ಸಾಕು. ಒಂದು ಪವಿತ್ರವಾದ ಕುತೂಹಲತೆಯನ್ನು ಎಂದೂ ಕಳೆದುಕೊಳ್ಳಬೇಡಿ".`

ಹೆಚ್ಚು ಕಡಿಮೆ ನಮ್ಮ ಹಾಗೆಯೇ, ಪ್ರಶ್ನೆ ಕೇಳುವ ಸ್ತ್ರೀ-ಪುರುಷರು, ಹೆದರಿಕೆ, ನಿರೀಕ್ಷೆಗಳು ಮತ್ತು ಸಂತೋಷದಿಂದಿರುವ ಜನ, ತಮ್ಮದೇ ಆದ ರೀತಿಯಲ್ಲಿ ಸತ್ಯದ ಶೋಧದಲ್ಲಿರುವ ಹಾಗು ಜೀವನದ ಅತ್ಯಂತ ಜಟಿಲವಾದ ಪ್ರಶ್ನೆಗಳಿಗೆ ಉತ್ತರ ಹುಡುಕುವ ಜನರ, ಕುತೂಹಲ ಜನರ ಕಥೆಗಳಿಂದ ತುಂಬಿದೆ ಸತ್ಯವೇದ.

"ಒಂದೊಂದು ವಸ್ತುವನ್ನು ಸಮಯಕ್ಕೆ ತಕ್ಕ ಹಾಗೆ ಅಂದವಾಗಿ ನಿರ್ಮಿಸಿದ್ದಾನೆ; ಇದಲ್ಲದೆ ಮನುಷ್ಯರ ಹೃದಯದಲ್ಲಿ ಅನಂತಕಾಲದ ಯೋಚನೆಯನ್ನು ಇಟ್ಟಿದ್ದಾನೆ. ಆದರೂ ದೇವರು ಆದ್ಯಂತವಾಗಿ ನಡೆಸುತ್ತಿರುವ ಕೆಲಸವನ್ನು ಅವರು ಗ್ರಹಿಸಲಾರದಂತೆ ಮಾಡಿದ್ದಾನೆ." (ಪ್ರಸಂಗಿ 3:11).

ಸೊಲೊಮೋನನ ಈ ಮಾತಿನ ಅರ್ಥವೇನು? ಮೂಲದ ಇಬ್ರಿಯ ಭಾಷೆಯ ಈ ವಾರದಲ್ಲಿ ನಿತ್ಯತ್ವಕ್ಕೆ "ಒಲಮ್" ಎಂಬ ಪದ ಬಳಕೆಯಾಗಿದೆ. ಕೆಲವು ವ್ಯಾಖ್ಯಾನಕಾರರು ಈ ಪದವನ್ನು "ಭೂತ ಮತ್ತು ಭವಿಷ್ಯದ ಇಂದ್ರಿಯ ಜ್ಞಾನ" ಎಂದು ಭಾಷಾಂತರಿಸಿದ್ದಾರೆ. ಈ ಅರ್ಥದಲ್ಲಿ, ಮೇಲಿನ ವಾಕ್ಯವನ್ನು ದೇವರು ಮಾನವರ ಹೃದಯದಲ್ಲಿಯೂ ಮತ್ತು ಮನಸ್ಸಿನಲ್ಲಿಯೂ ಭೂತ ಮತ್ತು ಭವಿಷ್ಯ ಕುರಿತ ಇಂದ್ರಿಯ ಜ್ಞಾನವನ್ನಿಟ್ಟಿದ್ದಾನೆ. ನಿತ್ಯತ್ವನ್ನೇ ಅಂತರಂಗದಲ್ಲಿಟ್ಟಿದ್ದಾನೆ ಎಂದು ಅರ್ಥೈಸಿಕೊಳ್ಳಬಹುದು. ಮಾನವರಾದ ನಾವು, ಜೀವ ಮತ್ತು ನಮ್ಮ ಅಸ್ತಿತ್ವ ಕುರಿತ "ದೊಡ್ಡ ಪ್ರಶ್ನೆಗಳನ್ನು" ಕುರಿತು ಚಿಂತನೆ ನಡೆಸಬಹುದಾಗಿದೆ.

ಇಲ್ಲಿ ತಾನೇ ಸತ್ಯವೇದ ಕೇಂದ್ರ ಪಾತ್ರ ವಹಿಸಿದೆ. ನಾವು ಯಾರು? ನಾವೇಕೆ ಇಲ್ಲಿದ್ದೇವೆ? ನಾವು ಹೇಗೆ ಇಲ್ಲಿ ಬದುಕಬೇಕು? ನಾವು ಸತ್ತಾಗ ಏನಾಗುತ್ತದೆ? ದುಷ್ಟತನ ಮತ್ತು ಸಂಕಟ ಇಲ್ಲಿ ಏಕಿದೆ? ಇತಿಹಾಸ ಬರೆಯಲಿಕ್ಕೆ ಆರಂಭವಾದ ಕಾಲದಿಂದ ಸತ್ಯದ ಶೋಧದಲ್ಲಿರುವವರು ಕೇಳುತ್ತಲೇ ಬಂದಿದ್ದಾರೆ. ಇಂತಹ ಶೋಧದಲ್ಲಿರುವವರು ಉತ್ತರವನ್ನು ಕಂಡುಕೊಳ್ಳಲು ಎಂತಹ ಸಹಾಯ ಮಾಡುವ ಸದಾವಕಾಶ ನಮಗೆ ಒದಗಿ ಬಂದಿದೆ ಹಾಗೂ ಎಂತಹ ಗುರುತರವಾದ ಜವಾಬ್ದಾರಿ ನಮ್ಮ ಮೇಲಿವೆ. ದೇವರ ವಾಕ್ಯದಿಂದ, ಮೇಲಿನ ಪ್ರಶ್ನೆಗಳಿಗೆ ಉತ್ತರಿಸಲು ಸಾಧ್ಯವಾಗದಿದ್ದರೆ, ಕ್ರೈಸ್ತೀಯ ಶಿಕ್ಷಣ ಏಕೆ?

ಜೀವನದ ದೊಡ್ಡ ಪ್ರಶ್ನೆಗಳಿಗೆ ಉತ್ತರಿಸುವುದರಲ್ಲಿ ಸತ್ಯವೇದ ಮುಖ್ಯಪಾತ್ರ ವಹಿಸಬೇಕೇಕೆ?