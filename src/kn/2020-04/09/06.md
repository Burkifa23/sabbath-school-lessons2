---
title: ನಮ್ಮ ಜೀವನಗಳನ್ನು ಹಂಚಿಕೊಳ್ಳುವುದು
date:  26/11/2020
---

`1 ಥೆಸ 2:6-8ನ್ನು ಓದಿಕೊಳ್ಳಿರಿ. ನಮ್ಮ ಶಾಲೆಗಳ ಮತ್ತು ಸಭೆಗಳ ವಿಷಯದಲ್ಲಿ ನಮ್ಮ ಚಿಂತನೆಗಳೇನಾಗಿರಬೇಕೆಂದು ಇಲ್ಲಿ ಪೌಲ ಹೇಳಿರುವುದೇನು?`

ಸಮಾಜದಲ್ಲಿ ಕುಸಿಯುತ್ತಿರುವ ಸಮುದಾಯವನ್ನು ಎದುರಿಸುತ್ತಿದ್ದರೂ ಸಭೆಯ, ಸತ್ಯವೇದಾಧಾರಿತ ಅರ್ಥಗ್ರಹಿಕೆ ಹಿಂದೆಂದಿಗಿಂತಲೂ ಇಂದು ಹೆಚ್ಚಾಗಿರುವ ಕಾಲ ಘಟ್ಟದಲ್ಲಿ ನಾವು ಜೀವಿಸುತ್ತಿದ್ದೇವೆ. ಮತ್ತಾಯ 18:20 ಹೀಗೆ ಜ್ಞಾಪಕ ಮಾಡಿಕೊಡುತ್ತಿದೆ. "ಯಾಕೆಂದರೆ ಇಬ್ಬರು ಮೂವರು ನನ್ನ ಹೆಸರಿನಲ್ಲಿ ಎಲ್ಲ ಕೂಡಿ ಬಂದಿರುತ್ತಾರೋ ಅಲ್ಲಿ ಅವರ ನಡುವೆ ನಾನು ಇದ್ದೇನೆ" ಹೊಸ ಒಡಂಬಡಿಕೆಯ ಸಭೆ ಮತ್ತು ಸಮುದಾಯದ ಪರಿಕಲ್ಪನೆ ಬಂದಿರುವುದೇ ಪ್ರಾಥಮಿಕವಾಗಿ ವಿಶ್ವಾಸಿಗಳ ಮನೆಗಳಲ್ಲಿ ಪಡೆದುಕೊಂಡ ಆಕಾಶದಿಂದ ಸಮುದಾಯದ ಸಣ್ಣ ಸಣ್ಣ ಗುಂಪುಗಳು ಮನೆಗಳಲ್ಲಿ ಗುಂಪುಕೂಡಿ ಪ್ರಾರ್ಥನೆ ಮಾಡುವ, ಹಾಡುವ, ಕರ್ತನ ರಾತ್ರಿ ಭೋಜನ ಆಚರಿಸುವ, ಕ್ರಿಸ್ತನ ವಾಕ್ಯಗಳನ್ನು ಕಲಿಯುವ ಮತ್ತು ಒಬ್ಬರಿನ್ನೊಬ್ಬನೊಂದಿಗೆ ಹಂಚುವ ಕೆಲಸಗಳನ್ನು ಮಾಡುತ್ತಿದ್ದರು.

ದೇವಾರಾಧನೆ ಮಾಡುತ್ತಿದ್ದ ಈ ಗುಂಪುಗಳು ಮೊದಲ ಸಭಾ-ಶಾಲೆಗಳಾದವು. ಹೊಸದಾಗಿ ಸಭೆಗೆ ಸೇರುತ್ತಿದ್ದವರಿಗೆ ಸತ್ಯವೇದದ ಪರಿಚಯ ಮಾಡಿಕೊಡಲಾಗುತ್ತಿತ್ತು. ಅವರು ಕ್ರಿಸ್ತನಲ್ಲಿ ಹೊಸ ಜೀವನಗಳನ್ನು ಕಂಡುಕೊಳ್ಳುತ್ತಿದ್ದರು. ಪೌಲನ-"ಇಹಲೋಕದ ನಡವಳಿಕೆಯನ್ನು ಅನುಸರಿಸದೆ ನೂತನ ಮನಸ್ಸನ್ನು ಹೊಂದಿಕೊಂಡು ಪರಲೋಕದ ಭಾವದವರಾಗಿರಿ" (ರೋಮ 12:2) ಎಂಬ ಮಾತು ಸಭೆಯು ಶಿಕ್ಷಣದ ಕೆಲಸವನ್ನು ಬಹಳ ಗಂಭೀರವಾಗಿ ಪರಿಗಣಿಸಿತೆಂಬ ಸೂಚನೆ ಕೊಡುತ್ತದೆ.

ಸಮುದಾಯಗಳಲ್ಲಿ, ಸುವಾರ್ತೆ ಉತ್ತಮವಾದ ರೀತಿಯಲ್ಲಿ ಜೀವಿಸುತ್ತದೆ ಎಂಬುದನ್ನು ಆದಿಸಭೆಯ ವಿಶ್ವಾಸಿಗಳು ಕಂಡುಕೊಂಡರು. ಸಮುದಾಯದಲ್ಲಿ ನಾವು ಜೋರಾಗಿ ಹಾಡಬಹುದು. ಭಕ್ತಿಯಿಂದ ಪ್ರಾರ್ಥನೆ ಮಾಡಬಹುದು ಮತ್ತು ಹೆಚ್ಚು ಆರೈಕೆ ಮಾಡಬಹುದು ಹಾಗು ಅನುಕಂಪ ತೋರಬಹುದು. ದೇವರ ಒಳ್ಳೇಯತನವನ್ನು ಬೇರೆಯವರು ಮಾತಾಡುವುದನ್ನು ನಾವು ಕೇಳಿಸಿಕೊಂಡಾಗ, ಆತನು ನಮಗೂ ಎಷ್ಟು ಒಳ್ಳೆಯವನಾಗಿದ್ದನು ಎಂಬುದನ್ನು ನೆನೆಸುತ್ತೇವೆ; ಒಬ್ಬರಿನ್ನೊಬ್ಬರೊಂದಿಗೆ ಮಾಡಿಕೊಳ್ಳುವ ಘರ್ಷಣೆಗಳು ಹಾಗು ಮನಸ್ಸಿಗಾಗುವ ಗಾಯಗಳನ್ನು ಕುರಿತು ಹೇಳಿದಾಗ, ನಮ್ಮ ಜೀವನದಲ್ಲಿ ಆತನು ಮಾಡಿದ ರೋಗಗುಣಪಡಿಸುವಿಕೆಯನ್ನೂ ನೆನಸಿಕೊಳ್ಳುತ್ತೇವೆ. ಆತನ ಕೃಪೆ ಮತ್ತು ಆತನ ಗುಣಪಡಿಸುವಿಕೆಯ ಸಾಧನಗಳಾಗಿ ನಾವು ಹೊಸಹೊಸ ಅನುಭವಗಳನ್ನು ಪಡೆಯುವ ಬಯಕೆಗಳನ್ನು ಹೊಂದುತ್ತೇವೆ.

ಇಂದಿನ ಮೇಲಿನ ಸತ್ಯವೇದ ಉಲ್ಲೇಖದಲ್ಲಿ: ಶಿಲುಬೆಯ ಬಲ, ಕರ್ತನಾದ ದೇವರ ಪುನರುತ್ಥಾನ, ಮತ್ತೆ ಆತನ ಹಿಂತಿರುಗಿ ಬರುವಿಕೆಯ ವಾಗ್ದಾನವೇ ದೇವರ ಸುವಾರ್ತೆಯೆಂದು ಪೌಲ ಖಡಾಖಂಡಿತವಾಗಿ ಹೇಳಿದ್ದಾನೆ. ಇಡೀ ಪ್ರಪಂಚದಲ್ಲಿ ಇದಕ್ಕಿಂತ ಉತ್ತಮವಾದ ಸುಸುದ್ದಿ ಮತ್ತೊಂದಿಲ್ಲ. ಪೌಲನು, ತನ್ನ ಜೀವಮಾನ ಕಾಲವನ್ನೆಲ್ಲ, ಶ್ರೇಷ್ಠವಾದ ಸಮಗ್ರತೆ ಮತ್ತು ವಚನಬದ್ಧತೆಯಿಂದ ಕ್ರಿಸ್ತನ ಕಥೆಯನ್ನು ಹೇಳುವುದಕ್ಕೆ ಆದ್ಯತೆ ಕೊಟ್ಟಿದ್ದನು. ಇದಕ್ಕೆ ಬಂದ ಅಡ್ಡಿಗಳನ್ನು ಸುಮ್ಮನೆ ಪಕ್ಕಕ್ಕೆ ತಳ್ಳಿ, ತನ್ನ ಸೇವೆಯನ್ನು ಪ್ರಾಮಾಣಿಕವಾದ ಸೇವೆಯನ್ನು ಮುಂದುವರಿಸಿದ್ದನು.

ಹೀಗೆ ನಡೆದುಕೊಂಡ ಪೌಲನ ಅತ್ಯುತ್ತಮ ಸಲಹೆ: ನಮ್ಮ ಜೀವನವನ್ನು ಒಟ್ಟಾಗಿ ಹಂಚಿಕೊಳ್ಳುವ ಮೂಲಕ ಸುವಾರ್ತೆಯ ಸಂದೇಶವನ್ನು ಅತ್ಯುತ್ತಮವಾಗಿ ಅರ್ಥಮಾಡಿಕೊಳ್ಳಬಹುದು ಮತ್ತು ಅತ್ಯುತ್ತಮವಾಗಿ ಅನುಭವಿಸಬಹುದು. ಸತ್ಯವೇದದಲ್ಲಿ ನಾವು ಕಂಡುಕೊಳ್ಳುವ ಕೃಪೆಯ ಸಂದೇಶಕ್ಕೆ ನಮ್ಮ ಜೀವನ ದೃಷ್ಟಾಂತವಾಗಿದೆಯೇ ಎಂಬುದನ್ನು ಜನ ಅತ್ಯಂತ ಸಮೀಪದಿಂದ ನಮ್ಮನ್ನು ಅವಲೋಕಿಸುತ್ತಿದ್ದಾರೆ ಎಂಬುದನ್ನು ನಾವೆಂದೂ ಮರೆಯಬಾರದು.

`ನೀವು ಹೇಗೆ ಜೀವನ ಸಾಗಿಸುತ್ತಿದ್ದೀರಿ ಮತ್ತು ನನ್ನ ಸುತ್ತಮುತ್ತ ಇರುವವರಿಗೆ ನಾನು ಎಂತಹ ಸಾಕ್ಷಿಕೊಡುತ್ತಿದ್ದೇನೆ ಎಂದು ನಿಮಗೆ ನೀವೇ ಕೇಳಿಕೊಳ್ಳುವಿರಾ?`