---
title:  ನಿಜವಾದ ಕ್ರೈಸ್ತೀಯ ಶಿಕ್ಷಣ
date:  22/11/2020
---

`ಒಬ್ಬ ರಬ್ಬಿಯ ಬಗ್ಗೆ ಒಂದು ಕಥೆ ಇದೆ. ಅವನ ತರಗತಿಯಲ್ಲಿ ಒಬ್ಬ ನಿದ್ದೆಗಣ್ಣಿನ ವಿದ್ಯಾರ್ಥಿ ಕುಳಿತಿದ್ದ. ಅವನ ಕಡೆ ನೋಡುತ್ತಾ ರಬ್ಬಿ, ವಿದ್ಯಾರ್ಥಿಗಳನ್ನುದ್ದೇಶಿಸಿ: ವಿದ್ಯಾರ್ಥಿಗಳೇ, ಯಾವಾಗ ರಾತ್ರಿ ಕಳೆಯಿತು ಮತ್ತು ಬೆಳಿಗ್ಗೆ ಆರಂಭವಾಯಿತು ಎಂದು ಒಬ್ಬನು ತಿಳಿದುಕೊಳ್ಳುವುದು ಹೇಗೆ?`

ಅನೇಕ ವಿದ್ಯಾರ್ಥಿಗಳು ಉತ್ತರಿಸುವುದಕ್ಕಾಗಿ ಕೈ ಎತ್ತಿದ್ದರು. "ರಬ್ಬಿ, ಒಂದು ಆಡಿಗೂ ಮತ್ತು ಒಂದು ಕುರಿಗೂ ಇರುವ ವ್ಯತ್ಯಾಸವೇನೆಂದು ಗೊತ್ತಾದಾಗ" ಎಂದು ಒಬ್ಬ ಹೇಳಿದ. ರಬ್ಬಿ, "ಇಲ್ಲ" ಎಂದು ಹೇಳಿದನು. "ಒಂದು ಅಂಜೂರದ ಮರಕ್ಕೂ ಮತ್ತು ಒಂದು ಆಲೀವ್ ಮರಕ್ಕೂ ನಡುವಿರುವ ವ್ಯತ್ಯಾಸವೇನೆಂದು ಗೊತ್ತಾದಾಗ" ಎಂದು ಇನ್ನೊಬ್ಬ ವಿದ್ಯಾರ್ಥಿ ಹೇಳಿದಾಗ ರಬ್ಬಿ ಅದಕ್ಕೂ "ಇಲ್ಲ" ಎಂದನು.

ಇಂತಾ ಸುಮಾರು ಉತ್ತರಗಳು ಬಂದ ನಂತರ, ರಬ್ಬಿ, ಈ ರೀತಿಯಾಗಿ ಘೋಷಣೆ ಮಾಡಿದ್ದನು: ವಿದ್ಯಾರ್ಥಿಗಳೇ ಒಬ್ಬನು ರಾತ್ರಿ ಮುಗಿಯಿತು ಮತ್ತು ಹಗಲು ಆರಂಭವಾಯಿತು ಎಂದು ತಿಳಿಯುವುದು, ನೀವು ಎಂದೂ ನೋಡದ ಒಬ್ಬನನ್ನು ಗುರುತಿಸಿ, ಆ ಅಪರಿಚಿತನನ್ನು ಸಹೋದರನೆಂದೂ, ಎಂದೂ ನೋಡದ ಒಬ್ಬಳನ್ನು ಸಹೋದರಿ ಎಂದು ಹೇಳಿದಾಗ, ಆ ಕ್ಷಣ, ಅವನಿಗೆ ರಾತ್ರಿ ಮುಗಿದು, ಹಗಲು ಆರಂಭವಾಗುವುದು. ಅಂತಹ ಒಂದು ಕ್ಷಣ ಬಾರದಿದ್ದರೆ, ಆ ದಿನ ಎಷ್ಟೇ ಪ್ರಕಾಶಮಾನವಾಗಿರಲಿ, ಅದು ಅವನಿಗೆ ರಾತ್ರಿಯೇ ಆಗಿರುತ್ತದೆ."

`ಲೂಕ 10:30-37ನ್ನು ಓದಿಕೊಳ್ಳಿರಿ. ಈ ಕಥೆಯ ಮುಖಾಂತರ ಯೇಸುಕ್ರಿಸ್ತನು ನಮಗೆ ಬೋಧಿಸುವುದೇನು? ಯಾವುದೇ ನಿಜವಾದ ಕ್ರೈಸ್ತೀಯ ಶಿಕ್ಷಣದ ಭಾಗ ಏನಾಗಿರಬೇಕು ಎಂಬುದಕ್ಕೆ ಈ ಕಥೆ ನಮಗೆ ತಿಳಿಸಿಕೊಡುವುದೇನು?`

ಸೆವೆಂತ್-ಡೇ ಅಡ್ವೆಂಟಿಸ್ಟ್‍ರಾದ ನಾವು ಸಮೃದ್ಧಿಯಾದ ತಾತ್ವಿಕ ಬೆಳಕೂ ಮತ್ತು ಸತ್ಯಗಳಿಂದ ಆಶೀರ್ವದಿಸಲ್ಪಟ್ಟಿದ್ದೇವೆ (ಉದಾ: ಸತ್ತವರ ಸ್ಥಿತಿ, ಸಬ್ಬತ್ತು, 1844 ಮತ್ತು ನ್ಯಾಯವಿಚಾರಣೆ, ಮಹಾಹೋರಾಟ ಇತ್ಯಾದಿ) ಕ್ರೈಸ್ತೀಯ ಪ್ರಪಂಚದಲ್ಲಿ ಅನೇಕ ಕ್ರೈಸ್ತರಿಗೆ ಇವು ಅರ್ಥವಾಗಿಲ್ಲ. ಈ ಸತ್ಯಗಳು ಅದೆಷ್ಟೇ ನಿರ್ಣಾಯಕವಾಗಿರಲಿ. ಬೇರೆಯವರ ವಿಷಯದಲ್ಲಿ ಪೂರ್ವಾಗ್ರಹಪೀಡಿತರಾಗಿ ನಡೆದುಕೊಂಡರೆ, ನಮ್ಮ ಸಾಂಸ್ಕೃತಿಕ ಮತ್ತು ಸಾಮಾಜಿಕ ಒಲವುಗಳು ಬೇರೆಯವರನ್ನು ಕೀಳಾಗಿ ಕಾಣುವಂತೆ ಮಾಡಿದರೆ ನಾವು ತಿಳಿದುಕೊಂಡ ಈ ಸತ್ಯಗಳು ನಮಗೆ ಒಳ್ಳೆಯದು ಮಾಡುವುದಾದರೂ ಹೇಗೆ?

ನಿಜವಾದ ಕ್ರೈಸ್ತೀಯ ಶಿಕ್ಷಣ, ಮಾನವನ ನ್ಯೂನತೆಗಳು ಮತ್ತು ದುಶ್ಟತ್ವಗಳ ಸ್ವಭಾವದಿಂದ ನಮ್ಮನ್ನು ಮೇಲೆತ್ತಿ ಬೇರೆಯವರನ್ನು ಕ್ರಿಸ್ತನು ಹೇಗೆ ಕಾಣುವನೋ ಹಾಗೆ ಕಾಣುವುದಕ್ಕೆ ಸಹಾಯ ಮಾಡಬೇಕು. ಯಾಕೆಂದರೆ ಅವರಿಗಾಗಿ ಕ್ರಿಸ್ತನು ತನ್ನ ಪ್ರಾಣವನ್ನೇ ತ್ಯಾಗಮಾಡಿದನು; ಅವರ ಪಾಪಗಳ ನಿಮಿತ್ತ ಶಿಲುಬೆಯನ್ನು ಹೊತ್ತುಕೊಂಡು ಹೋದನು, ಅವರಿಗಾಗಿ ಯಾರಿಂದಲೂ ಸಂದಾಯ ಮಾಡಲಿಕ್ಕಾಗದಷ್ಟು ದೊಡ್ಡ ಮೊತ್ತವನ್ನು ಭರಿಸಿದ್ದನು. ನಾವು ಶಿಲುಬೆಯನ್ನು ಮೇಲೆ ಎತ್ತಿ ಹಿಡಿದಾಗ, ನಾವು ಪ್ರತಿಯೊಬ್ಬ ಮಾನವನ ಮೌಲ್ಯ ಮತ್ತು ಅರ್ಹತೆಯೇನು ಎಂಬುದನ್ನು ಅರಿಯುವೆವು. ಹಾಗೆ ಅರಿತುಕೊಂಡ ನಂತರ ಅವರನ್ನು ಎಷ್ಟು ಗೌರವದಿಂದ ಕಾಣಬಹುದೋ ಅಷ್ಟೇ ಗೌರವದಿಂದ ಕಾಣೋಣ. ದೇವರು ಅವರಿಗೆ ಕೊಟ್ಟಿರುವ ಮೌಲ್ಯಕ್ಕೆ ಮನ್ನಣೆ ಕೊಡೋಣ. ಕ್ರೈಸ್ತೀಯ ಶಿಕ್ಷಣ ಈ ಬೋಧನೆಯನ್ನು ಒಳಗೊಂಡಿರಬೇಕು. ಇಲ್ಲದಿದ್ದರೆ "ಕ್ರೈಸ್ತೀಯ" ಹೆಸರನ್ನು ಬರೆದುಕೊಳ್ಳುವ ಯೋಗ್ಯತೆ ಅದಕ್ಕಿರುವುದಿಲ್ಲ.

`ಬಹಳ ತಂತ್ರಗಾರಿಕೆಯಿಂದ ಅಥವಾ ತೆರೆದ ಮನಸ್ಸಿನಿಂದ,ಒಬ್ಬ ಕ್ರೈಸ್ತನಾದ ನೀನು ಎಲ್ಲರಿಗಿಂತ ಎತ್ತರವಾಗಿ ಎದ್ದು ನಿಲ್ಲಬೇಕೆಂದು, ನಿಮ್ಮ ಯಾವ ಸಾಂಸ್ಕೃತಿಕ ಮತ್ತು ಸಾಮಾಜಿಕ ಪೂರ್ವಕಲ್ಪಿತ ಅಭಿಪ್ರಾಯಗಳು ಬೋಧಿಸುವವು?`