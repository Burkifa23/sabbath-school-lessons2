---
title:  ಬೆಳಕಿನಂತೆ ಬಾಳಲು ಕಥೆ
date:  23/11/2020
---

ಎಲ್ಲ ಕಡೆಯಿಂದ ನಾವು ನೋಡುವಾಗ, ನಮ್ಮ ಗ್ರಹವು ತನ್ನಷ್ಟಕ್ಕೆ ತಾನೇ ತಿರುಗುತ್ತಿದೆ. ತಿರುಗುತ್ತಾ ತಿರುಗುತ್ತಾ ಕತ್ತಲೆಯನ್ನು ಬಿಟ್ಟುಕೊಟ್ಟು, ಬೆಳಕನ್ನು ಆಹ್ವಾನಿಸುತ್ತಿದೆ. ಕತ್ತಲೆಗೆ ಬೆಳಕನ್ನು ಬದಲಾಯಿಸುಕೊಳ್ಳುತ್ತಿದ್ದಾರೆ. ನಾವು ಸಹ ಕತ್ತಲೆಯನ್ನು ಎದುರಿಸುತ್ತಿದ್ದೇವೆ. ನಮ್ಮ ದುರ್ಗಮವಾದ ಹಾಗು ಸವಾಲೊಡ್ಡುವ ಪ್ರಪಂಚದಲ್ಲಿ ಎದುರಾಗುವ ಸಮಸ್ಯೆಗಳ ಸುಳುವಿನ ಅನುಭವ ಹೇಗಿದೆಯೆಂದರೆ, ಕತ್ತಲೆ ಬಾಗಿಲ ಹೊಸ್ತಿಲಲ್ಲಿ ಬಂದು ನಿಂತಿರುವಂತಿದೆ. ವ್ಯಾಧಿಯೊಂದಿಗೆ ನರಳುತ್ತಿರುವಾಗ, ಪ್ರೀತಿಪಾತ್ರರು ಮರಣಿಸಿದಾಗ, ಕುಟುಂಬಗಳು ಒಡೆದು ಹೋಗುತ್ತಿರುವುದನ್ನೂ ಮತ್ತು ವಿಚ್ಛೇದನಗೊಳ್ಳುತ್ತಿರುವುದನ್ನು ನೋಡಿದಾಗ, ನಮ್ಮ ಸಮಾಜದಲ್ಲಿಯೂ ಮತ್ತು ನಮ್ಮ ಸಂಸ್ಕೃತಿಯಲ್ಲಿಯೂ ದುಷ್ಟತನ ಕಂಡು ಅದನ್ನು ತಿದ್ದಲು ಹೋದಾಗ ಜೀವನದ ಭಯಾನಕ ಸ್ವರೂಪಗಳು ಅರ್ಥವಾಗ ತೊಡಗುತ್ತವೆ.

ನಮ್ಮ ಜೀವನದೊಳಗೂ ಮತ್ತು ಹೊರಗೂ ನೈತಿಕತೆಯ ದಿವಾಳಿತನವಾಗುತ್ತಿರುವ ಮತ್ತು ಆಧ್ಯಾತ್ಮಿಕತೆಗೆ ಅಂಧಕಾರ ಮುಸುಕುತ್ತಿರುವುದರ ಕುರಿತು ದೊಡ್ಡದನಿಯ ಕೂಗು ಎದ್ದಿರುವುದರ ಮಧ್ಯದಲ್ಲೇ, ಸಣ್ಣ ಧ್ವನಿಯಲ್ಲಿ ಯೇಸುಕ್ರಿಸ್ತ ನಮ್ಮೊಂದಿಗೆ ಮಾತನಾಡುತ್ತಿರುವುದರ ಧ್ವನಿಯು ಕೇಳಿಸುತ್ತಿದೆ:

"ನೀವು ಲೋಕಕ್ಕೆ ಬೆಳಕಾಗಿದ್ದೀರಿ, ಗುಡ್ಡದ ಮೇಲೆ ಕಟ್ಟಿರುವ ಊರು ಮರೆಯಾಗಿರಲಾರದು ಮತ್ತು ದೀಪವನ್ನು ಹತ್ತಿಸಿ ಕೊಳಗದೊಳಗೆ ಇಡುವುದಿಲ್ಲ. ದ್ವೀಪಸ್ತಂಭದ ಮೇಲೆ ಇಡುತ್ತಾರಷ್ಟೇ. ಆಗ ಅದು ಮನೆಯಲ್ಲಿರುವವರೆಲ್ಲರಿಗೆ ಬೆಳಕುಕೊಡುವದು. ಅದರಂತೆ ನಿಮ್ಮ ಬೆಳಕು ಜನರ ಮುಂದೆ ಪ್ರಕಾಶಿಸಲಿ. ಹೀಗಾದರೆ ಅವರು ನಿಮ್ಮ ಒಳ್ಳೇ ಕ್ರಿಯೆಗಳನ್ನು ನೋಡಿ ಪರಲೋಕದಲ್ಲಿರುವ ನಿಮ್ಮ ತಂದೆಯನ್ನು ಕೊಂಡಾಡುವರು" (ಮತ್ತಾಯ 5:14-16).

`ನಾವು ಹೇಗೆ ಜೀವನಮಾಡಬೇಕು ಮತ್ತು ಕ್ರೈಸ್ತರಾಗಿ ನಾವೇನು ಮಾಡುತ್ತೇವೋ ಅದು ಬೇರೆಯವರ ಮೇಲೆ ಹೇಗೆ ಪರಿಣಾಮ ಬೀರುತ್ತದೆ ಎನ್ನುವ ವಿಷಯಕ್ಕೆ ಸಂಬಂಧಪಟ್ಟಂತೆ ಮೇಲಿನ ವಾಕ್ಯಗಳು ಹೇಳುವುದೇನು?`

ಗಲಿಲಾಯ ಸಮುದ್ರದ ಬಳಿಯಲ್ಲಿ, ಉರಿ ಬಿಸಿಲಲ್ಲಿ ಕುಳಿತ ಜನಸಮೂಹ ಯೇಸುಕ್ರಿಸ್ತನ ಮಾತುಗಳನ್ನು ಕೇಳಿಸಿಕೊಳ್ಳುತ್ತಿತ್ತು. ಆದರೆ ಆತನ ಮಾತುಗಳನ್ನು ಅರ್ಥಮಾಡಿಕೊಳ್ಳುತ್ತಿತ್ತೇ? ಈತನ ಮಾತುಗಳನ್ನು ಕೇಳಿಸಿಕೊಂಡವರಿಗೆ ಬೆಳಕು ಮತ್ತು ಕತ್ತಲೆಯ ಬಗ್ಗೆ ಗೊತ್ತಿತ್ತು. ಅವರಲ್ಲಿ ಕತ್ತಲೆ ಬಹಳವಾಗಿದ್ದರಿಂದ, ಅವರು ಬಹಳವಾಗಿ ಹೆದರುತ್ತಿದ್ದರು. ಅವರ ನೆಲ ರೋಮನ್ನರ ಪಾರಾಗಿತ್ತು. ರೋಮನ್ನರು ಅವರನ್ನು ಅಳುತ್ತಿದ್ದರು. ಆಳುವವರಿಗೆ ಸೈನ್ಯದ ಬೆಂಬಲವಿತ್ತು. ಆ ಸೈನ್ಯಕ್ಕೆ, ಇಂದಿನ ಸೈನಿಕರಿಗೆ ಇರುವಂತೆ ಟೆಲಿಫೆÇೀನ್, ಕಂಪ್ಯೂಟರ್, ವೆಬ್‍ಸೈಟ್ ಸೌಕಾರ್ಯವಿರಲಿಲ್ಲ. ಆದರೆ ನಮ್ಮ ಸೈನ್ಯದಷ್ಟೇ ಕಾರ್ಯಸಾಧಕರು, ಭಯಹುಟ್ಟಿಸುವವರಂತಿದ್ದರು.

ರೋಮನ್ನರು ಎಲ್ಲೆಡೆ ಇದ್ದರು. ಇಸ್ರಾಯೇಲ್ಯರಲ್ಲಿ ಯಾರಾದರೂ ತೊಂದರೆ ಉಂಟುಮಾಡುವ ಮನಸ್ಸು ಮಾಡಿದರೆ ಅವರನ್ನು ತಕ್ಷಣ ಚಿತ್ರಹಿಂಸೆ ಕೊಡುವ ಮತ್ತು ರೋಮನ್ನರ ಶಿಲುಬೆಯ ಮೇಲಿನ ಸಾವನ್ನು ನೆನಪಿಸುವುದಕ್ಕೋಸ್ಕರ ಈ ಸೈನ್ಯ ತಪ್ಪಲಿನಲ್ಲಿ ತಂಗಿತ್ತು.

ಇಷ್ಟೆಲ್ಲ ಇದ್ದರೂ, ಇಲ್ಲಿ ಯೇಸುಸ್ವಾಮಿ, ಅವರೆಲ್ಲರಿಗೆ- ನೀವು ಲೋಕಕ್ಕೆ ಬೆಳಕಾಗಿರಬೇಕೆಂದು ಕರೆಕೊಡುತ್ತಾನೆ. ಅವರು ಕರುಣೆಯುಳ್ಳವರು, ನಿರ್ಮಲಚಿತ್ತರು, ಸಮಾಧಾನ ಪಡಿಸುವವರೂ ಆಗಿರಬೇಕು ಎನ್ನುತ್ತಾನೆ. ಕ್ರೈಸ್ತೀಯ ಶಿಕ್ಷಣ, ನಮ್ಮ ವಿದ್ಯಾರ್ಥಿಗಳಿಗೆ ಈ ಪ್ರಪಂಚಕ್ಕೆ ಅವರು ಬೆಳಕಾಗಿರಬೇಕು ಎಂಬ ಪಠ್ಯವಸ್ತುವನ್ನು ತನ್ನಲ್ಲಿ ಅಳವಡಿಸಿಕೊಳ್ಳಬೇಕು. ಅವರು ತೆಗೆದುಕೊಳ್ಳುವ ಆಯ್ಕೆಗಳು ಮತ್ತು ತೀರ್ಮಾನಗಳು ಬೇರೆಯವರಿಗೆ ದೇವರ ವಾಸ್ತವತೆಯನ್ನು ಮತ್ತು ಒಳ್ಳೇಯತನವನ್ನು ತೊಡಗಿಸಿಕೊಡುವಂತಹ ಶಿಕ್ಷಣವನ್ನು ನಮ್ಮ ವಿದ್ಯಾರ್ಥಿಗಳಿಗೆ ಕೊಡಬೇಕು.

`ಬೇರೆಯವರ ಗಮನವನ್ನು ದೇವರ ವಾಸ್ತವತೆ ಮತ್ತು ಒಳ್ಳೇತನದೆಡೆಗೆ ಸೆಳೆಯಲು ಇರುವ ಮಾರ್ಗಗಳಾವುವು?`