---
title: ಹೆಚ್ಚಿನ ಚಿಂತನೆ
date:  27/11/2020
---

ಪ್ರಾಪಂಚಿಕ ಪ್ರಾಧಾನ್ಯತೆಯಲ್ಲಿ ನಿರೀಕ್ಷೆ ಇಡುವುದು ಬೇಡ ಎಂದು ಕ್ರಿಸ್ತನು ಹೇಳಿದ್ದಾನೆ. ಪರ್ವತ ಪ್ರಸಂಗದಲ್ಲಿ ಆತನು ತಪ್ಪಾದ ಶಿಕ್ಷಣದಿಂದ ಬಂದ ಫಲಿತಾಂಶಗಳನ್ನು ಖಂಡಿಸಿದ್ದನು. ತನ್ನ ಶ್ರೋತೃಗಳಿಗೆ ಆತ ತನ್ನ ರಾಜ್ಯ ಮತ್ತು ತನ್ನ ಚಾರಿತ್ರ್ಯ ಕುರಿತು ಸರಿಯಾದ ಪರಿಕಲ್ಪನೆಯನ್ನು ಕೊಟ್ಟಿದ್ದನು. ಇಷ್ಟಾದರೂ ಆತ ಜನರ ತಪ್ಪುಗಳ ವಿರುದ್ಧ ನೇರವಾದ ಆಕ್ರಮಣ ಮಾಡಲಿಲ್ಲ. ಪ್ರಪಂಚ ತನ್ನ ಪಾಪದ ದಶೆಯಿಂದ ಎಂತಹ ವಿಪತ್ತಿಗೆ ಒಳಗಾಗಿದೆ ಎಂಬುದನ್ನು ಕಂಡುಕೊಂಡನು. ಆದರೆ ಅದರ ಕೆಟ್ಟತನದ ವಿರುದ್ಧ ಯಾವುದೇ ಉಜ್ವಲ ವರ್ಣನೆ ನೀಡುವುದಕ್ಕೆ ಹೊಗಲಿಲ್ಲ. ಅವರಿಗೇನು ಗೊತ್ತಿತ್ತೋ ಅದಕ್ಕಿಂತ ಅಪರಿಮಿತ ಅಮೂಲ್ಯವಾದವುಗಳನ್ನು ಅವರಿಗೆ ತಿಳಿಸಿಕೊಟ್ಟನು. ಅವರಿಗಿದ್ದ ದೇವರ ರಾಜ್ಯ ಕುರಿತ ಕಲ್ಪನೆಗಳನ್ನು ವಿರೋಧಿಸದೆ, ಆತನ ರಾಜ್ಯಕ್ಕೆ ಪ್ರವೇಶಿಸ ಬೇಕಾದರೆ ಇರುವ ಕರಾರುಗಳೇನು ಎಂಬುದನ್ನು ತಿಳಿಸಿಕೊಟ್ಟನು. ತೀರ್ಮಾನ ತೆಗೆದುಕೊಳ್ಳುವುದನ್ನು ಅವರಿಗೆ ಬಿಟ್ಟುಕೊಟ್ಟನು. ಅಂದು ಆ ಜನಸಮೂಹಕ್ಕೆ ಯಾವ ಸತ್ಯಗಳನ್ನು ಅಂದು ಹಂಚಿಕೊಂಡನೋ ಅವು ನಮಗಿಂದೂ ಸಹ ಕಡಿಮೆ ಪ್ರಾಮುಖ್ಯತೆಯದೇನೂ ಅಲ್ಲ. ದೇವರ ರಾಜ್ಯದ ಮೂಲಭೂತ ತತ್ವಗಳನ್ನು ಕಲಿಯಬೇಕಾದ ಅವಶ್ಯಕತೆ ಅವರಿಗೆಷ್ಟಿತ್ತೋ, ನಮಗೂ ಸಹ ಅಷ್ಟೇ ಇದೆ" ಎಲೆನ್ ಜಿ ವೈಟ್, ದಿ ಡಿಸೈರ್ ಆಫ್ ಏಜಸ್, ಪುಟ 299.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ರಾಬರ್ಟ್ ಲೂಯಿಸ್ ಸ್ಟಿವನ್‍ಸನ್ ಸ್ಕಾಟ್‍ಲೆಂಡ್‍ನ, ಎಲೆನ್‍ಬರ್ಗ್‍ನಲ್ಲಿ ಕ್ರಿ.ಶ. 1850ರಲ್ಲಿ ಜನಿಸಿದ್ದ. ಒಂದು ರಾತ್ರಿ ಅವನ ಅಜ್ಜಿ, ಅವನು ಮಲಗಿಕೊಳ್ಳಲು ಹಾಸಿಗೆ ಸಿದ್ಧಪಡಿಸುತ್ತಿದ್ದಳು. ಆಗ ಸ್ಟಿಮ್‍ಸನ್ ಕಿಟಕಿಯಿಂದ ಹೊರಗೆ ನೋಡುತ್ತಾ ನಿಂತಿದ್ದ. ಆಗ ಅವನ ಕಣ್ಣಿಗೆ ಸುಂದರವಾದ ದೃಶ್ಯ ಬಿತ್ತು. ಹೊರಗೊಬ್ಬ ಮನುಷ್ಯ ದಾರಿದೀಪಗಳನ್ನು ಒಂದೊಂದಾಗಿ ಹತ್ತಿಸುತ್ತಾ ಹೊರಟಿದ್ದ. ಆಗ ಅವನು ತನ್ನ ಅಜ್ಜಿಯನ್ನು ತನ್ನ ಬಳಿಗೆ ಕರೆದು, ಹೊರಗೆ ತಾನು ಕಂಡ ದೃಶ್ಯವನ್ನು, ಅಜ್ಜಿಗೆ ಬಾಲಚೇಷ್ಟೆಯಿಂದ ಹೀಗೆ ನುಡಿದಿದ್ದ- "ಅಜ್ಜಿ! ಆ ಮನುಷ್ಯನ ನೋಡು! ಅವನು ಕತ್ತಲೆಯಲ್ಲಿ ಗುಳಿ ತೋಡುತ್ತಿದ್ದಾನೆ!" ನಿಮ್ಮ ಸಮುದಾಯಕ್ಕೆ ಬೆಳಕು ಮತ್ತು ಪ್ರೀತಿಯನ್ನು ತರುವುದಕ್ಕೆ ದೇವರು ನಿಮಗೆ ವಹಿಸಿರುವ ಪಾತ್ರವೇನು? ನಿಮಗೆ ಉತ್ತರ ಖಚಿತವಾಗಿ ಗೊತ್ತಿಲ್ಲದಿದ್ದರೆ, ನಿಮ್ಮ ಸಭೆಯ ಕೆಲವು ಸದಸ್ಯರ ಜೊತೆ ಕುಳಿತು ಚರ್ಚೆ ಮಾಡಿರಿ ಮತ್ತು ನೀವೆಲ್ಲ ಒಟ್ಟಾಗಿ ಏನು ಮಾಡಬಹುದು ಎಂಬುದನ್ನು ಕುರಿತು ಚಿಂತನೆ ನಡೆಸಿರಿ.`

`2. ಪ್ರಪಂಚಕ್ಕೆ ಸುವಾರ್ತೆ ಮುಟ್ಟಿಸಲು ನಾವು ದೇವರೊಂದಿಗೆ ಕೈಜೋಡಿಸ ಬೇಕಾಗಿದೆ. ಆ ಸಲುವಾಗಿ ನಾವು ಕ್ರಿಸ್ತನ ವಾಕ್ಯಗಳನ್ನು ಮತ್ತು ಆತನ ಸೇವೆಯನ್ನು ಅಪ್ಪಿಕೊಳ್ಳಬೇಕಾಗಿದೆ. ಆತ ಮಾನವವಾತಾರದಲ್ಲಿ ದೇವರು ನಮ್ಮ ಬಳಿಗೆ ಇಳಿದು ಬಂದದ್ದು. ಈ ಲೋಕದಲ್ಲಿ ವಾಸಿಸಿದ್ದು, ಹೋರಾಟದ ಬದುಕು ನಡೆಸಿದ್ದು, ನಮ್ಮೊಂದಿಗೆ ನಕ್ಕಿದ್ದು ಮತ್ತು ನಮ್ಮೊಂದಿಗೆ ಅತ್ತಿದ್ದು, ಇವೆಲ್ಲ ನಮ್ಮ ಸುತ್ತಮುತ್ತಲಿರುವವರನ್ನು ಆರೈಕೆ ಮಾಡಲು ನಮಗೆ ಕರೆಕೊಡಲಾಗಿದೆ ಎಂಬುದನ್ನು ನೆನಪಿಸುತ್ತಿದೆ. ನೀವು ಈ ಕೆಲಸವನ್ನು ಮಾಡುವುದು ಹೇಗೆ? ಈ ಕೆಲಸಕ್ಕೆ ನಿಮ್ಮ ಸಭೆಯ ಯುವಜನತೆಯನ್ನು ಹೇಗೆ ಉಪಯೋಗಿಸಿಕೊಳ್ಳುವಿರಿ.`

`3. ಸೆವೆಂತ್ ಡೇ ಅಡ್ವೆಂಟಿಸ್ಟರುಗಳಾದ ನಮಗೆ, ದೇವರು ಕೊಟ್ಟಿರುವ ಸತ್ಯವನ್ನು ಬೇರೆಯವರಿಗೆ ಕಲಿಸಬೇಕಾದ ಜವಾಬ್ದಾರಿಯಿದೆ ಎಂಬ ವಿಷಯವನ್ನು ಕುರಿತು ಚಿಂತನೆ ನಡೆಸಿರಿ. ಈ ಸತ್ಯಗಳನ್ನು ಬೇರೆಯವರಿಗೆ ಹಂಚುವ ವಿಷಯದಲ್ಲಿ ಸ್ಥಳೀಯ ಸಭೆ ಮುಖ್ಯವಾದ ಪಾತ್ರ ವಹಿಸುವುದು ಹೇಗೆ? ಗಂಭೀರವಾದ ಪ್ರಶ್ನೆಗಳಿಗೆ ಉತ್ತರ ನೀಡಲು ನೀವು ಕಲ್ಪಿಸಬಹುದಾದ ಸನ್ನಿವೇಶವನ್ನು ಸೃಷ್ಟಿಸಲು ನೀವೇನು ಮಾಡಬಹುದು?`

`4. ನೀವು ವಾಸ ಮಾಡುತ್ತಿರುವ ಸಮಾಜದಲ್ಲಿರುವ ಸಾಂಸ್ಕೃತಿಕ ಪೂರ್ವಾಗ್ರಹ ಪೀಡಿತ ಸ್ಥಿತಿಗತಿಗಳನ್ನು ಕುರಿತು ನಿಮ್ಮ ತರಗತಿಯಲ್ಲಿ ಮಾತನಾಡಿರಿ. ಧರ್ಮಶಾಸ್ತ್ರದ ಬೋಧನೆಗಳನ್ನು ಆ ಸಮಾಜದವರಿಗೆ ಕಲಿಸುವುದಕ್ಕೆ ಬದಲು, ಅವರು ತಮ್ಮ ಪೂರ್ವಾಗ್ರಹಪೀಡಿತ ಆಲೋಚನೆಗಳಲ್ಲಿ ಬಿಟ್ಟುಕೊಟ್ಟು, ಅದರಿಂದ ಹೊರಬರುವಂತೆ ಮಾಡಲು ನಿಮ್ಮ ಸಭೆ ಯಾವೆಲ್ಲ ಮಾರ್ಗಗಳನ್ನು ನಿಮಗೆ ಬೋಧಿಸಬಹುದು?`