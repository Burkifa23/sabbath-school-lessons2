---
title: ಶಿಷ್ಯರಂತೆ ಜೀವಿಸುವುದು
date:  24/11/2020
---

ಕ್ರೈಸ್ತೀಯ ಶಿಕ್ಷಣಕ್ಕೆ, ಸಭೆಯು ಬಲವಾದ ಶಕ್ತಿಯಾಗಿರುವುದನ್ನು ಗಂಭೀರವಾಗಿ ಪರಿಗಣಿಸಿದರೆ, ಅದು ಕ್ರಿಸ್ತನಿಂದಲೇ ಆರಂಭವಾಗಲಿ, ಯೇಸುಕ್ರಿಸ್ತನು ಶಿಷ್ಯರಿಗೆ ಕರೆಕೊಟ್ಟಿದ್ದನು. ಅವರೊಂದಿಗೆ ಒಡನಾಡಿ ಅವರನ್ನು ದೇವರ ಸೇವೆಗೆ ತರಬೇತಿ ಕೊಟ್ಟನು. ಯಾವ ಜನರಿಗೆ ಆರೈಕೆಯ ಅವಶ್ಯವಿತ್ತು ಮತ್ತು ಯಾವ ಜನರಿಗೆ ಪ್ರೀತಿಯ ಅವಶ್ಯವಿತ್ತೋ ಆ ಜನರ ಸೇವೆಮಾಡಲು ತನ್ನ ವಿದ್ಯಾರ್ಥಿಗಳಿಗೆ ಒಂದು ಸದಾವಕಾಶ ಕಲ್ಪಿಸಿಕೊಟ್ಟನು. ಈ ಲೋಕದಲ್ಲಿರುವ ಜನರು ಒಬ್ಬರನ್ನೊಬ್ಬರು ಸಹೋದರ-ಸಹೋದರಿಯರಂತೆ ಯಾವಾಗ ನಡೆಸಿಕೊಳ್ಳಲು ಆರಂಭಿಸುತ್ತಾರೋ, ಆಗ, ಈ ಪ್ರಪಂಚವೇ ಹೇಗಾಗುತ್ತದೆ ಎಂಬ ತನ್ನ ದರ್ಶನವನ್ನು, ಯೇಸು, ಅವರ ಮುಂದೆ ಸವಾಲಾಗಿಟ್ಟನು.

`ಲೂಕ 4:18-23ನ್ನು ಓದಿಕೊಳ್ಳಿರಿ. ಕ್ರಿಸ್ತನ ಹಿಂಬಾಲಕರಾದ ನಮಗೆ ಇಲ್ಲಿ ಕ್ರಿಸ್ತನು ಕೊಟ್ಟಿರುವ ಸಂದೇಶವೇನು?`

ನಾವೇನಾದರೂ ಒಂದು ಪಾಠ ಕಲಿಯಬೇಕು ಎನ್ನುವುದಾದರೆ, ಅದು ಶಿಷ್ಯತ್ವ. ಈ ಪಾಠವನ್ನು ನಾವು ಅಲಕ್ಷಿಸಬಾರದು. ನಾವು ಒಂದು ದಿನದ ಶಿಷ್ಯರಲ್ಲ, ನಾವು ಜೀವಮಾನದಲ್ಲೆಲ್ಲ ಆತನ ಶಿಷ್ಯರಾಗಿದ್ದೇವೆ.

"ಶಿಷ್ಯರಿಗೆ ಕರ್ತನು ಕೊಟ್ಟ ಕರೆಯು.... ಎಲ್ಲಾ ವಿಶ್ವಾಸಿಗಳಿಗೂ ಅಂತ್ಯ ಕಾಲದವರೆಗೂ ಕೊಡಲಾದ ಕರೆಯಾಗಿದೆ.... ಯಾರೆಲ್ಲರಿಗೆ ಪರಲೋಕದಿಂದಸ್ಫೂರ್ತಿ ಪ್ರಾಪ್ತವಾಯಿತೋ ಅವರೆಲ್ಲರೂ ಸುವಾರ್ತೆಯಲ್ಲಿ ಭರವಸೆಯಿಡುತ್ತಾರೆ. ಯಾರ್ಯಾರು ಕ್ರಿಸ್ತನ ಜೀವನವನ್ನು ಸ್ವೀಕಾರ ಮಾಡಿಕೊಳ್ಳುತ್ತಾರೋ ಅವರೆಲ್ಲ, ತಮ್ಮ ಸಹೋದರ ಸಹೋದರಿಯರ ರಕ್ಷಣೆಗಾಗಿ ತಮ್ಮನ್ನು ಪ್ರತಿಷ್ಠೆ ಮಾಡಿಕೊಳ್ಳುವರು. ಈ ಕಾರ್ಯಕ್ಕಾಗಿಯೇ ಸಭೆ ಸಂಸ್ಥಾಪಿಸಲ್ಪಟ್ಟಿತು. ರಕ್ಷಣೆಯ ಕೆಲಸ ಮಾಡುವವರಾಗಿ, ಯಾರು ಪವಿತ್ರ ಪ್ರತಿಜ್ಞೆ ಮಾಡುತ್ತಾರೋ, ಅವರು ಕ್ರಿಸ್ತನ ಜೊತೆಗೆಲಸಗಾರರಾಗಲು ಮಾತುಕೊಡುವವರಾಗಿದ್ದಾರೆ" - ಎಲೆನ್ ಜಿ ವೈಟ್, ದಿ ಡಿಸೈರ್ ಆಫ್ ಏಜಸ್, ಪುಟ 822.

ಕ್ರಿಸ್ತನ ಶಿಷ್ಯರಾಗಿ, ನಾವು ಒಂದು ವಿಷಯವನ್ನು ಖಚಿತಪಡಿಸಿಕೊಳ್ಳಬೇಕು. ಅದೇನೆಂದರೆ: ನಮ್ಮ ಸಹೋದರ-ಸಹೋದರಿಯೊಂದಿಗಿನ ಒಡನಾಡಿತನ ಮತ್ತು ನಮ್ಮ ಆರಾಧನೆಯ ಕೇಂದ್ರಬಿಂದು ಯೇಸುಸ್ವಾಮಿಯೇ ಆಗಿರಲಿ. ಯೇಸುಸ್ವಾಮಿ ಸ್ವತಃ ತಾನೇ ಈ ಶಿಷ್ಯತ್ವವನ್ನು ಅನ್ವೇಷಣೆ ಮಾಡಿದ್ದರಿಂದ ಅದನ್ನು ನೆನಸಿ ನೋಡುವುದು ಒಳ್ಳೆಯದೇ. ಕ್ರಿಸ್ತನ ಕಾಲದ ರಬ್ಬಿಗಳೂ ತಮ್ಮ ಹಿಂಬಾಲಕರನ್ನು ಆಕರ್ಷಣೆ ಮಾಡಿದ್ದರೂ, ಒಳ್ಳೆಯದೇ. ಕ್ರಿಸ್ತನ ಕಾಲದ ರಬ್ಬಿಗಳೂ ತಮ್ಮ ಹಿಂಬಾಲಕರನ್ನು ಆಕರ್ಷಣೆ ಮಾಡಿದ್ದರೂ, ಕ್ರಿಸ್ತನು ಮಾತ್ರ ಪುರುಷರನ್ನೂ ಮತ್ತು ಸ್ತ್ರೀಯರನ್ನೂ ತನ್ನನ್ನು ಹಿಂಬಾಲಿಸುವಂತೆ ಕರೆ ನೀಡಿದ್ದಾನೆ. ಕ್ರಿಸ್ತನಿಂದ ಕೊಡಲ್ಪಟ್ಟ ಆ ಕರೆ ಸುಧಾರಣೆ ತರುತ್ತದೆ ಎಂದು ರಬ್ಬಿಗಳು ಕಲ್ಪನೆ ಮಾಡಿ ಕೂಡ ನೋಡಲಾಗಿರಲಿಲ್ಲ. ಯೇಸುವಿನೊಂದಿಗಿರುವುದು, ಬೇರೆಲ್ಲ ಆಜ್ಞೆಗಳಿಗಿಂತ ಬಹುಮುಖ್ಯ.

ಕ್ರಿಸ್ತನ ಶಿಷ್ಯರಾದ ನಾವು ಎಲ್ಲಾ ಜನರನ್ನು ಗೌರವದಿಂದ ಕಂಡರೆ ಮಾತ್ರ ಸಾಲದು, ಆದರೆ ಎಲ್ಲಾ ಜನರು ಕ್ರಿಸ್ತನಲ್ಲಿ ಬೆಳೆಯುವಂತಹ ಮತ್ತು ಆಧ್ಯಾತ್ಮಿಕವಾಗಿ ಅಭಿವೃದ್ಧಿಯಾಗುವಂತಹ ಸ್ಥಳವನ್ನೂ ಅವರಿಗೆ ಒದಗಿಸಬೇಕು.

ಆದ್ದರಿಂದಲೇ ಕ್ರೈಸ್ತೀಯ ಶಿಕ್ಷಣ ದೇವರ ಸೇವೆಯ ಈ ಜ್ಞಾನವನ್ನು ತನ್ನಲ್ಲಿ ಅಳವಡಿಸಿಕೊಂಡಿರಬೇಕು. ಕೇವಲ ಹೊಟ್ಟೆಬಟ್ಟೆಗಾಗಿ ದುಡಿದರೆ ಸಾಲದು. ಆದರೆ ಯೇಸು ನಮಗೆ ಏನನ್ನು ಮಾಡಲು ಹೇಳಿದ್ದಾನೋ, ಅದನ್ನು ಮಾಡಲು ಸಿದ್ಧರಿರಬೇಕು. ಆತನ ಹೆಜ್ಜೆಯ ಜಾಡಿನಲ್ಲಿ ನಡೆದು ಯಾರ್ಯಾರು ಸಹಾಯ ಯಾಚನೆ ಮಾಡುತ್ತಿರುವರೋ ಅವರಿಗೆಲ್ಲ ಸಹಾಯ ಮಾಡಬೇಕು. ಇವರೆಲ್ಲರೊಂದಿಗೆ ಸುವಾರ್ತೆಯ ಸುಸುದ್ದಿಯನ್ನು ಹಂಚಿಕೊಳ್ಳಬೇಕು.