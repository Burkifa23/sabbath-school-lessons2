---
title:  ಹಿಂತಿರುಗಿಸಿ ಮಾತನಾಡಿದ ಒಬ್ಬ ಸ್ತ್ರೀ
date:  04/11/2020
---

ಯೇಸು ಒಬ್ಬ ಶ್ರೇಷ್ಠ ಗುರು. ಆತನ ಬೋಧನೆ ಮತ್ತು ಆತನ ಜೀವನದಲ್ಲಿ ದೇವರ ನಿಜವಾದ ಚಾರಿತ್ರ್ಯ (ಗುಣ-ನಡೆ-ನುಡಿ) ಬೆಳಗಿದೆ. ಯಾರಾದರೂ ತನಗೆ ಹಿಂತಿರುಗಿ ಮಾತಾಡಿದರೂ ಯೇಸುಸ್ವಾಮಿ ಕೇಳಿಸಿಕೊಳ್ಳುತ್ತಾನೆ ಎಂಬುದಕ್ಕೆ ಒಂದು ಸುವಾರ್ತೆಯ ಕಥೆ ಗಮನಾರ್ಹವಾಗಿದೆ.

`ತೂರ್ ಸೀದೋನ್ ಪಟ್ಟಣಗಳಿಗೆ ಸೇರಿದ ಕಾನಾನ್ಯಳಾದ ಸ್ತ್ರೀಯೊಬ್ಬಳು ಯೇಸುಸ್ವಾಮಿಯನ್ನು ಭೇಟಿಮಾಡುವ ಕಥೆಯನ್ನು ಓದಿಕೊಳ್ಳಿರಿ (ಮತ್ತಾಯ 15:2128, ಮಾರ್ಕ 7:24-30). ಯೇಸುಸ್ವಾಮಿಗೆ ಸಮೀಪರಾದವರು ಭೇಟಿಗೆ ಬಂದ ಸ್ತ್ರೀಯ ವಿಷಯದಲ್ಲಿ ತಾಳ್ಮೆ ಕಳೆದುಕೊಳ್ಳುವುದನ್ನೂ ಮತ್ತು ಯೇಸುಸ್ವಾಮಿ ಅಸಮಾಧಾನ ವ್ಯಕ್ತಪಡಿಸುವುದನ್ನೂ ಗಮನಿಸಿರಿ. ಆ ಸ್ತ್ರೀಯ ದಿಟ್ಟತನದ ವಿಷಯದಲ್ಲಿ ನಿಮಗೆ ಅನ್ನಿಸುವುದೇನು? ಯೇಸುಸ್ವಾಮಿ, ತಾನೇ ಇತರರಿಗೆ ಬೋಧನೆ ಮಾಡಿದ ವಿಷಯದಲ್ಲಿ ಈ ಕಥೆ ನಮಗೆ ಬೋಧಿಸುವುದೇನು?`

ಯೇಸುಸ್ವಾಮಿ ತೂರ್ ಸೀದೋನ್ ಪಟ್ಟಣಗಳ ಪ್ರಾಂತ್ಯಗಳ ಬಳಿಯಲ್ಲಿದ್ದನು. ಆತನು ಬಂದಿದ್ದ ಸ್ಥಳ ಅಪರಿಚಿತರಿಂದ ತುಂಬಿತ್ತು ಮತ್ತು ಜನಾಂಗೀಯ ಮಾನಸಿಕ ಉದ್ವೇಗಗಳು ಬಿರುಸಾಗಿತ್ತು. ಪಟ್ಟಣದಲ್ಲಿ ತಂಗಿದ್ದ ಗ್ರೀಕ್ ಭಾಷೆ ಮಾತಾಡುವವರು, ಹಳ್ಳಿಗಾಡಿನ ರೈತಾಪಿ ಯೆಹೂದ್ಯರನ್ನು ಕೀಳಾಗಿ ಕಾಣುತ್ತಿದ್ದರು. ಅದೇ ರೀತಿಯಲ್ಲಿ ಯೆಹೂದಿ ರೈತರುಗಳೂ ಅವರನ್ನು ಕೀಳಾಗಿ ಕಾಣುತ್ತಿದ್ದರು.

ಸ್ವಲ್ಪ ಕಾಲದ ಹಿಂದೆ, ಯೇಸುವಿನ ತವರಾದ ಗಲಿಲಾಯದ ಕೈಗೊಂಬೆ ಗೌರ್ನರ್ ಆದ ಹೆರೋದನು, ಸ್ನಾನಿಕನಾದ ಯೋಹಾನನ ತಲೆಕಡಿದು ಹಾಕಿದ್ದನು. ಯೋಹಾನನ ಸಂಗತಿಗಳನ್ನು ಯೇಸು ಬಹಳವಾಗಿ ಹಂಚಿಕೊಂಡಿದ್ದನು. ಅವನ ತಲೆಕಡಿದದ್ದು ಅಶುಭ ಎನಿಸಿತ್ತು ಕೆಲವರಿಗೆ. ತನ್ನ ಸೇವೆಗೆ ಎದುರಾಗುತ್ತಿದ್ದ ಅಪಾಯಗಳನ್ನು ಯೇಸು ಎದುರಿಸಬೇಕಾಗಿ ಬಂದಿತ್ತು.

ಯೇಸು ದಣಿದಿದ್ದನು. ಯಾರಿಗೂ ಗೊತ್ತಾಗದಂತೆ ಮನೆಯೊಂದರಲ್ಲಿ ವಿಶ್ರಾಂತಿಸಬೇಕೆಂದಿದ್ದನು. ಮಾರ್ಕ, ತನ್ನ ಸುವಾರ್ತೆಯಲ್ಲಿ ಇದನ್ನು ಉಲ್ಲೇಖಿಸಿದ್ದಾನೆ (ಮಾರ್ಕ 7:24). ಆದರೆ ಆತನು ಗುಪ್ತವಾಗಿರುವುದಕ್ಕೆ ಆಗದೆ ಹೋಯಿತು. ಆದರೂ ಈ ಕಾನಾನ್ಯಳಾದ ಸ್ತ್ರೀ ಆತನನ್ನು ಕಾಣಲಿಕ್ಕೆ ಬಂದಿದ್ದಳು.

ಅಂದಿನ ಕಾಲದ ಸ್ಥಳ ಮತ್ತು ಸಂಸ್ಕೃತಿಯಲ್ಲಿ ಹೆಂಗಸೊಬ್ಬಳು ತನ್ನ ಬಗ್ಗೆ ತಾನು ಹೇಳಿಕೊಳ್ಳುವುದಕ್ಕೆ ಸ್ವಾತಂತ್ರ್ಯವಿರಲಿಲ್ಲ. ಆಕೆ ಜೀವನ ಮಾಡುತ್ತಿದ್ದ ಸ್ಥಳ ಮತ್ತು ಜನಾಂಗಕ್ಕೆ ಯೆಹೂದಿಗಳಿಗೆ ಒಲವಿರಲಿಲ್ಲ. ಇವೆಲ್ಲವು ಆಕೆಗೆ ಆಗಬೇಕಾಗಿದ್ದ ಕೆಲಸಕ್ಕೆ ಅನಾನುಕೂಲವನ್ನು ತಂದೊಡ್ಡಿದ್ದವು.

ಆ ಕಾನ್ಯಾನ್ಯಳಾದ ಸ್ತ್ರೀಯ ಮಗಳು ಅಸ್ವಸ್ಥಳಾಗಿದ್ದಳು. ಆಕೆಗೆ ಯೇಸು ಸ್ವಾಮಿಯಿಂದ ಸಹಾಯವಾಗಬೇಕಿತ್ತು. ಆ ಸಹಾಯವನ್ನು ಪಟ್ಟುಹಿಡಿದು ಸಾಧಿಸಿಕೊಳ್ಳಲು ಆಕೆಗೆ ನಿಶ್ಚಯಿಸಿಕೊಂಡಿದ್ದಳು.

ಯೇಸುಸ್ವಾಮಿ-"ಮಕ್ಕಳು ತಿನ್ನುವ ರೊಟ್ಟಿಯನ್ನು ತಕ್ಕೊಂಡು ನಾಯಿ ಮರಿಗಳಿಗೆ ಹಾಕುವುದು ಸರಿಯಲ್ಲ" ಎಂದು ಹೇಳಿ ಆಕೆಯನ್ನು ದೂರಮಾಡಲು ಯತ್ನಿಸಿದನು. ಯೇಸುಸ್ವಾಮಿಯ ಈ ಮಾತು ಆಕೆಯ ಮನಸ್ಸನ್ನು ನೋಯಿಸಲಿಕ್ಕೂ ಸಾಕು.

ಆನಂತರ ಗಮನಾರ್ಹವಾದ ಸಂಗತಿಯೊಂದು ನಡೆದುಹೋಗಿತ್ತು. ಆತನ ಮಾತಿಗೆ ಆಕೆ ಪ್ರತಿಕ್ರಿಯೆ ನೀಡಿದ್ದಳು. ನಾಯಿಗಳ ಬಗ್ಗೆ ಆಕೆಗೆ ಗೊತ್ತಿತ್ತು. ಯೆಹೂದ್ಯರನ್ನು ಬಿಟ್ಟರೆ ಅದೆಷ್ಟೋ ಜನ ನಾಯಿಗಳನ್ನು ಮುದ್ದಿನ ಸಾಕುಪ್ರಾಣಿಗಳನ್ನಾಗಿಟ್ಟುಕೊಂಡಿದ್ದಾರೆ.... ಅವಳು ಯೇಸುಸ್ವಾಮಿಗೆ ಉತ್ತರ ಕೊಡುತ್ತಾ-"ಸ್ವಾಮಿ, ಆ ಮಾತು ನಿಜವೇ; ನಾಯಿಮರಿಗಳಂತೂ ತಮ್ಮ ಯಜಮಾನರ ಮೇಜಿನಿಂದ ಬೀಳುವ ರೊಟ್ಟಿಯ ತುಂಡುಗಳನ್ನು ತಿನ್ನುತ್ತವಲ್ಲಾ" ಅಂದಳು (ಮತ್ತಾಯ 15:27).

ಆಕೆಯ ಅಭಿಪ್ರಾಯ ಬಹುದೊಡ್ಡ ಬದಲಾವಣೆಯನ್ನುಂಟು ಮಾಡಿತ್ತು. ತೀವ್ರವಾದ ಗಮನ ಸೆಳೆದಿತ್ತು. ಯೇಸುಸ್ವಾಮಿ ಆಕೆಯ ಮಗಳನ್ನು ಸ್ವಸ್ಥ ಮಾಡಿದ್ದನು.

`"ನಿನ್ನ ಮನಸ್ಸಿನಂತೇ ಆಗಲಿ" (ಮತ್ತಾಯ 15:28) - ಈ ಮಾತುಗಳನ್ನು ನಾವು ಅರ್ಥಮಾಡಿಕೊಳ್ಳುವುದು ಹೇಗೆ? ನಾವಂದುಕೊಂಡಂತೆ ಆಗದಿದ್ದಾಗ ನಾವು ಅದ್ಯ್ಹಾಗೆ ಪ್ರತಿಕ್ರಿಯಿಸುತ್ತೇವೆ?`