---
title:  'ಅಡಗಿಕೊಳ್ಳುವ ಬದಲು'
date:  01/11/2020
---

`ಆದಿಕಾಂಡ 3:1-11 ವಚನಗಳನ್ನು ಓದಿಕೊಳ್ಳಿರಿ. ದೇವರು ಯಾಕೆ ಆದಾಮನನ್ನು ಉದ್ದೇಶಿಸಿ: "ನೀನು ಎಲ್ಲಿರುತ್ತಿ?" ಎಂದು ಕೂಗಿ ಕೇಳಿದನು?`

ಮಾನವನ ಅಧಃಪತನ ಕುರಿತ ಮಾದರಿಯ ಕಥೆಗಳು ಅಲ್ಲಿ ಪ್ರಸ್ತಾಪಿಸಲಾಗುವ ಹಣ್ಣನ್ನು ಆ್ಯಪಲ್ ಎನ್ನುತ್ತವೆ. ಆದರೆ ವಾಕ್ಯ ಹಾಗೆ ಹೇಳುವುದಿಲ್ಲ. ವಾಕ್ಯ ಸರಳವಾಗಿ "ಮರದ ಫಲ" ಎಂದು ಹೇಳಿದೆ (ಆ.ಕಾ. 2:3). ಎಂಥ ಹಣ್ಣು ಎನ್ನುವುದು ಮುಖ್ಯವಲ್ಲ. ಆದರೆ ಆ ಮರದ ಹಣ್ಣು ನಿಷಿದ್ಧವಾಗಿತ್ತು ಯಾಕೆಂದರೆ ಆ ಮರ ಇನ್ನೇನನ್ನು ಹೇಳಲು ಅಲ್ಲಿತ್ತು. ಆಮಿಷ ಒಡ್ಡಲು ಅಲ್ಲಿ ನಿಂತಿದ್ದ ಆ ಮರ, ದೇವರನ್ನು ಬದಿಗೊತ್ತಿ, "ನನ್ನ ಸ್ವಂತ ಜೀವನದ ನಿರ್ದಿಷ್ಟಮಾನ ನಾನೇ, ನನಗೆ ನಾನೇ ದೇವರು. ದೇವರ ವಾಕ್ಯದ ಮೇಲೆ ನನಗೆ ಅಧಿಕಾರವಿದೆ" ಎಂದು ಘೋಷಿಸುತ್ತಿತ್ತು.

"ಹಾವು" ಅಥವಾ "ಸರ್ಪ", ಆದಾಮ ಮತ್ತು ಹವ್ವಳನ್ನು ಆ ಮರದ ಹಣ್ಣು ತಿನ್ನುವಂತೆ ಮಾಡಿದ ಮೇಲೆ, ಅವರ ಜೀವನ ದಾರಿ ತಪ್ಪಿತು. ಆ ಬಳಿಕ ದೇವರು ತಮ್ಮ ಬಳಿಸಾರುತ್ತಿದ್ದಾನೆ ಎಂಬುದು ಗೊತ್ತಾದಾಗ, ಆತನಿಗೆ ಕಾಣಿಸಬಾರದೆಂದು "ತೋಟದ ಮರಗಳ ಹಿಂದೆ ಅಡಗಿಕೊಂಡರು" (ಆ.ಕಾ. 3:8).

ಅವರು ಎಲ್ಲಿದ್ದಾರೆ ಎಂಬುದು ಖಚಿತವಾಗಿ ದೇವರಿಗೆ ಗೊತ್ತಿದ್ದರೂ, ಆತನು ಆದಾಮನನ್ನು ಕುರಿತು-"ನೀನು ಎಲ್ಲಿರುತ್ತಿ?" ಎಂದು ಕೇಳುವುದು ವಿಚಿತ್ರ ಎನಿಸಬಹುದು. ಆದಾಮ-ಹವ್ವಳು ಏನು ಮಾಡಿದ್ದರೋ ಅದನ್ನು ಗ್ರಹಿಸಲು ಸಹಾಯ ಮಾಡುವ ಸಲುವಾಗಿಯೇ ದೇವರು ಆ ಪ್ರಶ್ನೆಯನ್ನು ಬಹುಶಃ ಕೇಳಿರಬಹುದು. ಅವರು ಏನು ಮಾಡಿದ್ದರೋ ಅದಕ್ಕಾಗಿಯೇ ಅವರು ಅಡಗಿಕೊಂಡಿದ್ದರು. ಅವರ ನಡತೆಯ ಶೋಕದ ಫಲಿತಾಂಶವನ್ನು ಅವರಿಗೆ ಅರ್ಥಮಾಡಿಸಲು ದೇವರು ಸಹಾಯಮಾಡಿದ್ದನು.

`ರೋಮ 5:11-19ನ್ನು ಓದಿಕೊಳ್ಳಿರಿ. ಇಲ್ಲಿ ಪೌಲನು ಹಲವು ಸಲ, ಆದಾಮ ಏದೆನ್‍ನಲ್ಲಿ ಏನು ಮಾಡಿದನೋ ಅದರೊಂದಿಗೆ ಕ್ರಿಸ್ತನು ಶಿಲುಬೆಯ ಮೇಲೆ ಮಾಡಿದ್ದನ್ನು ನೇರವಾಗಿ ಜೋಡಿಸುತ್ತಾನೆ. ಆದಾಮನು ಮಾಡಿದ್ದನ್ನು ನಾಶ ಮಾಡುವುದಕ್ಕಾಗಿ ಹೇಗೆ ಯೇಸು ಬಂದನು ಎಂಬ ವಿಷಯದಲ್ಲಿ ಈ ವಾಕ್ಯಗಳು ಹೇಳುವುದೇನು?`

ಆದಾಮ ಮತ್ತು ಹವ್ವಳು ಕೊಟ್ಟ ಉತ್ತರಕ್ಕೆ ದೇವರು ಕೊಟ್ಟ ಪ್ರತಿಕ್ರಿಯೆಯೇ ರಕ್ಷಣೆಯ ಯೋಜನೆಯೆಂದು ಕೆಲವರು ವಾದ ಮಾಡುವುದುಂಟು. ಆದಾಮ ಮತ್ತು ಹವ್ವಳು ತಮಗಾದ ಮುಖಭಂಗದಿಂದಲೂ ಮತ್ತು ಅಪರಾಧಿ ಮನೋಭಾವದಿಂದಲೂ, ಅವರು ದೇವರ ಸನ್ನಿಧಿಗೆ ಬಾರದೆ, ಆತನಿಂದ ಮರೆಯಾಗಲು ಅಡಗಿಕೊಂಡಿದ್ದರು. ಆದರೆ ದೇವರು ಅವರನ್ನು ಕಾಪಾಡಲು ಬಂದಿದ್ದನು. ನಮ್ಮದೇ ಆದ ರೀತಿಯಲ್ಲಿ, ನಾವು ಕೂಡ ಅದನ್ನೇ ಮಾಡಿದ್ದೇವೆ, ಮಾಡುತ್ತಿದ್ದೇವೆ. ನಮ್ಮನ್ನು ಕಾಪಾಡಲು ಯೇಸುಕ್ರಿಸ್ತನು ಬಂದನು. ಆದ್ದರಿಂದಲೇ "ನೀನು ಎಲ್ಲಿರುತ್ತಿ?" ಎಂಬ ಪ್ರಶ್ನೆ ನಮ್ಮನ್ನು ಕುರಿತೂ ಸಹ ಕೇಳಿದಂತಿದೆ. ಪಾಪ, ಪಾಪದ ಅಪರಾಧಿ ಮನೋಭಾವ ಮತ್ತು ಯೇಸುಕ್ರಿಸ್ತನೊಂದಿಗಿನ ಸಂಬಂಧದ ವಿಷಯದಲ್ಲಿ ನೀವು ಎಲ್ಲಿದ್ದೀರಿ? ನಿಮ್ಮನ್ನು ನಿಮ್ಮ ಪಾಪದಿಂದ ರಕ್ಷಿಸಲು ಕ್ರಿಸ್ತನು ಮಾಡಿರುವುದೇನು?

`ಕ್ರೈಸ್ತೀಯ ಶಿಕ್ಷಣ ಏನೆಲ್ಲ ಸಾಧಿಸಬೇಕೆಂದುಕೊಂಡಿದೆಯೋ, ಅದೆಲ್ಲವನ್ನು ಸಾಧಿಸಬೇಕು, ಏಕೆ? ದೇವರಿಂದ ಅಡಗಿಕೊಳ್ಳುವುದೇ ನಮ್ಮ ಸ್ವಭಾವ, ಆದರೆ ಅದಕ್ಕೆ ಇರುವ ಒಂದೇ ಪರಿಹಾರ ಮಾರ್ಗ: ಯೇಸು ಎಂಬುದನ್ನು ಹೇಗೆ ಒತ್ತಾಯ ಪೂರ್ವಕವಾಗಿ ಪ್ರತಿಪಾದಿಸುತ್ತೀರಿ?`