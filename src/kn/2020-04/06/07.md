---
title: ಹೆಚ್ಚಿನ ಚಿಂತನೆ
date:  06/11/2020
---

ವೈಟಮ್ಮನವರ ಸ್ಟೆಪ್ಸ್ ಟು ಕ್ರೈಸ್ಟ್ ಪುಸ್ತಕದ "ದಿ ಟೆಸ್ಟ್ ಆಫ್ ಡಿಶೈಪಲ್‍ಶಿಪ್" ಎಂಬ ಅಧ್ಯಾಯವನ್ನು ಓದಿಕೊಳ್ಳಿರಿ.

ಶ್ರೇಷ್ಠ ಗುರುವಿಗೆ ನಾವು ಸತ್ಯವಾದ ಪ್ರತಿಕ್ರಿಯೆ ವ್ಯಕ್ತಪಡಿಸುವುದನ್ನು ವೈಟಮ್ಮನವರು- "ಆತನ ಸ್ವರೂಪವನ್ನು ಧರಿಸಿಕೊಳ್ಳಲು ಹಂಬಲಿಸುವುದು, ಆತನ ಆತ್ಮನನ್ನು ಉಸಿರಾಡುವುದು. ಆತನ ಚಿತ್ತವನ್ನು ನೆರವೇರಿಸುವುದು, ಎಲ್ಲ ವಿಷಯಗಳಲ್ಲಿ ಆತನನ್ನು ಮೆಚ್ಚಿಸುವುದು" ಎಂದು ಹೇಳಿದ್ದಾರೆ (ಸ್ಟೆಪ್ಸ್ ಟು ಕ್ರೈಸ್ಟ್, ಪುಟ 58). ಆಕೆ ಹೇಳುತ್ತಾರೆ- ಕ್ರಿಸ್ತನ ಒಡನಾಟ "ಆನಂದಮಯವಾಗಿರುತ್ತದೆ" ಎಂದು (ಸ್ಟೆಪ್ಸ್ ಟು ಕ್ರೈಸ್ಟ್, ಪುಟ 59). ಸತ್ಯವೇದದಲ್ಲಿ, ಮತ್ತಾಯನ ಸುವಾರ್ತೆಯ 5,6 ಮತ್ತು 7ನೇ ಅಧ್ಯಾಯಗಳನ್ನು ಓದಿಕೊಳ್ಳಿರಿ. ಇದನ್ನು ಪರ್ವತ ಪ್ರಸಂಗ ಎಂದು ಕರೆಯಲಾಗಿದೆ. ಶ್ರೇಷ್ಠ ಗುರು, ತಮ್ಮ ವಿದ್ಯಾರ್ಥಿಗಳು ಏನೆಲ್ಲ ತಿಳಿದುಕೊಳ್ಳಬೇಕೆಂದು ಅಂದುಕೊಂಡರೋ ಅವುಗಳನ್ನು ಇಲ್ಲಿ ಸಂಕ್ಷಿಪ್ತವಾಗಿ ಕೊಡಲಾಗಿದೆ. ಅಷ್ಟೇ ಅಲ್ಲ, ಇದು, ಯಾವ ರಾಜ್ಯವನ್ನು ಆತ ಈ ಭೂಮಿಯ ಮೇಲೆ ಸಂಸ್ಥಾಪನೆ ಮಾಡಬೇಕೆಂದು ಅಂದುಕೊಂಡಿದ್ದನೋ, ಆ ವಿಷಯದಲ್ಲಿ ಮಂಡಿಸಿದ ಪ್ರಧಾನ ವಿಷಯ ಮಂಡನೆ ಸಹ ಆಗಿದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ದೇವರು, ಯಾವ ರೀತಿಯಾಗಿ ಆದಾಮ ಮತ್ತು ಹವ್ವಳನ್ನು ಹಾಗು ಯಾಕೋಬನನ್ನು ಉದ್ದೇಶಿಸಿ ಮಾತನಾಡಿದನೋ, ಅದೇ ರೀತಿಯಲ್ಲಿ, ಯೇಸು ನಮ್ಮನ್ನು ಉದ್ದೇಶಿಸಿ ಮಾತನಾಡುತ್ತಿದ್ದಾನೆ. ನಮ್ಮ ಮನದಾಳದ ಹಂಬಲವನ್ನು ಯೇಸು ಗಮನಿಸುತ್ತಾನೆ. ನಾವು ಯಾರು ಮತ್ತು ನಾವು ಎಲ್ಲಿಗೆ ಹೋಗುತ್ತಿದ್ದೇವೆ ಎಂಬುದನ್ನು ಗಮನಿಸಿ. ಬಾರ್ತಿಮಾಯನಿಗೆ ಸಹಾಯ ಮಾಡಿದಂತೆ ಸಹಾಯ ಮಾಡಿ ನಮ್ಮನ್ನು ಚಕಿತಗೊಳಿಸುತ್ತಾನೆ. ಈ ವಿಷಯವನ್ನು ಮನಸ್ಸಿನಲ್ಲಿಟ್ಟುಕೊಂಡು, ನಮ್ಮ ಮಕ್ಕಳಿಗೂ ಮತ್ತು ಬೇರೆ ಯಾರಿಗೂ ಸತ್ಯವೇದ ಪಾಠವನ್ನು ಹೇಗೆ ಕಲಿಸಿಕೊಡಬಹುದು ಎಂಬುದನ್ನು ಕುರಿತು ಚಿಂತನೆ ಮಾಡಿರಿ. ಸಾಮಾನ್ಯವಾದ ಸತ್ಯವೇದ ಪಾಠ ಬೋಧನೆಗೂ ಮತ್ತು ತೀವ್ರ ಗಂಭೀರವಾಗಿ ನಡೆಯುವ ಪಾಠ ಬೋಧನೆಗೂ ನಡುವಿರುವ ವ್ಯತ್ಯಾಸವೇನು? ಅಂತಹ ಬೋಧನೆ ಜನರ ಜೀವನದಲ್ಲಿ ಎಂತಹ ವ್ಯತ್ಯಾಸವನ್ನುಂಟು ಮಾಡುವುದು?`

`2. ನಿಮ್ಮ ಜೀವನ ಪಯಣ ಶುದ್ಧವಾಗಿ ವೈಯಕ್ತಿಕವೋ ಅಥವಾ ನೀವು ನಂಬುವ ಜನರೊಂದಿಗೆ ಚರ್ಚೆ ಮಾಡುವುದರಿಂದ ಸಹಾಯ ಪಡೆಯುವಂಥದ್ದೋ? ಸಭೆ "ಕ್ರಿಸ್ತನ ದೇಹ" (1 ಕೊರಿಂಥ 12:27) ಎಂಬ ಪರಿಕಲ್ಪನೆ ಬೇರೆಯವರೊಂದಿಗೆ ನಾವು ಮಾಡುವ ಸಂಭಾಷಣೆ, ಕ್ರಿಸ್ತನ ಬಗ್ಗೆ ನೀವು ಏನನ್ನು ತಿಳಿದುಕೊಳ್ಳಬೇಕೆಂದಿದ್ದಿರೋ ಅದನ್ನು ತಿಳಿದುಕೊಳ್ಳುವುದಕ್ಕೆ ಒಂದು ದಾರಿ ಎಂಬ ಸಲಹೆ ಕೊಡುವುದು ಹೇಗೆ?`

`3. ಗುರುವಾರದ ಪಾಠದಲ್ಲಿ ಬಾರ್ತೆಮಾಯ ತನ್ನ ದೃಷ್ಟಿ ಪಡೆದುಕೊಂಡ ತಕ್ಷಣ ಯಾವ ಗಳಿಗೆಯಲ್ಲಿ ಆತನ ದೈಹಿಕ (ಆಧ್ಯಾತ್ಮಿಕ) ನ್ಯೂನತೆ ಸರಿಯಾಯಿತೋ ಆ ಕ್ಷಣ, ಯೆರೂಸಲೇಮಿಗೆ ಹೊರಟಿದ್ದ ಯೇಸುವನ್ನು ಹಿಂಬಾಲಿಸಿದ್ದನು. ಆತನೊಂದಿಗೆ ದಾರಿ ಸವೆಯುವಾಗ, ಪ್ರತಿದಿನ, ಶ್ರೇಷ್ಠ ಗುರುವಿನ ವಿವೇಕತನವನ್ನು ಕೇಳಿ ಅರಿಯುತ್ತಿದ್ದನು. ಅವನು ಯೇಸುವಿನ ಸ್ವರೂಪವನ್ನು ತನ್ನಲ್ಲಿ ಮೂಡಿಸಿಕೊಳ್ಳಲು, ಆತನ ಆತ್ಮವನ್ನು ಉಸಿರಾಡಲು, ಆತನ ಚಿತ್ತದಂತೆ ನಡೆಯಲು ಮುಂದಾದನು ಎಂದು ನಾವು ಅಂದುಕೊಳ್ಳೋಣ. ಪರ್ವತ ಪ್ರಸಂಗದಲ್ಲಿ ನಿರ್ದಿಷ್ಟಮಾನವನ್ನು ಎಷ್ಟು ಎತ್ತರದಲ್ಲಿ ಯೇಸುಸ್ವಾಮಿ ಇಟ್ಟಿದ್ದಾನೆಂದರೆ ಸ್ಟೆಪ್ಸ್ ಟು ಕ್ರೈಸ್ಟ್ ಪುಸ್ತಕದಲ್ಲಿ ಹೇಳುವಂತೆ ನಿರ್ದಿಷ್ಟಮಾನದಲ್ಲಿ "ಆನಂದಿಸೋಣ", ಏಕೆ?`

`4. ಗುರುವಾರ ಪಾಠದ ಕೊನೆಯಲ್ಲಿ ಕೊಡಲಾದ ಪ್ರಶ್ನೆಗಳೆಡೆ ಹೆಚ್ಚು ಗಮನ ಕೊಡೋಣ. ಕೆಟ್ಟದ್ದು ಮತ್ತು ಒಳ್ಳೇಯದರ ನಡುವಿನ ವ್ಯತ್ಯಾಸವನ್ನು ಗ್ರಹಿಸುವುದು ಹೇಗೆ? ಒಳ್ಳೇಯದು ಮತ್ತು ಕೆಟ್ಟದ್ದನ್ನು ಅದ್ಹೇಗೆ ವ್ಯಾಖ್ಯಾನಿಸುತ್ತೇವೆ. ಇಲ್ಲಿ ಪಡೆಯುವ ಜ್ಞಾನವನ್ನು ಉಪಯೋಗಿಸದೆ ನಮ್ಮಲ್ಲೇ ಇಟ್ಟುಕೊಳ್ಳುವುದಕ್ಕಿಂತ ಆ ಜ್ಞಾನವನ್ನು ಹೇಗೆ ಉಪಯೋಗಿಸಿಕೊಳ್ಳುತ್ತೇವೆ ಎಂಬುದು ಬಹಳ ಮುಖ್ಯವೇಕೆ?`