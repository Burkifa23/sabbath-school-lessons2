---
title:  ಶ್ರೇಷ್ಠ ಶಿಕ್ಷಕನಿಂದ ಹೆಚ್ಚು ಪಾಠಗಳು
date:  31/10/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾ. 3:1-11; ರೋಮ 5:11-19; ಆ.ಕಾ. 28:10-17; ಯೋಹಾನ 1:1-14; ಮತ್ತಾಯ 15:21-28; ಮಾರ್ಕ 10:46-52.

> <p>ಸ್ಮರಣವಾಕ್ಯ</p>
> "ಯೇಸು ಅವನಿಗೆ ಹೋಗು, ನಿನ್ನ ನಂಬಿಕೆಯೇ ನಿನ್ನನ್ನು ಸ್ವಸ್ಥ ಮಾಡಿ ಅದೇ ಎಂದು ಹೇಳಿದನು; ಕೂಡಲೇ ಅವನಿಗೆ ಕಣ್ಣು ಬಂದವು; ಅವನು ಆ ದಾರಿಯಲ್ಲಿ ಆತನ ಹಿಂದೆ ಹೋದನು" (ಮಾರ್ಕ 10:52).

ನಮ್ಮಲ್ಲಿ ಯಾರ ಜೀವನದಲ್ಲಿ ತಾನೇ ಮುಖಭಂಗವಾಗುವಂತಹ ಪ್ರಸಂಗ ನಡೆದಿಲ್ಲ ಹೇಳಿ? ನೆನೆಸಿಕೊಂಡರೆ, ಮನಸ್ಸಿಗೆ ನೋವು ಕೊಡುವಂತಹ ಕೆಲಸಗಳನ್ನು ನಾವು ಮಾಡಿರುವದಿಲ್ಲವೇ? ಬೇರೆಯವರಿಗೆ ಅದು ಗೊತ್ತಾಗಿ ಬಿಟ್ಟರೆ ಏನಾಗುತ್ತದೋ ಎಂದು ಹೆದರಿಕೆಯಿಂದ ಹಿಂಜರಿಯುವುದಿಲ್ಲವೇ? ಬಹುಶಃ ಹೆಚ್ಚುಕಡಿಮೆ ನಮ್ಮ ಎಲ್ಲರ ಜೀವನದಲ್ಲಿ ಒಂದಲ್ಲ ಒಂದು ಸಲ ಹಾಗೆ ಆಗಿರಲಿಕ್ಕೂ ಸಾಕು.

ಈಗ ಆದಾಮ ಮತ್ತು ಹವ್ವಳು, ತಿನ್ನಬಾರದು ಎಂದು ದೇವರು ಹೇಳಿದ ಮಾತನ್ನು ಮೀರಿ, ಆ ಹಣ್ಣನ್ನು ತಿಂದ ಅವರ ಪರಿಸ್ಥಿತಿ ಹೇಗಿತ್ತು ಎಂಬುದನ್ನು ಕಲ್ಪನೆ ಮಾಡಿ ನೋಡಿ. ಯಾಕೋಬ, ಮೋಸದಿಂದ ಅಣ್ಣನಿಗೆ ಸಿಗಬೇಕಿದ್ದ ಆಶೀರ್ವಾದವನ್ನು ತಾನು ತನ್ನ ತಂದೆಯಿಂದ ಪಡೆದುಕೊಂಡು ನಂತರ ಅಣ್ಣನ ಕೋಪಕ್ಕೆ ಹೆದರಿ ಮನೆಬಿಟ್ಟು ಓಡಿಹೋಗುವ ಪ್ರಸಂಗವನ್ನು ನೆನೆಸಿ ನೋಡಿರಿ. ಮನೆಬಿಟ್ಟು ಓಡಿಹೋದ ದಿನದ ರಾತ್ರಿ ಅವನು ಹೇಗೆ ನಿದ್ದೆ ಮಾಡಿದ್ದ? ನಿದ್ದೆ ಮಾಡುವುದು ಸಾಧ್ಯವಗಿತ್ತಾ? ವ್ಯಭಿಚಾರದಲ್ಲಿ ಸಿಕ್ಕಿಹಾಕಿಕೊಂಡ ಸ್ತ್ರೀಯನ್ನು ನೆನೆಸಿ ನೋಡಿರಿ. ವೇದದಲ್ಲಿ-"ಈ ಹೆಂಗಸು ವ್ಯಭಿಚಾರ ಮಾಡುತ್ತಿರುವಾಗಲೇ ಕೈಗೆ ಸಿಕ್ಕಿದಳು" ಎಂದು ಉಲ್ಲೇಖಿಸಿದೆ (ಯೋಹಾನ 8:4). ದಾವೀದನೂ ಇಂತಹ ಪ್ರಸಂಗದಲ್ಲಿಯೇ ಸಿಕ್ಕಿಬಿದ್ದಿದ್ದ. ಕೀರ್ತನೆ 32, ಈ ಘಟನೆಯ ಮನೋವೇದನೆಯ ಅಭಿವ್ಯಕ್ತಿ, ಪಶ್ಚಾತ್ತಾಪದ ಶೋಕಗೀತೆ.

ಈ ಒಂದು ಕಾರಣಕ್ಕಾಗಿ ಸುವಾರ್ತೆ ವಿಶ್ವವ್ಯಾಪಿ. ಕ್ರಿಸ್ತನ ಮರಣ ಇಡೀ ಮಾನವ ಸಂಕುಲಕ್ಕಾಗಿ. ನಮ್ಮ ನಡುವಿನ ಭಿನ್ನತೆಗಳು ಏನೇ ಇರಲಿ, ಆದರೆ ಪಾಪದ ವಿಷಯ ಬಂದಾಗ, ನಾವೆಲ್ಲ ಒಂದು. ಯಾಕೆಂದರೆ ಪಾಪ ಮಾಡದವರು ಒಬ್ಬರೂ ಇಲ್ಲ. ಎಂತಹ ನಿರುತ್ಸಾಹದ ಪರಿಸ್ಥಿತಿಯಲ್ಲಿದ್ದೇವೆ ನಾವು. ಕ್ರೈಸ್ತೀಯ ಶಿಕ್ಷಣವು ನಮ್ಮನ್ನು ಇದಕ್ಕಿರುವ ಒಂದೇ ಪರಿಹಾರದೆಡೆಗೆ ನಮ್ಮನ್ನು ಕೈಹಿಡಿದು ನಡೆಸಲಿ. ಆ ಒಂದೇ ಪರಿಹಾರ: ನಮ್ಮ ಶ್ರೇಷ್ಠ ಗುರು: ಈ ವಾರ ಆತನನ್ನು ಕುರಿತು ಮತ್ತಷ್ಟು ಧ್ಯಾನ ಮಾಡೋಣ.

_* ನವೆಂಬರ್ 7ನೇ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠ ಅಧ್ಯಯನ ಮಾಡಿರಿ._