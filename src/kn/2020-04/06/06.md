---
title:  ಒಬ್ಬ ವಿದ್ಯಾರ್ಥಿ ಬಯಸಿದ್ದನು ಪಡೆದುಕೊಂಡದ್ದು
date:  05/11/2020
---

ಯೇಸು ಮತ್ತು ಆತನ ಶಿಷ್ಯರು ಯೆರೂಸಲೇಮಿನ ಕಡೆಗೆ ನಡೆದಿದ್ದರು. ಮೊದಲಿಗೆ, ಹೆರೋದನಿಗೆ ಸ್ನಾನಿಕನಾದ ಯೋಹಾನನ ವಿಷಯದಲ್ಲಿ ಚಿಂತೆಯಾಗಿತ್ತು. ಆದರೆ ಈಗ ಅಧಿಕಾರಿಗಳಿಗೆ ಮತ್ತು ಹೆರೋದರಿಬ್ಬರಿಗೆ ಯೇಸುವನ್ನು ಕುರಿತು ಚಿಂತೆಯಾಗಿತ್ತು. ರಾಜಕೀಯವಾಗಿ ಬದಲಾವಣೆ ಬೇಕಾಗಿತ್ತು. ಬದಲಾವಣೆ ಬೇಕು ಎನ್ನುವವರಲ್ಲಿ ಬಡವರನ್ನು ಮಾತ್ರವಲ್ಲ ಶಿಷ್ಯರು, ಹತಾಶೆಗೊಳಗಾದವರನ್ನೂ ಪಟ್ಟಿಯಲ್ಲಿ ಸೇರಿಸಿದ್ದರು.

ಎಲ್ಲಕ್ಕಿಂತ ಮಿಗಿಲಾಗಿ, ಯೇಸುಸ್ವಾಮಿಗೆ ಈ ಲೋಕಕ್ಕೆ ನಿರೀಕ್ಷೆ ತರುವುದು ಮುಖ್ಯವಾಗಿತ್ತು. ಆದರೆ ಅಧಿಕಾರದಲ್ಲಿರುವವರು ಮತ್ತು ಅನುಕೂಲಸ್ಥರು, ತನ್ನ ಸೇವೆಗೆ ವಿರುದ್ಧವಾಗಿ ಕೆಲಸ ಮಾಡಿ, ತನ್ನ ಉದ್ದೇಶ ನೆರವೇರದಂತೆ ನೋಡಿಕೊಳ್ಳುವುದು ಎಂಬುದು ಆತನಿಗೆ ಈಗಾಗಲೇ ಗೊತ್ತಾಗಿತ್ತು. ಆತನಿಗೆ ಯಶಸ್ಸಾಗುವುದು ಅವರಿಗೆ ಬೇಕಾಗಿರಲಿಲ್ಲ.

ಯೇಸುಕ್ರಿಸ್ತನ ಆತ್ಮೀಯ ವಲಯದಲ್ಲಿದ್ದ, ಆತನ ಹನ್ನೆರಡು ಶಿಷ್ಯರು, ಅವರೇ ಆತನ ಹನ್ನೆರಡು ವಿದ್ಯಾರ್ಥಿಗಳೂ ಸಹ ಆಗಿದ್ದರು. ಇವರು ಕ್ರಿಸ್ತನ ಕಡೆಗಿರಲು ತುಂಬಾ ಕಾತುರದಿಂದಿದ್ದರು. ಆದರೂ ಇವರು ದಿಗಿಲುಗೊಂಡಿದ್ದರು, ಅಥವಾ ಕಣ್ಣಿದ್ದರೂ ಕುರುಡರಾಗಿದ್ದರು. ಉದಾ: ಮಾರ್ಕ 8:31-33ನ್ನು ನೋಡಿರಿ. ಶ್ರೇಷ್ಠ ಗುರು, ಯೇಸುಸ್ವಾಮಿ, ಅವರು ಊಹಿಸಲೂ ಸಾಧ್ಯವಾಗದ ಕಷ್ಟಗಳನ್ನು ಅವರ ಮುಂದೆ ಸವಾಲಾಗಿಟ್ಟನು. ಎಷ್ಟೋ ವಿಷಯಗಳಲ್ಲಿ, ಏನನ್ನು ಅರಿತಿರಬೇಕಿತ್ತೋ, ಅದನ್ನರಿಯದೆ ಅವರು ಆಧ್ಯಾತ್ಮಿಕ ಕುರುಡರಾಗಿದ್ದರು (ಮಾರ್ಕ 8:37). ಮುಂದೆ ಯೇಸು ಒಬ್ಬ ಕಣ್ಣುಕಾಣದವನನ್ನು ಭೇಟಿಯಾಗಲಿರುವುದರಿಂದ ಮೇಲಿನ ಪೀಠಿಕೆಯನ್ನು ಪ್ರಸ್ತಾಪಿಸಲಾಯಿತು.

`ಯೇಸುಕ್ರಿಸ್ತ ಮತ್ತು ಕುರುಡ ಬಾರ್ತಿಮಾಯನ ಕುರಿತ ಕಥೆಯನ್ನು ಮಾರ್ಕ 10:46-32ರಲ್ಲಿ ಓದಿಕೊಳ್ಳಿರಿ. ಕ್ರಿಸ್ತನು ತೋರುವ ಮಹಾಕರುಣೆಯನ್ನು ಗಮನಿಸಿರಿ. ಕುರುಡನು ತಾನು ಯೇಸುವನ್ನು ನೋಡಬೇಕೆಂಬ ಬಯಕೆಯಿಂದಿದ್ದನು. ಯೇಸು ಅವನ ಬಯಕೆಯನ್ನು ಈಡೇರಿಸಿದಾಗ, ಅವನು ತನ್ನ ದಾರಿಯಿಡಿದು ಹೋಗದೆ, ಯೇಸುವಿನ ಹಿಂದೆ ಹೋಗುತ್ತಾನೆ. ಇಲ್ಲಿ ಮಾರ್ಕನು, ಬಾರ್ತಿಮಾಯನು ಮತ್ತು ಇತರ ಶಿಷ್ಯರ ನಡುವೆ ತಾರತಮ್ಯ ತರುತ್ತಿದ್ದಾನೆ ಎಂದು ನಿಗಮನ್ನಿಸುತ್ತದೆಯೇ? ನಮ್ಮ ಶ್ರೇಷ್ಠ ಗುರುವಿನ ಬಳಿಗೆ ಹೋಗಲು ಯಾವ ಕ್ಷಣದಲ್ಲಿಯೂ ಸಿದ್ಧವಾಗಿರಬೇಕು ಎಂಬ ವಿಷಯದ ಮೇಲೆ ಮೇಲಿನ ಕಥೆ ಹೇಗೆ ಬೆಳಕು ಚೆಲ್ಲುತ್ತದೆ?`

ಬಾರ್ತೆಮಾಯನಿಗೆ, ಮಗುವಿನ ತಲೆಯ ಮೇಲಿನ ಗುಂಗುರ ಕೂದಲು ನೋಡುವ ಮತ್ತು ಕೂಯ್ಲಿನ ಕಾಲದ ಗೋಧಿಯ ಬಣ್ಣ ಕಾಣಬೇಕೆಂಬ ಆಶೆ ಇದ್ದಿರಬಹುದು. ಈ ಆಶೆ ಬಾಹ್ಯಗೋಚರವಷ್ಟೇ. ಆದರೆ ಕಥೆ ಬಾಹ್ಯಗೋಚರವನ್ನು ಕುರಿತು ಮಾತನಾಡುತ್ತಿಲ್ಲ, ಆಧ್ಯಾತ್ಮಿಕ ನೋಟವನ್ನು ಕುರಿತು ಮಾತನಾಡುತ್ತಿದೆ. ಆ ನೋಟವನ್ನು ನಾವು ಪಡೆದುಕೊಳ್ಳಬೇಕು. ಆ ಶ್ರೇಷ್ಠ ಗುರು ಯಾರೆಂದು ಸತ್ಯವಾಗಿ ಆಂತರ್ಯಕ್ಕೆ ಅರಿವಾಗಬೇಕು. ಬಾಹ್ಯನೋಟವೇ ಬೇರೆ. ಅದು ಮುಖ್ಯ ಸಹ. ಯೇಸುವಿಗೆ ಅದು ಗೊತ್ತಿದೆ. ಪ್ರತಿ ಮಾನವನ ಮನದಾಳದ ಬಯಕೆ ಒಂದು ಹೊಸ ಹಾಗು ಉತ್ತಮ ಜೀವನದ ಹಾರೈಕೆಯೆಂಬುದು ಸಹ ಯೇಸುಸ್ವಾಮಿಗೆ ಗೊತ್ತಿದೆ.

`ಇಬ್ರಿಯ 5:12-14ನ್ನು ಓದಿಕೊಳ್ಳಿರಿ. ನಿಜವಾದ ಶಿಕ್ಷಣವನ್ನು ಕುರಿತು ಈ ವಾಕ್ಯಗಳು ನಮಗೆ ಬೋಧಿಸುವುದೇನು?`