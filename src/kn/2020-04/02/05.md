---
title:  ತಂದೆ-ತಾಯಿಗಳ ಪಾತ್ರ
date:  07/10/2020
---

**"ತಂದೆಗಳೇ, ನಿಮ್ಮ ಮಕ್ಕಳಿಗೆ ಕೋಪವನೆಬ್ಬಿಸದೆ ಕರ್ತನಿಗೆ ಮೆಚ್ಚಿಗೆಯಾಗಿರುವ ಬಾಲಶಿಕ್ಷೆಯನ್ನೂ ಬಾಲೋಪದೇಶವನ್ನೂ ಮಾಡುತ್ತಾ ಅವರನ್ನು ಸಾಕಿ ಸಲಹಿರಿ" ಎಫೆಸ 6:4.**

**"ಗುಣವತಿಯಾದ ಸತಿಯು ಎಲ್ಲಿ ಸಿಕ್ಕಾಳು? ಆಕೆಯು ಹವಳಕ್ಕಿಂತಲೂ ಬಹು ಅಮೂಲ್ಯಳು." (ಜ್ಞಾ 31:10).**

ತಂದೆ ತಾಯಿಗಳಿಗೆ ಬಹಳ ಗಂಭೀರವಾದ ಜವಾಬ್ದಾರಿಗಳಿರುತ್ತವೆ. ತಂದೆ ಕುಟುಂಬದ ಯಜಮಾನ. ಕುಟುಂಬ-ಸಭೆ, ಶಾಲೆ ಮತ್ತು ಸಮಾಜದ ಶಿಶುವಿಹಾರ. ತಂದೆ ಬಲಹೀನನಾಗಿದ್ದರೆ ಬೇಜವಾಬ್ದಾರಿಯ ಮನುಷ್ಯನಾಗಿದ್ದರೆ, ಅಯೋಗ್ಯನಾಗಿದ್ದರೆ, ಅದರ ದುಷ್ಪರಿಣಾಮ ಆಗುವುದು ಕುಟುಂಬ, ಸಭೆ, ಶಾಲೆ ಮತ್ತು ಸಮಾಜದ ಮೇಲೆ. ತಂದೆಗಳು ಪವಿತ್ರಾತ್ಮನ ಫಲಗಳು ತಮ್ಮಲ್ಲಿರುವುದನ್ನು ಪ್ರದರ್ಶಿಸಬೇಕಾಗುತ್ತದೆ. ಅವು ಯಾವುವು ಎಂದರೆ: "ಪ್ರೀತಿ, ಸಂತೋಷ, ಸಮಾಧಾನ, ದೀರ್ಘಶಾಂತಿ, ದಯೆ, ಉಪಕಾರ, ನಂಬಿಕೆ, ಸಾಧುತ್ವ" (ಗಲಾತ್ಯ 5:22,23).

ಎಲ್ಲಾ ಸಮಾಜಗಳಲ್ಲೂ, ತಾಯಂದಿರಿಗೆ ಬಹುಮುಖ್ಯವಾದ ಪಾತ್ರವಿದೆ. ತಮ್ಮ ಮಕ್ಕಳ ನಡತೆಯನ್ನು ರೂಪಿಸುವ ನಿಟ್ಟಿನಲ್ಲಿ ತಾಯಂದಿರು ಅವರ ಮೇಲೆ ಬಲವಾದ ಪ್ರಭಾವ ಬೀರುತ್ತಾರೆ. ತಮ್ಮ ಮನೆಯ ಮನಃಸ್ಥಿತಿ ಮತ್ತು ಶಾಂತ-ಸಮಾಧಾನದ ಸ್ವಭಾವಗಳನ್ನು ಹುಟ್ಟುಹಾಕುವವರೂ ಅವರೇ. ಮಕ್ಕಳಿಗೆ ಶಿಕ್ಷಣ ಕೊಡುವ ನಿಟ್ಟಿನಲ್ಲಿ ತಾಯಂದಿರಿಗೆ ತಂದೆಗಳು ಯಾವೆಲ್ಲ ರೀತಿಯಲ್ಲಿ ಸಹಕಾರ ಕೊಡಬೇಕೋ ಅದನ್ನು ತಪ್ಪದೆ ಕೊಡಲಿ.

`ಈ ಕೆಳಗಿನ ವೇದವಾಕ್ಯಗಳಿಂದ ತಂದೆ-ತಾಯಂದಿರು ಕಲಿಯಬಹುದಾದ್ದೇನು? ಎಫೆಸ 5:22,23,25,26; 1 ಕೊರಿಂಥ 11:3; 2 ಕೊರಿಂಥ 6:14; ರೋಮ 3:13,14; 2 ಪೇತ್ರ 1:5-7; ಫಿಲಿಪ್ಪಿ 4:8.`

ತಂದೆ-ತಾಯಂದಿರು, ತಮ್ಮ ನಡೆ-ನುಡಿಯಿಂದ ಸತ್ಯವೇದಾಧಾರಿತ ಕ್ರಿಸ್ತನನ್ನು ಮತ್ತು ಸಭೆಯನ್ನು ತಮ್ಮ ಮಕ್ಕಳಿಗೆ ಒದಗಿಸುವ ನೈತಿಕ ಹಂಗಿನಲ್ಲಿದ್ದಾರೆ. ಮದುವೆಯ ಸಂಬಂಧವು, ಕ್ರಿಸ್ತನು ಮತ್ತು ಸಭೆಗೂ ಇರುವ ಸಂಬಂಧ ಸಾದೃಶ್ಯವಾಗಿದೆ. ತಂದೆ-ತಾಯಿ, ತಮ್ಮ ಕುಟುಂಬವನ್ನು ಕೈಹಿಡಿದು ನಡೆಸಲು ನಿರಾಕರಿಸಿದರೆ ಅಥವಾ ತಮ್ಮ ಕುಟುಂಬವನ್ನು ದಬ್ಬಾಳಿಕೆಯಿಂದ ನಡೆಸಿದರೆ, ಆಗ, ಅವರು ತಮ್ಮ ಮಕ್ಕಳಿಗೂ ಮತ್ತು ಹೊರಗಿನ ಪ್ರಪಂಚಕ್ಕೂ ಕ್ರಿಸ್ತನನ್ನು ತಪ್ಪಾಗಿ ಪ್ರತಿನಿಧಿಸುವವರಾಗಿದ್ದಾರೆ. ದೇವರು, ತಂದೆ-ತಾಯಂದಿರು ತಮ್ಮ ಮಕ್ಕಳಿಗೆ ಬಹು ಪರಿಶ್ರಮದಿಂದ ಬೋಧನೆ ಮಾಡಬೇಕೆಂದು ಹೇಳಿದ್ದಾನೆ (ಧ.ಕಾ 6:7). ತಂದೆ-ತಾಯಂದಿರು ತಮ್ಮ ಮಕ್ಕಳು ದೇವರನ್ನು ಪೂರ್ಣ ಹೃದಯದಿಂದಲೂ, ಪೂರ್ಣ ಪ್ರಾಣದಿಂದಲೂ ಮತ್ತು ಪೂರ್ಣ ಶಕ್ತಿಯಿಂದಲೂ ಪ್ರೀತಿಸುವುದನ್ನು ಕಲಿಸಬೇಕು. ದೇವರು ಭಯ, ಪ್ರೀತಿಯ ಆರಾಧನೆ ಮತ್ತು ದೇವರಿಗೆ ತಮ್ಮನ್ನು ಒಪ್ಪಿಸಿಕೊಡುವುದನ್ನೂ ಸಹ, ತಂದೆ-ತಾಯಂದಿರೇ ಕಲಿಸಿಕೊಡಬೇಕಾಗಿದೆ.

ಧ.ಕಾ. 6:7ರಲ್ಲಿ, ಇಸ್ರಾಯೇಲ್ ಜನರಿಗೆ ದೇವರು ಮಾಡಿದ ಅದ್ಭುತ ಕಾರ್ಯಗಳನ್ನು ಅವರು ತಮ್ಮ ಮಕ್ಕಳಿಗೆ ಹೇಳಿಕೊಡುವುದಕ್ಕೆ ಬೇಕಾದ ಎಲ್ಲಾ ಉದ್ದೇಶಗಳನ್ನು ಕೊಡಲಾಗಿದೆ. ಹಾಗೆಯೇ, ಆ ಕಥೆ ಎಷ್ಟೇ ದೊಡ್ಡದಾಗಿದ್ದರೂ ಹಿರಿಯರು ತಮ್ಮ ಮಕ್ಕಳಿಗೆ ಅದನ್ನು ಹೇಳಿಕೊಡಲೇ ಬೇಕಾಗಿದೆ. ಅದೇ ರೀತಿಯಲ್ಲಿ ಕ್ರಿಸ್ತನ ಶಿಲುಬೆಯ ಮರಣಾನಂತರ ಜೀವಿಸಿರುವ ನಾವೂ ಸಹ, ಕ್ರಿಸ್ತನ ಚರಿತ್ರೆಯನ್ನು ನಮ್ಮ ಮಕ್ಕಳಿಗೆ ಬೋಧಿಸಬೇಕಲ್ಲವೇ?

ನಾವು ನಮ್ಮ ಮಕ್ಕಳಿಗೆ ಕೊಡಬೇಕಾದ ತರಬೇತಿಗಳು ಸತತವಾಗಿ ಕೂಡಲ್ಪಡುತ್ತಿರಲಿ. ಈ ತರಬೇತಿಯಲ್ಲಿ ದೇವರ ಕುರಿತ ಸತ್ಯವನ್ನು ಮಕ್ಕಳಿಗೆ ಉಣಬಡಿಸೋಣ. ಕ್ರಿಸ್ತನೊಂದಿಗೆ ಸ್ವತಃ ಅವರೇ ಸಂಬಂಧ ಬೆಳೆಯಿಸಿಕೊಳ್ಳಲು ಅವರನ್ನು ಸಿದ್ಧಪಡಿಸೋಣ.

ಕೊನೆಗೆ, ನಾವು ನಮ್ಮ ಮಕ್ಕಳಿಗೆ ಕೊಡಬೇಕಾದ ಪವಿತ್ರ ವರದಾನಗಳನ್ನು ಉಚಿತವಾಗಿ ಕೊಟ್ಟುಬಿಟ್ಟಿದ್ದೇವೆ. ಆದ್ದರಿಂದ ನಮ್ಮ ಮಕ್ಕಳು ವಯಸ್ಕರಾದಾಗ, ದೇವರ ಮುಂದೆ ತಾವೇ ಉತ್ತರಕೊಡಬೇಕಾಗುತ್ತದೆ.