---
title:  ಕುಟುಂಬ
date:  03/10/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾ 3:1-15; 2 ಕೊರಿಂಥ 4:6; ಲೂಕ 1:26-38; ಮತ್ತಾಯ 1:18-24; ಎಫೆಸ 4:15; 1 ಯೋಹಾನ 3:18; ಧ.ಕಾ. 6.

> <p>ಸ್ಮರಣವಾಕ್ಯ</p>
> "ಮಗನೇ, ನಿನ್ನ ತಂದೆಯ ಉಪದೇಶವನ್ನು ಕೇಳು, ನಿನ್ನ ತಾಯಿಯ ಬೋಧನೆಯನ್ನು ತೊರೆಯಬೇಡ" (ಜ್ಞಾ 1:8).

ಮಾನವರಾಗಿ ನಾವು ಯಾವಾಗಲೂ (ಆದರ್ಶದಿಂದ) ಕಲಿಯುತ್ತಿರುತ್ತೇವೆ. ಸತ್ಯಾಂಶವೇನೆಂದರೆ : ಜೀವನವೇ ಒಂದು ಶಾಲೆ.

"ಅನಾದಿ ಕಾಲದಿಂದಲೂ ಇಸ್ರಾಯೇಲ್ಯರು ತಮ್ಮ ಯುವಜನತೆಯ ಶಿಕ್ಷಣಕ್ಕೆ ವಿಶೇಷ ಗಮನ ಕೊಟ್ಟುಕೊಂಡೇ ಬಂದಿದ್ದಾರೆ. ದೇವರ ಆಜ್ಞೆಯಲ್ಲಿಯೂ ಮತ್ತು ಇಸ್ರಾಯೇಲ್ಯರ ಇತಿಹಾಸದಲ್ಲಿಯೂ ಪ್ರಕಟಗೊಂಡಿರುವ ದೇವರ ಒಳ್ಳೆಯತನ ಮತ್ತು ದೇವರ ಘನತೆಯನ್ನು, ಶಿಶುಪ್ರಾಯದಿಂದಲೇ ತಮ್ಮ ಮಕ್ಕಳಿಗೆ ಹೇಳಿಕೊಡಬೇಕೆಂದು ಕರ್ತನಾದ ದೇವರು ಮಾರ್ಗದರ್ಶನ ಕೊಟ್ಟಿರುವನು. ಧರ್ಮಶಾಸ್ತ್ರ್ತ ಆಧಾರಿತ ಗೀತೆಗಳು ಮತ್ತು ಪ್ರಾರ್ಥನೆಗಳು ಹಾಗೂ ಪಾಠಗಳನ್ನು ತೆರೆದ ಮನಸ್ಸಿಗೆ ಹೊಂದಿಕೊಳ್ಳುವಂತೆ ಮಾಡಬೇಕು. ತಂದೆಗಳು ಮತ್ತು

ತಾಯಂದಿರು, ದೇವರ ಆಜ್ಞೆ, ಆತನ ಗುಣದ ಅಭಿವ್ಯಕ್ತಿ ಎಂಬುದನ್ನು ತಿಳಿಸಿಕೊಡಬೇಕು. ಯಾವಾಗ ಮಕ್ಕಳು ದೇವರಾಜ್ಞೆಯ ತತ್ವಗಳನ್ನು ತಮ್ಮ ಹೃದಯಕ್ಕೆ ಆಹ್ವಾನಿಸಿಕೊಳ್ಳುವರೋ ಆಗ ಅವರ ಮನಸ್ಸು ಮತ್ತು ಆತ್ಮದ ಮೇಲೆ ದೇವರ ಸ್ವರೂಪ ಮೂಡುವುದು. ಅವರ ಬಹಳಷ್ಟು ಬೋಧನೆ ಮೌಖಿಕ. ಯುವಜನರು ಇಬ್ರಿಯ ಬರಹಗಳನ್ನು ಓದಲು ಕಲಿಯಬೇಕು. ಹಳೇ ಒಡಂಬಡಿಕೆಯ ಚರ್ಮಕಾಗದದ ಸುರುಳಿಗಳು ಅವರ ಅಧ್ಯಯನಕ್ಕೆ ಯಾವತ್ತೂ ತೆರೆದಿಡಲಾಗಿದೆ" - ಎಲೆನ್ ಜಿ ವೈಟ್, ದಿ ಡಿಸೈರ್ ಆಫ್ ಏಜಸ್, ಪುಟ 69.

ಮಾನವನ ಬಹಳಷ್ಟು ಇತಿಹಾಸದಲ್ಲಿ, ಶಿಕ್ಷಣ, ಬಹಳವಾಗಿ ಮನೆಯಲ್ಲೇ ನಡೆದಿರುವುದನ್ನೇ ಕಾಣುತ್ತೇವೆ. ಅದರಲ್ಲೂ ವಿಶೇಷವಾಗಿ, ಬಾಲ್ಯದ ಶಿಕ್ಷಣ ಗೃಹ ಶಿಕ್ಷಣವೇ ಆಗಿತ್ತು. ಕುಟುಂಬದಲ್ಲಿ ನಡೆಯುವ ಶಿಕ್ಷಣವನ್ನು ಕುರಿತು ಸತ್ಯವೇದ ಹೇಳುವುದೇನು? ನಮ್ಮ ಕುಟುಂಬದ ಸನ್ನಿವೇಶ ಏನೇ ಆಗಿರಲಿ, ಇಂತಹ ಶಿಕ್ಷಣದಿಂದ ನಾವು ಎಂತಹ ತತ್ವಗಳನ್ನು ನಮ್ಮೊಂದಿಗೆ ಕೊಂಡೊಯ್ಯಬಹುದು?

_* ಅಕ್ಟೋಬರ್ 10ರ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠವನ್ನು ಅಧ್ಯಯನ ಮಾಡಿರಿ._