---
title:  ಹೆಚ್ಚಿನ ಚಿಂತನೆಗಾಗಿ
date:  09/10/2020
---

ಎಲೆನ್ ಜಿ ವೈಟ್ ಅಮ್ಮನವರ, ಎಜುಕೇಷನ್ ಪುಸ್ತಕದಲ್ಲಿ, "ಪ್ರಿಪರೇಷನ್" ಎಂಬ ಅಧ್ಯಾಯ (ಪುಟ 275-282); ಕೋ-ಆಪರೇಷನ್" ಎಂಬ ಅಧ್ಯಾಯ (ಪುಟ 283-286) ಮತ್ತು "ಡಿಸಿಪ್ಲಿನ್" ಎಂಬ ಅಧ್ಯಾಯಗಳನ್ನು (ಪುಟ 287-297) ಓದಿಕೊಳ್ಳಿರಿ.

ಮಗುವಿನ ಬಾಲ್ಯದ ಮತ್ತು ನಂತರದ ಶಿಕ್ಷಣ ತರಬೇತಿಗಳು ತಂದೆತಾಯಂದಿರ ಜವಾಬ್ದಾರಿಯಾಗಿರುತ್ತದೆ. ಮಕ್ಕಳಿಂದ ತಂದೆ-ತಾಯಿಗಳೀರ್ವರಿಗೂ ಬರುವ ಜಾಗರೂಕತೆಯ ಮತ್ತು ಪೂರ್ಣ ಸಿದ್ಧತೆಯ ಬೇಡಿಕೆ ತುಂಬಾ ತುರ್ತಿನದಾಗಿರುತ್ತದೆ. ಪುರುಷ ಮತ್ತು ಸ್ತ್ರೀ, ತಂದೆತನ ಹಾಗು ತಾಯಿತನ ಪಡೆದುಕೊಳ್ಳುವ ಸಾಧ್ಯತೆ ಬರುವ ಮುನ್ನ, ದೈಹಿಕ ವಿಕಾಸದ ನಿಯಮಗಳನ್ನು ಚೆನ್ನಾಗಿ ಪರಿಚಯ ಮಾಡಿಕೊಳ್ಳಲಿ..... ಅಷ್ಟು ಮಾತ್ರವಲ್ಲ ಅವರು ಮಾನಸಿಕ ವಿಕಾಸ ಹಾಗು ನೈತಿಕ ತರಬೇತಿಯ ನಿಯಮಗಳನ್ನು ಚೆನ್ನಾಗಿ ಅರ್ಥ ಮಾಡಿಕೊಳ್ಳಲಿ" - ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 276.

"ಕೌಟುಂಬಿಕ ಜೀವನದಲ್ಲಿ ಸಹಕಾರ ಮನೋಭಾವದ ಕೆಲಸ ಮೊದಲಿಗೆ ತಂದೆ-ತಾಯಂದಿರಿಂದಲೇ ಪ್ರಾರಂಭವಾಗಲಿ. ಮಕ್ಕಳ ತರಬೇತಿಯಲ್ಲಿ ಅವರಿಬ್ಬರದು ಜಂಟಿ ಜವಾಬ್ದಾರಿ. ಸತತವಾಗಿ ಅವರು ಒಂದಾಗಿರಲು ಪ್ರಯತ್ನಿಸಬೇಕು. ಇಬ್ಬರು ಸಹಾಯಕ್ಕಾಗಿ ದೇವರ ಬಳಿಸಾರಲಿ ..... ಇಂತಹ ತರಬೇತಿ ಕೊಡುವ ತಂದೆ-ತಾಯಂದಿರು, ಮಕ್ಕಳ ಶಿಕ್ಷಕ-ಶಿಕ್ಷಕಿಯರನ್ನು ಕಟುವಾಗಿ ಟೀಕಿಸುವುದಿಲ್ಲ. ಮಕ್ಕಳ ಆಸಕ್ತಿ ಮತ್ತು ಶಾಲೆಯ ನ್ಯಾಯಯುತ ಸೇವೆ ತಂದೆತಾಯಂದಿರ ಜವಾಬ್ದಾರಿಯನ್ನು ಬೇಡುತ್ತವೆ" - ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 283.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಮಗೆ ಮಕ್ಕಳು ಇರಲಿ ಅಥವಾ ಇಲ್ಲದಿರಲಿ, ನಮಗೆ ಬದುಕಲಿಕ್ಕೊಂದು ವಾಸಸ್ಥಳವಿರುತ್ತದೆ, ಮತ್ತು ನಾವೆಲ್ಲ ಬೇರೆಯವರೊಂದಿಗೆ ಒಡನಾಡುತ್ತಿರುತ್ತೇವೆ. ನೀವು ವಾಸಮಾಡುತ್ತಿರುವ ಸ್ಥಳದಲ್ಲಿ ಅಥವಾ ಇನ್ನೆಲ್ಲಿಯಾದರೂ ಸರಿ ಇತರರೊಂದಿಗೆ ಒಡನಾಡುವುದಕ್ಕೆ ಅಥವಾ ಸಾಕ್ಷಿ ಕೊಡುವುದಕ್ಕೆ ಸಹಾಯ ಮಾಡುವಂತೆ ಈ ವಾರದ ಪಾಠದಲ್ಲಿ ಕಲಿತ್ತಿದ್ದೇನು?`

`2. ಶಿಕ್ಷಣವನ್ನು ನಾವು ಒಳ್ಳೇ ದೃಷ್ಟಿಯಿಂದಲೇ ನೋಡುತ್ತೇವೆ. [ಶಿಕ್ಷಣವನ್ನು ಯಾರು ತಾನೇ ಧಿಕ್ಕರಿಸುವರು] ಈ ದೃಷ್ಟಿಕೋನ ಯಾವಾಗಲೂ ಇದ್ದುಕೊಂಡು ಬಂದಿದೆಯೇ? ಶಿಕ್ಷಣ ತಪ್ಪು ದಾರಿ ಹಿಡಿದಿದೆ ಮತ್ತು ಕೆಟ್ಟ ಶಿಕ್ಷಣ ಎನಿಸಿಕೊಂಡಿದೆ ಎಂಬುದಕ್ಕೆ ನೀವು ಕೊಡುವ ಉದಾಹರಣೆಗಳು ಯಾವುವು? ಈ ಋಣಾತ್ಮಕ ಉದಾಹರಣೆಗಳಿಂದ, ಶಿಕ್ಷಣವನ್ನು ಸರಿಪಡಿಸಲು ಸಹಾಯ ಮಾಡುವ ಅಂಶಗಳಾವುವು/`

`3. ಬುಧವಾರದ ಅಧ್ಯಯನದಲ್ಲಿ ಹೇಳಿದಂತೆ, ನಮಗೆಲ್ಲ ಉಚಿತವಾಗಿ ಪವಿತ್ರವಾದ ವರದಾನಗಳನ್ನು ಕೊಡಲಾಗಿದೆ. ಶೀಘ್ರದಲ್ಲಿ ಅಥವಾ ನಂತರದಲ್ಲಿ, ಮಕ್ಕಳು ಪ್ರೌಢರಾಗುವರು. ಈಗ ಅವರು ತಮ್ಮ ಬಾಲ್ಯದಿಂದ ಕಲಿತು ಬಂದ ದೇವರ ವಿಷಯದಲ್ಲಿ ತಮ್ಮದೇ ಆದ ತೀರ್ಮಾನ ಮಾಡಬೇಕಾಗಿ ಬರುತ್ತದೆ. ತಂದೆ-ತಾಯಂದಿರಾಗಲಿ ಅಥವಾ ಬೇರೆ ಯಾರೇ ಆಗಲಿ, ಬೇರೆಯವರಿಗೆ ಸಾಕ್ಷಿ ಕೊಡುವಾಗ ಮತ್ತು ಇತರರಿಗೆ ಸುವಾರ್ತೆ ಸಾರುವಾಗ ದೇವರು ನಮಗೆ ಕೊಟ್ಟಿರುವ ಆಯ್ಕೆಯ ಸ್ವಾತಂತ್ರ್ಯವನ್ನು ಮನಸ್ಸಿನಲ್ಲಿಟ್ಟುಕೊಂಡು ಮಾತನಾಡಬೇಕು ಏಕೆ?`