---
title:  ಸಂವಹನ (ಸಂಪರ್ಕ)
date:  06/10/2020
---

ನಿಜವಾಗಿಯೂ ಹೇಳಬೇಕೆಂದರೆ, ಶಿಕ್ಷಣ ಯಾವ ಹಂತದಲ್ಲಿಯೂ ಒಂದು ಸಂವಹನ (ಒಂದು ಸಂಪರ್ಕ)ವೇ ಆಗಿದೆ. ಗುರುವಿನಲ್ಲಿ ಶಿಷ್ಯರಿಗೆ ತಿಳಿಸಿಕೊಡಬೇಕಾದ ಜ್ಞಾನ, ವಿವೇಕ, ಮಾಹಿತಿ, ಸತ್ಯಾಂಶಗಳೇ, ಇತ್ಯಾದಿಗಳು ಇರುತ್ತವೆ. ಯಾರಲ್ಲಿ ತಿಳಿಸಿಕೊಡಬೇಕಾದ ಜ್ಞಾನ ಸಂಪತ್ತು ಅಡಕವಾಗಿರುತ್ತದೆಯೋ ಅವರು ಮಾತ್ರ ಇತರರಿಗೆ ಸಂವಹನ ಮಾಡಲು ಶಕ್ತರಾಗಿರುತ್ತಾರೆ. ತಮಗೆ ತಿಳಿದಿದ್ದನ್ನು ಇತರರಿಗೆ ತಿಳಿಸಲಾರದೆ ಹೋದರೆ, ಕೊನೆಪಕ್ಷ ಬೋಧನೆ ಮಾಡಲಾಗದಿದ್ದರೆ, ಅವರ ಜ್ಞಾನಸಂಪತ್ತಿನಿಂದಾಗುವ ಒಳ್ಳೆಯದಾದರೂ ಏನು?

ಇನ್ನೊಂದು ಹಂತದಲ್ಲಿ, ಅದು ಏನೇ ಇರಲಿ, ಒಳ್ಳೇ ಬೋಧನೆಯ ಕೌಶಲ್ಯಗಳು, ಕೇವಲ ಸಂವಹನ ಸಾಮರ್ಥ್ಯ ಮಾತ್ರವಲ್ಲ. ಈ ಇಡೀ ಪ್ರಕ್ರಿಯೆಯಲ್ಲಿ ನಿರ್ಣಾಯಕ ಅಂಶವೇನೆಂದರೆ: ಸಂವಹನ, ಸಂಬಂಧಗಳನ್ನು ಕಟ್ಟಿಕೊಡುವಂತಿರಬೇಕು. "ಒಬ್ಬ ಒಳ್ಳೇ ಗುರು, ತನ್ನ ಶಿಷ್ಯರಿಗೆ ಕೆಲವು ವರದಾನ ಮಾಡಬೇಕು. ಅದು ಎಂಥಹ ಬೆಲೆಕಟ್ಟಲಾಗದಂತಹ ವರದಾನವೆಂದರೆ: ತನ್ನ ಸ್ವಂತ ಸಹವಾಸ/ ಒಡನಾಟವನ್ನೇ ಧಾರೆಯೆರೆಯಬೇಕು. ಅನುಕಂಪ ತೋರಿದರೆ ಮಾತ್ರ ನಾವು ಸ್ತ್ರೀ-ಪುರುಷರನ್ನು, ಮಕ್ಕಳು ಮತ್ತು ತರುಣ-ತರುಣಿಯರನ್ನು ಅರ್ಥಮಾಡಿಕೊಳ್ಳಲು ಸಾಧ್ಯವಾದೀತು. ತುಂಬಾ ಪರಿಣಾಮಕಾರಿಯಾಗಿ ಪ್ರಯೋಜನವಾಗಬೇಕೆಂದು ಒಬ್ಬರನ್ನು ಇನ್ನೊಬ್ಬರು ಅರ್ಥ ಮಾಡಿಕೊಳ್ಳಬೇಕಾದ್ದು ತುಂಬಾ ಅವಶ್ಯ." - ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 212.

ಇನ್ನೊಂದು ರೀತಿಯಲ್ಲಿ ಹೇಳಬೇಕೆಂದರೆ, ಒಳ್ಳೆಯ ಬೋಧನೆ ಭಾವನಾತ್ಮಕ ಮತ್ತು ವೈಯಕ್ತಿಕ ನೆಲೆಯಲ್ಲಿ ಕೆಲಸ ಮಾಡುತ್ತದೆ. ಕುಟುಂಬ ಒಂದು ಶಾಲೆಯಾಗಿ, ಇದು ಬಹಳ ಮುಖ್ಯ. ವಿದ್ಯಾರ್ಥಿ ಮತ್ತು ಶಿಕ್ಷಕರ ನಡುವೆ ಒಂದು ಒಳ್ಳೇ ಸಂಬಂಧ ಏರ್ಪಡಬೇಕು.

ಸಂಬಂಧಗಳು ಸಂವಹನದ ಮೂಲಕ ಸಂಸ್ಥಾಪಿಸಲ್ಪಡುತ್ತವೆ ಮತ್ತು ಬೆಳೆಸಲ್ಪಡುತ್ತವೆ. ಕ್ರೈಸ್ತರು ತಮ್ಮ ದೇವರೊಂದಿಗೆ ಸಂವಹನ ನಡೆಸದಿದ್ದಾಗ, ಅಂದರೆ: ಸತ್ಯವೇದ ಪಾರಾಯಣ ಮಾಡದಿದ್ದರೆ ಅಥವಾ ಪ್ರಾರ್ಥನೆ ಮಾಡದಿದ್ದರೆ, ದೇವರೊಂದಿಗಿನ ಅವರ ಸಂಬಂಧ ನಿಲುಗಡೆಗೆ ಬಂದುಬಿಡುತ್ತದೆ. ಕುಟುಂಬ, ಕ್ರಿಸ್ತನ ಕೃಪೆಯಲ್ಲಿಯೂ ಮತ್ತು ಜ್ಞಾನದಲ್ಲಿಯೂ ಬೆಳೆಯಬೇಕಾದರೆ, ಕುಟುಂಬದವರಿಗೆ ದೈವಿಕ ಮಾರ್ಗದರ್ಶನ ಅವಶ್ಯಕತೆಯಿದೆ.

`ಕೆಳಗಿನ ವಾಕ್ಯಗಳನ್ನು ಓದಿಕೊಳ್ಳಿರಿ. ಬಲವಾದ ಕುಟುಂಬ ಸಂಬಂಧಗಳನ್ನು ಕಟ್ಟುವುದು ಹೇಗೆ ಎಂಬ ವಿಷಯದಲ್ಲಿ ಅವರಿಂದ ನಾವು ಕಲಿಯಬಹುದಾದದ್ದು ಏನು? (ಕುಟುಂಬ ಸಂಬಂಧ ಮಾತ್ರವಲ್ಲ ಎಲ್ಲಾ ಸಂಬಂಧಗಳಿಗೂ ಈ ಪ್ರಶ್ನೆ ಅನ್ವಯವಾಗುತ್ತವೆ). ಕೀರ್ತನೆ 37:7-9; ಜ್ಞಾ 10:31,32; ಜ್ಞಾ 27:17; ಎಫೆಸ 4:15; 1 ಯೋಹಾನ 3:18; ತೀತ 3:1,2; ಯಾಕೋಬ 4:11.`

ಸಮಯ ತೆಗೆದುಕೊಂಡು ಯೋಗ್ಯವಾದ ಸಂವಹನದ ಬೀಜಗಳನ್ನು ಬಿತ್ತುವುದು, ಕುಟುಂಬದ ಸದಸ್ಯರುಗಳನ್ನು ಕ್ರಿಸ್ತನೊಂದಿಗೆ ವೈಯಕ್ತಿಕ ಸಂಬಂಧ ಬೆಳೆಸಲು ಸಹಾಯ ಮಾಡುವುದು ಮಾತ್ರವಲ್ಲದೆ, ಕುಟುಂಬ ಸದಸ್ಯರುಗಳ ನಡುವೆಯೂ ಸುಮಧುರ ಸ್ನೇಹ-ಸಂಬಂಧಗಳನ್ನು ಪುಷ್ಟೀಕರಿಸಲೂ ಸಹಾಯ ಮಾಡುತ್ತದೆ. ಹೀಗೆ ಮಾಡುವುದರಿಂದ, ನಿಮ್ಮ ಮಕ್ಕಳು ಪ್ರಾಯಕ್ಕೆ ಬಂದಾಗ ಮತ್ತು ವಯಸ್ಕರಾದಾಗ ಮೊದಲೇ ನಿಮ್ಮಿಂದ ತೆರೆಯಲ್ಪಟ್ಟ ಸಂವಹನದ ಕಾಲುವೆ ಈಗ ಸುಲಲಿತವಾಗಿ ಹರಿಯುವುದನ್ನು ಕಂಡು ನೀವು ಸಂತೋಷ ಪಡುವಿರಿ. ನಿಮಗೆ ಮಕ್ಕಳಿಲ್ಲದಿದ್ದರೂ, ಈ ವಾಕ್ಯಗಳಲ್ಲಿ ಕಂಡುಕೊಂಡ ತತ್ವಗಳು ಎಲ್ಲಾ ವಿಧವಾದ ಸಂಬಂಧಗಳ ನಡುವೆಯೂ ಕೆಲಸ ಮಾಡುತ್ತದೆ.

`ನಾವು ಏನು ಸಂವಹನ ಮಾಡುತ್ತೇವೆಯೋ ಅದು ಮುಖ್ಯವಲ್ಲ, ಆದರೆ ಹೇಗೆ ಸಂವಹನ ಮಾಡುತ್ತೇವೆಯೋ ಅದೇ ಮುಖ್ಯ ಎಂಬ ಈ ಹೇಳಿಕೆಯನ್ನು ಕುರಿತು ಚಿಂತನೆ ನಡೆಸಿರಿ. ನೀವು ಹೇಳಬೇಕಾದ ಒಂದು ವಿಷಯವನ್ನು ಸರಿಯಾಗಿಯೇ ಹೇಳಿದ್ದೀರಿ. ಆದರೆ ನೀವು ಹೇಳಿದ ರೀತಿ ಸರಿಯಾಗಿಲ್ಲದ ಕಾರಣ, ನಿಮ್ಮ ಹೇಳಿಕೆ ಯಾವ ಪರಿಣಾಮವನ್ನು ಬೀರಲಿಲ್ಲ. ಇಂತಹ ಸನ್ನಿವೇಶದಿಂದ ನೀವು ಕಲಿತದ್ದು ಏನು?`