---
title:  ಅವರ ಮಕ್ಕಳಿಗೆ ಅದನ್ನು ಸ್ಪಷ್ಟವಾಗಿ ತಿಳಿಸಿರಿ
date:  09/11/2020
---

ಹಳೇ ಒಡಂಬಡಿಕೆಯ ಕೀರ್ತನೆಗಳು ಕಾಲಕ್ರಮೇಣ ಪುರಾತನ ಇಸ್ರಾಯೇಲ್ಯರ ಧಾರ್ಮಿಕ ಜೀವನದಲ್ಲಿ ಪಾತ್ರವಹಿಸಿದ್ದವು. ಆರಾಧನೆಯ ಸಮಯದಲ್ಲಿ, ಅದರಲ್ಲೂ ವಿಶೇಷವಾಗಿ ಸಾರ್ವಜನಿಕ ಆರಾಧನೆಯ ಸಮಯದಲ್ಲಿ ವಾದ್ಯೋಪಕರಣ-ಗಳೊಂದಿಗೆ, ಕಂಠಪಾಠ ಮಾಡಿದ ಕೀರ್ತನೆಗಳು ಸುಮಧುರವಾಗಿ ಹಾಡಲ್ಪಡುತ್ತಿದ್ದವು. ಹಳೇ ಒಡಂಬಡಿಕೆಯ ಜನ ಹೇಗೆ ಆರಾಧನೆ ಮಾಡಿದ್ದರು ಎಂಬುದಕ್ಕೆ ಇದೂ ಒಂದು ಉದಾಹರಣೆಯಷ್ಟೇ. ಇಸ್ರಾಯೇಲ್ಯರು ಒಂದು ಸಮುದಾಯವಾಗಿ ಕಾರ್ಯವೆಸಗುತ್ತಿದ್ದರು. ಒಂದಾಗಿ, ಒಂದು ಸಮುದಾಯವಾಗಿಯೇ ದೇವರ ಆರಾಧನೆ ಮಾಡುತ್ತಿದ್ದರು.

ಕೀರ್ತನೆಗಳು ಮೂಲತಃ ಕವನಗಳು; ಗೀತೆಗಳಿಗೆ ಸಾಹಿತ್ಯಗಳು. ಗ್ರೀಕ್ ಭಾಷೆಯಲ್ಲಿ ಕೀರ್ತನೆಗೆ ಸಂವಾದಿಯಾದ ಪದ "ಟಾಹಿಲಿಮ್". ಅದರ ಅರ್ಥ "ಸ್ತುತಿ ಗೀತೆಗಳು". ನಾವು ದೇವರಿಗೆ ಸ್ತುತಿ ಗೀತೆ ಹಾಡಿದಾಗ, ನಾವೇನು ಮಾಡುತ್ತೇವೆ? ದೇವರನ್ನು ಆರಾಧಿಸುತ್ತಿರುತ್ತೇವೆ.

`ಕೀರ್ತನೆ 78:1-7ನ್ನು ಓದಿಕೊಳ್ಳಿರಿ. ಇಲ್ಲಿನ ಅತ್ಯಾವಶ್ಯ ಸಂದೇಶವೇನು? ಶಿಕ್ಷಣ ಮತ್ತು ಆರಾಧನೆಯ ಪ್ರಶ್ನೆಗೆ ಈ ವಚನಗಳು ಸರಿಯಾಗಿ ಹೊಂದುವುದು ಹೇಗೆ?`

ಕೀರ್ತನೆ 78ರ ಸಂದೇಶದಲ್ಲಿ ಖಂಡಿತವಾಗಿಯೂ ಒಂದು ದೃಢ ಸಂಕಲ್ಪವಿದೆ. ಇಲ್ಲಿ ಆಸಾಫ, "ಪೂರ್ವಕಾಲದ ಗೂಡಾರ್ಥಗಳನ್ನು ಹೊರಡಿಸುವೆನು" (ಕೀ 78:2) ಎಂದು ಹೇಳುವ ಮೂಲಕ "ಗೂಡಾರ್ಥ"ಗಳನ್ನು ಹೇಗೆ ಹಂಚುವುದು ಎಂಬುದನ್ನು ನಮ್ಮೊಂದಿಗೆ ಹಂಚಿಕೊಂಡಿದ್ದಾನೆ. ಇಲ್ಲಿ "ಗೂಡಾರ್ಥ"ವನ್ನು ಅಶುಭಸೂಚಕ ಎಂಬ ಅರ್ಥದಲ್ಲಿ ಬಳಸಲಾಗಿದೆ. ನಿರ್ಣಾಯಕ ಘಟನೆಗಳು ಇತಿಹಾಸದ ಕಾಲಗರ್ಭದಲ್ಲಿ ಊತುಹೋಗದಿದ್ದಂತೆ, ಪೂರ್ವಕಾಲದ ಸಂಗತಿಗಳು ಬಾಡತೊಡಗುತ್ತವೆ. ಇನ್ನು ಕೆಲವೊಂದು ಭಾಷಾಂತರಗಳಲ್ಲಿ "ಗೂಡಾರ್ಥ"ಗಳನ್ನು "ರಹಸ್ಯ"ವೆಂದು ಅಥವಾ "ಹಳೆಯ ಸತ್ಯಗಳ ಸಿಹಿ ನೆನಪುಗಳು" ಎಂದು ಭಾಷಾಂತರಿಸಲಾಗಿದೆ. ಇಲ್ಲಿ ಮುಖ್ಯವಾಗಿ ಗಮನಿಸಬೇಕಾದ ಅಂಶ: ಇಸ್ರಾಯೇಲ್ಯರು ತಮ್ಮ ಶಿಕ್ಷಣದಲ್ಲಿ ಏನನ್ನೇ ಸೇರ್ಪಡೆ ಮಾಡಿದರೂ, ದೇವರು ತಾನು ಆರಿಸಿಕೊಂಡ ಜನಾಂಗವನ್ನು ಹೇಗೆ ಕೈಹಿಡಿದು ನಡೆಸಿದರು ಎಂಬ ಕಥೆಗಳನ್ನು ಮಕ್ಕಳಿಗೆ ಬೋಧನೆ ಮಾಡುವ ರೀತಿಯಲ್ಲಿ ತಮ್ಮ ಪಠ್ಯಕ್ರಮಗಳನ್ನು ಜೋಡಿಸಿಕೊಂಡಿದ್ದರು.

`ಕೀರ್ತನೆ 78:6-17ನ್ನು ಓದಿಕೊಳ್ಳಿರಿ. ಅವರು ತಮ್ಮ ಮಕ್ಕಳಿಗೆ ಕಲಿಸಿ ಕೊಡಬೇಕಾದ ವಿಶಿಷ್ಟವಾದ ಪಾಠಗಳಾವುವು? ಈ ಶಿಕ್ಷಣದ ಅಂತಿಮ ಗುರಿಗಳಾವುವು?`

ಈ ವಚನದಲ್ಲಿ ನೋಡಿದ ಪ್ರಕಾರ ಶಿಕ್ಷಣದ ಗುರಿ ದೇವರಲ್ಲಿ ಭರವಸೆ ಇಡುವುದನ್ನೂ ಮತ್ತು ದೇವರ ಆಜ್ಞೆಗಳನ್ನು ಕೈಕೊಂಡು ನಡೆಯುವದನ್ನೂ ಕಲಿಸಿ ಕೊಡುವುದೇ ಆಗಿದೆ. ಪ್ರಕಟನೆ 14:12 ಸಹ ಇದೇ ಆಲೋಚನೆಯನ್ನು ಇಂದು ನಮಗೆ ತಿಳಿಸಿಕೊಡುತ್ತಿರುವುದು ಹೇಗೆ?