---
title:  ಪರಿಶುದ್ಧತ್ವವೆಂಬ ಭೂಷಣ
date:  11/11/2020
---

`1 ಪೂ.ಕಾ.ವೃ 16:1-36ನ್ನು ಓದಿಕೊಳ್ಳಿರಿ. ಈ ದೃಶ್ಯವನ್ನು ನಿಮ್ಮ ಮನಸ್ಸಿನ ತೆರೆಯ ಮೇಲೆ ಮೂಡಿಸಿಕೊಳ್ಳಿ. ಇದೊಂದು ಪವಿತ್ರ, ಭಯಾನಕ, ಅಥವಾ ಉತ್ಸವದ ಮತ್ತು ಸಂಭ್ರಮದ ದೃಶ್ಯವಾಗಿ ಕಲ್ಪನೆ ಮಾಡಿ ನೋಡಿದ್ದೀರಾ? ಯಾವ ರೀತಿಯಲ್ಲಿ ಈ ದೃಶ್ಯ ಭಾವನೆ ಮತ್ತು ಉತ್ಸವ ಈ ಎರಡರ ಸಮ್ಮಿಶ್ರ ಚಿತ್ರಣ? ಈ ದೃಶ್ಯದಿಂದ ನಾವು ಆರಾಧನೆಯ ಬಗ್ಗೆ ಕಲಿಯಬೇಕಾದದ್ದು ಏನು? ಮತ್ತು ನಾವು ಆರಾಧನೆಯನ್ನು ಹೇಗೆ ಬೋಧಿಸಬೇಕು ಹಾಗೂ ಅನುಭವಿಸಬೇಕು?`

ಅವರು ಆ ಕಾಲಕೆ ಆರಾಧನೆ ಮಾಡುತ್ತಿದ್ದ ಸ್ಥಳ : ಗುಡಾರ. ಪುರಾತನ ಕಾಲದ ಇಸ್ರಾಯೇಲ್ಯರೊಂದಿಗಿದ್ದ ದೇವರು ಗುಡಾರದಲ್ಲಿ ವಾಸಿಸಿದನು. ಆ ಗುಡಾರದಲ್ಲಿಯೇ ಅವರಿಗೆ ರಕ್ಷಣೆಯ ಯೋಜನೆಯನ್ನು ಪ್ರಕಟಪಡಿಸಲಾಯ್ಕ್ತು. ಹೀಗಾಗಿ ಆರಾಧನೆಯ ಮತ್ತು ಶಿಕ್ಷಣದ ಕೇಂದ್ರಬಿಂದು ಯೇಸುಸ್ವಾಮಿ ಮತ್ತು ರಕ್ಷಣೆಯ ಯೋಜನೆಯೇ ಆಗಿತ್ತು. ಗುಡಾರ ಸೇವೆಯಲ್ಲಿ ಅವುಗಳ ಪೂರ್ವ ಛಾಯೆ ಎದ್ದುಕಾಣುತ್ತಿದ್ದವು. ದೇವರು ಅಲ್ಲಿ ಏನೆಲ್ಲ ಮಾಡಿದನೋ, ಅವೆಲ್ಲ ಸ್ತುತಿಗೂ ಮತ್ತು ಆರಾಧನೆಗೂ ಪೂಜ್ಯವೆನಿಸಿವೆ. ಆತನ ತ್ಯಾಗದ ಮರಣ ಮತ್ತು ನಮ್ಮ (ನಾವು ಸಾಯಬೇಕಾಗಿದ್ದ ಸ್ಥಳದಲ್ಲಿ ನಮಗೆ) ಬದಲಿಯಾಗಿ ತಾನು ಪ್ರಾಣ ಬಿಟ್ಟದ್ದು ಇವೆಲ್ಲ ಗುಡಾರ ಸೇವೆಯಲ್ಲಿ ಅರ್ಥಪೂರ್ಣ ಸಂಕೇಟಗಳಾಗಿದ್ದು ಆ ಮೂಲಕ ನಮಗೆ ನಿತ್ಯಜೀವ ಪ್ರಾಪ್ತ ಮಾಡುವುದೇ ಆತನ ಉದ್ದೇಶವಾಗಿತ್ತು.

ಈ ವಾಕ್ಯ ಭಾಗದಲ್ಲಿರುವ "ಸೌವಾರ್ತಿಕ" ಮುನ್ ನುಗ್ಗುವಿಕೆಯನ್ನು ಗಮನಿಸಿ. ಇಡೀ ಲೋಕ ಇಸ್ರಾಯೇಲ್ ದೇವರನ್ನು ಕುರಿತು ಕಲಿಯಬೇಕಾಗಿತ್ತು.

`1 ಪೂ.ಕಾ.ವೃ. 16:29ನ್ನು ಓದಿಕೊಳ್ಳಿರಿ: "ಯೆಹೋವನ ನಾಮಕ್ಕೆ ಯೋಗ್ಯವಾದ ಘನವನ್ನು ಸಲ್ಲಿಸಿರಿ; ಕಾಣಿಕೆಸಹಿತ ಆತನ ಸನ್ನಿಧಿಗೆ ಬನ್ನಿರಿ. ಪರಿಶುದ್ಧತ್ವವೆಂಬ ಭೂಷಣದೊಡನೆ ಯೆಹೋವನಿಗೆ ನಮಸ್ಕರಿಸಿರಿ". ಇಲ್ಲಿ ಬರುವ "ಪರಿಶುದ್ಧತ್ವವೆಂಬ ಭೂಷಣ" ಎಂಬುದರ ಅರ್ಥವೇನು?`

ಆರಂಭಿಕರು, ಅವರು ಯಾರೇ ಆಗಲಿ, ಪಾಪ ಅದೆಷ್ಟು ಕುರೂಪ, ಅದೆಷ್ಟು ಹಾನಿಕರ ಮತ್ತು ಅದೆಷ್ಟು ಹೀನಾಯವಾದದ್ದು ಎಂದು ಅವರಿಗೆ ಖಂಡಿತ ಅನ್ನಿಸಬಹುದು. ಇಸ್ರಾಯೇಲ್ಯರ ಸುತ್ತಮುತ್ತಲ ದೇಶಗಳಲ್ಲಿ, ಮಕ್ಕಳನ್ನೇ ಆಹುತಿ ಕೊಡುವುದರಿಂದ ಹಿಡಿದು, ಅಸಹ್ಯ, ಭಯಂಕರ ಮತ್ತು ಹೀನಾಯವಾದ ಆರಾಧನೆಯ ಪದ್ಧತಿಗಳನ್ನು ನಮ್ಮಿಂದ ಕಲ್ಪಿಸಿಕೂಡ ನೋಡಲು ಸಾಧ್ಯವಿಲ್ಲ. ಇಂತಹ ಆರಾಧನೆಯ ಅಭ್ಯಾಸ ಮಾಡಿದವರು ಅದರಷ್ಟೇ ಅಸಹ್ಯರು ಎಂಬುದರಲ್ಲಿ ಪ್ರಶ್ನೆಯೇ ಇಲ್ಲ.

ಆ ದೇಶಗಳಿಗೆ ಹೋಲಿಸಿದರೆ ಇಸ್ರಾಯೇಲ್ ದೇಶ ಭಿನ್ನವಾಗಿತ್ತು. ತನ್ನ ಸುತ್ತಮುತ್ತಲು ದೇಶಗಳ ಕೆಟ್ಟ ಸಂಪ್ರದಾಯಗಳನ್ನು ಅನುಸರಿಸದೆ, ತನ್ನನ್ನು ಪ್ರತ್ಯೇಕಿಸಿಕೊಂಡು, ತನ್ನ ಪಾವಿತ್ರ್ಯತೆಯನ್ನು ಕಾಯ್ದುಕೊಂಡಿತ್ತು. ಅವರ ಹೃದಯ ಮತ್ತು ಮನಸ್ಸಿನ ಪಾವಿತ್ರ್ಯವನ್ನು ಕಾಪಾಡಿಕೊಂಡಿದ್ದರು. ಇಂತಹ ಪಾವಿತ್ರ್ಯತೆ ದೇವರ ಆರಾಧನೆಗೆ ಅರ್ಥಪೂರ್ಣತೆಯನ್ನೂ ಮತ್ತು ಪವಿತ್ರತ್ವವೆಂಬ ಭೂಷಣವನ್ನೂ ನೀಡಿತ್ತು. ಆದರೆ ಭ್ರಷ್ಟತೆಯಲ್ಲಿ ತಮ್ಮನ್ನು ತೊಡಗಿಸಿಕೊಂಡು, ಅವರ ಹೃದಯ ದೇವರಿಂದ ದೂರವಾಗಿದ್ದರೂ, ದೇವಾರಾಧನೆಗೆ ಬರುತ್ತಿದ್ದವರನ್ನು ಹಳೇ ಒಡಂಬಡಿಕೆಯ ಪ್ರವಾದಿಗಳು ಮತ್ತೆ ಮತ್ತೆ ಖಂಡಿಸುತ್ತಿದ್ದರು.