---
title: ಹೆಚ್ಚಿನ ಚಿಂತನೆ
date:  13/11/2020
---

"ಹೃದಯವೂ ಎಲ್ಲಕ್ಕಿಂತಲೂ ಮಚಕ; ಗುಣವಾಗದ ರೋಗಕ್ಕೆ ಒಳಗಾಗಿದೆ." ಧಾರ್ಮಿಕ ಪೆÇ್ರಫೆಸರ್‍ಗಳು ತಾವು ಕ್ರಿಸ್ತನಂಬಿಕೆಯಲ್ಲಿದ್ದಿವೆಯೋ ಎಂಬ ವಿಷಯದಲ್ಲಿ ತಮ್ಮ ಹೃದಯವನ್ನು ಶೋಧಿಸಿ ನೊಡುವುದಕ್ಕೆ ಸಿದ್ಧರಿಲ್ಲ. ಅನೇಕರು ತಪ್ಪಾದ ನಿರೀಕ್ಷೆಯಲ್ಲಿ ಒಲವು ತೋರುತ್ತಿರುವುದು ಭಯಾನಕ ಸತ್ಯಾಂಶ. ಮತ್ತೆ ಕೆಲವರು ಹತ್ತಾರು ವರ್ಷಗಳ ಹಿಂದೆ ಪಡೆದುಕೊಂಡ ಅನುಭವಗಳಿಗೇ ಅಂಟಿಕೊಂಡು ಬಾಳು ಸಾಗಿಸುತ್ತಾರೆ; ಆದರೆ ಈ ಹೃದಯ ಶೋಧನೆಯ ಸಮಯಕ್ಕೆ ಅವರನ್ನು ಬರಮಾಡಿ, ಪ್ರತಿದಿನ ತಮ್ಮ ಅನುಭವಗಳನ್ನು ಹಂಚಿಕೊಳ್ಳುವಂತೆ ಹೇಳಿದಾಗ, ಅವರು ಏನನ್ನೂ ಹೇಳಿಕೊಳ್ಳುವುದಿಲ್ಲ. ಅವರು ಸತ್ಯವನ್ನು ಅಂಗೀಕಾರ ಮಾಡಿಕೊಂಡಿರುವುದರಿಂದ, ಆ ಅಂಗೀಕಾರ ನಮ್ಮನ್ನು ಕಾಪಾಡುತ್ತದೆ ಎಂಬ ಚಿಂತನೆ ಅವರದು. ದೇವರು ದ್ವೇಷಿಸುವ ಪಾಪಗಳ ವಿರುದ್ಧ ಹೋರಾಡಿ ಗೆದ್ದುಬಿಟ್ಟರೆ, ಯೇಸು ಆ ಮನೆಗೆ ಬರುತ್ತಾನೆ. ಆ ಪಾಪಿಗಳ ಜೊತೆಯಲ್ಲಿ ಕುಳಿತು ಊಟಮಾಡುತ್ತಾನೆ. ಪಾಪಗಳನ್ನು ಗೆದ್ದ ಆ ಪಾಪಿಗಳು ಯೇಸು ಸ್ವಾಮಿಯೊಂದಿಗೆ ಕುಳಿತು ಊಟಮಾಡುವರು. ಹೀಗಾದಾಗ ನೀವು ಯೇಸುಕ್ರಿಸ್ತನಿಂದ ಸಾಮರ್ಥ್ಯವನ್ನು ಪಡೆಯುವಿರಿ; ಈಗ ನೀವು ಕ್ರಿಸ್ತನಲ್ಲಿ ಬೆಳೆಯುವಿರಿ. ಪವಿತ್ರವಾದ ಜಯಗಳಿಸಿದವರು- ದೇವರಿಗೆ ಸ್ತೋತ್ರ, ಕ್ರಿಸ್ತನ ಮೂಲಕ ಆತನು ನಮಗೆ ಜಯ ಕೊಟ್ಟಿದ್ದಾನೆ. ಉಗುರುಬೆಚ್ಚನೆಯ ಧರ್ಮ ಪರಿಪಾಲನೆ ಮಾಡುವ ವ್ಯಕ್ತಿಗಳು, ಆತನ ನಾಮವನ್ನು ಎಂದಿಗೂ ಎತ್ತದಿದ್ದರೆ, ದೇವರಿಗೆ ಎಷ್ಟೋ ಸಮಾಧಾನವಾಗುತ್ತದೆ. ಅವರು ನಂಬಿಗಸ್ತ ಕ್ರಿಸ್ತನ ಹಿಂಬಾಲಕರಿಗೆ ಸತತವಾಗಿ ಭಾರವಾಗಿರುವರು. ಅವಿಶ್ವಾಸಿಗಳಿಗೆ ಅಡ್ಡಿ ಒಡ್ಡುವವರು, ಅವರನ್ನು ಕಂಡು ದುಷ್ಟ ದೂತರುಗಳು ಸಂಭ್ರಮಿಸುವರು ಮತ್ತು ದೇವರ ಶಿಷ್ಟ ದೇವದೂತರುಗಳನ್ನು ಚುಚ್ಚು ಮಾತುಗಳಿಂದ ಹಂಗಿಸುವರು. ಅಂತಹವರು ಸ್ವಂತ ನೆಲಕ್ಕಾಗಲಿ, ಅನ್ಯದೇಶಕ್ಕಾಗಲಿ ಶಾಪವಿದ್ದಂತೆ. ತುಟಿಗಳಿಂದಷ್ಟೇ ಅವರು ದೇವರಿಗೆ ಸಮೀಪರು, ಆದರೆ ಅವರ ಹೃದಯ ದೇವರಿಂದ ಬಹುದೂರ ಹೊರಟುಹೋಗಿದೆ" - ಎಲೆನ್ ಜಿ ವೈಟ್, ಸ್ಪಿರಿಚ್ಯುಅಲ್ ಗಿಪ್ಟ್ಸ್, ಸಂಪುಟ 2, ಪುಟ 227.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮಾರ್ಕ 7:1-13ನ್ನು ಓದಿಕೊಂಡಾಗ, ತಪ್ಪಾದ ದೇವಾರಾಧನೆಗೆ ಕಾರಣ ಮನಸ್ಸಿನ ಸಮಸ್ಯೆ ಎಂದು ಕಲಿತುಕೊಂಡೆವು. ಯಾವ ಆರಾಧನೆ ಹೃದಯದಾಳದಿಂದ ಬಾರದೆ, ಕೇವಲ ತುಟಿಯಿಂದ ಮಾತ್ರ ಬರುವಂತದ್ದಾಗಿರುತ್ತದೆಯೋ ಅಂತಹ ಆರಾಧನೆಗೆ ದೇವರು ಲಕ್ಷ್ಯ ಕೊಡುವುದಿಲ್ಲ. ಸುವಾರ್ತೆ ಮತ್ತು ನಮ್ಮ ಸಲುವಾಗಿ ತನ್ನ ಪ್ರಾಣವನ್ನೇ ಸಮರ್ಪಣೆ ಮಾಡಿದ ಯೇಸುಕ್ರಿಸ್ತನ ಕಥೆ, ನಿಜವಾಗಿಯೂ, ಹೃದಯಗಳು ದೇವರನ್ನು ಪ್ರೀತಿ ಮಾಡುವುದಕ್ಕೆ ಅತ್ಯಂತ ಬಲವಾದ ಮಾರ್ಗವಾಗಿರುವುದು ಏಕೆ?`

`2. ದೇವಾರಾಧನೆ ಆತ್ಮೀಯ ರೀತಿಯಲ್ಲಿಯೂ ಮತ್ತು ಸತ್ಯಕ್ಕನುಸಾರವಾಗಿಯೂ ನಡೆಯಬೇಕು ಎಂಬ ಆಲೋಚನೆಯನ್ನು ಧ್ಯಾನಿಸಿರಿ. ಒಂದನ್ನು ಮಾಡಿ ಇನ್ನೊಂದನ್ನು ಕೈಬಿಡಬಹುದೇ? ಅಥವಾ ನಿಜವಾದ ಆರಾಧನೆ ಎರಡನ್ನೂ ಆಶಿಸುವುದೇ? ಹಾಗಿದ್ದರೆ, ಏಕೆ ಹಾಗೆ ಮಾಡಬೇಕು?`

`3. ಹೌದು, ದೇವಾರಾಧನೆ ಸರಿಯಾದ ರೀತಿಯಲ್ಲಿ ನಡೆಯಬೇಕಾದರೆ, ನಮ್ಮ ಹೃದಯ ದೇವರೊಂದಿಗೆ ಪ್ರಾಮಾಣಿಕ ಸಂಬಂಧ ಹೊಂದಿರಬೇಕು. ಈ ಮಾತಿನ ಅರ್ಥವೇನು? ದೇವರ ಆರಾಧನೆ ಪ್ರಾರಂಭ ಮಾಡುವ ಮುನ್ನ ದೇವರೊಂದಿಗಿನ ನಿಮ್ಮ ಸಂಬಂಧ ಸರಿಯಾಗಿರುವುದಕ್ಕಾಗಿ, ನಿಮ್ಮ ಜೀವನ ಪರಿಪೂರ್ಣತೆ ಸಾಧಿಸುವುದಕ್ಕಾಗಿ ಕಾಯಬೇಕೇ? ದೇವಾರಾಧನೆ, ಸತ್ಯವಾದ ದೇವಾರಾಧನೆ, ದೇವರೊಂದಿಗೆ ನಿಮ್ಮ ಹೃದಯ, ಸಂಬಂಧವನ್ನು ಸರಿಪಡಿಸಲು ಹೇಗೆ ಸಹಾಯ ಮಾಡುತ್ತದೆ?`