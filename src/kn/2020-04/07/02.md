---
title:  ನಾವೆಲ್ಲರೂ ಏನಾದರೂ ಒಂದನ್ನು ಆರಾಧನೆ ಮಾಡುತ್ತೇವೆ
date:  08/11/2020
---

ನಮ್ಮಲ್ಲಿ ಏನೋ ಒಂದು ಇದೆ. ಅನುಮಾನವೇ ಬೇಡ. ಏನೋ ಒಂದನ್ನು ನಮ್ಮ ಬಾಳಿನಲ್ಲಿ ಹಾಸುಹೊಕ್ಕಾಗುವಂತೆ ಮಾಡಿದ್ದಾನೆ ದೇವರು. ಯಾವ ರೀತಿಯಲ್ಲಿ ಎಲ್ಲವೂ ಪಾಪದಿಂದ ವಿರೂಪಗೊಂಡವೋ ಅದೇ ರೀತಿಯಲ್ಲಿ ನಮಗಿರುವ ಆರಾಧನೆಯ ಬಲವನ್ನೂ ಸಹ ಪಾಪ ವಿರೂಪಗೊಳಿಸಿತು. ಆದಿಯಲ್ಲಿ, ನಮ್ಮ ಕರ್ತನೂ ಮತ್ತು ಸೃಷ್ಟಿಕರ್ತನೂ ಆಗಿ, ಆತನೊಬ್ಬನೆ ಆರಾಧನೆಗೆ ಯೋಗ್ಯನಾದ್ದರಿಂದ, ಜನ ಆತನೊಬ್ಬನನ್ನೇ ಆರಾಧನೆ ಮಾಡುತ್ತಿದ್ದರು. ಮಾನವನ ಅಧಃಪತನವಾದಂದಿನಿಂದ ಎಲ್ಲವೂ ಬಲವಾದ ಬದಲಾವಣೆಗೆ ಒಳಗಾಯಿತು.

ಹೌದು, ನಾವೆಲ್ಲರೂ, ಏನೋ ಒಂದನ್ನು, ಯಾರೋ ಒಬ್ಬರನ್ನು ಆರಾಧನೆ ಮಾಡುತ್ತಿರುತ್ತೇವೆ. ಈ ಮಾತು, ಮಾನವನ ಇತಿಹಾಸದುದ್ದಕ್ಕೂ, ಇಂದಿನ ತನಕವೂ, ಮಾನವರು ಯಾಕೆ ಆರಾಧನೆಯನ್ನು ಅಭ್ಯಾಸ ಮಾಡಿಕೊಂಡು ಬರುತ್ತಿದ್ದಾರೆ ಎಂಬುದನ್ನು ವಿವರಿಸಲು ಸಹಾಯ ಮಾಡುತ್ತದೆ. ಪುರಾತನ ಈಜಿಪ್ಟ್‍ನಲ್ಲಿ ಜನರು ಫರೋಹನನ್ನು ಆರಾಧಿಸುತ್ತಿದ್ದರು. ಮುಂದಿನ ಕಾಲಗಳಲ್ಲಿ ಬೇರೆ ಬೇರೆ ದೇಶಗಳಲ್ಲಿ ಜನರು ಮೀನಿನ ವಿಗ್ರಹಗಳನ್ನೂ, ಬಹುತಲೆಯುಳ್ಳ ದೇವರುಗಳನ್ನೂ, ಮತ್ತಿತರ ದೇವತೆಗಳನ್ನೂ ಪೂಜಿಸಲಾರಂಭಿಸಿದರು. ಇನ್ನು ಕೆಲವರು ಸೂರ್ಯ, ಚಂದ್ರ, ನಕ್ಷತ್ರಗಳನ್ನು ಆರಾಧಿಸಿದರು.

ಇಂದು, ಕಪ್ಪೆಯ ವಿಗ್ರಹದ ಮುಂದೆ ಅಡ್ಡಬೀಳಬಾರದ ಹಾಗೆ ಜನರು ಸುಶಿಕ್ಷಿತರಾಗಿದ್ದಾರೆ (ಆದರೆ ಮರಿಯಳ ಪ್ರತಿಮೆಗೆ ಅಡ್ಡಬೀಳುವುದನ್ನು ಬಿಟ್ಟಿಲ್ಲ). ಇದರ ಅರ್ಥ ಮಾನವರು, ಪ್ರಾಪಂಚಿಕರಾಗಿದ್ದರೂ ಸರಿಯೇ ಏನೋ ಒಂದನ್ನು ಪೂಜಿಸುವುದಿಲ್ಲ. ಹಣ, ಅಧಿಕಾರ, ಕಾಮ, ತಮ್ಮನ್ನು ತಾವೇ, ನಟನಟಿಯರನ್ನು ರಾಜಕೀಯ ವ್ಯಕ್ತಿಗಳನ್ನು ಕೂಡ ಪೂಜಿಸುವುದಿಲ್ಲ. ನಾವು ಯಾವುದನ್ನು ಬಹಳವಾಗಿ ಪ್ರೀತಿಸುತ್ತೇವೆಯೋ, ಯಾವದರ ಮೇಲೆ ನಮ್ಮ ಮನಸ್ಸು ಹೆಚ್ಚು ಆಕರ್ಷಣೀಯವಾಗುತ್ತದೆಯೋ, ಯಾವುದಕ್ಕಾಗಿ ನಾವು ಜೀವಿಸ ಬಯಸುತ್ತೇವೆಯೋ, ಅವುಗಳನ್ನೇ ನಾವು ಪೂಜ್ಯಭಾವದಿಂದ ಕಾಣುತ್ತೇವೆ. ಲೌಕಿಕ ಬರಹನಾದ ಡೇವಿಡ್ ಫಾಸ್ಟರ್ ವಾಲೆಸ್ ಹೀಗೆ ಬರೆದಿದ್ದಾನೆ: ನೀವು ತಪ್ಪಾದದ್ದನ್ನು ಪೂಜಿಸಿದರೆ: ಅದು "ನಿಮ್ಮನ್ನು ಸಜೀವವಾಗಿ ನುಂಗಿ ಹಾಕಿ ಬಿಡುತ್ತದೆ".

`ದಾನಿಯೇಲ 3ನೇ ಅಧ್ಯಾಯದ ಸತ್ಯಘಟನೆ, ನಿಜವಾದ ಆರಾಧನೆಯನ್ನು ಕುರಿತು ನಮಗೆ ಮಾಡುವ ಬೋಧನೆಯೇನು?`

ದೇವರು ಎರಡನೇ ಆಜ್ಞೆಯನ್ನು (ವಿ.ಕಾ 20:4-6) ಎಷ್ಟು ಗಂಭೀರವಾಗಿ ಪರಿಗಣಿಸಬೇಕೆಂದು ಹೇಳಿದ್ದನೋ, ಈ ಯೆಹೂದಿ ಯುವಕರು, ಆಜ್ಞೆಯನ್ನು ಅಷ್ಟೇ ಗಂಭೀರವಾಗಿ ತಮ್ಮ ಮನಸ್ಸಿಗೆ ತೆಗೆದುಕೊಂಡಿದ್ದರು. ಈ ಆಜ್ಞೆ, ದಶಾಜ್ಞೆಯ ಒಂದು ಭಾಗವಾಗಿ, ಕೊಲೆ ಮಾಡಬಾರದು, ಕಳ್ಳತನ ಮಾಡಬಾರದು, ಸುಳ್ಳು ಸಾಕ್ಷಿ ಹೇಳಬಾರದು ಎಂಬ ಆಜ್ಞೆಗಳಿರುವ ಪ್ರಾಮುಖ್ಯತೆಗಿಂತಲೂ ಹೆಚ್ಚಿನ ಪ್ರಾಮುಖ್ಯತೆ ಪಡೆದುಕೊಂಡ ಆಜ್ಞೆಯಿದು. ಹೌದು, ಆರಾಧನೆ ಅದರಲ್ಲೂ ಯೋಗ್ಯವಾದ ಆರಾಧನೆ ಬಹುಮುಖ್ಯ ಈ ಕಾಲಕ್ಕೆ. ಕ್ರಿಸ್ತನ 2ನೇ ಆಗಮನಕ್ಕೆ ಮುನ್ನ ಈ ಭೂಮಿಗೆ ಎದುರಾಗುವ ಕಠಿಣ ಕಾಲದಲ್ಲಿ ಆರಾಧನೆಯೇ ಕೇಂದ್ರಬಿಂದುವಾಗುವುದು. ಕ್ರೈಸ್ತೀಯ ಶಿಕ್ಷಣವು ಆರಾಧನೆಯೇ ಪ್ರಶ್ನೆಯನ್ನು ತನ್ನ ಪಠ್ಯವಸ್ತುವಿನಲ್ಲಿ: ಆರಾಧನೆಗೆ ಎಂದರೇನು? ಆರಾಧನೆಯನ್ನು ಹೇಗೆ ಮಾಡಬೇಕು? ಆರಾಧನೆ ಏಕೆ ಮುಖ್ಯ ಮತ್ತು ಯಾರನ್ನು ನಾವು ಆರಾಧಿಸಬೇಕು? ಎಂಬ ವಿಷಯಗಳನ್ನು ಸೋದಾಹರಣವಾಗಿ ವಿವರಿಸಲಿ.

`ಪ್ರಕಟನೆ 14:6-12ನ್ನು ಓದಿಕೊಳ್ಳಿರಿ. ಕ್ರಿಸ್ತನು ಎರಡನೇ ಬರೋಣಕ್ಕೆ ಮುನ್ನ ಉಂಟಾಗುವ ಅಂತ್ಯಕಾಲದ ಸಂಧಿಗ್ಧ ಸಮಯದಲ್ಲಿ ಆರಾಧನೆಯ ಪ್ರಶ್ನೆ ಕೇಂದ್ರಬಿಂದುವಾಗುವುದು ಹೇಗೆ ಎಂಬ ವಿಷಯದಲ್ಲಿ ಈ ವಾಕ್ಯಗಳು ಬೋಧಿಸುವುದೇನು?`