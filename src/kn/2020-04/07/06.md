---
title: ಶಿಕ್ಷಣದಲ್ಲಿ ವಿಗ್ರಹಾರಾಧನೆ
date:  12/11/2020
---

`ಪುರಾತನ ಇಸ್ರಾಯೇಲ್ಯರು ತಮ್ಮ ಸುತ್ತಮುತ್ತ ಧಾರ್ಮಿಕ ಜನರಿಂದ ಆವರಿಸಲ್ಪಟ್ಟಿದ್ದರು. ಎಂತಹ ಧಾರ್ಮಿಕ ಜನರೆಂದರೆ, ಅವರು ತಮ್ಮ ದೇವರುಗಳನ್ನು ಶಾಂತಗೊಳಿಸುವುದಕ್ಕೋಸ್ಕರ ತಮ್ಮ ಸ್ವಂತ ಮಕ್ಕಳನ್ನೇ ಆಹುತಿಕೊಡುತ್ತಿದ್ದರು. ಇದೇನಾ ಸಮರ್ಪಣೆಯೆಂದರೆ?`

ಇಸ್ರಾಯೇಲ್ಯರ ಸುತ್ತಮುತ್ತ ಇದ್ದ ವಿಗ್ರಹಾರಾಧಕರ ವಿಗ್ರಹಾರಾಧನೆಯಿಂದಲೂ ಮತ್ತು ತಪ್ಪಾದ ಆರಾಧನೆಯಿಂದಲೂ ಅವರನ್ನು ತಪ್ಪಿಸಿ ಕಾಪಾಡುವುದು, ಸತ್ಯದೇವರನ್ನು ಸತ್ಯಕ್ಕನುಸಾರವಾಗಿ ಮಾಡುವ ದೆವಾರಾಧನೆಯ ಒಂದು ಮುಖ್ಯ ಭಾಗವಾಗಿತ್ತು. ಎಲ್ಲಾ ರೀತಿಯಲ್ಲೂ ಎಚ್ಚರಿಕೆ ನೀಡಿದ್ದಾಗ್ಯೂ, ಇಸ್ರಾಯೇಲ್ಯರು ವಿಗ್ರಹಾರಾಧನೆಯ ಅಭ್ಯಾಸಗಳಿಗೆ ಬಲಿಯಾಗಿಬಿಟ್ಟಿದ್ದರು.

ಇಂದು ನಮ್ಮ ಬಗ್ಗೆ ಏನು ಹೇಳೋಣ? ಸತ್ಯ ದೇವರನ್ನು ಆರಾಧಿಸುವುದು, ದೇವರು ನಮಗೆ ಏನೆಲ್ಲಾ ಮಾಡಿದ್ದಾನೆ ಎಂಬುದನ್ನು ಮೆಲುಕು ಹಾಕುವುದನ್ನು ನೆನೆಸಿ ನೋಡುವುದೇ ಆಗಿದೆ. ಅದು ಬಹುಮುಖ್ಯ ಸಹ. ಅದರಲ್ಲಿ ವಿಶೇಷವಾಗಿ ಆಧುನಿಕ ವಿಗ್ರಹಾರಾಧನೆಯ ಅಪಾಯದ ಅಂಚಿನಲ್ಲಿ ಹಾಗೆ ಮಾಡುವುದು ತುಂಬಾ ಮುಖ್ಯವಲ್ಲವೇ?

`ಮಾರ್ಕ 7:1-13ನ್ನು ಓದಿಕೊಳ್ಳಿರಿ. ಕ್ರೈಸ್ತೀಯ ಶಿಕ್ಷಣ ಮತ್ತು ಪ್ರಪಂಚದಿಂದ ಆರಿಸಿಕೊಂಡ ತಪ್ಪಾದ ಬೋಧನೆಯ ಅಪಾಯ, ಅವು ನಮ್ಮ ನಂಬಿಕೆಯ ಮೇಲೆ ಬೀರುತ್ತಿರುವ ಋಣಾತ್ಮಕ ಪ್ರಭಾವ ಇವುಗಳ ಹಿನ್ನೆಲೆಯಲ್ಲಿ 7-9 ವಚನಗಳಲ್ಲಿ ಕೊಡಲ್ಪಟ್ಟಿರುವ ತತ್ವಗಳು ಇಂದು ನಮಗೆ ಹೇಗೆ ಅನ್ವಯವಾಗುತ್ತವೆ?`

ಇಂದಿನ ಪ್ರಪಂಚದಲ್ಲಿ ಅನೇಕ ಬೃಹತ್ ಬೌದ್ಧಿಕ ಆಲೋಚನೆಗಳು, ವಾಸ್ತವತೆಯ ನೈಸರ್ಗಿಕ ದೃಷ್ಟಿಕೋನವನ್ನು ಆಧರಿಸಿವೆ. ಇಂದಿನ ಶಾಲೆಗಳಲ್ಲಿ ಕಲಿಸುತ್ತಿರುವ ಅನೇಕ ವಿಷಯಗಳೂ ಕೂಡ ಇಂತದ್ದೆ ಆಲೋಚನೆಗಳಿಂದಲೇ ಕೂಡಿವೆ. ಆ ಎಲ್ಲಾ ಬೋಧನೆಗಳು ಸತ್ಯವೇದದ ಬೋಧನೆಗಳಿಗೆ ವಿರುದ್ಧವಾಗಿವೆ. ಯಾವುದೇ ಒಂದು ವಿಷಯವನ್ನು ಸತ್ಯವೆಂದು ಪ್ರತಿಪಾದಿಸಿ, ಅದರ ಆಧಾರದ ಮೇಲೆ ಸಿದ್ಧಾಂತಗಳನ್ನು ರಚಿಸಿ, ಅವುಗಳನ್ನು ಆಚರಣೆಯಲ್ಲಿ ತಂದುಬಿಟ್ಟಾಗ ನಾವು ಕೂಡ ಆ ಆಲೋಚನೆಗಳನ್ನು ಪೂಜ್ಯಭಾವದಿಂದ ಕಾಣುವುದಕ್ಕೆ ಪ್ರಚೋದಿಸಲ್ಪಡುತ್ತೇವೆ. ಗಣಿತಜ್ಞರುಗಳು ಈ ಆಲೋಚನೆಗಳನ್ನು ವ್ಯಾಪಾರ ಮಾಡಿ ಬಿಡುತ್ತಾರೆ. ಇಲ್ಲಿನ ಸಮಸ್ಯೆ ಏನೆಂದರೆ: ಬಹಳಷ್ಟು ಸಲ ಈ ಆಲೋಚನೆಗಳು ಧರ್ಮಶಾಸ್ತ್ರಕ್ಕೆ ವಿರುದ್ಧವಾಗಿರುತ್ತವೆ. ಆದರೂ ಈ ಕಾಲದ ಬೋಧನೆಯೂ ಮತ್ತು ಅದನ್ನು ಸತ್ಯವೆಂದು ನಂಬಿಬಿಟ್ಟಿದ್ದರಿಂದಲೂ ಜನ ಆ ಆಲೋಚನೆಗಳನ್ನು ಕ್ರೈಸ್ತೀಯ ಶಿಕ್ಷಣದೊಂದಿಗೆ ಸಮ್ಮೀಕರಿಸಿಬಿಡುತ್ತಾರೆ. ಅದನ್ನು ಸಾಧಿಸಲು ಇರುವ ಒಂದೇ ಮಾರ್ಗವೆಂದರೆ ನಮ್ಮ ನಂಬಿಕೆಯನ್ನು ಆ ಆಲೋಚನೆಗಳೊಂದಿಗೆ ರಾಜಿ ಮಾಡಿಕೊಂಡುಬಿಡುವುದು. ಅಂದರೆ: ಪ್ರಸ್ತುತ ಆಲೋಚನೆಗಳಿಗೆ ಧರ್ಮಶಾಸ್ತ್ರ ಹೊಂದಿಕೊಳ್ಳುವುದಕ್ಕೋಸ್ಕರ ಸತ್ಯವನ್ನು ತಿರುಚುವ ಇಲ್ಲವೇ ಅದನ್ನು ವಿರೂಪಗೊಳಿಸುವ ಮೂಲಕ ಇಂದಿನ ಆಲೋಚನೆಗಳಿಗೆ ಧರ್ಮಶಾಸ್ತ್ರವೇ ಹೊಂದಿಕೊಳ್ಳುವಂತೆ ಮಾಡಲಾಗುತ್ತಿದೆ.

ಧರ್ಮಶಾಸ್ತ್ರದೊಂದಿಗೆ ಘರ್ಷಣೆ ಮಾಡಿಕೊಳ್ಳಬಹುದಾದ ಕೆಲವು ಪ್ರಸ್ತುತ ಜನಪ್ರಿಯ ನಂಬಿಕೆಗಳು ಯಾವುವು? ಆ ನಂಬಿಕೆಗಳು ನಮ್ಮ ಶೈಕ್ಷಣಿಕ ವ್ಯವಸ್ಥೆಯೊಂದಿಗೆ ಸಂಯೋಜನೆಗೊಳ್ಳದಂತೆ ಸಭೆ ಹೇಗೆ ಆ ನಂಬಿಕೆಗಳಿಗೆ ವಿರುದ್ಧವಾಗಿ ಆಕ್ಷೇಪಣೆ ವ್ಯಕ್ತಪಡಿಸಬಹುದು?