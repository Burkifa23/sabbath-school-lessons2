---
title:  ಏದೆನ್ ತೋಟದಲ್ಲಿ ಶಿಕ್ಷಣ
date:  26/09/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆದಿಕಾಂಡ 2:7-23; ಆದಿಕಾಂಡ 3:1-6; 2 ಪೇತ್ರ 1:3-11; 2 ಪೇತ್ರ 2:1-17; ಇಬ್ರಿಯ 13:7,17,24.

> <p>ಸ್ಮರಣವಾಕ್ಯ</p>
> "ಇಗೋ, ದೇವರು ತನ್ನ ಶಕ್ತಿಯಿಂದ ಉನ್ನತಕಾರ್ಯಗಳನ್ನು ನಡಿಸುವನು, ಆತನಂಥ ಉಪದೇಶಕನು ಯಾರು?" (ಯೋಬ 36:22).

ಬಹಳಷ್ಟು ಸತ್ಯವೇದ ವಿದ್ಯಾರ್ಥಿಗಳಿಗೆ ಆದಿಕಾಂಡದ 1ನೇ ಅಧ್ಯಾಯದಿಂದ 3ನೇ ಅಧ್ಯಾಯದವರೆಗಿನ ಕಥೆ ಚಿರಪರಿಚಿತ. ಆ ಕಥೆಯಲ್ಲಿ ಬರುವ ಪಾತ್ರಗಳಾದ - ದೇವರು, ಆದಾಮ, ಹವ್ವಳು ಮತ್ತು ಸರ್ಪದ ಪರಿಚಯವೂ ಆವರಿಗಾಗಿದೆ. ಕಥೆಯ ರಂಗಭೂಮಿಯ ಮೇಲಿನ ದೃಶ್ಯ ಜೋಡಣೆ "ಏದೆನ್" ಎಂದು ಕರೆಯಲ್ಪಡುವ ಭವ್ಯ ತೋಟ. ಕಥಾವಸ್ತುವಿನ ಸಾಲುಗಳು, ಒಂದು ತಾರ್ಕಿಕ ಘಟನಾವಳಿಗಳ ಸರಮಾಲೆ. ಆದಾಮ ಮತ್ತು ಹವ್ವಳಿಗೆ ದೇವರು ಸೂಚನೆಗಳನ್ನು ಕೊಡುತ್ತಾನೆ. ಆದಾಮ ಮತ್ತು ಹವ್ವಳು ಪಾಪಮಾಡುತ್ತಾರೆ. ಅವರನ್ನು ಏದೆನ್‍ನಿಂದ ಹೊರದಬ್ಬಲಾಗುತ್ತದೆ. ಇಷ್ಟೆಲ್ಲ ಆದರೂ, ಆದಿಕಾಂಡದ ಮೊದಲ ಕೆಲವು ಅಧ್ಯಾಯಗಳನ್ನು ಬಹಳ ಸಮೀಪದಿಂದ ವೀಕ್ಷಿಸಿದಾಗ, ಅದರಲ್ಲೂ ಶಿಕ್ಷಣವೆಂಬ ಚಸ್ಮ ಧರಿಸಿ ನೋಡಿದಾU:, ಪಾತ್ರಗಳು, ದೃಶ್ಯಜೋಡಣೆಗಳು ಮತ್ತು ಕಥೆಯ ಒಳನೋಟಗಳು ಕಣ್ಮುಂದೆ ಬಿಚ್ಚಿಕೊಳ್ಳುತ್ತಾ ಹೋಗುತ್ತವೆ.

ಈ ಭೂಮಿ ಸೃಷ್ಟಿಯಾದ ಆರಂಭದಲ್ಲಿಯೇ ಪ್ರಾರಂಭವಾದ ಶಿಕ್ಷಣ ವ್ಯವಸ್ಥೆ, ಅಂದಿನಿಂದ- ಇಂದಿನ ತನಕ ಮತ್ತು ಮುಂದೆಯೂ ಮಾನವರಿಗೆ ಮಾದರಿಯ ಶಿಕ್ಷಣದ ವ್ಯವಸ್ಥೆಯಾಗಿದೆ. ಆ ವ್ಯವಸ್ಥೆಯ ತತ್ವಗಳ ಒಂದು ಮಾದರಿಯೇ, ನಮ್ಮ ಆದಿ ತಂದೆ-ತಾಯಿ ಇದ್ದ ಏದೆನ್‍ನಲ್ಲಿ ಸಂಸ್ಥಾಪನೆಗೊಂಡ ಒಂದು ಆದರ್ಶ ಶಾಲೆ. ಆ ಶಾಲೆಯ ರಚನೆ ಇಂತಿದೆ; ಪ್ರಕೃತಿಯೇ ಪಠ್ಯಪುಸ್ತಕ, ಸೃಷ್ಟಿಕರ್ತನಾದ ದೇವರೇ ಪಾಠ ಕಲಿಸುವ ಗುರು, ಮಾನವ ಕುಟುಂಬಗಳ ಮಾತಾಪಿತೃಗಳೇ ವಿದ್ಯಾರ್ಥಿಗಳು" - ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 20.

ಈ ಮೊಟ್ಟಮೊದಲ ಶಾಲೆಯ ಸಂಸ್ಥಾಪಕನೂ, ಪ್ರಾಂಶುಪಾಲನೂ ಮತ್ತು ಉಪಾಧ್ಯಾಯನೂ ಕರ್ತನಾದ ದೇವರೇ ಆಗಿದ್ದನು. ವಿಷಾಧವಾದ ಸಂಗತಿಯೇನೆಂದರೆ, ಆದಾಮ ಮತ್ತು ಹವ್ವಳು ಮತ್ತೊಬ್ಬ ಉಪಧ್ಯಾಯನನ್ನು ಆರಿಸಿಕೊಂಡದ್ದು ಮತ್ತು ಅವನಿಂದ ತಪ್ಪಾದ ಪಾಠ ಕಲಿತದ್ದು. ಇದರಿಂದ ಏನಾಯಿತು? ಏಕಾಯಿತು? ಮತ್ತು ಆದಿಕಾಲದ ಆ ಶಿಕ್ಷಣದಿಂದ ನಾವು ಕಲಿಯಬೇಕಾದ್ದು ಏನು? ಮತ್ತು ಇಂದು, ಅಂದಿನ ಶಿಕ್ಷಣ ನಮಗೆ ಹೇಗೆ ಸಹಾಯ ಮಾಡಬಲ್ಲದು? ಈ ವಾರದ ಪಾಠ, ಮೇಲಿನ ಪ್ರಶ್ನೆಗಳಿಗೆ ಉತ್ತರ ನೀಡುತ್ತವೆ.

_* ಈ ವಾರದ ಪಾಠ ಅಕ್ಟೋಬರ್ 3ನೇ ದಿನಾಂಕ ಬರುವ ಸಬ್ಬತ್ ದಿನದ ಚರ್ಚೆಗೆ ನಮ್ಮನ್ನು ಸಿದ್ಧಗೊಳಿಸುವುದು._