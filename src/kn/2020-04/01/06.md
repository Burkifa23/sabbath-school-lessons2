---
title:  ಅಧಿಕಾರವನ್ನು ಕಡೆಗಣಿಸುವವರು
date:  01/10/2020
---

ಕೆಲವು ವಿದ್ಯಾರ್ಥಿಗಳನ್ನು ತರಗತಿಯಲ್ಲಿ "ನೈಸರ್ಗಿಕ ವಿದ್ಯಾರ್ಥಿ"ಗಳೆಂದು ಕರೆಯಲಾಗಿದೆ. ಇಂಥಹ ವಿದ್ಯಾರ್ಥಿಗಳು ಒಳ್ಳೇ ಅಂಶಗಳನ್ನು ಗಳಿಸಲು ಕಷ್ಟಪಟ್ಟು ಓದುವುದಿಲ್ಲ. ಇವರು ವಿಷಯವನ್ನು ಬಹಳ ವೇಗವಾಗಿ ಗ್ರಹಿಸಿಕೊಂಡುಬಿಡುತ್ತಾರೆ. ಅವರು ಗಳಿಸಿದ ಜ್ಞಾನವನ್ನು, ಅವರು ಅಷ್ಟು ಸುಲಭವಾಗಿ ಮರೆಯುವವರಲ್ಲ. ಆ ಜ್ಞಾನ ಅವರಿಗೆ ಅಂಟಿಕೊಂಡೇ ಇರುತ್ತದೆ. ಯಾರ್ಯಾರು ಕ್ರಿಸ್ತನಿಗೆ ತಮ್ಮನ್ನು ಪ್ರತಿಷ್ಠೆ ಮಾಡಿಕೊಂಡಿದ್ದಾರೋ ಅವರಿಗೆ ಕ್ರೈಸ್ತೀಯ ಶಿಕ್ಷಣ ಸಮ ಸದಾವಕಾಶದ ಅನುಭವ ಪ್ರಾಪ್ತಮಾಡುವುದೆಂದು ಪೇತ್ರನ ಎರಡನೇ ಪತ್ರಿಕೆಯ ಬರಹ ಸ್ಪಷ್ಟಪಡಿಸಿದೆ.

ಪೇತ್ರನ ಎರಡನೇ ಪತ್ರಿಕೆಯ ಮೊದಲನೇ ಅಧ್ಯಾಯದ ಉತ್ತೇಜನಕಾರಿ ಮಾತುಗಳು ಪೇತ್ರನ ಎರಡನೇ ಪತ್ರಿಕೆಯ ಎರಡನೇ ಅಧ್ಯಾಯದ ಶಾಂತ ಎಚ್ಚರಿಕೆಗೆ ಭಿನ್ನವಾಗಿ ಮಾತನಾಡುತ್ತವೆ.

`2 ಪೇತ್ರ 2:1-17ನ್ನು ಓದಿಕೊಳ್ಳಿರಿ. ಇಲ್ಲಿ ಪೇತ್ರನು, ಎಂಥಹ ಬಲಶಾಲಿಯಾದ ಮತ್ತು ಖಂಡನೆಯ ಮಾತುಗಳನ್ನಾಡಿದ್ದಾನೆ? ಇದೇ ಸಂದರ್ಭದಲ್ಲಿ ಚಾಣಾಕ್ಷ ಎಚ್ಚರಿಕೆ ಮತ್ತು ಖಂಡನೆಯ ಮಧ್ಯದಲ್ಲೂ ಎಂಥಹ ಮಹಾನಿರೀಕ್ಷೆಯನ್ನು ನಮಗೆ ವಾಗ್ದಾನ ಮಾಡಲಾಗಿದೆ?`

ಅಧಿಕಾರವನ್ನು ಕಡೆಗಣಿಸುವವರನ್ನು (ಪ್ರಭುತ್ವ ತಿರಸ್ಕಾರ ಮಾಡುವವರನ್ನು) ಕುರಿತು 10ನೇ ವಚನದಲ್ಲಿ ಪೇತ್ರ ಏನು ಬರೆದಿದ್ದಾನೆ ಎಂಬುದನ್ನು ಗಮನಿಸಿ. ನಮ್ಮ ದಿನದಲ್ಲಿಯೂ ಎಂಥಹ ವಾಸ್ತವತೆಯಿದೆಯೋ, ಅದಕ್ಕೆ ತಕ್ಕ ತೀಕ್ಷ್ಣವಾದ ನಿಂದನೆ ಇದಾಗಿದೆ. ಅಧಿಕಾರದ ಹಲವು ಮಜಲುಗಳ ಹಮ್ಮಿನೊಂದಿಗೆ ಸಭೆ ಕೆಲಸ ಮಾಡಬೇಕಾಗಿ ಬರುತ್ತದೆ (ಇಬ್ರಿಯ 13:7,17,24) ಮತ್ತು ಆ ಅಧಿಕಾರಕ್ಕೆ ನಮ್ಮನ್ನು ಅಧೀನಪಡಿಸಿ ವಿಧೇಯರಾಗಿಸಲು ಕರೆಕೊಡಲಾಗಿದೆ. ಆ ಅಧಿಕಾರಿಗಳೂ ಸಹ, ಸ್ವಲ್ಪಮಟ್ಟಿಗೆ, ದೇವರಿಗೆ ನಂಬಿಗಸ್ತರಾಗಿ ನಡೆದುಕೊಳ್ಳುವರಲ್ಲವೇ?

ಇಷ್ಟಾದರೂ, ಕ್ರೂರವಾದ ಖಂಡನೆಗಳ ಮಧ್ಯದಲ್ಲೂ, ಪೇತ್ರ ಒಂದು ಸಂವಾದವನ್ನು ಮುಂದಿಟ್ಟಿದ್ದಾನೆ. ಯಾರ್ಯಾರು ಮೋಸವನ್ನು ಆರಿಸಿಕೊಳ್ಳುತ್ತಾರೋ ಅಂತಹವರನ್ನೂ ಶಿಕ್ಷಿಸುವುದಕ್ಕೆ ದೇವರು ಶಕ್ತನಾಗಿದ್ದಾನೆ-"ಕರ್ತನು ಭಕ್ತರನ್ನು ಕಷ್ಟದೊಳಗಿಂದ ತಪ್ಪಿಸುವುದಕ್ಕೂ ದುರ್ಮಾರ್ಗಿಗಳನ್ನು ನ್ಯಾಯತೀರ್ಪಿನ ದಿನದ ತನಕ ಶಿಕ್ಷಾನುಭವದಲ್ಲಿ ಇಡುವುದಕ್ಕೂ ಬಲ್ಲವನಾಗಿದ್ದಾನೆ" (2 ಪೇತ್ರ 2:9). ಕಷ್ಟ ಬರುವುದನ್ನು ತಡೆಯುವುದು ಮಾತ್ರವಲ್ಲ, ದೇವರು, ಅನೇಕ ರೀತಿಯಲ್ಲಿ ನಮ್ಮನ್ನು ಕಷ್ಟಗಳಿಂದ ತಪ್ಪಿಸಿ ಕಾಯಬಲ್ಲನು ಎಂಬುದನ್ನು, ನಮ್ಮ ಕ್ರೈಸ್ತೀಯ ಶಿಕ್ಷಣದ ಒಂದು ಭಾಗವಾಗಿ ಕಲಿಸಬಹುದಲ್ಲವೇ? ಪೇತ್ರ-"ನಾಶಕರವಾದ ಮತಭೇದಗಳನ್ನು ಕಳ್ಳತನದಿಂದ ಹುಟ್ಟಿಸುವವರ" ವಿಚಾರದಲ್ಲಿ ಎಚ್ಚರಿಕೆ ನೀಡಿದ್ದಾನೆ, ಯಾಕೆಂದರೆ ಅಧಿಕಾರವನ್ನು ಕಡೆಗಣಿಸುವವರನ್ನು ಖಂಡಿಸಲಾಗಿದೆ, "ನಮ್ಮನ್ನಾಳುವವರನ್ನು" ಸರಿಯಾದ ರೀತಿಯಲ್ಲಿ ಅರ್ಥಮಾಡಿಕೊಳ್ಳಲು, ಅವರಿಗೆ ಗೌರವ ಮತ್ತು ವಿಧೇಯತೆಯನ್ನು ಕಲಿಸಿಕೊಡಲು ನಮ್ಮ ಕ್ರೈಸ್ತೀಯ ಶಿಕ್ಷಣ ಸಹಾಯ ಮಾಡಬಹುದಲ್ಲವೇ? (ಇಬ್ರಿಯ 13:7).

ಆದಾಮ ಮತ್ತು ಹವ್ವಳು ಅಧಿಕಾರವನ್ನು ಕಡೆಗಣಿಸಿದರೆಂದು ಒಬ್ಬನು ಹೇಳದಿದ್ದರೂ, ಕೊನೆಗೂ ಅವರು ಮಾಡಿದ್ದು ಅಧಿಕಾರಕ್ಕೆ ಅವಿಧೇಯತೆಯನ್ನು ಪ್ರದರ್ಶಿಸಿದ್ದು ತಮಗೆ ಆಜ್ಞೆಯನ್ನು ಕೊಟ್ಟು, ತಮಗೆ ಒಳ್ಳೆಯದನ್ನೇ ಬಯಸಿದ ದೇವರಿಗೆ ವಿರುದ್ಧವಾಗಿ ದಂಗೆಯೆದ್ದ ಶಕ್ತಿಯ ಜೊತೆ ಕೈಜೋಡಿಸಿ, ಆ ಶಕ್ತಿಯ ಕರೆಗೆ ಪ್ರತಿಕ್ರಿಯಿಸುವ ಮೂಲಕ, ಆದಾಮ ಮತ್ತು ಹವ್ವಳು ಪಾಪಮಾಡಿದ್ದು ಮಾತ್ರವಲ್ಲದೆ ದೇವರ ಮನಸ್ಸಿಗೆ ಹೆಚ್ಚಿನ ನೋವನ್ನುಂಟುಮಾಡಿದ್ದರು.

`ಸಭೆಯಲ್ಲಿ ಮತ್ತು ಕುಟುಂಬದಲ್ಲಿ ಮಾತ್ರವಲ್ಲ, ಜೀವನದಲ್ಲೂ ಸಹ ಅಧಿಕಾರಕ್ಕೆ ಕುರಿತ ಪ್ರಶ್ನೆಗಳನ್ನು ಚರ್ಚಿಸಿರಿ. ಅಧಿಕಾರ ಎಂದಾಗ, ಸರಿಯಾದ ರೀತಿಯಲ್ಲಿ ಅದನ್ನು ಚಲಾಯಿಸುವುದು ಮತ್ತು ಸರಿಯಾದ ರೀತಿಯಲ್ಲಿ ಅದಕ್ಕೆ ಅಧೀನವಾಗುವುದು ಮುಖ್ಯ ಏಕೆ? ನಿಮ್ಮ ಉತ್ತರವನ್ನು ಸಬ್ಬತ್ ಶಾಲೆಗೆ ತೆಗೆದುಕೊಂಡು ಬನ್ನಿರಿ.`