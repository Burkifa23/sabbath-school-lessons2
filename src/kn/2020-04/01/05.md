---
title:  ಕಳೆದುಕೊಂಡದ್ದನ್ನು ಮತ್ತೆ ಸ್ವಾಧೀನ ಪಡಿಸಿಕೊಳ್ಳುವುದು
date:  30/09/2020
---

ಆದಾಮ ಮತ್ತು ಹವ್ವಳು, ಸರ್ಪದ ಮಾತಿನಂತೆ ನಡೆದುಕೊಳ್ಳುವುದನ್ನೇ ಆಯ್ಕೆ ಮಾಡಿಕೊಂಡ ನಂತರ, ಅನೇಕ ಪರಿಣಾಮಗಳನ್ನು ಎದುರಿಸಬೇಕಾಗಿ ಬಂತು, ಅವುಗಳಲ್ಲಿ ದೇವರ ತರಗತಿಯಿಂದ ಉಚ್ಛಾಟನೆ ಸಹ ಒಂದಾಗಿತ್ತು. ತಮ್ಮ ಪಾಪದಿಂದ ಆದಾಮ ಮತ್ತು ಹವ್ವಳು ಏನನ್ನು ಕಳೆದುಕೊಂಡರು ಎಂಬುದನ್ನು ಕುರಿತು ಚಿಂತನೆ ಮಾಡಿರಿ. ಯಾವಾಗ ಅವರ ಅಧಃಪತನವನ್ನು ನಾವು ಅರ್ಥಮಾಡಿಕೊಳ್ಳುತ್ತೇವೋ, ಆಗ, ವರ್ತಮಾನಕಾಲದಲ್ಲಿ ನಮಗೆ ಇಂದಿನ ಶಿಕ್ಷಣದ ಉದ್ದೇಶವೇನಾಗಿರಬಹುದು ಎಂಬುದು ಸಹ ಅರ್ಥವಾಗುತ್ತಿರಬಹುದು. ಅವರ ಉಚ್ಛಾಟನೆಯ ನಂತರವೂ, ಈ ಅಪೂರ್ಣ ಭೂಮಿಯ ಮೇಲಿನ ಜೀವನ ಶಿಕ್ಷಣ ಒಂದು ಹೊಸ ಉದ್ದೇಶವನ್ನು ಕೊಡುತ್ತಲೇ ಬಂದಿವೆ. ಭೂಮಿ ಅಧಃಪತನಗೊಂಡ ಕಾಲದ ಹಿಂದಿನ ಶಿಕ್ಷಣ, ಆದಾಮ ಮತ್ತು ಹವ್ವಳು ದೇವರ ಚಾರಿತ್ರ್ಯ, ಆತನ ಒಳ್ಳೇತನ ಮತ್ತು ಆತನ ಪ್ರೀತಿಯೊಂದಿಗೆ ಒಡನಾಡುವಂತೆ, ದೇವರ ಯೋಜನೆಯ ರೀತಿಯಲ್ಲೇ ಎಲ್ಲವೂ ನಡೆಯುತ್ತಿತ್ತು, ಆದರೆ ಉಚ್ಛಾಟನೆಯ ನಂತರ, ಶಿಕ್ಷಣದ ಕೆಲಸ ಮಾನವೀಯತೆಯನ್ನು ದೈವೀಕತೆಯೊಂದಿಗೆ ಪುನರ್ಜೋಡನೆ ಮಾಡುವದಾಗಿರಬೇಕು, ಅಷ್ಟೇ ಅಲ್ಲದೆ ದೇವರ ಸ್ವರೂಪವನ್ನು ನಮ್ಮಲ್ಲಿ ಪುನಃಸ್ಥಾಪನೆ ಮಾಡುವಂತಿರಬೇಕು. ದೇವರ ಸಾನಿಧ್ಯದಿಂದ ಮಾನವನನ್ನು ದೈಹಿಕವಾಗಿ ದೂರವಿಟ್ಟಿದ್ದರೂ, ದೇವರ ಮಕ್ಕಳು ಇಂದಿಗೂ ಆತನು ಎಂಥವನು ಎಂಬುದನ್ನೂ, ಆತನು ಎಷ್ಟು ಒಳ್ಳೆಯವನು ಎಂಬುದನ್ನೂ ಮತ್ತು ಆತನ ಪ್ರೀತಿ ಎಂಥದ್ದೆಂಬುದನ್ನೂ ಅರಿಯಬಹುದಾಗಿದೆ. ಏದೆನ್ ತೋಟದಲ್ಲಿ ಆದಾಮ ಮತ್ತು ಹವ್ವಳು ಮಾಡಿದಂತೆ, ಪ್ರಾರ್ಥನೆ, ಸೇವೆ ಮತ್ತು ಆತನ ವಾಕ್ಯ ವಾಚನಗಳ ಮೂಲಕ ನಾವು ದೇವರ ಬಳಿಸಾರಬಹುದು.

ಒಳ್ಳೇ ಸುದ್ದಿ ಇದೆ. ಅದೇನೆಂದರೆ : ಯೇಸುಕ್ರಿಸ್ತ ಮತ್ತು ಆತನ ವಿಮೋಚನೆಯ ಯೋಜನೆಯ ನಿಮಿತ್ತ ನಾವು ಎಲ್ಲಾ ಆಶೀರ್ವಾದಗಳನ್ನು ಕಳೆದುಕೊಂಡಿಲ್ಲ. ನಮಗೆ ರಕ್ಷಣೆಯ ಮತ್ತು ದೇವರ ಹಿಂದಿನ ಸ್ವರೂಪವನ್ನು ಮತ್ತೆ ಪಡೆದುಕೊಳ್ಳುವ ನಿರೀಕ್ಷೆಯಿದೆ. ಕ್ರೈಸ್ತೀಯ ಶಿಕ್ಷಣ ತನ್ನ ವಿದ್ಯಾರ್ಥಿಗಳನ್ನು ಯೇಸು ಕ್ರಿಸ್ತನೆಡೆಗೆ ಕೈಹಿಡಿದು ನಡೆಸುತ್ತಿದೆ. ಆತನು ಅವರಿಗಾಗಿ ಏನೆಲ್ಲ ಮಾಡಿದ್ದಾನೆ ಮತ್ತು ಆತನ ಸ್ವರೂಪಕ್ಕೆ ಹೇಗೆ ಕರೆದುಕೊಂಡು ಹೋಗುವನು ಎಂಬುದನ್ನು ತಿಳಿಸಿಕೊಡುತ್ತದೆ.

`2 ಪೇತ್ರ 1:3-11ನ್ನು ಓದಿಕೊಳ್ಳಿರಿ. ಮಾನವರು, ಏದೆನ್ ತೋಟವನ್ನು ತೊರೆದಾಗ ತಮಗಿದ್ದ ಆಶೀರ್ವಾದಗಳನ್ನು ಕಳೆದುಕೊಂಡರು ಎಂಬ ಆಲೋಚನೆಯ ಬೆಳಕಿನಡಿಯಲ್ಲಿ, ಈ ವಚನಗಳನ್ನು ಓದಿದಾಗ, ಆ ಆಶೀರ್ವಾದಗಳನ್ನು ಮತ್ತೆ ಹಿಂಪಡೆಯಬಹುದು ಎಂಬ ಧೈರ್ಯವನ್ನು ಕೊಡುತ್ತಿವೆ ಈ ವಚನಗಳು. ನಮ್ಮ ಜೀವನದಲ್ಲಿ ಮತ್ತೆ ದೇವರ ಸ್ವರೂಪವನ್ನು ಪಡೆದುಕೊಳ್ಳಲು ನಾವೇನು ಮಾಡಬೇಕೆಂದು ಪೇತ್ರ ಇಲ್ಲಿ ಬರೆದಿದ್ದಾನೆ?`

ಯೇಸುಕ್ರಿಸ್ತನ ಮೂಲಕ ನಮಗೆ-"ಜೀವಕ್ಕೂ ಭಕ್ತಿಗೂ ಬೇಕಾದದ್ದೆಲ್ಲವೂ ದೊರೆಯಿತೆಂದು ಬಲ್ಲವಷ್ಟೆ" ಎಂಬ ವಾಗ್ದಾನ ಕೊಡಲ್ಪಟ್ಟಿದೆ. ಎಂಥಹ ವಾಗ್ದಾನ! ಎಲ್ಲವೂ ಎಂದರೆ ಅವು ಯಾವುವು? ಪೇತ್ರ, ಆ ಪಟ್ಟಿಯನ್ನು ಹೀಗೆ ಕೊಟ್ಟಿದ್ದಾನೆ: ನಂಬಿಕೆ, ಸದ್ಗುಣ, ಜ್ಞಾನ, ದಯೆ, ತಾಳ್ಮೆ ಇತ್ಯಾದಿ. ಪೇತ್ರನ ಪಟ್ಟಿಯಲ್ಲಿ ಜ್ಞಾನವೂ ಒಂದಾಗಿರುವುದನ್ನು ಗಮನಿಸಿ. ಜ್ಞಾನ ಶಿಕ್ಷಣಕ್ಕೆ ಸಂಬಂಧಿಸಿದ್ದು. ನಿಜವಾದ ಶಿಕ್ಷಣ ಜ್ಞಾನದೆಡೆಗೆ ಕೈಹಿಡಿದು ನಡೆಸುತ್ತದೆ. ಕ್ರಿಸ್ತನ ಕುರಿತ ಜ್ಞಾನ, ನಮ್ಮನ್ನು ಆತನಂತಾಗಿಸುವುದು ಮಾತ್ರವಲ್ಲದೆ, ಆತನ ಕುರಿತ ಜ್ಞಾನವನ್ನು ಇತರರೊಂದಿಗೆ ಹಂಚಿಕೊಳ್ಳಲೂ ಸಹಾಯಮಾಡುತ್ತದೆ.

`ಆ ನಿಷೇಧಿತ ಮರ- "ಒಳ್ಳೆದರ ಕೆಟ್ಟದರ ಅರುಹನ್ನು ಹುಟ್ಟಿಸುವ ಮರ" ಎಂಬ ವಿಷಯವನ್ನು ಒಂದು ಕ್ಷಣ ಚಿಂತನೆ ನಡೆಸಿನೋಡಿರಿ (ಆ.ಕಾ. 2:17). ಎಲ್ಲ ಜ್ಞಾನವು ಒಳ್ಳೇದಲ್ಲ ಎಂಬ ವಿಷಯದಲ್ಲಿ ಇದು ಹೇಳುವುದೇನು? ಒಳ್ಳೆಯ ಮತ್ತು ಕೆಟ್ಟ ಜ್ಞಾನಗಳ ನಡುವಿನ ವ್ಯತ್ಯಾಸವನ್ನು ನಾವು ತಿಳಿದುಕೊಳ್ಳುವುದು ಹೇಗೆ?`