---
title:  ಗುರಿ ತಪ್ಪಿದ ಸಂದೇಶ
date:  29/09/2020
---

ನಾವು ನಿನ್ನೆಯ ದಿನ ನೋಡಿದ ಹಾಗೆ, ಹವ್ವಳು ತನ್ನ ಸಂಭಾಷಣೆಯಲ್ಲಿ ದೇವರು ಬೋಧಿಸಿದ ಆಜ್ಞೆಯನ್ನು, ಪುನಃ ಹೇಳುವಾಗ, ಪದಗಳ ಕಲಬೆರಕೆ ಮಾಡಿ, ದೇವರ ಆಜ್ಞೆಯನ್ನು ಅಶುದ್ಧಗೊಳಿಸಿದ್ದಳು.

ದೇವರು ತನಗೆ ಹೇಳಿದ್ದನ್ನು ಆಕೆ ಅಪಾರ್ಥ ಮಾಡಿಕೊಳ್ಳದಿದ್ದರೂ, ಆಶೆ ಬೋಧನೆಯನ್ನು ತುಂಬಾ ಗಂಭೀರವಾಗಿ ಗಮನಿಸಲಿಲ್ಲ. ಆಕೆಯ ನಡತೆಯ ಪರಿಣಾಮಗಳನ್ನು ಒಬ್ಬನು ಉತ್ಪ್ರೇಕ್ಷಿಸುವುದಿಲ್ಲ.

ಹೀಗಾಗಿ ಹವ್ವಳು ಸರ್ಪವನ್ನು ಸಂಧಿಸಿದಾಗ, ತೋಟದಲ್ಲಿರುವ ಮರಗಳನ್ನು ಕುರಿತು ದೇವರು ಏನು ಹೇಳಿದ್ದನೋ ಅದನ್ನು ಪುನರುಚ್ಚಾರ ಮಾಡುತ್ತಾಳೆ (ಆದರೆ ಇದ್ದದ್ದನ್ನು ಇದ್ದ ಹಾಗೆ ಹೇಳುವುದಿಲ್ಲ) (ಆದಿಕಾಂಡ 3:2,3). ಈ ಸಂಗತಿಯೇನೂ ಸರ್ಪಕ್ಕೆ ಹೊಸ ಸುದ್ದಿಯಾಗಿರಲಿಲ್ಲ. ದೇವರು ಆಕೆಗೆ ಕೊಟ್ಟ ಆಜ್ಞೆ ಅವನಿಗೆ ಚಿರಪರಿಚಿತವಾದದ್ದಾಗಿತ್ತು. ಆದ್ದರಿಂದ, ಈ ಆಜ್ಞೆಯನ್ನು ತಿರುಗುಮುರುಗು ಮಾಡಲು ಅವನು ಸಿದ್ಧತೆ ಮಾಡಿಕೊಂಡೇ ಬಂದಿದ್ದ. ಈ ರೀತಿಯಾಗಿ ಅವನು ಹವ್ವಳ ಮುಗ್ದತೆಯನ್ನು ಭೇಟೆಯಾಡಿದ್ದ.

`ಆದಿಕಾಂಡ 3:4-6ನ್ನು ಪರೀಕ್ಷಿಸಿರಿ. ದೇವರು ಹೇಳಿದ್ದನ್ನು ನೇರವಾಗಿ ತಿರಸ್ಕರಿಸದೆ, ಹವ್ವಳನ್ನು ತನ್ನ ಕಡೆಗೆ ಸೆಳೆಯುವ ಸಲುವಾಗಿ, ಸರ್ಪ ಹೇಳಿದ್ದೇನು? ಯಾವ ತತ್ವಗಳನ್ನು ತನ್ನ ಅನುಕೂಲಕ್ಕೆ ಬಳಸಿಕೊಂಡನು?`

ಯಾವಾಗ ದೇವರ ಆಜ್ಞೆ ಭಾಗಶಃ ಸರಿ ಎಂದು ಸರ್ಪ ಹೇಳಿತೋ, ಆ ಕ್ಷಣದಲ್ಲಿ ಹವ್ವಳು ಅದನ್ನು ಖಚಿತಪಡಿಸಿಕೊಳ್ಳಲು ದೇವರ ಬಳಿ ಸಾರಬೇಕಿತ್ತು. ಭೂಮಿಯಲ್ಲಿ ಇಂದು ಕಾಣಸಿಗದ, ಆದರೆ ಏದೆನ್ ತೋಟದಲ್ಲಿ ತಮ್ಮ ಅಮೋಘ ಗುರುವನ್ನು ವಿದ್ಯಾರ್ಥಿ ಯಾವಾಗ ಬೇಕಾದರೂ ಸಂಧಿಸಲು ಇದ್ದ ಸದಾವಕಾಶ ಇತ್ತಲ್ಲಾ, ಅದೇ ಏದೆನ್ ಶಿಕ್ಷಣದ ಬಹು ಸುಂದರವಾದ ಭಾಗ. ಆದರೆ ಆ ಕ್ಷಣದಲ್ಲಿ, ದೇವರ ಬಳಿಗೆ ಓಡಿಹೋಗುವ ಮತ್ತು ಆತನ ಸಹಾಯದ ಯಾಚನೆ ಮಾಡುವ ಬದಲು, ಹವ್ವಳು, ಸರ್ಪದ ಸಂದೇಶವನ್ನು ತಕ್ಷಣ ಅಂಗೀಕಾರ ಮಾಡಿಕೊಳ್ಳುತ್ತಾಳೆ. ದೇವರ ಆಜ್ಞೆಯ ಸಂದೇಶಕ್ಕೆ ತಿದ್ದುಪಡಿ ತಂದ ಸರ್ಪದ ಸಂದೇಶವನ್ನು ಆ ಕ್ಷಣದಲ್ಲಿ ಅಂಗೀಕಾರ ಮಾಡಿಕೊಳ್ಳುವ ಹವ್ವಳು, ದೇವರ ವಿಷಯದಲ್ಲೂ ಮತ್ತು ಆತನು ಕೊಟ್ಟ ಸಂದೇಶದ ವಿಷಯದಲ್ಲೂ ನಡೆದುಕೊಂಡ ರೀತಿ ಸಂದೇಶಾಸ್ಪದವಾಗಿದೆ.

ಇದೇ ಸಂದರ್ಭದಲ್ಲಿ ಆದಾಮ ಸಹ ಒಂದು ಕ್ಲಿಷ್ಟವಾದ ಸನ್ನಿವೇಶದಲ್ಲಿ ಅಲೆದಾಡುತ್ತಿರುತ್ತಾನೆ. "ತನ್ನ ಬಾಳಸಂಗಾತಿ ದೇವರ ಆಜ್ಞೆಯನ್ನು ಉಲ್ಲಂಘಿಸಿ ಪಾಪ ಮಾಡಿದ್ದಾಳೆ ಎಂಬ ಅಂಶವನ್ನು ಅರ್ಥಮಾಡಿಕೊಂಡಿರುತ್ತಾನೆ. ದೇವರ ಮೇಲಿನ ನಂಬಿಕೆ ಮತ್ತು ಪ್ರೀತಿಯನ್ನು ಪರೀಕ್ಷಿಸಲು ಒಡ್ಡಲಾಗಿದ್ದ ಒಂದೇ ಒಂದು ನಿಷೇಧವನ್ನು ಆಕೆ ಅಗೌರವದಿಂದ ಕಂಡಿದ್ದಳು. ಆಕೆಯ ಈ ನಡೆ ಆದಾಮನ ಮನಸ್ಸಿನಲ್ಲಿ ಭಯಂಕರ ಹೋರಾಟಕ್ಕೆ ನಾಂದಿಹಾಡಿತ್ತು. ತನ್ನನ್ನು ಒಂಟಿಯಾಗಿ ಬಿಟ್ಟು, ಒಬ್ಬಂಟಿಗಳಾಗಿ ತೋಟದಲ್ಲಿ ಆಕೆಯನ್ನು ವಿಹರಿಸಲು ಅವಕಾಶಮಾಡಿಕೊಟ್ಟಿದ್ದಕ್ಕಾಗಿ ಈಗ ಅವನು ದುಃಖಿಸಲಾರಂಭಿಸಿದ್ದ. ಆದರೆ ಈಗ ಕಾಲ ಮಿಂಚಿಹೋಗಿತ್ತು. ಆಕೆಯ ಸಹವಾಸದ ಸಂತೋಷವನ್ನು ಅನುಭವಿಸಿದ್ದ ಆದಾಮನಿಗೆ ಈ ಅವಳಿಂದ ಅಗಲುವ ಸಮಯ ಒದಗಿ ಬಂದಿತ್ತು. ಈಗ ಅವನು ಈ ಸಂದರ್ಭವನ್ನು ಹೇಗೆ ಜೀರ್ಣಿಸಿಕೊಳ್ಳಬೇಕಾಗಿತ್ತು? ವೈಟಮ್ಮನವರ, ಪ್ಯಾಟ್ರಿಯಾಕ್ರ್ಸ್ ಅಂಡ್ ಪ್ರಾಫೆಟ್ಸ್, ಪುಸ್ತಕ, ಪುಟ 56.

ದುರಾದೃಷ್ಟವಶಾತ್ ತಪ್ಪು ನಡೆದುಹೋಗಿದೆ ಎಂಬುದನ್ನು ಸರಿಯಾಗಿಯೇ ಲೆಖ್ಖ ಹಾಕಿದ್ದ ಆದಾಮ, ತಾನೂ ತಪ್ಪನ್ನೇ ಆಯ್ಕೆ ಮಾಡಿಕೊಂಡಿದ್ದ.

`ಇಲ್ಲಿನ ವ್ಯಂಗ್ಯಪೂರಿತ ಮೋಸವನ್ನು ಕುರಿತು ಆಲೋಚಿಸಿರಿ : ಸರ್ಪ ಹೇಳುತ್ತದೆ"ನೀವು ಇದರ ಹಣ್ಣನ್ನು ತಿಂದಾಗಲೇ....... ನೀವು ದೇವರಂತೆ ಆಗಿ....." ಆದರೆ ಆದಿಕಾಂಡ 1:27ರ ಪ್ರಕಾರ ಅವರು ಈಗಾಗಲೇ ದೇವರ ಸ್ವರೂಪದಲ್ಲಿ ಇರುವರಲ್ಲವೇ? ಆದಾಮ ಮತ್ತು ಹವ್ವಳಿಗೆ ದೊರೆತ ಹಾಗೆ, ನಮಗೂ ಶ್ರೇಷ್ಠ ಶಿಕ್ಷಣ ದೊರೆತರೂ, ನಾವು ಸುಲಭವಾಗಿ ಮೋಸ ಹೋಗುವುದು ಹೇಗೆ? ಮತ್ತು ನಂಬಿಕೆ ಹಾಗೂ ವಿಧೇಯತೆ ಮಾತ್ರವೇ ನಮ್ಮ ರಕ್ಷಣೆ ಎಂಬ ವಿಷಯದಲ್ಲಿ ಇಂದಿನ ಪಾಠ ನಮಗೆ ಮಾಡುವ ಬೋಧನೆಯೇನು?`