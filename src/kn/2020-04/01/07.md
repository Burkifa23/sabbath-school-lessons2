---
title:  ಹೆಚ್ಚಿನ ಚಿಂತನೆಗಾಗಿ
date:  02/10/2020
---

"ತಂದೆಯೋಪಾದಿಯ ಪಾಲನೆ ಮಾಡುವ ದೇವರ ಆರೈಕೆಯಲ್ಲಿದ್ದ ಏದೆನ್ ತೋಟದ ಪವಿತ್ರ ಜೋಡಿ (ಆದಾಮ-ಹವ್ವಳು) ಮಾತ್ರ ದೇವರ ಮಕ್ಕಳಲ್ಲ, ಆದರೆ ಸರ್ವಜ್ಞಾನಿಯಾದ ದೇವರಿಂದ ಬೋಧನೆ ಪಡೆಯುತ್ತಿರುವ ಎಲ್ಲ ವಿದ್ಯಾರ್ಥಿಗಳೂ ದೇವರ ಮಕ್ಕಳಾಗಿದ್ದಾರೆ. ದೇವದೂತರುಗಳು, ಆದಾಮ ಮತ್ತು ಹವ್ವಳನ್ನು ಭೇಟಿ ಮಾಡುತ್ತಿದ್ದರು. ಸೃಷ್ಟಿಕರ್ತನಾದ ದೇವರೊಂದಿಗೆ ಸಂವಾದ ಮಾಡುತ್ತಿದ್ದರು. ಅವರ ನಡುವೆ ಯಾವ ಕತ್ತಲೆ ಕವಿದ ತೆರೆಯಿರಲಿಲ್ಲ. ಜೀವದಾಯಕ ವೃಕ್ಷ ನೀಡುವ ಕಸುವಿನಿಂದ ತುಂಬಿದ್ದವರಾಗಿದ್ದರು. ಅವರಿಗಿದ್ದ ಬೌದ್ಧಿಕ ಸಾಮರ್ಥ್ಯ, ದೇವದೂತರ ಜ್ಞಾನಕ್ಕಿಂತ ಸ್ವಲ್ಪಮಾತ್ರ ಕಡಿಮೆಯಾಗಿತ್ತು ಅಷ್ಟೇ! ಕಣ್ಣಿಗೆ ಕಾಣುವ ಈ ವಿಶ್ವದಲ್ಲಿ ಅಡಗಿರುವ ರಹಸ್ಯಗಳು- ಜ್ಞಾನಪೂರ್ಣನ ಅದ್ಭುತ ಕಾರ್ಯಗಳನ್ನೂ ತಿಳಿದುಕೊಂಡಿದ್ದೀಯಾ? ಎಂಬ ಸವಾಲು ಹಾಕುತ್ತವೆ. ಅಂತಹ ಜ್ಞಾನಪೂರ್ಣವಾದ ದೇವರಿಂದ ಆದಾಮಹವ್ವಳು ಕಲಿತ ಶಿಕ್ಷಣಕ್ಕೆ ಮತ್ತು ಉತ್ಸಾಹಕ್ಕೆ ಕೊನೆಮೊದಲಿಲ್ಲ. ಪ್ರಕೃತಿಯ ನಿಯಮಗಳು ಮತ್ತು ಕಾರ್ಯಕ್ರಿಯೆಗಳನ್ನು ಆರು ಸಾವಿರ ವರ್ಷಗಳಿಂದ ಮನುಷ್ಯ ಇನ್ನೂ ಅಧ್ಯಯನ ಮಾಡುತ್ತಿದ್ದಾನೆ, ಅವುಗಳಲ್ಲಿ ಅಡಗಿರುವ ರಹಸ್ಯಮಯ ಸತ್ಯಗಳನ್ನು, ಅವುಗಳನ್ನು ರೂಪಿಸಿದವನೂ ಮತ್ತು ಎತ್ತಿಹಿಡಿಯುವವನೂ ಆದ ದೇವರು ಪ್ರಕಟಿಸುತ್ತಾ ಹೊರಟಿದ್ದಾನೆ. ಅವರು ಎಲೆ, ಹೂ ಮತ್ತು ವೃಕ್ಷಗಳೊಂದಿಗೆ ಸಂವಾದಿಸುತ್ತಿದ್ದರು. ಅವುಗಳ ಜೀವನ ರಹಸ್ಯಗಳನ್ನು ಸಂಗ್ರಹಿಸುತ್ತಿದ್ದರು. ಬದುಕುವ ಪ್ರತಿಯೊಂದು ಜೀವಿಯಿಂದ, ಅಂದರೆ ನೀರುಗಳಲ್ಲಿ ಆಡುವ ಲಿವ್ಯಾತಾನನಿಂದ ಹಿಡಿದು, ಸೂರ್ಯಕಿರಣದಲ್ಲಿರುವ ಬೆಳಕಿನ ಕಣದ ತನಕ ಪ್ರತಿಯೊಂದೂ ಆದಾಮನಿಗೆ ಚಿರಪರಿಚಿತವಾಗಿತ್ತು. ಪ್ರತಿಯೊಂದು ಬದುಕುವ ಪ್ರಾಣಿಗೆ ಅವನು ನಾಮಕರಣ ಮಾಡಿದ್ದನು. ಪ್ರಕೃತಿ ಮತ್ತು ಆ ಪ್ರಕೃತಿಯಲ್ಲಿದ್ದ ಎಲ್ಲಾ ಜೀವಿಗಳೊಂದಿಗೆ ಅವನು ಒಡನಾಡುತ್ತಿದ್ದನು. ಪರಲೋಕಗಳಲ್ಲಿರುವ ದೇವರ ಮಹಿಮೆ ತಮ್ಮ ತಮ್ಮ ಕಕ್ಷೆಯಲ್ಲಿ ಸುತ್ತುತ್ತಿರುವ ಅಸಂಖ್ಯಾತ ಲೋಕಗಳು, ಮೋಡಗಳ ನಡುವಿನ ಸಮತೋಲನಗಳು, ಬೆಳಕು ಮತ್ತು ಶಬ್ದದಲ್ಲಿ ಅಡಗಿರುವ ರಹಸ್ಯಗಳು, ಹಗಲು ಮತ್ತು ರಾತ್ರಿಯ ಚೋದ್ಯಗಳೆಲ್ಲವೂ ನಮ್ಮ ಆದಿ ತಂದೆ-ತಾಯಿಯ ಕಲಿಕೆಯ ಪಠ್ಯವಸ್ತುಗಳಾಗಿದ್ದವು. ಭೂಮಿಯ ಕಾನನದ ಪ್ರತಿ ಎಲೆಯ ಮೇಲೆ, ಪರ್ವತಗಳ ಪ್ರತಿ ಚಿಂತೆಯ ಮೇಲೆ, ಆಕಾಶದಲ್ಲಿ ಹೊಳೆಯುವ ಪ್ರತಿ ನಕ್ಷತ್ರದ ಮೇಲೆ, ದೇವರ ಹೆಸರು ಬರೆಯಲಾಗಿದೆ. ಪ್ರಕೃತಿಯಲ್ಲಿರುವ ಒಂದು ಸುವ್ಯವಸ್ಥೆ ಮತ್ತು ಹೊಂದಾಣಿಕೆಯನ್ನು ಕುರಿತು ಸರ್ವಶಕ್ತನೂ ಮತ್ತು ಸರ್ವಜ್ಞಾನಿಯೂ ಆದ ದೇವರು ಆದಿ ತಂದೆ-ತಾಯಿಯೊಂದಿಗೆ ಮಾತಾಡಿದ್ದನು. ಅವರೋ ತಮ್ಮ ಮನಸ್ಸಿಗೆ ಆಕರ್ಷಕವಾದದ್ದೆನ್ನಲ್ಲ ಕುರಿತು ಸಂಶೋಧನೆ ಮಾಡುತ್ತಿದ್ದರು. ಕಂಡುಕೊಂಡ ಸತ್ಯ ಅವರ ಹೃದಯಗಳನ್ನು ಆಳವಾದ ಪ್ರೀತಿಯಿಂದ ತುಂಬಿಸುತ್ತಿತ್ತು. ಇಂತಹ ಸತ್ಯಶೋಧನೆ, ದೇವರಿಗೆ, ಕೃತಜ್ಞರಾಗಿರಲು ಕರೆ ನೀಡುತ್ತದೆ" - ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ಸ್ ಮತ್ತು ಪ್ರಾಪೆಟ್ಸ್, ಪುಟ 50, 51.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ದೇವರು, ಆದಿಯಲ್ಲಿ ಶಾಲೆ/ ಕೆಲಸ ಆತನನ್ನು ಮತ್ತು ಆತನ ಸೃಷ್ಟಿಯನ್ನು ಸಂಧಿಸುವ ಒಂದು ಸದಾವಕಾಶ ಎಂದಂದುಕೊಂಡಿದ್ದರೆ, ನಾವು ಸಹ ಇನ್ನೂ ಆ ದೇವನ ಇಂಗಿತವನ್ನಿಂದಿಗೂ ನಮ್ಮ ಕೆಲಸದಲ್ಲಿ ಇರಿಸಿಕೊಂಡಿದ್ದೇವೆಯೇ? ನಮ್ಮ ಕೆಲಸದ (ಸಂಬಳ, ಶೈಕ್ಷಣಿಕ, ಸ್ವಯಂ ಸೇವಕ, ದೇವರ ಸೇವೆ ಇತ್ಯಾದಿಗಳ) ಮೂಲಕ ಇನ್ನೂ ಉತ್ತಮವಾದ ಅನ್ಯೋನ್ಯತೆಯನ್ನು ಹೇಗೆ ಬೆಳೆಯಿಸಿಕೊಳ್ಳಬಹುದು?`

`2. ಏದೆನ್ ತೋಟದಲ್ಲಿ ಸೈತಾನನಿಂದ ಪ್ರಯೋಗಿಸಲ್ಪಟ್ಟ ಕಪಟತನ/ ಕುಟಿಲತನವನ್ನು ನೋಡಿದಾಗ, ನಮ್ಮ ಬಲಹೀನತೆಯ ವಿಷಯದಲ್ಲಿ ನಮಗೆ ಹತಾಶೆಯುಂಟಾಗುತ್ತದೆ. ಆದಾಮ ಮತ್ತು ಹವ್ವಳು ದೇವರೊಂದಿಗೆ ಅಷ್ಟೊಂದು ಅನ್ಯೋನ್ಯ ಸಾನಿಧ್ಯ ಅನುಭವಿಸಿದ್ದರೂ, ಸೈತಾನನ ಅರ್ಧಸತ್ಯವನ್ನು ಬಹಳ ಸುಲಭವಾಗಿ ಅಂಗೀಕಾರ ಮಾಡಿಕೊಂಡು ಬಿಟ್ಟಿದ್ದರು. ದೇವರೊಂದಿಗೆ ಅಂತಹ ಸಮೀಪ ಅಥವಾ ಸಾನಿಧ್ಯ ಪಡೆಯದೆ, ಆತನಿಂದ ಬಹುದೂರದಲ್ಲಿರುವ ನಮಗೆ ಆಮಿಷಗಳ ವಿರುದ್ಧ ಹೋರಾಡಲು ಪರಲೋಕದಿಂದ ಶಕ್ತಿ ಲಭಿಸುವುದೇ?`

`3. ಅಧಿಕಾರವನ್ನು ಕುರಿತ ಪ್ರಶ್ನೆಯನ್ನು ಕುರಿತು ಚರ್ಚಿಸಿರಿ ಮತ್ತು ಅಧಿಕಾರಕ್ಕೆ ನಾವು ವಿಧೇಯರಾಗುವುದು ಮುಖ್ಯ ಏಕೆ? ಅಧಿಕಾರದಲ್ಲಿ ದೋಷ ತಲೆದೂರಿದರೆ ಏನಾಗುತ್ತದೆ? ಅಧಿಕಾರವನ್ನು ದುರುಪಯೋಗ ಪಡಿಸಿಕೊಳ್ಳುವುದು ಹೇಗೆ? ಹಾಗೆ ಅಧಿಕಾರದ ದುರುಪಯೋಗುತ್ತಿರುವಾಗ ಅದಕ್ಕೆ ನಾವು ಯಾವ ರೀತಿಯಲ್ಲಿ ಪ್ರತಿಕ್ರಿಯಿಸಬೇಕು?`