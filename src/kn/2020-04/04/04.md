---
title:  ಸತ್ಯವೇದದಾಧಾರಿತ ಜಾಗತಿಕ ದೃಷ್ಟಿ
date:  20/10/2020
---

ಮುನ್ನುಡಿಯಲ್ಲಿ ಹೇಳಿದ ಹಾಗೆ, ನಮ್ಮಲ್ಲಿ ಯಾರೇ ಆಗಲಿ ಪ್ರಪಂಚವನ್ನು ತಟಸ್ಥ ನಿಲುವಿನಿಂದ ನೋಡಲಾಗದು. ಉದಾ: ಒಬ್ಬ ನಾಸ್ತಿಕ ಆಕಾಶದಲ್ಲಿ ಕಾಮನಬಿಲ್ಲನ್ನು ಕಾಣುತ್ತಾನೆ. ಅವನಿಗೆ ಅದೊಂದು ನೈಸರ್ಗಿಕ ಪ್ರಕ್ರಿಯೆ ಎನ್ನುವುದಕ್ಕಿಂತ ಹೆಚ್ಚಿಗೆ ಏನೂ ಅನ್ನಿಸುವುದಿಲ್ಲ. ಜನರು ಅದಕ್ಕೆ ಏನು ಅರ್ಥಕೊಡಬೇಕೆಂದು ತೀರ್ಮಾನಿಸಿದ್ದಾರೋ ಅದಕ್ಕಿಂತ ಹೆಚ್ಚಿನ ಅರ್ಥ ಅವನಿಗೆ ಗೊತ್ತಿಲ್ಲ. ಇದಕ್ಕೆ ಭಿನ್ನವಾಗಿ, ಮತ್ತೊಬ್ಬ, ಅದೇ ಕಾಮನಬಿಲ್ಲನ್ನು ಸತ್ಯವೇದದ ದೃಷ್ಟಿಯಿಂದ ಕಾಣುತ್ತಾನೆ. ಅವನು ಅದನ್ನು ಒಂದು ನೈಸರ್ಗಿಕ ಪ್ರಕ್ರಿಯೆ ಎಂದಷ್ಟೇ ತಿಳಿಯುವುದಿಲ್ಲ, ವೈಜ್ಞಾನಿಕ ವಕ್ರೀಭವನ ಪ್ರಕ್ರಿಯೆ ಎಂದೂ ಹೇಳುವುದಿಲ್ಲ. ಆದರೆ ಇದು ಈ ಭೂಮಿಯನ್ನು ಮತ್ತೆ ಜಲಪ್ರಳಯದಿಂದ ನಾಶಮಾಡುವುದಿಲ್ಲ ಎಂಬುದಕ್ಕೆ ದೇವರು ಕೊಟ್ಟ ವಾಗ್ದಾನವಿದು (ಆದಿಕಾಂಡ 9:13-16) ಎಂದು ನಂಬುತ್ತಾನೆ. ತಪ್ಪುಮಾಡಿದ ತನ್ನ ಸೃಷ್ಟಿಯ ಮೇಲೆ ಅನುಕಂಪ ತೋರಿ, ಕರುಣೆ ಬೀರಿ, ಮುಂದೆ ಅಂತಹ ಪ್ರಳಯ ಉಂಟುಮಾಡದಂತೆ ತಡೆಯುವ ಸಲುವಾಗಿ ಆ ಸುಂದರವಾದ ಕಾಮನಬಿಲ್ಲನ್ನು ಆಕಾಶದಲ್ಲಿಟ್ಟನು..... ಮುಂದಿನ ಪೀಳಿಗೆ, ಆಕಾಶದೆತ್ತರಕ್ಕೆ ಮೂಡಿನಿಲ್ಲುವ ಆ ಕಾಮನಬಿಲ್ಲಿಗೆ ಅರ್ಥವೇನೆಂದು ಕೇಳಬೇಕು ಎಂಬುದೇ ದೇವರ ಉದ್ದೇಶವಾಗಿತ್ತು. ಆಗ ಅವರ ತಂದೆ-ತಾಯಂದಿರು ನೋಹನ ಕಾಲದ ಜಲಪ್ರಳಯದ ಕಥೆಯನ್ನು ಅವರಿಗೆ ತಿಳಿಸಿ ಹೇಳುವರು. ಭೂಮಿ ಇನ್ನೆಂದು ನೀರಿನಲ್ಲಿ ಮುಳುಗದೆಂಬುದಕ್ಕೆ ದೇವರು ಮಾಡಿದ ವಾಗ್ದಾನದ ಚಿಹ್ನೆಯೆಡೆಗೆ ತಮ್ಮ ಮಕ್ಕಳ ಗಮನ ಸೆಳೆಯುವರು" - ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ಸ್ ಅಂಡ್ ಪ್ರಾಪೆಟ್ಸ್, ಪುಟ 106.

ಸೆವೆಂತ್ ಡೇ ಅಡ್ವೆಂಟಿಸ್ಟ್ ಜನರಿಗೆ ಅವರ ನಂಬಿಕೆಗೆ ಸತ್ಯವೇದವೇ ಮೂಲಭೂತ ಸಾಕ್ಷಿ. ಆ ವೇದ ಜಾಗತಿಕ ದೃಷ್ಟಿಕೋನವನ್ನು ಬೋಧಿಸುತ್ತಿದೆ. ಆ ಭೂತಕನ್ನಡಿಯ ಮೂಲಕ ಪ್ರಪಂಚವನ್ನು ನೋಡಿ ಅರ್ಥಮಾಡಿಕೊಳ್ಳ ಬೇಕಾಗಿದೆ. ಈ ಭೂಮಿ ಬಹಳ ಅಂಜಿಸುವ ಮತ್ತು ಗೊಂದಲದಲ್ಲಿ ಬಿದ್ದ ಸ್ಥಳವಾಗಿದೆ. ನಮ್ಮೆಲ್ಲರ ವಾಸ್ತವದ ಒಂದು ಭಾಗವಾಗಿ ನಾವಿನ್ನೂ ಅದನ್ನು ಅರ್ಥಮಾಡಿಕೊಳ್ಳದೆ, ಗೊಂದಲಕ್ಕೊಳಗಾಗಿ ಮತ್ತು ಸ್ಪಷ್ಟವಾಗಿ ಚಿಂತನೆ ಮಾಡಲಿಕ್ಕಾಗದ ಈ ಪರಿಸ್ಥಿತಿಯನ್ನು ಸರಿಯಾಗಿ ಅರ್ಥಮಾಡಿಕೊಳ್ಳಲು ಸತ್ಯವೇದವೇ ನಿಮಗೆ ಬೇಕಾದ ವಸ್ತುವನ್ನು ಸಿದ್ಧಪಡಿಸಿಕೊಡುತ್ತದೆ.