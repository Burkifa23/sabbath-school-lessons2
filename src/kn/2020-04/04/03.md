---
title:  ಲೈಬ್‍ನಿಜ್‍ರವರ ಪ್ರಶ್ನೆ
date:  19/10/2020
---

ಬಹಳ ವರ್ಷಗಳ ಹಿಂದೆ, ಜರ್ಮನಿಯಲ್ಲಿ ಗಾಟ್ಫಿರ್ಡ್ ವಿಲ್‍ಹೆಲ್ಮ್ ಲೈಬ್‍ನಿಜ್ ಎಂಬ ಒಬ್ಬ ಚಿಂತಕ ಹಾಗು ಬರಹಗಾರನಿದ್ದ. ಅವನು ಬಹು ಮೂಲಭೂತ ಪ್ರಶ್ನೆಯೊಂದನ್ನು ಕೇಳಿದ್ದ: "ಏನೂ ಇಲ್ಲ ಎಂಬುದಿಲ್ಲ, ಏನೋ ಎಂಬುದಿದೆ, ಏಕೆ?

`ಲೈಬ್‍ನಿಜ್‍ನ ಪ್ರಶ್ನೆಗೆ ಈ ಕೆಳಗಿನ ವೇದವಾಕ್ಯಗಳು ಉತ್ತರಿಸುವುದು ಹೇಗೆ? ಆ.ಕಾ. 1:1; ಯೋಹಾನ 1:1-4; ವಿ.ಕಾ 20:8-11; ಪ್ರಕ 14:6,7, ಯೋಬ 12:7-10.`

ಸತ್ಯವೇದದಲ್ಲಿ ದೇವರ ಇರುವಿಕೆಯ ನಿರೂಪಣೆ ಅತ್ಯಂತ ಮನೋಹರ. ಆದಿಕಾಂಡ 1:1ರಲ್ಲಿ ದೇವರ ಇರುವಿಕೆ ಕುರಿತು ಗೊನೆಗೊನೆಯಾದ ತಾರ್ಕಿಕ ಚರ್ಚೆಗಳಿಂದೇನು ಆರಂಭವಾಗಿಲ್ಲ. (ಆದರೆ ಸತ್ಯವೇದದಲ್ಲಿ ತಾರ್ಕಿಕ ಚರ್ಚೆಗಳಿರುವುದುಂಟು). ಸತ್ಯವೇದ ಆತನ ಇರುವಿಕೆಯನ್ನು ಪ್ರತಿಪಾದಿಸುತ್ತದೆ (ನೋಡಿ ವಿ.ಕಾ 3:13,14) ಮತ್ತು ಇಲ್ಲಿಂದ ಆರಂಭವಾಗಿ ಸತ್ಯವೇದ, ದೇವರನ್ನು ಸೃಷ್ಟಿಕರ್ತನೆಂಬುದಕ್ಕೆ ಎಷ್ಟೋ ಸತ್ಯಗಳನ್ನು ತನ್ನ ಪುಟಗಳಲ್ಲಿ ಪ್ರಕಟಿಸಿರುವುದುಂಟು.

ಸೃಷ್ಟಿಯ ತತ್ವ, ಕ್ರೈಸ್ತೀಯ ಶಿಕ್ಷಣದ ಅಸ್ತಿವಾರ. ಕ್ರೈಸ್ತರಾಗಿ ನಾವು ಎಲ್ಲವನ್ನೂ ನಂಬುತ್ತೇವೆ. ಸೃಷ್ಟಿಯ ಪ್ರತಿಯೊಂದು ಕಾರ್ಯವು, ಆರು ದಿನಗಳ ಸೃಷ್ಟಿಯ ತತ್ವವನ್ನು ಆತುಕೊಂಡಿದೆ. ಸತ್ಯವೇದವು ಪ್ರಾಯಶ್ಚಿತ್ತ ಅಥವಾ ದಶಾಜ್ಞೆ ಅಥವಾ ಶಿಲುಬೆ ಅಥವಾ ಪುನರುತ್ಥಾನ ಅಥವಾ ಎರಡನೇ ಬರೋಣದ ಮೇಲೆ ಕುರಿತ ಯಾವುದೇ ಒಂದು ಹೇಳಿಕೆಯಿಂದ ಆರಂಭವಾಗುವುದಿಲ್ಲ.

ಇಲ್ಲ ನಿಜ, ಆದರೆ ಸತ್ಯವೇದ, ದೇವರು ಸೃಷ್ಟಿಕರ್ತನೆಂಬ ಹೇಳಿಕೆಯೊಂದಿಗೇ ಆರಂಭವಾಗುತ್ತದೆ. ಯಾಕೆಂದರೆ ದೇವರು ನಮ್ಮ ಸೃಷ್ಟಿಕರ್ತನೆಂಬ ವಾಸ್ತವತೆಯನ್ನು ಬಿಟ್ಟು ಬೇರೆ ಯಾವುದೇ ರೀತಿಯ ಬೋಧನೆ ಅರ್ಥಪೂರ್ಣವಲ್ಲ.

ಆದ್ದರಿಂದಲೇ ಒಂದು ಸತ್ಯವೇದ ಆಧಾರಿತ ಜಾಗತಿಕ ದೃಷ್ಟಿಕೋನ ಮತ್ತು ಸೃಷ್ಟಿಯ ತತ್ವವನ್ನು ಒತ್ತಿಹೇಳಬೇಕಾಗಿದೆ. ಈ ರೀತಿಯ ಒತ್ತಿಹೇಳುವಿಕೆ ಬಹುಮುಖ್ಯ. ಯಾಕೆಂದರೆ ಈ ಸತ್ಯದ ಬೋಧನೆಯ ಶತ್ರುವು ವಿಜ್ಞಾನ ಎಂಬ ಹೆಸರಿನಿಂದ ದಾಳಿ ಮಾಡುತ್ತಿದೆ. ವಿಕಸನವಾದ ಶತಕೋಟಿ ವರ್ಷಗಳಿಂದ ಜೀವರಾಶಿಯು ನಿಧಾನವಾಗಿ ವಿಕಸಿಸುತ್ತಾ ಇದ್ದಕ್ಕಿದ್ದಂತೆ ಆರಂಭವಾಯಿತೆಂದು ವಾದಮಾಡುತ್ತಾ, ಕೋಟಿಗಟ್ಟಲೆ ಜನರಲ್ಲಿ ಸತ್ಯವೇದದ ಮೇಲಿರುವ ನಂಬಿಕೆಯನ್ನು ಹಾಳುಗೆಡಹುತ್ತಿದೆ. ಸತ್ಯವೇದದ ಬೋಧನೆ ಮತ್ತು ಕ್ರೈಸ್ತೀಯ ನಂಬಿಕೆಗೆ ವಿರೋಧಾಬಾಸದ ಬೋಧನೆಯೊಂದಿಗೆ ಎಂಬುದನ್ನು ಊಹಿಸಿಕೂಡ ನೋಡಲಾಗುತ್ತಿಲ್ಲ. ಆದ್ದರಿಂದಲೇ ವಿಕಸನ ವಾದದ ಆಲೋಚನೆಗಳನ್ನು, ಸತ್ಯವೇದದ ಸೃಷ್ಟಿಯ ತತ್ವದೊಂದಿಗೆ ಸಾಮರಸ್ಯ ಮಾಡಲು ಹೋಗುವದು, ನಾಸ್ತಿಕವಾದಕ್ಕಿಂತಲೂ ಬಹಳ ಕೆಟ್ಟದ್ದೆಂದೇ ಪರಿಗಣಿಸಲಾಗಿದೆ. ಹಾಗೆ ಮಾಡಲೇ ಬಾರದು. ಹಾಗೆ ಮಾಡಿದರೆ ಸತ್ಯವೇದ ಮತ್ತು ಕ್ರೈಸ್ತೀಯ ನಂಬಿಕೆಯನ್ನು ಅಪಹಾಸ್ಯ ಮಾಡಿದಂತಾಗುತ್ತದೆ.

ವಾರದ ಏಳುದಿನಗಳಲ್ಲಿ ಒಂದು ದಿನದ ಕಾಲವನ್ನು ಪ್ರತಿವಾರ, ಆರುದಿನಗಳ ಸೃಷ್ಟಿಯನ್ನು ನೆನಸಿಕೊಳ್ಳುವುದರಲ್ಲಿ ಕಳೆಯಬೇಕೆಂದು ದೇವರು ಹೇಳಿದ್ದಾನೆ. ಕ್ರೈಸ್ತೀಯ ಜಾಗತಿಕ ದೃಷ್ಟಿಗೆ ಈ ತತ್ವ ಹೇಗೆ ಮೂಲಭೂತವಾದದ್ದು ಮತ್ತು ಮುಖ್ಯವಾದದ್ದು ಎಂಬ ವಿಷಯದ ಬಗ್ಗೆ ಮೇಲಿನ ಹೇಳಿಕೆ ಹೇಳುವುದೇನು?