---
title: ಹೆಚ್ಚಿನ ಚಿಂತನೆಗಾಗಿ
date:  23/10/2020
---

"ಶಿಕ್ಷಣದ ನಿಜವಾದ ಉದ್ದೇಶ ದೇವರ ಸ್ವರೂಪವನ್ನು ಮಾನವನ ಆತ್ಮದಲ್ಲಿ ಪುನರ್ ರೂಪಿಸುವಂತಿರಬೇಕು. (ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ಸ್ ಅಂಡ್ ಪ್ರಾಪೆಟ್ಸ್, ಪುಟ 595). ಈ ಆಲೋಚನೆಯನ್ನು ಮನಸ್ಸಿನಲ್ಲಿಟ್ಟುಕೊಂಡು, ಅಡ್ವೆಂಟಿಸ್ಟ್ ಶಿಕ್ಷಣಕ್ಕೆ ಬಲವಾದ ಕ್ರೈಸ್ತೀಯ ಜಾಗತಿಕ ದೃಷ್ಟಿ ಯಾಕೆ ಬೇಕು ಎಂಬುದನ್ನು ಮನಗಾಣಬಹುದು. ಎಲ್ಲ ಶಿಕ್ಷಣವು ಒಳ್ಳೇ ಶಿಕ್ಷಣ ಎಂದು ಹೇಳಲಾಗದು. ಸತ್ಯವೇದದ ತತ್ವಗಳಿಗೆ ವಿರುದ್ಧವಾದ ಆಲೋಚನೆ ಮತ್ತು ಅಭಿವೃತ್ತಿಗಳಲ್ಲಿ ಜನ ಉನ್ನತ ಶಿಕ್ಷಣ ಪಡೆಯುವ ಸಾಧ್ಯತೆಗಳುಂಟು. ಈ ಕಾರಣಕ್ಕಾಗಿಯೇ ಸೆವೆಂತ್-ಡೇ ಅಡ್ವೆಂಟಿಸ್ಟರಾದ ನಮ್ಮ ಶಿಕ್ಷಣ ವ್ಯವಸ್ಥೆ ಕ್ರೈಸ್ತೀಯ ಜಾಗತಿಕ ದೃಷ್ಟಿಯನ್ನು ಆರಾಧಿಸಬೇಕಾಗಿದೆ. ಅಂದರೆ ಶಿಕ್ಷಣದ ವಿವಿಧ ರಂಗಗಳಾದ ವಿಜ್ಞಾನ, ಇತಿಹಾಸ, ನೀತಿಶಿಕ್ಷಣ, ಸಂಸ್ಕೃತಿಯೇ ಮುಂತಾದ ರಂಗಗಳಲ್ಲಿ ಮೇಲಿನ ದೃಷ್ಟಿಯನ್ನು ಅಳವಡಿಸಬೇಕು. ಈ ಮೊದಲೇ ಹೇಳಲಾದ ಅಂಶವನ್ನು ಮತ್ತೊಮ್ಮೆ ಪುನರಾವರ್ತಿಸುವುದರಲ್ಲಿ ತಪ್ಪಿಲ್ಲ, ಅದೇನೆಂದರೆ: ಈ ದೃಷ್ಟಿಕೋನದಲ್ಲಿ ತಟಸ್ಥ ನಿಲುವು ಸಲ್ಲದು. ಎಲ್ಲ ಜೀವನವನ್ನು ಮತ್ತು ಎಲ್ಲ ವಾಸ್ತವತೆಯನ್ನು ಜಾಗತಿಕ ದೃಷ್ಟಿಯಿಂದ ವೀಕ್ಷಿಸೋಣ. ಆ ಜಾಗತಿಕ ದೃಷ್ಟಿಯನ್ನು ಖಚಿತವಾಗಿಯೂ ಮತ್ತು ವ್ಯವಸ್ಥಿತವಾಗಿಯೂ ಆಲೋಚಿಸಿ ನೋಡೋಣ. ಆದ್ದರಿಂದಲೇ ಎಲ್ಲ ಸೆವೆಂತ್-ಡೇ ಅಡ್ವೆಂಟಿಸ್ಟ್ ಶಿಕ್ಷಣದ ಅಡಿಪಾಯದಲ್ಲಿ ಸತ್ಯವೇದ ಆಧಾರಿತ ಜಾಗತಿಕ ದೃಷ್ಟಿಕೋನವಿರಬೇಕಾದ್ದು ಅತ್ಯಾವಶ್ಯ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಇಡೀ ಶೈಕ್ಷಣಿಕ ವ್ಯವಸ್ಥೆ ಇತಿಹಾಸದಲ್ಲಿ ವಿನಾಶಕಾರಿಯಾಗಿದ್ದಕ್ಕೆ ಉದಾಹರಣೆಗಳಾವುವು? ಆ ಸ್ಥಳಗಳಾವುವು ಮತ್ತು ಅಲ್ಲಿ ವಿದ್ಯಾರ್ಥಿಗಳಿಗೆ ಬೋಧಿಸಿದ್ದಾದರೂ ಏನು? ಈ ಉದಾಹರನೆಯಿಂದ ನಾವು ಕಲಿಯಬಹುದಾದ ಪಾಠಗಳಾವುವು? ಇಂತಹ ವಿನಾಶಕಾರಿ ಪ್ರಭಾವಗಳಿಂದ ನಮ್ಮ ಶೈಕ್ಷಣಿಕ ವ್ಯವಸ್ಥೆಯನ್ನು ಕಾಪಾಡುವುದು ಹೇಗೆ?`

`2. ಈ ವಾರದ ಪಾಠ ಕ್ರೈಸ್ತೀಯ ಜಾಗತಿಕ ದೃಷ್ಟಿಯ ಕೆಲವು ಅಂಶಗಳೆಡೆ ನಮ್ಮ ಗಮನವನ್ನು ಸೆಳೆದಿದೆ. ಅವು: ದೇವರ ಅಸ್ತಿತ್ವ, ಸೃಷ್ಟಿ, ಸತ್ಯವೇದ; ವಿಮೋಚನೆಯ ಯೋಜನೆ, ಮತ್ತು ದೇವರಾಜ್ಞೆ. ಕ್ರೈಸ್ತೀಯ ಜಾಗತಿಕ ದೃಷ್ಟಿಯ ಸಂಪೂರ್ಣ ಸೂತ್ರದಲ್ಲಿ ಇನ್ಯಾವ ಬಹುಮುಖ್ಯವಾದ ಅಂಶಗಳ ಸೇರ್ಪಡೆಯಾಗಬೇಕು?`

`3. 10ನೇ ಶತಮಾನದ ಚಿಂತಕನೊಬ್ಬ ಹೀಗೆ ಬರೆದಿದ್ದಾನೆ: "ಓ ಮನಸ್ಸಾಕ್ಷಿ: ಮನಸ್ಸಾಕ್ಷಿ: ನೀನು ದೈವಿಕ ಅಂತಃಸ್ಫೂರ್ತಿ, ಅಜ್ಞಾನಕ್ಕೆ ಮಾರ್ಗದರ್ಶಿ, ಬುದ್ಧಿಶಾಲಿ ಮತ್ತು ಸರ್ವಸ್ವಚ್ಛಂದಮಯೀ- ಒಳ್ಳೇದು ಮತ್ತು ಕೆಟ್ಟದರ ಖಡಕ್ ನ್ಯಾಯಾಧೀಶ, ಜನರನ್ನು ದೇವರನ್ನು ಹೋಲುವಂತೆ ರೂಪಿಸುವ ಶಿಲ್ಫಿ". ಈ ಚಿಂತಕನ ಚಿಂತನೆಯಲ್ಲಿರುವ ಸರಿ ಯಾವುದು ಅಥವಾ ತಪ್ಪು ಯಾವುದು.`

`4. ಮತ್ತೊಮ್ಮೆ ಎಲೆನ್ ಜಿ ವೈಟಮ್ಮನವರ ಹೇಳಿಕೆಯನ್ನು ಓದಿಕೊಳ್ಳಿ: ಶಿಕ್ಷಣದ ನಿಜವಾದ ಉದ್ದೇಶ ದೇವರ ಸ್ವರೂಪವನ್ನು ಮಾನವನ ಆತ್ಮದಲ್ಲಿ ಪುನರ್ ರೂಪಿಸುವಂತಿರಬೇಕು. ಈ ಹೇಳಿಕೆಯ ಅರ್ಥವೇನು? ಪ್ರಾಪಂಚಿಕ ಶಿಕ್ಷಣಕ್ಕಿಂತ ಅಡ್ವೆಂಟಿಸ್ಟ್ ಶಿಕ್ಷಣ ಭಿನ್ನವಾಗಿರಬೇಕೆಂಬುದನ್ನು ಈ ಹೇಳಿಕೆ ತೋರಿಸುವುದು ಹೇಗೆ?`