---
title:  ದೇವರಾಜ್ಞೆ
date:  22/10/2020
---

ಕೆಲವು ವರ್ಷಗಳ ಹಿಂದೆ, ಫ್ರಾನ್ಸ್ ದೇಶದಲ್ಲಿ ಮರಣದಂಡನೆಯನ್ನು ಕುರಿತು ವ್ಯಾಪಕ ಚರ್ಚೆ ನಡೆಯಿತು. ಅದನ್ನು ರದ್ದು ಮಾಡಬೇಕೆ? ಇದನ್ನು ರದ್ದುಪಡಿಸಬೇಕೆಂದುಕೊಂಡ ವಕೀಲರುಗಳು, ಆಗಿನ ಕಾಲಕ್ಕೆ ಪ್ರಸಿದ್ಧ ಬರಹಗಾರನು ಮತ್ತು ತತ್ವಜ್ಞಾನಿಯೂ ಆಗಿದ್ದ, ಮೈಕಲ್ ಪೌಕಲ್ಟ್ ಎಂಬುವವನನ್ನು ಸಂಧಿಸಿ ತಮ್ಮ ಪರವಾಗಿ ಒಂದು ಸಂಪಾದಕೀಯ ಬರೆಯಬೇಕೆಂದು ಮನವಿ ಮಾಡಿಕೊಂಡರು. ಅವನೇನು ಮಾಡಿದ ಗೊತ್ತೇ? ಮರಣದಂಡನೆಯನ್ನು ರದ್ದುಮಾಡುವುದೇಕೆ, ಇಡೀ ಸೆರೆಮನೆಯ ವ್ಯವಸ್ಥೆಯನ್ನೇ ರದ್ದುಮಾಡಬೇಕು ಮತ್ತು ಸೆರೆಯಾಳುಗಳನ್ನೆಲ್ಲ ಬಿಡುಗಡೆಮಾಡಬೇಕು ಎಂದು ಹೇಳಿದ್ದನು.

ಏಕೆ? ಯಾಕೆಂದರೆ ಮೈಕಲ್ ಪೌಕಲ್ಟಾನ ಪ್ರಕಾರ ನೀತಿಶಾಸ್ತ್ರದ ವ್ಯವಸ್ಥೆಯು ಕೇವಲ ಮಾನವನಿಂದ ರಚನೆಗೊಂಡದ್ದು, ಜನಸಮೂಹವನ್ನು ನಿಯಂತ್ರಣದಲ್ಲಿಡಲು ಅಧಿಕಾರದಲ್ಲಿರುವವರು ಹುಟ್ಟುಹಾಕಿದ ಮಾನವನ ಆಲೋಚನೆಗಳು. ಆದ್ದರಿಂದ ಈ ನೈತಿಕ ನಿಯಮಗಳಲ್ಲಿ ನಿಜವಾದ ನ್ಯಾಯವಿಲ್ಲ.

ಅದು ಏನೇ ಆಗಿರಲಿ, ಮೈಕಲ್‍ನ ನಿಲುವು ಅತಿರೇಕದಿಂದ ಕೂಡಿದ್ದಿರಬಹುದು, ನಾವು ಇಲ್ಲಿ ನೋಡುವುದೇನೆಂದರೆ ಒಂದು ಸಮಸ್ಯೆಗೆ ದೊರೆಯುವ ತಾರ್ಕಿಕ ಕಾರ್ಯ ಫಲವಷ್ಟೇ. ಅದರಲ್ಲಿ ಹೊಸತೇನೂ ಇಲ್ಲ. ಸಾವಿರಾರು ವರ್ಷಗಳ ಹಿಂದೆ ಮೋಶೆ ಸಹ ಪುರಾತನ ಇಸ್ರಾಯೇಲ್ಯರೊಂದಿಗೆ ಇವೆಲ್ಲವನ್ನು ಪ್ರಯೋಗ ಮಾಡಿದ್ದ: "ನಾವು ಈಗ ಈ ಸ್ಥಳದಲ್ಲಿ ನಡೆಯುವಂತೆ ಎಲ್ಲರೂ ತಮ್ಮ ತಮ್ಮ ಮನಸ್ಸಿಗೆ ತೋರಿದಂತೆ ನಡೆಯಕೂಡದು" (ಧ.ಕಾ 12:8, ಇದರ ಜೊತೆ ನ್ಯಾಯ 17:6 ಮತ್ತು ಜ್ಞಾ 12:15ನ್ನು ಸಹ ಓದಿಕೊಳ್ಳಿ).

ಹೀಗಿದ್ದಾಗ್ಯೂ, ನಮ್ಮ ಕಣ್ಣಿಗೆ ಸರಿ ಕಂಡಂತೆ ನ್ಯಾಯವಾದದ್ದನ್ನು ನಾವು ಮಾಡದೆ ಹೋದರೆ, ನಾವೇ ನ್ಯಾಯವಂತರಲ್ಲ, ಪರಿಶುದ್ಧರಲ್ಲ ಮತ್ತು ನೀತಿಧರ್ಮಕ್ಕನುಸಾರ ಸರಿಯಾದದ್ದು ಯಾವುದು ಎಂಬುದನ್ನು ನಿರ್ಣಯಿಸಲಿಕ್ಕಾಗದವರೂ ಆಗಿರುತ್ತೇವೆ. ಹೀಗಿದ್ದ ಮೇಲೆ ಮುಂದೇನು ಮಾಡಬೇಕು ಎಂಬುದು ನಮಗೆ ಹೇಗೆ ಗೊತ್ತಾಗಬೇಕು? ಉತ್ತರ: ನಮ್ಮೆಲ್ಲರನ್ನು ಸೃಷ್ಟಿಸಿದ ಕರ್ತನಾದ ದೇವರು, ನಮ್ಮ ಬಾಳಿಗೆ ಬೇಕಾದ ನೈತಿಕ ನಿಯಮಗಳನ್ನು ಹಾಕಿಕೊಟ್ಟಿರುವನು. ನಮ್ಮ ಕಣ್ಣುಗಳಿಗೆ ಬಹುಶಃ ಅವು ಕಾಣದಂತಿರಬಹುದು, ಆದರೆ ಕರ್ತನಾದ ದೇವರು ಯಾವಾಗಲೂ ನೀತಿಯನ್ನೇ ನಡೆಸುವನು.

`ಈ ಕೆಳಗಿನ ವೇದವಾಕ್ಯಗಳು ನೈತಿಕ ಚಾರಿತ್ರ್ಯ ಕುರಿತು ಹೇಳುವುದೇನು? ಧ.ಕಾ. 6:5; ಮಾರ್ಕ 12:29-51; ಪ್ರಕ 14:12.`

ನಮ್ಮ ಕ್ರೈಸ್ತೀಯ ಜಾಗತಿಕ ದೃಷ್ಟಿಗೆ ನಾವು ವಿಮೋಚನೆಯನ್ನು ಕೇಂದ್ರ ಬಿಂದು ಮಾಡಲು ಹೊರಟರೆ, ಆಗ ನಾವು ದೇವರಾಜ್ಞೆಯಾದ ದಶಾಜ್ಞೆಗಳನ್ನು ಸಹ ಕೇಂದ್ರ ಅಂಶವಾಗಿ ಪರಿಗಣಿಸಬೇಕು. ಪಾಪವನ್ನು ಬೇರ್ಯಾವುದರಿಂದ ಬಿಡುಗಡೆಗೊಳಿಸಬೇಕಿದೆ? ಆಜ್ಞೆಯ ಉಲ್ಲಂಘನೆಯೇ ಪಾಪವಲ್ಲವೇ? (ರೋಮ 3:20). ದೇವರಾಜ್ಞೆಯನ್ನು ಹೊರತುಪಡಿಸಿದರೆ, ಸುವಾರ್ತೆ ನಿಜಕ್ಕೂ ಅರ್ಥರಹಿತ. ಈ ಕಾರಣಕ್ಕಾಗಿಯೇ ದೇವರಾಜ್ಞೆ ನಮ್ಮನ್ನು ರಕ್ಷಿಸದಿದ್ದರೂ, ನಮ್ಮನ್ನು ತನ್ನ ಬಂಧನದಲ್ಲಿರಿಸಿದೆ.

ಆದ್ದರಿಂದಲೇ ಸೆವೆಂತ್-ಡೇ ಅಡ್ವೆಂಟಿಸ್ಟ್ ಶಿಕ್ಷಣದಲ್ಲಿ, ಎಲೆನ್ ಜಿ ವೈಟ್ ಅಮ್ಮನವರು ಹೇಳುವುದು "ದೇವರಾಜ್ಞೆಯ ನಿತ್ಯತೆ" ಎಂಬ ಸತ್ಯಕ್ಕೆ ಒತ್ತು ಕೊಡಬೇಕು. ಇದರಲ್ಲಿ ಸಬ್ಬತ್ ಸಹ ಅಡಕವಾಗಿದೆ. ನಮ್ಮ ಜೀವನದಲ್ಲಿ ಎಷ್ಟು ಸಾಧ್ಯವೋ ಅಷ್ಟರ ಮಟ್ಟಿಗೆ ಶಿಕ್ಷಣ, ದೇವರ ಸ್ವರೂಪವನ್ನು ನಮ್ಮಲ್ಲಿ ಪುನರ್ ಸ್ಥಾಪನೆ ಮಾಡುವುದಾದರೆ, ಕೆಳಹಂತದಿಂದಲೇ ದೇವರಾಜ್ಞೆಯನ್ನು ಎತ್ತಿ ಹಿಡಿಯಬೇಕು. ಕ್ರಿಸ್ತನ ನಿದರ್ಶನದ ಬೆಳಕಿನಲ್ಲಿ, ನೈತಿಕ ನಿಯಮವು ದೇವರ ದೃಷ್ಟಿಯಲ್ಲಿ ಯಾವುದು ಸರಿ ಎಂಬುದನ್ನು ತೋರಿಸಿಕೊಡುತ್ತದೆ.