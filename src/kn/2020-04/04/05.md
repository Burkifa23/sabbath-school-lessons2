---
title:  ವಿಮೋಚಕನನ್ನೇ ಆರಾಧಿಸಿರಿ
date:  21/10/2020
---

ನಮ್ಮ ನಂಬಿಕೆಗೆ ಸೃಷ್ಟಿಯ ತತ್ವನಿರ್ಣಯಕವಾದುದು. ಅದರಲ್ಲೂ ವಿಶೇಷವಾಗಿ ಹೊಸ ಒಡಂಬಡಿಕೆಯಲ್ಲಿ, ಅದು ಒಂಟಿಯಾಗಿ ಬಾರದು. ವಿಮೋಚನೆಯ ತತ್ವದೊಂದಿಗೆ ಜಂಟಿಹಾಕಿಕೊಂಡು, ಒಂದರಿಂದ ಇನ್ನೊಂದು ಬಿಡಿಸಲಾಗದಷ್ಟು ಜೋಡಿಯಾಗಿ ಬಂದಿವೆ. ಅದಕ್ಕೆ ಕಾರಣವನ್ನು ನೇರವಾಗಿ ಹೇಳಬೇಕೆಂದರೆ: ಪಾಪ ಮತ್ತು ಮರಣ ತುಂಬಿರುವ ಈ ಅಧಃಪತನಗೊಂಡ ಜಗತ್ತಿಗೆ ಸೃಷ್ಟಿಯ ತತ್ವವೊಂದೇ ಸಾಲದು. ನಾವು ಜೀವಿಸುತ್ತೇವೆ. ನಾವು ಹೋರಾಡುತ್ತೇವೆ, ನಾವು ಸಂಕಟಪಡುತ್ತೇವೆ (ನಾವೆಲ್ಲ ಇವುಗಳನ್ನು ಅನುಭವಿಸಿದ್ದೇವೆ) ನಂತರ ಮುಂದೇನು? ನಾವು ಸಾಯುತ್ತೇವೆ. ಪ್ರಾಣಿಯೊಂದು ರಸ್ತೆಬದಿಯಲ್ಲಿ ಹೋಗಿ ಹೆಣವಾಗಿ ಬಿದ್ದಿರುತ್ತದೆಯೋ ಹಾಗೊಂದು ದಿನ ಹೆಣವಾಗಿಬಿಡುತ್ತೇವೆ.

ಇದೂ ಸಹ ಒಂದು ಘನಕಾರ್ಯವಾಗುವುದು ಹೇಗೆ? ಆದ್ದರಿಂದ ನಮ್ಮ ಜಾಗತಿಕ ದೃಷ್ಟಿಯಲ್ಲಿ ಮತ್ತೊಂದು ನಿರ್ಣಾಯಕವಾದ ತತ್ವ-ವಿಮೋಚನೆಯ ತತ್ವ. ಅಂದರೆ ನಮ್ಮನ್ನು ರಕ್ಷಿಸುವ ಸಲುವಾಗಿ ನಮಗಾಗಿ ಮರಣಿಸಿ ನಂತರ ಪುನರುತ್ಥಾನಗೊಂಡ ಯೇಸುಕ್ರಿಸ್ತನಲ್ಲಿ ನಮಗೆ ನಂಬಿಕೆಯಿದೆ. ನಮ್ಮ ನಂಬಿಕೆಯ ಕೇಂದ್ರಬಿಂದು ಸಹ ಇದಾಗಿದೆ.

`ಯೋಹಾನ 1:1-14ನ್ನು ಓದಿರಿ. ಈ ವಾಕ್ಯಗಳು ಯೇಸು ಯಾರು ಮತ್ತು ನಮ್ಮನ್ನು ರಕ್ಷಿಸುವುದಕ್ಕಾಗಿ ಆತನು ಮಾಡಿದ್ದೇನು ಎಂಬ ವಿಷಯದಲ್ಲಿ ಈ ವಾಕ್ಯಗಳು ನಮಗೆ ತಿಳಿಸಿಕೊಡುವುದೇನು?`

ಮೊದಲನೇ ದೇವದೂತನ ಸಂದೇಶದ ಕಡೆಗೂ ನಮ್ಮ ಗಮನ ಕೊಡೋಣ: "ಮತ್ತೊಬ್ಬ ದೇವದೂತನು ಆಕಾಶದಲ್ಲಿ ಹಾರಿಹೋಗುವುದನ್ನು ಕಂಡೆನು, ಭೂನಿವಾಸಿಗಳಾಗಿರುವ ಸಕಲ ಜನಾಂಗ ಕುಲ ಪ್ರಜೆಗಳವರಿಗೂ ಸಕಲ ಭಾಷೆಗಳನ್ನಾಡುವವರಿಗೂ ಸಾರಿಹೇಳುವುದಕ್ಕೆ ನಿತ್ಯವಾದ ಶುಭವರ್ತಮಾನವು ಅವನಲ್ಲಿತ್ತು. ಅವನು ನೀವೆಲ್ಲರೂ ದೇವರಿಗೆ ಭಯಪಟ್ಟು ಆತನನ್ನು ಘನಪಡಿಸಿರಿ. ಆತನು ನ್ಯಾಯತೀರ್ಪು ಮಾಡುವ ಗಳಿಗೆಯು ಬಂದಿದೆ. ಭೂಲೋಕ ಪರಲೋಕಗಳನ್ನು ಸಮುದ್ರವನ್ನೂ ನೀರಿನ ಬುಗ್ಗೆಗಳನ್ನೂ ಉಂಟುಮಾಡಿದಾತನಿಗೆ ನಮಸ್ಕಾರ ಮಾಡಿರಿ ಎಂದು ಮಹಾಶಬ್ದದಿಂದ ಹೇಳಿದನು" (ಪ್ರಕ 14:6,7).