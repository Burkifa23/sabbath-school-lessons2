---
title:  ಯೆಹೋವನ ಕಣ್ಣುಗಳು - ಸತ್ಯವೇದದ ಜಾಗತಿಕ ದೃಷ್ಟಿ
date:  17/10/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಜ್ಞಾ 15:3; ಯೋಬ 12:7-10; ಎಫೆಸ 6:12; ಪ್ರಕ 20:5,6; ಯೋಹಾನ 1:1-14; ಮಾರ್ಕ 12:29-31.

> <p>ಸ್ಮರಣವಾಕ್ಯ</p>
> "ಯೆಹೋವನ ದೃಷ್ಟಿಯು ಎಲ್ಲೆಲ್ಲಿಯೂ ಇರುವದು; ಆತನು ಕೆಟ್ಟವರನ್ನೂ ಒಳ್ಳೆಯವರನ್ನೂ ನೋಡುತ್ತಲೇ ಇರುವನು" ಜ್ಞಾ 15:3.

ಪೂಲೆಂಡ್ ದೇಶದ ಕವಿ ಜೆಸ್ಲಾವ್ ಮೈಲಾಜ್ ಒಂದು ಪದ್ಯ ಬರೆದಿದ್ದಾನೆ. ಆ ಪದ್ಯ ಕಲ್ಪನೆಯ ಪ್ರಾಣಿಗಳಿಂದ ಆರಂಭವಾಗುತ್ತದೆ: ಮಾತಾಡುವ ಮೊಲಗಳು, ಮಾತಾಡುವ ಅಳಿಲುಗಳು, ಇತ್ಯಾದಿ. "ನಿಜವಾದ ಸಾಮಾನ್ಯ ಪ್ರಾಣಿಗಳಂತೆಯೇ ಅವು ಸಹ ಇದ್ದವು", ಅವನು "ಪ್ರಪಂಚ ಕುರಿತ ನಮ್ಮ ಕಲ್ಪನೆ ವಾಸ್ತವ ಪ್ರಪಂಚದಂತೆಯೇ ಇದೆ" ಎಂದು ಬರೆದಿದ್ದನು. ಪದ್ಯದ ಕೊನೆಯಲ್ಲಿ"ಇವುಗಳನ್ನು ಕುರಿತು ಚಿಂತಿಸಿ, ನಡುಗಿರಿ" ಎಂದು ಬರೆದು ಮುಗಿಸಿದನು.

"ನಡುಗು" ಎಂಬ ಪದ ತುಂಬಾ ಕಠಿಣ, ಆದರೆ ಮಾನವ ಈ ಪ್ರಪಂಚ ಕುರಿತು ಆಲೋಚಿಸುವುದೆಲ್ಲ ಸಂಪೂರ್ಣವಾಗಿ ತಪ್ಪಾಗಿರಲೂ ಸಾಧ್ಯ. ಉದಾ: ಹೆಚ್ಚುಕಡಿಮೆ ಎರಡುಸಾವಿರ ವರ್ಷಗಳ ತನಕ ಪ್ರಪಂಚದ ಚಾಣಾಕ್ಷರು ಮತ್ತು ಮೇಧಾವಿಗಳು,ಈ ಭೂಮಿಯು ಚಲಿಸದೆ ವಿಶ್ವದ ಕೇಂದ್ರದಲ್ಲಿ ನಿಂತಿದೆ ಎಂದು ತಿಳಿದಿದ್ದರು. ಇಂದು ಭೂಮಿಯ ಮೇಲಿರುವ ಚಾಣಾಕ್ಷರು ಮತ್ತು ಮೇಧಾವಿಗಳು ಏಕಕೋಶ ಜೀವಿಯಿಂದ ಮಾನವನ ಉಗಮವಾಯಿತೆಂದು ಚಿಂತನೆ ಮಾಡುತ್ತಿದ್ದಾರೆ.

ಮಾನವರಾದ ನಾವು, ಪ್ರಪಂಚದ ಉಗಮದ ವಿಷಯದಲ್ಲಿ ತಟಸ್ಥ ನಿಲುವನ್ನು ಎಂದಿಗೂ ತೆಗೆದುಕೊಳ್ಳಲಾಗದು. ನಾವು ಪ್ರಪಂಚವನ್ನು ವೀಕ್ಷಿಸುತ್ತೇವೆ. ಪ್ರಪಂಚ ನಮ್ಮ ಮೇಲೆ ಬೀರುವ ಪ್ರಭಾವದ ಆಧಾರದ ಮೇಲೆ, ನಮ್ಮದೇ ಆದ ರೀತಿಯಲ್ಲಿ ಪ್ರಪಂಚವನ್ನು ವ್ಯಾಖ್ಯಾನಿಸುತ್ತೇವೆ. ನಮ್ಮ ಸುತ್ತಮುತ್ತಲಿರುವ ಪ್ರಪಂಚವನ್ನು ನಮ್ಮದೇ ಆದ ರೀತಿಯಲ್ಲಿ ಅರ್ಥೈಸಿಕೊಳ್ಳುತ್ತೇವೆ. ಇದನ್ನೇ ಜಾಗತಿಕ ನೋಟವೆಂದು ಕರೆಯುತ್ತೇವೆ. ಯುವಜನರಿಗೂ ಮತ್ತು ವಯಸ್ಸಾದ ಹಿರಿಯ ಸಭಿಕರಿಗೂ ಇದೇ ಸತ್ಯವೇದದ ಜಾಗತಿಕ ನೋಟವೆನ್ನುವ ಮೂಲಕ ತಪ್ಪಾದ ಬೋಧನೆಗಳನ್ನು ಮಾಡುತ್ತಿರುತ್ತೇವೆ.

_* ಅಕ್ಟೋಬರ್ 24ರ ಸಬ್ಬತ್ತಿನ ಶಾಲೆಯ ಸಿದ್ಧತೆಗಾಗಿ ಈ ಪಾಠ ಓದಿಕೊಳ್ಳಿ._