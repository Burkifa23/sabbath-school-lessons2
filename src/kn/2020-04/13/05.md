---
title:  ಪರಲೋಕದ ಶಾಲೆ
date:  23/12/2020
---

"ಹೇಗೆಂದರೆ ಕ್ಷಣಮಾತ್ರವಿರುವ ನಮ್ಮ ಹಗುರವಾದ ಸಂಕಟವು ಅತ್ಯಂತಾಧಿಕವಾದ ಪ್ರತಿಫಲವನ್ನು ಉಂಟುಮಾಡಿ ನಮಗೆ ನಿರಂತರವಾಗಿರುವ ಗೌರವವಾದ ಪ್ರಭಾವವನ್ನು ದೊರಕಿಸುತ್ತದೆ. ನಾವು ಕಾಣುವಂಥದನ್ನು ಲಕ್ಷಿಸದೆ ಕಾಣದಿರುವಂಥದ್ದನ್ನು ಲಕ್ಷಿಸುವವರಾಗಿದ್ದೇವೆ. ಕಾಣುವಂಥದು ಸ್ವಲ್ಪಕಾಲ ಮಾತ್ರ ಇರುವುದು; ಕಾಣದಿರುವಂಥದು ಸದಾಕಾಲವೂ ಇರುವುದು" (2 ಕೊರಿಂಥ 4:17-19).

`ಈ ಕೆಳಗಿನ ವಾಕ್ಯಗಳು ಯಾವ ನಿರೀಕ್ಷೆಯನ್ನು ನಮಗೆ ಕೊಡುತ್ತದೆ? ಯೇಸು ಕ್ರಿಸ್ತನಿಂದ ನಮಗೆ ವಾಗ್ದಾನ ಮಾಡಲ್ಪಟ್ಟ, ನಾವು ಕಾಯುತ್ತಿರುವಂತಹ: "ಕಾಣದಿರುವಂಥದು ಸದಾಕಾಲವೂ ಇರುವುದು" ಎಂದರೆ ಅವು ಯಾವುವು? ಪ್ರಕ 2:1,2; ಪ್ರಕ 2:7; ಪ್ರಕ 7:14-17ನ್ನೂ ಸಹ ಓದಿಕೊಳ್ಳಿರಿ.`

ಕ್ರಿಸ್ತನಲ್ಲಿ ನಮಗೆ ಕೊಡಲು ಒಪ್ಪಿರುವ ವಾಗ್ದಾನಗಳು ಎಷ್ಟೇ ವಾಸ್ತವವಾದದ್ದಾಗಿದ್ದರೂ, ಅವುಗಳಲ್ಲಿ ನಂಬಿಕೆಯಿಡಲು ಅದೆಷ್ಟೇ ಸಕಾರಣಗಳನ್ನು ನೀಡಿದ್ದರೂ, ನಮಗೆ ಏನು ಕಾದಿದೆಯೋ ಅದಕ್ಕೆ ಬೇಕಾಗಿರುವ ಸುಳಿವುಗಳನ್ನೂ, ಇಂಗಿತಗಳನ್ನೂ, ಸತ್ಯವೇದ ಕೊಟ್ಟಿರುವದಂತೂ ನಿಜವೇ ಸರಿ. ಖಚಿತವಾಗಿ ಹೇಳಬಹುದಾದ ಒಂದು ವಿಷಯವೆಂದರೆ: ಅದು ಶ್ರೇಷ್ಠತಮವಾದದ್ದು! ಯಾಕೆಂದರೆ ಪಾಪದ ಹಾವಳಿಯಿಲ್ಲದಿರುವ ಆ ಬದುಕು ಅದೆಷ್ಟು ಆನಂದಮಯವಾಗಿಯೂ ಮತ್ತು ಪರಿಶುದ್ಧವಾಗಿಯೂ ಇರುತ್ತದೆ ಎಂಬುದನ್ನು ಸ್ವಲ್ಪ ಹೊತ್ತು ಚಿಂತನೆ ಮಾಡಿನೋಡಿರಿ.

ನಮ್ಮೆಲ್ಲ ನೋವು, ನಮ್ಮೆಲ್ಲ ಸಂಕಟ, ನಮ್ಮೆಲ್ಲ ಪ್ರಯಾಸಗಳಿಗೆ ಕಾರಣ. ಪಾಪ ಮತ್ತು ಪಾಪದ ಪರಿಣಾಮ. ಇವೆಲ್ಲವನ್ನು ಇಲ್ಲದಂತಾಗಿಸಲು ಯೇಸುಕ್ರಿಸ್ತನು ಧರೆಗಿಳಿದು ಬಂದನು. ಪಾಪದ ಆಗಮನಕ್ಕಿಂತ ಮುನ್ನ ದೇವರು ಆದಿಯಲ್ಲಿ ಈ ಭೂಮಿ ಹೇಗಿರಬೇಕೆಂದು ಅಂದುಕೊಂಡಿದ್ದನೋ ಆ ಹಿಂದಿನ ಸ್ಥಿತಿಗೆ ಭೂಮಿಯನ್ನು ತರುವ ಕೆಲಸವನ್ನು ಕ್ರಿಸ್ತನು ಮಾಡುವನು. ಅದಕ್ಕಿಂತಲೂ ಉತ್ತಮವಾದದ್ದನ್ನು ಆತ ನಿರ್ಮಿಸಲು ಶಕ್ತನು. ಯಾಕೆಂದರೆ ಈ ಎಲ್ಲದರ ಮಹಿಮೋತ್ಸವದ ನಡುವೆಯೂ, ನಮ್ಮ ಈ ಉತ್ಸವಕ್ಕೆ, ನಮ್ಮ ಬಿಡುಗಡೆಗೆ, ಕಾರಣವಾದ ಕ್ರಿಸ್ತನ ಹಸ್ತಗಳಲ್ಲಿಯೂ ಮತ್ತು ಪಾದಗಳಲ್ಲಿಯೂ ಮೂಡಿರುವ ಮೊಳೆಯ ಕಲೆಗಳನ್ನು ದೃಷ್ಟಿಸಿ ನೋಡುತ್ತೇವೆ. ನಮ್ಮ ವಿಮೋಚನೆಗೆ ಆತ ತೆತ್ತ ಬೆಲೆಯಿದು.

ನಮ್ಮ ದೃಷ್ಟಿಯನ್ನು ಕತ್ತಲಾಗಿಸುತ್ತಿರುವ ಕಣ್ಣಿಗೆ ಕಟ್ಟಿದ ಬಟ್ಟೆಯನ್ನು ಕಿತ್ತು ಬೀಸಾಡಿದಾಗ, ದೇವನಗರಿಯ ಸೌಂದರ್ಯವನ್ನು ಕಾಣುವೆವು. ಅದರ ಸುಳಿವನ್ನು ಈಗ ಸೂಕ್ಷ್ಮದರ್ಶಕದಲ್ಲಿ ಕಾಣುವಂತೆ ಕಾಣುತ್ತಿದ್ದೇವೆ. ದೂರದರ್ಶಕದಲ್ಲಿ (ಟೆಲಿಸ್ಕೋಪ್‍ನಲ್ಲಿ) ದೂರದ ವಸ್ತುಗಳನ್ನು ನೋಡುವಂತೆ ಈವತ್ತು ನಾವು ಪರಲೋಕವನ್ನು ಬಹುದೂರದಿಂದ ನೋಡುತ್ತಿದ್ದೇವೆ. ಯಾವಾಗ, ಪಾಪದ ಕೇಡನ್ನು ಸಂಪೂರ್ಣವಾಗಿ ತೆಗೆದುಹಾಕಲಾಗುತ್ತದೋ, ಆಗ ಇಡೀ ಭೂಮಿಯು "ನಮ್ಮ ದೇವರಾದ ಕರ್ತನ ಸೌಂದರ್ಯ"ವೋ ಎಂಬಂತೆ ಕಾಣುವುದು. ನಮ್ಮ ಅಧ್ಯಯನಕ್ಕೆ ಎಂತಹ ಒಂದು ಕ್ಷೇತ್ರವೇ ತೆರೆದುಕೊಳ್ಳುತ್ತಿದೆ! ಅಲ್ಲಿ ವಿಜ್ಞಾನದ ವಿದ್ಯಾರ್ಥಿಗಳು ಸೃಷ್ಟಿಯ ದಾಖಲೆಗಳನ್ನು ಓದಬಹುದು. ದುಷ್ಟತನದ ನಿಯಮಗಳನ್ನು ಜ್ಞಾಪಿಸಿಕೊಳ್ಳಬೇಕಿಲ್ಲ. ಅಲ್ಲಿ ಪ್ರಕೃತಿಯ ಧ್ವನಿಗಳಲ್ಲಿ ಮೂಡಿರುವ ಸುಮಧುರ ಸಂಗೀತವನ್ನು ಕೇಳಿಸಿಕೊಳ್ಳಬಹುದು. ಅಲ್ಲೆಲ್ಲೂ ಪ್ರಲಾಪದ ಗೋಳಾಟವಾಗಲಿ ಅಥವಾ ಅಳುವಿನ ಸಣ್ಣದನಿಯಾಗಲಿ ಕೇಳಿಬರುವುದಿಲ್ಲ. ಸೃಷ್ಟಿಯ ಎಲ್ಲ ವಸ್ತುಗಳಲ್ಲಿ ಒಂದು ಕೈಬರಹವನ್ನು ಗುರುತಿಸಬಹುದು. `ದೇವರ ನಾಮ ದೊಡ್ಡದಾಗಿ ಬರೆಯಿರಿ'. ಇಡೀ ವಿಶ್ವ ಅದನ್ನು ನೋಡಲಿ. ಭೂಮಿಯಲ್ಲಾಗಲಿ ಅಥವಾ ಸಮುದ್ರದಲ್ಲಾಗಲಿ ಅಥವಾ ಆಕಾಶದಲ್ಲಾಗಲಿ ಒಂದೇ ಒಂದು ಕೇಡಿನ ಗುರುತಾಗಲಿ ಅಲ್ಲಿ ಇರುವುದಿಲ್ಲ. ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 303.

`ಸಂಪೂರ್ಣವಾಗಿ ಹೊಸದಾದ ಪ್ರಪಂಚವೊಂದರಲ್ಲಿ ಎಂದೆಂದೂ ಬಾಳುವೆ ನಡೆಸಬೇಕಾದ ಚಿತ್ರಣವನ್ನು ಕಲ್ಪಿಸಿ ನೋಡಿ. ಅಲ್ಲಿಗೆ ಹೋಗದಿದ್ದರೆ, ಇಲ್ಲಿಗೆ ಜೀವನ ಬಲು ಕಷ್ಟವಾಗಬಹುದು. ಈ ವಿಷಯದಲ್ಲಿ ನಿಮ್ಮ ಕಲ್ಪನೆಯೇನು? ಭವಿಷ್ಯವನ್ನು ಕುರಿತು ನಿಮ್ಮ ನಿರ್ದಿಷ್ಟ ನಿಲುವೇನು?`