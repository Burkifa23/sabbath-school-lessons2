---
title: ಹೆಚ್ಚಿನ ಚಿಂತನೆ
date:  25/12/2020
---

"ಎಲೆನ್ ಜಿ ವೈಟ್‍ರವರ ಎಜುಕೇಷನ್ ಪುಸ್ತಕದಿಂದ, "ದಿ ಸ್ಕೂಲ್ ಆಫ್ ದಿ ಈಯರ್‍ಆಪ್ಟರ್" ಎಂಬ ಅಧ್ಯಾಯವನ್ನು, ಪುಟ 301309ರವರೆಗೆ ಓದಿಕೊಳ್ಳಿರಿ ಮತ್ತು ದಿ ಗ್ರೇಟ್ ಕಾಂಟ್ರೋವರ್ಸಿಯ ಪುಸ್ತಕದ ಪುಟ 662 ರಿಂದ 678ರಲ್ಲಿರುವ "ದಿ ಕಾಂಟ್ರೊವರ್ಸಿ ಎಂಡೆಡ್" ಎಂಬ ಅಧ್ಯಾಯವನ್ನು ಓದಿಕೊಳ್ಳಿರಿ.

"ನಾವಿಂದು ಈ ಲೋಕದಲ್ಲಿ ಯಾವ ಸಿಂಹವನ್ನು ಕಂಡು ಭಯಭೀತರಾಗುತ್ತೇವೆಯೋ ಮತ್ತು ದಿಗಿಲು ಬೀಳುತ್ತೇವೆಯೋ, ಅದೇ ಸಿಂಹ ನೂತನ ಭೂಮಿಯಲ್ಲಿ ಕುರಿಯೊಂದಿಗೆ ಮಲಗುತ್ತದೆ. ಅಲ್ಲಿ ಶಾಂತಿ-ಸಮಾಧಾನ ಮತ್ತು ಸಾಮರಸ್ಯವಿರುತ್ತದೆ. ನೂತನ ಭೂಮಿಯ ಮೇಲಿನ ಮರಗಳು ನೇರವಾಗಿ, ಎತ್ತರವಾಗಿ ಮತ್ತು ವಿಶಾಲವಾಗಿ ಬೆಳೆದು ನಿಂತಿರುತ್ತವೆ...".

"ನಮ್ಮ ಭೂಮಿಯ ಮೇಲಿನ ಮನೆಯ ಸೌಂದರ್ಯವೆಲ್ಲವೂ, ಸ್ಫಟಿಕ ಸ್ಪಷ್ಟವಾದ ನದಿ ನೀರನ್ನೂ ಮತ್ತು ಹಸಿರು ಹೊಲಗಳನ್ನೂ, ತೂಗಾಡುವ ಮರಗಳನ್ನೂ ಮತ್ತು ಜೀವಂತ ನೀರಿನ ಬುಗ್ಗೆಗಳನ್ನೂ, ಹೊಳೆಯುವ ನಗರಗಳನ್ನೂ ಮತ್ತು ಬಿಳಿಯ ನಿಲುವಂಗಿ ಉಟ್ಟುಕೊಂಡ ಹಾಡುಗಾರರು ನಮ್ಮ ಪರಲೋಕದ ಮನೆಯ ನೆನಪು ಕೊಡುತ್ತವೆ. ಪರಲೋಕದ ಸೌಂದರ್ಯವನ್ನು ಎಂತಹ ಲೋಕಪ್ರಸಿದ್ಧಿ ಕಲೆಗಾರನಿಂದ ಚಿತ್ರಿಸಲಾಗದು ಮತ್ತು ಯಾವ ಲೋಕಪ್ರಸಿದ್ಧಿ ವಾಗ್ಮಿಯಿಂದಲೂ ವರ್ಣಿಸಲಾಗದು. ರಕ್ಷಿಸಲ್ಪಟ್ಟವರ ಮನೆಯನ್ನು ನಿಮ್ಮ ಕಲ್ಪನಾಶಕ್ತಿಯನ್ನೆಲ್ಲಾ ಉಪಯೋಗಿಸಿಕೊಂಡು ಚಿತ್ರಿಸಿಕೊಳ್ಳಿರಿ. ನಿಮ್ಮ ಅತ್ಯಂತ ಪ್ರಕಾಶಮಾನ ಕಲ್ಪನೆಯನ್ನು ಮೀರಿದ ಮಹಿಮಾಭರಿತ ಲೋಕವದು" - ಎಲೆನ್ ಜಿ ವೈಟ್, ಹೆವನ್, ಪುಟ 133, 134.

"ಭವಿಷ್ಯದ ಭಾಗ್ಯತೆಯನ್ನು ತುಂಬಾ ಪ್ರಾಪಂಚಿಕ ಎಂದು ತೋರುವ ಭಯವು ಅನೇಕರು ಸತ್ಯಗಳನ್ನು ಆಧ್ಯಾತ್ಮಿಕಗೊಳಿಸಲು ಕಾರಣವಾಯಿತು. ಅಂತಹ ಆಧ್ಯಾತ್ಮಿಕತೆ ಪರಲೋಕವನ್ನು ನಮ್ಮ ಮನೆಯಂತೆ ನೋಡಲು ಸಹಾಯ ಮಾಡಿತು. ಕ್ರಿಸ್ತನು ತಾನು ತನ್ನ ತಂದೆಯ ಮನೆಗೆ ಹಿಂತಿರುಗಿ, ಅವರಿಗೆ ಬಿಡಾರಗಳನ್ನು ಸಿದ್ಧಮಾಡುವ ಭರವಸೆಯನ್ನು ಕೊಟ್ಟಿದ್ದಾನೆ. ದೇವರ ವಾಕ್ಯಗಳ ಬೋಧನೆಯನ್ನು ಅಂಗೀಕಾರ ಮಾಡಿಕೊಂಡವರು ಖಂಡಿತವಾಗಿಯೂ ಪರಲೋಕ ವಾಸಸ್ಥಾನದ ಬಗ್ಗೆ ಅಜ್ಞಾನಿಗಳಾಗಿರಲು ಸಾಧ್ಯವಿಲ್ಲ... ನೀತಿವಂತನಿಗೆ ಸಿಗುವ ಪ್ರತಿಫಲವನ್ನು ವರ್ಣಿಸಲು ಮಾನವನ ಭಾಷೆಗಳಿಂದ ಸಾಧ್ಯವಾಗದು. ಆದರೆ ಆ ನೀತಿವಂತರಿಗೆ ಅದು ಸಾಧ್ಯವಾಗುವುದು. ಪರದೈಸಿಯಲ್ಲಿರುವ ದೇವರ ಮಹಿಮೆಯನ್ನು ಸೀಮಿತ ಜ್ಞಾನವುಳ್ಳ ಮನುಷ್ಯನಿಂದ ಗ್ರಹಿಸಲಾಗದು"ಎಲೆನ್ ಜಿ ವೈಟ್, ದಿ ಗ್ರೇಟ್ ಕಾಂಟ್ರೊವರ್ಸಿ, ಪುಟ 674, 675.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಿತ್ಯತ್ವದ ಆಶೀರ್ವಾದದ ಬಗ್ಗೆ ವಿವೇಚನಾರಹಿತವಾದ ಜನರ ವಿಷಯದಲ್ಲಿ  ಪ್ಯಾಸ್ಕಲಿನ ಚಿಂತನೆಯನ್ನು ಕುರಿತು ಆಲೋಚನೆ ಮಾಡಿರಿ. ಜನ ಏಕೆ ಹೀಗಿದ್ದಾರೆ ಎಂಬುದಕ್ಕೆ ನಿಮ್ಮ ಆಲೋಚನೆ ಏನು? ಇದೊಂದು ವಿಚಾರಹೀನ ಮನೋವೃತ್ತಿಯಾಗುವುದೇಕೆ?`

`2. ನಮ್ಮ ನಂಬಿಕೆಗೆ ನಿತ್ಯಜೀವದ ನಿರೀಕ್ಷೆ ಬಹಳ ಮುಖ್ಯ ಎಂಬ ವಿಷಯವಾಗಿ ಚಿಂತನ-ಮಂಥನ ನಡೆಸಿರಿ. ಇದಿಲ್ಲದಿದ್ದರೆ, ಏನೂ ಇಲ್ಲ ಎನಿಸುವುದೇಕೆ?`

`3. ನೈಸರ್ಗಿಕ ಪ್ರಪಂಚದಲ್ಲಿ ಅಸ್ತಿತ್ವದಲ್ಲಿರುವ ನಂಬಲಾಗದ ವಿಸ್ಮಯಗಳನ್ನು ಕುರಿತು ಚಿಂತನೆ ನಡೆಸಿರಿ. ಜೀವಶಾಸ್ತ್ರ, ಭೂಗೋಳ ಶಾಸ್ತ್ರ, ಖಗೋಳ ಶಾಸ್ತ್ರ, ಭೌತಶಾಸ್ತ್ರ, ರಸಾಯನಶಾಸ್ತ್ರ ಮುಂತಾದ ಅನೇಕ ಶಾಸ್ತ್ರಗಳಲ್ಲಿ ಜನ ಮೊದಲನೆ ಉದಾಹರಣೆಗೆ ವಿಜ್ಞಾನಿಗಳು, "ಸರಳ ಜೀವ ರೂಪಗಳ" ಕುರಿತು ಇಂದುಮಾತನಾಡುವುದೇ ಇಲ್ಲ. ಯಾಕೆಂದರೆ ಈಗ ಸರಳ ಜೀವ ರೂಪಗಳು ಇನ್ನೆಂದಿಗೂ ಸರಳವಾಗಿ ಉಳಿದಿಲ್ಲ. ಪ್ರತಿಯೊಂದು ಹೊಸ ತಾಂತ್ರಿಕ ಪ್ರಗತಿ, ವೈಜ್ಞಾನಿಕ ಅನ್ವೇಷಣೆ ಹೆಚ್ಚು ಹೆಚ್ಚು ಪ್ರಶ್ನೆಗಳನ್ನು ಹುಟ್ಟುಹಾಕಿ ನಮ್ಮಿಂದ ಉತ್ತರಗಳನ್ನು ನಿರೀಕ್ಷಿಸುತ್ತಿವೆ. "ಪರಲೋಕದ ಶಾಲೆಯಲ್ಲಿ" ನಾವು ಅದೆಷ್ಟು ಕಲಿಯುತ್ತೇವೆ ಎಂಬುದನ್ನು ಅರ್ಥಮಾಡಿಕೊಳ್ಳಲಿಕ್ಕೆ ಮೇಲಿನ ಚಿಂತನೆ ಹೇಗೆ ಸಹಾಯ ಮಾಡುತ್ತದೆ?`