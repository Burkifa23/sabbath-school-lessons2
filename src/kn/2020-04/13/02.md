---
title:  ಸತ್ತವರ ಸ್ಥಿತಿಗತಿ
date:  20/12/2020
---

ಕ್ರಿ.ಶ. 1600ರಲ್ಲಿ, ಒಬ್ಬ ಫ್ರೆಂಚ್ ಬರಹಗಾರನಿದ್ದ. ಅವನ ಹೆಸರು ಬ್ಲೈಸ್ ಪ್ಯಾಸ್ಕಲ್. ಅವನು ಮಾನವನ ಸ್ಥಿತಿಗತಿಗಳನ್ನು ಕುರಿತು ಚಿಂತಿಸುತ್ತಿದ್ದ. ಅವನಿಗೆ ಒಂದು ಅಂಶ ಸ್ಪಷ್ಟವಾಗಿತ್ತು. ಒಬ್ಬ ಮನುಷ್ಯ ಎಷ್ಟು ದೀರ್ಘಕಾಲ ಬದುಕಿದ್ದರೂ (ಆ ಕಾಲಕ್ಕೆ ಜನ ದೀರ್ಘಕಾಲ ಬದುಕುತ್ತಲೂ ಇರಲಿಲ್ಲ). ಅವನ ಜೀವನ ಅದೆಷ್ಟು ಒಳ್ಳೆಯದಾಗಿದ್ದರೂ (ಆಗಿನ ಕಾಲಕ್ಕೆ ಬಹಳ ಸೌಕರ್ಯವೂ ಇರಲಿಲ್ಲ). ಅಲ್ಪಕಾಲದಲ್ಲಿ, ಇಲ್ಲವೇ ಇನ್ನಷ್ಟು ಕಾಲವಾದ ಮೇಲೆ ಅವನು ಸಾಯುವುದಂತೂ ಖಚಿತ.

ಸಾವಿನ ಮುಂಚಿನ ಮಾನವನ ಜೀವನ ಅಲ್ಪ ಅವಧಿಯದು. ಆದರೆ ಸಾವಿನ ನಂತರದ ಅವನ ಜೀವನ ದೀರ್ಘ ಅವಧಿಯದು; ಅನಂತವಾದದ್ದು. ಪ್ಯಾಸ್ಕಲನಿಗೆ, ಒಬ್ಬ ವ್ಯಕ್ತಿಯು ಕಂಡುಕೊಳ್ಳಬಹುದಾದ ಅಥವಾ ಕಂಡು ಹಿಡಿಯಬೇಕಾದ ಅತ್ಯಂತ ತಾರ್ಕಿಕ ವಿಷಯವೆಂದರೆ ಸತ್ತವರಿಗೆ ಎಂಥ ಸ್ಥಿತಿ ಕಾಯುತ್ತಿದೆ ಮತ್ತು ಜನರು "ಕಚೇರಿಯ ನಷ್ಟ, ಅಥವಾ ಅವರ ಗೌರವಕ್ಕೆ ಕೆಲವು ಕಾಲ್ಪನಿಕ ಅವಮಾನಗಳು" ಮುಂತಾದ ವಿಷಗಳ ಬಗ್ಗೆ ಎಲ್ಲರೂ ಕೆಲಸ ಮಾಡುವರನ್ನು ನೋಡಿ ಅವರು ಆಶ್ಚರ್ಯಚಕಿತರಾದರು. ಆದರೂ ಅವರು ಸತ್ತ ನಂತರ ಏನಾಗುತ್ತದೆ ಎಂಬ ಪ್ರಶ್ನೆಗೆ ಗಮನವೇ ಹರಿಸಲಿಲ್ಲ.

ಪ್ಯಾಸ್ಕಲ್‍ಗೆ ಇಲ್ಲಿ ಹೇಳುವುದಕ್ಕೆ ಒಂದು ವಿಷಯವಿದೆ. ಯಾರು ಕ್ರಿಸ್ತನಲ್ಲಿ ರಕ್ಷಣೆಯನ್ನು ಕಂಡುಕೊಂಡಿದ್ದಾರೋ, ಅವರಿಗೆ ಮಾಡಲ್ಪಟ್ಟಿರುವ ವಾಗ್ದಾನವನ್ನು ಕುರಿತು ಸತ್ಯವೇದ ಬಹಳಷ್ಟು ಸಮಯ ತೆಗೆದುಕೊಂಡು ಮಾತಾಡಿದೆ ಎಂಬುದರಲ್ಲಿ ಯಾವ ಸಂದೇಹವೂ ಇಲ್ಲ. ಆ ವಾಗ್ದಾನ, ಭವಿಷ್ಯದಲ್ಲಿ ಪ್ರಾಪ್ತವಾಗುವ ಆಶೀರ್ವಾದಗಳನ್ನು ಕುರಿತದ್ದೇ ಆಗಿದೆ.

`ಈ ಸತ್ಯವೇದ ವಾಕ್ಯಗಳನ್ನು ಓದಿಕೊಳ್ಳಿರಿ. ಇಲ್ಲಿ ನಮಗಿರುವ ನಿರೀಕ್ಷೆಗಳೇನು? ಯೋಹಾನ 6:54, ಯೋಹಾನ 3:16, 1 ಯೋಹಾನ 5:13; 1 ತಿಮೊಥಿ 1:16; ಯೋಹಾನ 4:14; ಯೋಹಾನ 6:40; ಯೂದ 1:21; ತೀತ 3:7.`

ಶಿಲುಬೆಯ ಬೆಳಕಿನಡಿಯಲ್ಲಿ ನಿತ್ಯಜೀವ ಹೆಚ್ಚು ಅರ್ಥಪೂರ್ಣವಾಗಿದೆ. ಶಿಲುಬೆ, ನಿತ್ಯಜೀವವನ್ನಲ್ಲದೆ ಬೇರಾವ ವಿಷಯವನ್ನು ಅಷ್ಟಾಗಿ ಒತ್ತಿ ಹೇಳುವುದಿಲ್ಲ. ವಿಶ್ವವನ್ನು ಸೃಷ್ಟಿ ಮಾಡಿದಾತನೆ- "ಜಗತ್ತನ್ನು ಉಂಟುಮಾಡಿದನು" (ಇಬ್ರಿ 1:2), "ಆತನಲ್ಲಿಯೇ ನಾವು ಜೀವಿಸುತ್ತೇವೆ, ಚಲಿಸುತ್ತೇವೆ, ಇರುತ್ತೇವೆ" (ಅ.ಕೃ. 17:28). ಆ ದೇವರೇ ಮಾನಾವತಾರದಲ್ಲಿ ಬಂದಿದ್ದನು. ಮಾನವನಾಗಿ ಮರಣಿಸಿದನು........ ಯಾವುದಕ್ಕಾಗಿ? ಕೊನೆಯಲ್ಲಿ, ರಸ್ತೆಯಲ್ಲಿ ಅಪಘಾತಕ್ಕೊಳಗಾದವನು ಸತ್ತು ಕೊಳೆಯುತ್ತಾನಲ್ಲ, ಹಾಗೆ ಕೊಳೆಯುವುದಕ್ಕಾಗಿಯೇ? ಹೊಸ ಒಡಂಬಡಿಕೆಯಲ್ಲಿ ನಿತ್ಯಜೀವದ ವಾಗ್ದಾನಗಳು ಹಾಸುಹೊಕ್ಕಾಗಿ ಬಂದಿರುವುದನ್ನು ನಾವು ಕಾಣಬಹುದು. ಈಗ ಆಗಿರುವ ಕೆಟ್ಟದ್ದನ್ನು ಸರಿಪಡಿಸುವುದಕ್ಕೆ ಹತ್ತು ದಶಲಕ್ಷ (1 ಮಿಲಿಯನ್) ವರ್ಷಗಳು ಕೋಟಿ (ಬಿಲಿಯನ್) ವರ್ಷಗಳಾದರೂ ಸಾಲದು, ಆದರೆ ನಿತ್ಯತ್ವ ಎಲ್ಲವನ್ನೂ ಸರಿಪಡಿಸಬಲ್ಲದು. ಅಮರತ್ವವುಳ್ಳವನೊಬ್ಬನೇ, ನಶ್ವರವಾದದ್ದೆಲ್ಲಕ್ಕಿಂತ ದೊಡ್ಡವನು. ಸರ್ವಶಕ್ತನು.

ಪ್ಯಾಸ್ಕಲನ ನಿಲುವು ಸರಿಯಾಗಿದೆ. ಏನು ಭವಿಷ್ಯದಲ್ಲಿ ಬರಲಿಕ್ಕಿದೆಯೋ (ನಿತ್ಯಜೀವ) ಅದಕ್ಕೆ ಹೋಲಿಸಿದರೆ, ನಮ್ಮ ಇಲ್ಲಿನ ಜೀವನ ಕ್ಷಣಿಕ. ನಮಗಾಗಿ ಕಾಯುತ್ತಿರುವ ಆ ನಿತ್ಯಜೀವಕ್ಕೆ ನಾವು ಸಿದ್ಧತೆಮಾಡಿಕೊಳ್ಳದಿದ್ದರೆ, ನಮ್ಮಂಥ ಬುದ್ಧಿಗೇಡಿಗಳು ಯಾರೂ ಇಲ್ಲ.

`ಸಾವಿನ ನಂತರದ ವಿಷಯಗಳಿಗೆ ಸಂಪೂರ್ಣ ಅನ್ಯಮನಸ್ಕತ್ವ ತೋರುವವರಿಗೆ ನೀವು ಹೇಳುವುದೇನು? ಅಂತಹ ನಡೆ ಅದೆಷ್ಟು ಅತಾರ್ತಿಕವಾದದ್ದು ಎಂಬುದನ್ನು ಹೇಗೆ ಅರ್ಥಮಾಡಿಸುವಿರಿ?`