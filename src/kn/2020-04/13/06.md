---
title:  ಮಹಾನ್ ಶಿಕ್ಷಕ
date:  24/12/2020
---

ಈ ಇಡೀ ತ್ರೈಮಾಸಿಕದಲ್ಲಿ ನಾವು ನೋಡಿದ ಹಾಗೆ, ಕ್ರಿಸ್ತನ ದೇವರ ಸೇವೆಯ ಒಂದು ಕೇಂದ್ರ ಬಿಂದು: ಭೂಮಿಯ ಮೇಲೆ ಆತನ ಶಿಕ್ಷಕನ ಪಾತ್ರ, ತನ್ನ ಸೇವೆ ಆರಂಭವಾದ ಕಾಲದಿಂದ, ನಡೆಯಿಂದ ಅಥವಾ ಕ್ರಿಯೆಯಿಂದ ಆತ ತನ್ನ ಹಿಂಬಾಲಕರುಗಳಿಗೆ ಸತತವಾಗಿ ಆತನು ತನ್ನ ಬಗ್ಗೆಯೂ, ತನ್ನ ತಂದೆಯ ಬಗ್ಗೆಯೂ, ರಕ್ಷಣೆಯ ಬಗ್ಗೆಯೂ ಮತ್ತು ಭಾಗ್ಯಕರ ನಿರೀಕ್ಷೆಯ ಬಗ್ಗೆಯೂ ಬೋಧಿಸುತ್ತಲೇ ಇದ್ದನು (ಮತ್ತಾಯ 5:2; ಮಾರ್ಕ 4:2; ಲೂಕ 19:47; ಯೋಹಾನ 6:59ನ್ನೂ ಓದಿಕೊಳ್ಳಿರಿ).

ನೀವು ಮಾಡಬೇಕಾದದ್ದಿಷ್ಟೇ. ಯಾವುದಾದರೂ ಒಂದು ಸುವಾರ್ತೆಯ ಪುಸ್ತಕದ ಮೇಲೆ, ಒಂದು ಪಕ್ಷಿನೋಟ ಬೀರಿರಿ. ಪುಸ್ತಕದುದ್ದಕ್ಕೂ ಯೇಸುಕ್ರಿಸ್ತನ ಬೋಧನೆಯನ್ನು ಕಾಣುವಿರಿ. ಈಗಲು ಅಷ್ಟೇ, ಆತನ ವಾಕ್ಯದ ಮೂಲಕ ನಮಗೆ ಬೋಧನೆಯನ್ನು ಮುಂದುವರಿಸಿದ್ದಾನೆ, ಮತ್ತು ನೂತನ ಭೂಮಿಯಲ್ಲೂ ಆತ ಈ ಬೋಧನೆಯನ್ನು ಮುಂದುವರಿಲಿಕ್ಕಿದ್ದಾನೆ. ಪಾಪದ ಭಾರ ಮತ್ತು ಅದು ಒಡ್ಡುವ ದೌರ್ಬಲ್ಯಗಳಿಲ್ಲದ ಭೂಮಿಯಲ್ಲಿ ನಡೆಯುವ ಬೋಧನೆ ಎಷ್ಟು ಭಿನ್ನವಾಗಿರಬಹುದು ಎಂಬುದನ್ನು ಕಲ್ಪನೆ ಮಾಡಿನೋಡಿ.

"ಮತ್ತೊಬ್ಬನು ಅವನನ್ನು ನಿನ್ನ ಎದೆಯ ಮೇಲಿನ ಈ ಗಾಯಗಳೇನು ಎಂದು ಕೇಳಿದರೆ ಅವನು- ಮಿತ್ರರ ಮನೆಯಲ್ಲಿ ನನಗಾದ ಗಾಯಗಳು ಎಂದುತ್ತರ ಕೊಡುವನು" - (ಜೆಕರ್ಯ 13:6).

`ಈ ವಾಕ್ಯ ಏನನ್ನು ಕುರಿತು ಮಾತನಾಡುತ್ತಿದೆ ಎಂಬುದು ನಿಮ್ಮ ಅಂಬೋಣ?`

ನಿತ್ಯಜೀವದ ಕಾಲಚಕ್ರ ಉರುಳುತ್ತಾ ಹೋಗುತ್ತಿದ್ದಂತೆ, ದೇವರ ಮತ್ತು ಕ್ರಿಸ್ತನ ಕುರಿತ ಜ್ಞಾನ ಹೆಚ್ಚು ಸಂಪದ್ಭರಿತವಾಗಿಯೂ ಮತ್ತು ಮಹಿಮಾಭರಿತವಾಗಿಯೂ ಕೂಡಿರುತ್ತದೆ. ಜ್ಞಾನಾರ್ಜನೆ ಪ್ರಗತಿ ಪಥದಲ್ಲಿರುವಾಗ ಅದಕ್ಕೆ ಅನುರೂಪವಾಗಿ ಪ್ರೀತಿ, ಭಕ್ತಿ ಮತ್ತು ಸಂತೋಷವೂ ವರ್ಧಿಸುತ್ತದೆ. ಹೆಚ್ಚು ಜನ ದೇವರ ಬಗ್ಗೆ ಕಲಿತಷ್ಟೂ, ಆತನ ಚಾರಿತ್ರ್ಯದ ಕೊಂಡಾಡುವಿಕೆಯು ಘನವಾಗಿರುತ್ತದೆ. ಯೇಸುಕ್ರಿಸ್ತನು ವಿಮುಕ್ತತೆಯ ಶ್ರೀಮಂತಿಕೆಯನ್ನು ಮತ್ತು ಸೈತಾನನೊಂದಿಗಿನ ಮಹಾಹೋರಾಟದಲ್ಲಿ ಗಳಿಸಿದ ವಿಸ್ಮಯಕಾರಿ ಸಾಧನೆಯನ್ನು ಅವರ ಮುಂದೆ ತೆರೆದಿಡುವನು. ವಿಮೋಚನೆಗೊಂಡವರು ರೋಮಾಂಚನಗೊಂಡು ಉತ್ಸಾಹದಿಂದ ದೇವಾರಾಧನೆ ಮಾಡುವರು. ಹೆಚ್ಚು ಉತ್ಸಾಹದಿಂದ ಅವರು ಚಿನ್ನದ ವೀಣೆಯನ್ನು ನುಡಿಸುವರು. ಹತ್ತುಸಾವಿರ ಬಾರಿ ಹತ್ತು ಸಾವಿರ ಮತ್ತು ಸಾವಿರ- ಸಾವಿರಾರು ಧ್ವನಿಗಳು ದೇವರ ಸ್ತುತಿಸ್ತೋತ್ರದ ಮೇಳಗೀತ ಹಾಡಲು ತಮ್ಮ ಧ್ವನಿಗೂಡಿಸುವವು.

"ಮಹಾಹೋರಾಟ ಮುಗಿಯಿತು. ಪಾಪ ಮತ್ತು ಪಾಪಿಗಳು ಇನ್ನಿಲ್ಲ. ಇಡೀ ವಿಶ್ವವೇ ಪರಿಶುದ್ಧವಾಯಿತು. ಸಾಮರಸ್ಯ ಮತ್ತು ಸಂತೋಷದ ಒಂದು ನಾಡಿಬಡಿತ ವಿಶಾಲ ಸೃಷ್ಟಿಯ ಉದ್ದಕ್ಕೂ ಬಡಿದುಕೊಳ್ಳುತ್ತಿದೆ. ಎಲ್ಲವನ್ನೂ ಸೃಷ್ಟಿಸಿದಾತನಿಂದ, ಮೇರೆಯಿಲ್ಲದ ಸಾಮ್ರಾಜ್ಯದೆಲ್ಲೆಡೆ ಜೀವ ಮತ್ತು ಬೆಳಕು ಮತ್ತು ಸಂತೋಷ ಹರಿಯುತ್ತಿದೆ. ಅತ್ಯಲ್ಪ ಪರಮಾಣುವಿನಿಂದ ಶ್ರೇಷ್ಠ ಪ್ರಪಂಚದವರೆಗೆ, ಎಲ್ಲಾ ಸಜೀವ ಮತ್ತು ನಿರ್ಜೀವ ವಸ್ತುಗಳು ಮುಸುಕಾದ ಸೌಂದರ್ಯ ಮತ್ತು ಪರಿಪೂರ್ಣ ಸಂತೋಷದಿಂದ ದೇವರು ಪ್ರೀತಿ ಎಂದು ಘೋಷಿಸುತ್ತಿದೆ" ಎಲೆನ್ ಜಿ ವೈಟ್, ದಿ ಗ್ರೇಟ್ ಕಾಂಟ್ರೊವರ್ಸಿ, ಪುಟ 678.

`ನಿತ್ಯಕಾಲದುದ್ದಕ್ಕೂ ನಾವು ಕಲಿಯುವ ಸತ್ಯಗಳಲ್ಲಿಯೇ, ನಮಗಾಗಿ ತನ್ನನ್ನೇ ಯೇಸು ಯಜ್ಞದ ಕುರಿಯೋಪಾದಿಯಲ್ಲಿ ಸಜೀವ ಬಲಿಯರ್ಪಣೆ ಮಾಡಿಕೊಂಡ ಸತ್ಯದಷ್ಟು ಬೇರಾವ ಸತ್ಯವು ನಮ್ಮನ್ನು ಒಲಿಸಿಕೊಳ್ಳಲಾಗದು. ಈ ವಿಷಯ ಅದೆಷ್ಟು ಆಳವು ಮತ್ತು ಸಂಪದ್ಭರಿತವಾದದ್ದು ಎಂದರೆ, ಈ ವಿಷಯವನ್ನು ನಿತ್ಯಕಾಲಕ್ಕೂ ಅಧ್ಯಯನ ಮಾಡಲಿದ್ದೇವೆ. ಶಿಲುಬೆಯ ಮೂಲಕ ಯೇಸು ನಮಗೇನು ಮಾಡಿದನೋ ಅದಕ್ಕೆ ಮೆಚ್ಚಿಕೆ ಸೂಚಿಸುವುದನ್ನು ಕಲಿಯುವುದು ಹೇಗೆ?`