---
title: ಪರಲೋಕ, ಶಿಕ್ಷಣ ಮತ್ತು ನಿರಂತರ ಕಲಿಕೆ
date:  19/12/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೋಹಾನ 3:16; 1 ಯೋಹಾನ 5:13; 1 ತಿಮೊಥಿ 1:16; 1 ಕೊರಿಂಥ 13:12; ಜೆಕರ್ಯ 13:6.

> <p>ಸ್ಮರಣವಾಕ್ಯ</p>
> "ದೇವರು ತನ್ನನ್ನು ಪ್ರೀತಿಸುವವರಿಗಾಗಿ ಸಿದ್ಧಮಾಡಿರುವಂಥದೆಲ್ಲವನ್ನು ಕಣ್ಣು ಕಾಣಲಿಲ್ಲ, ಕಿವಿ ಕೇಳಲಿಲ್ಲ ಅದರ ಭಾವನೆಯು ಮನುಷ್ಯನ ಹೃದಯದಲ್ಲಿ ಹುಟ್ಟಲಿಲ್ಲ" (1 ಕೊರಿಂಥ 2:9).

ಸಾವಿನ ಹೆದರಿಕೆಯಲ್ಲಿದ್ದ ಕವಿಯೊಬ್ಬ: "ಮುಂಜಾನೆ ಎಂದರೇನು. ಸಾವು ಎಂದರೇನು, ಜೀವನಂತ್ಯ ಎಂದರೇನು, ಸಮಾಧಿಯನ್ನು ಮೀರಿ ಪ್ರಜ್ಞೆಗಾಗಿ ಕಾಯುವುದು ಎಂದರೇನು" ಎಂಬುದನ್ನು ತಿಳಿದುಕೊಳ್ಳದೆ ಒಬ್ಬ ವ್ಯಕ್ತಿ ಬದುಕುವುದಾದರೂ ಹೇಗೆ ಎಂದು ಕೇಳಿದ್ದಾನೆ. ಅವನು ತನ್ನ ಪದ್ಯದಲ್ಲಿ IPಊ ಎಂಬ ಪದಪುಂಜನನ್ನು ಹುಟ್ಟು ಹಾಕಿದ್ದಾನೆ. IPಊ ಎಂದರೆ "Iಟಿsಣiಣuಣe oಜಿ Pಡಿeಠಿಚಿಡಿಚಿಣioಟಿ ಜಿoಡಿ ಣhe ಊeಡಿeಚಿಜಿಣeಡಿ" (ಭವಿಷ್ಯಕ್ಕೆ ಸಿದ್ಧತೆಯ ಸಂಸ್ಥೆ). ಭವಿಷ್ಯದಲ್ಲಿ ಏನಾಗುತ್ತದೆ ಎಂದೇ ಗೊತ್ತಿಲ್ಲದ ವ್ಯಕ್ತಿ, ಭವಿಷ್ಯಕ್ಕೆ ಎಂತಹ ಸಿದ್ಧತೆ ಮಾಡುವನು?

ಸುದೈವವಶಾತ್, ಸತ್ಯವೇದವು ಪರಲೋಕ, ನೂತನಭೂಮಿ ಮತ್ತು ನಿತ್ಯಕಾಲದುದ್ದಕ್ಕೂ ನಾವು ಕಲಿಯಲಿರುವ ವಿಷಯ ಮತ್ತು ಜೀವನ ಶೈಲಿಯ ಕುರಿತು ಒಳನೋಟ ನೀಡಿದೆ. ಈ ತ್ರೈಮಾಸಿಕದಲ್ಲಿ IPಊ ಈಗ, ಇಲ್ಲೆ ಇದೆ. ನಮ್ಮ ಜೀವನದಲ್ಲಿದೆ. ನಮ್ಮ ಶಿಕ್ಷಣದಲ್ಲಿದೆ. ನಾವು ಯಾವ ರೀತಿಯಲ್ಲಿಯೇ ಇರಲಿ, ನಾವು ಭವಿಷ್ಯಕ್ಕೆ (ಪರಲೋಕಕ್ಕೆ) ಸಿದ್ಧರಾಗಬೇಕಾಗಿದೆ.

ಶಾಲೆ ಯಾವುದೇ ಆಗಿರಲಿ, ಅದು ಬಹಳಷ್ಟು ಮಾಹಿತಿಗಳನ್ನು ನಮ್ಮ ಮುಂದೆ ಹಾದು ಹೋಗುವಂತೆ ಮಾಡುತ್ತದೆ. ಸಾಕಷ್ಟು ಒಳ್ಳೇ ಪ್ರಾಯೋಗಿಕ ಮತ್ತು ಸಹಾಯಕ ಜ್ಞಾನವನ್ನು ಕೊಡುತ್ತದೆ. ಒಬ್ಬ ವ್ಯಕ್ತಿ ಈ ಎಲ್ಲಾ ಜ್ಞಾನಗಳನ್ನೂ ಪಡೆದುಕೊಂಡ ನಂತರವೂ, ನಿತ್ಯಜೀವವನ್ನು ಕಳೆದುಕೊಂಡರೆ, ಏನು ಪ್ರಯೋಜನವಾದಂತಾಯಿತು? ಕೊನೆಯದಾಗಿ ಪದವಿ ಕೊಡುವ ಶಾಲೆ, ನಿತ್ಯಕಾಲಕ್ಕೂ ಇರುವ ಶಾಲೆ ಮತ್ತು ನಿತ್ಯಕಾಲಕ್ಕೂ ಕಲಿಸುವ ಮತ್ತು ಬೆಳೆಸುವ ಶಾಲೆಯ ಕುರಿತು ದೈವಪ್ರೇರಣೆಯ ಕುರಿತು ಈ ವಾರ ನಾವು ಕಲಿಯಲಿದ್ದೇವೆ.

_* ಡಿಸೆಂಬರ್ 26ರ ಸಬ್ಬತ್ತಿನ ಸಬ್ಬತ್ ಶಾಲೆಗೆ ಸಿದ್ಧರಾಗಲು ಈ ವಾರದ ಪಾಠ ಓದಿಕೊಳ್ಳಿರಿ._