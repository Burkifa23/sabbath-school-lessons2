---
title:  ಹೊಸ ಬದುಕು
date:  21/12/2020
---

`"ಅವರ ಕಣ್ಣೀರನ್ನೆಲ್ಲಾ ಒರಸಿಬಿಡುವನು. ಇನ್ನು ಮರಣವಿರುವುದಿಲ್ಲ. ಇನ್ನು ದುಃಖವಾಗಲಿ ಗೋಳಾಟವಾಗಲಿ ಕಷ್ಟವಾಗಲಿ ಇರುವುದಿಲ್ಲ; ಮೊದಲಿದ್ದದ್ದೆಲ್ಲಾ ಇಲ್ಲದೆ ಹೋಯಿತು" (ಪ್ರಕ 27:4). ನಮ್ಮ ಇಂದಿನ ಬದುಕಿಗಿಂತ, ನಮ್ಮ ಹೊಸ ಬದುಕು ಭಿನ್ನವಾಗಿರುತ್ತದೆ ಎಂಬ ವಿಷಯಕ್ಕೆ ಸಂಬಂಧಪಟ್ಟಂತೆ ಈ ವಾಕ್ಯ ಹೇಳುವುದೇನು?`

ಒಬ್ಬ ಕ್ರೈಸ್ತ ಮನುಷ್ಯ ತನ್ನ ಸ್ನೇಹಿತನೊಬ್ಬನೊಂದಿಗೆ ಸುವಾರ್ತೆಯ ನಿರೀಕ್ಷೆ, ಯೇಸುಕ್ರಿಸ್ತನ ಮೂಲಕ ದೊರೆಯುವ ನಿತ್ಯಜೀವವನ್ನು ಕುರಿತು ಮಾತನಾಡುತ್ತಿದ್ದನು. ಅವನ ಮಾತಿಗೆ, ಆ ಸ್ನೇಹಿತ- "ನಿತ್ಯ ಜೀವವೇ?" ಎಂದು ಭಯದಿಂದ ತತ್ತರಿಸುತ್ತಾ ಋಣಾತ್ಮಕವಾಗಿ ಪ್ರತಿಕ್ರಿಯಿಸಿ, "ಎಂತಹ ಭಯಾನಕವಾದ ಆಲೋಚನೆ! ಈ ಭೂಲೋಕದ ಮೇಲಿನ 70 ರಿಂದ 80 ವರ್ಷಗಳೇ ಅದೇಷ್ಟೋ ಕೆಟ್ಟತನಗಳಿಂದ ತುಂಬಿರುವುದು ಸಾಲದೆ. ಇದು ನಿರಂತರಕ್ಕೂ ಮುಂದುವರೆಯಬೇಕೇ? ಈ ಜೀವನ ನಿತ್ಯಕಾಲಕ್ಕೂ ಮುಂದುವರಿಯುವುದನ್ನು ಬಯಸುವವರ್ಯಾರು? ಅದು ನರಕವೇ ಸರಿ" ಎಂದನು.

ಆ ಸ್ನೇಹಿತನ ಪ್ರತಿಕ್ರಿಯೆ ಸರಿಯೇ, ಆದರೆ ನಿತ್ಯಜೀವದ ವಾಗ್ದಾನವನ್ನು ಅವನು ಸರಿಯಾಗಿ ಅರ್ಥಮಾಡಿಕೊಂಡಿರಲಿಲ್ಲ. ಯಾಕೆಂದರೆ ನಿತ್ಯ ಜೀವನದಲ್ಲಿ ಈ ಲೋಕದ ಜೀವನ ಮುಂದುವರಿಯುವುದಿಲ್ಲ. ಅಯ್ಯೋ, ಯಾರಿಗೆ ಬೇಕು ಈ ಲೋಕದ ಜೀವನ ನಿತ್ಯಕಾಲಕ್ಕೂ? ಅದಕ್ಕೆ ಬದಲು, ಮೇಲಿನ ವಾಕ್ಯ ಹೇಳುವ ಹಾಗೆ, "ಮೊದಲಿದ್ದದ್ದೆಲ್ಲಾ ಇಲ್ಲದೆ ಹೋಯಿತು" "ಇಗೋ ಎಲ್ಲವನ್ನೂ ಹೊಸದು ಮಾಡುತ್ತೇನೆ" ಎಂದು ಸಿಂಹಾಸನದ ಮೇಲೆ ಕೂಡಿರುವಾತನು ಹೇಳಿದ್ದಾನೆ.

**ಬರಲಿರುವ ಹೊಸ ಬದುಕನ್ನು ಕುರಿತು ಈ ಕೆಳಗಿನ ವಾಕ್ಯಗಳು ಹೇಳುವುದೇನು?**

`2 ಪೇತ್ರ 3:10-13`

`ಪ್ರಕಟನೆ 21:1-6`

`ಇಲ್ಲಿನ ಮುಖ್ಯ ಪ್ರಶ್ನೆ: ಈ ಬದುಕಿನ ಒಂದು ಭಾಗವಾಗಲಿಕ್ಕೆ ನಾವೇನು ಮಾಡಬೇಕು? ಅಲ್ಲಿಗೆ ಹೇಗೆ ಹೋಗೋಣ? ಆ ಹೊಸ ಬದುಕಿನ ಒಂದು ಭಾಗವಾಗುವುದನ್ನು ಖಚಿತಪಡಿಸಿಕೊಳ್ಳುವುದು ಹೇಗೆ? ಯೇಸುಕ್ರಿಸ್ತನ ಮೂಲಕ, ದೇವರು ವಾಗ್ದಾನ ಮಾಡಿದ, ಆ ಹೊಸ ಬದುಕಿನ ಭಾಗವಾಗುವುದಕ್ಕೆ ಅಡ್ಡಿ ಮಾಡುತ್ತಿರುವ ನಿಮ್ಮ ಜೀವನದ ಕೆಲಸಗಳಾವುವು?`