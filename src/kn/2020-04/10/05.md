---
title: ಮೂರ್ಖತನ ಮತ್ತು ಬುದ್ಧಿವಂತಿಕೆ
date:  02/12/2020
---

`ಜ್ಞಾನೋಕ್ತಿ 1ನೇ ಅಧ್ಯಾಯವನ್ನು ಓದಿಕೊಳ್ಳಿರಿ. ನಿಜವಾದ ಕ್ರೈಸ್ತೀಯ ಶಿಕ್ಷಣ ಏನಾಗಿರಬೇಕು ಎಂಬುದಕ್ಕೆ ಈ ಅಧ್ಯಾಯ ಬೋಧಿಸುವುದೇನು?`

ಸತ್ಯವೇದ, ಮೂರ್ಖತನ ಮತ್ತು ಬುದ್ಧಿವಂತಿಕೆ ನಡುವಿನ ಒಂದು ನಿಶ್ಚಲವಾದ ಹೋಲಿಕೆಯ ಗೆರೆಯನ್ನು ಎಳೆದಿದೆ. ಜ್ಞಾನೋಕ್ತಿಯ ಪುಸ್ತಕದ, ಅವಿವೇಕತನದ ನಡೆ ಮತ್ತು ಮೂರ್ಖರ ಸಂಗಡ ಒಡನಾಟ ಇಟ್ಟುಕೊಳ್ಳುವವರಿಗಾಗುವ ಅಪಾಯವನ್ನು ನಮ್ಮ ನೆನಪಿಗೆ ತಂದುಕೊಡುತ್ತಿದೆ. ಇವುಗಳ ನಡುವಿನ ವ್ಯತ್ಯಾಸ ಸುಸ್ಪಷ್ಟ: ದೇವರು, ಜನರು ಜ್ಞಾನವನ್ನು ಹುಡುಕುವುದು, ಅದನ್ನು ಸಮೃದ್ಧಿಯಾಗಿ ಸಂಪಾದಿಸುವುದು ಮತ್ತು ಅದನ್ನು ನಿಧಿ-ನಿಕ್ಷೇಪದಂತೆ ಕಾಪಾಡಿಕೊಳ್ಳುವುದನ್ನು ಬಯಸುವವನಾಗಿದ್ದಾನೆ.

ಕಲೆ ಮತ್ತು ವಿಜ್ಞಾನ ಶಾಸ್ತ್ರಗಳ ವಿದ್ಯಾರ್ಥಿಗಳು ತಮ್ಮ ಪ್ರತಿಭೆಗಳನ್ನು ಬಳಸಿಕೊಂಡು ಜ್ಞಾನಾರ್ಜನೆ ಮಾಡುತ್ತಾರೆ ಮತ್ತು ತಮ್ಮ ವ್ಯಾಸಂಗದಲ್ಲಿ ಅತ್ಯುತ್ತಮ ಸಾಧನೆಗಾಗಿ ಅದನ್ನು ಬೆನ್ನ ್ಹಟ್ಟುವರು. ಜ್ಞಾನದ ಈ ವಿಭಾಗಗಳನ್ನು ಬೋಧನೆ ಮಾಡುವ ಗುರುವರ್ಯರೂ ಸಹ ಅವರಂತೆಯೇ ಇದ್ದಾರೆ. ಜ್ಞಾನ ಮತ್ತು ಸಾಮರ್ಥ್ಯ ಶಕ್ತಿಯ ನಿಮಿತ್ತ ನಾವು, ಕಲಾನೈಪುಣ್ಯ ಮತ್ತು ವೈಜ್ಞಾನಿಕ ಅದ್ಭುತ ಪ್ರಗತಿಯನ್ನು ಸಾಧಿಸಬಹುದು.

ಕಲೆ ಮತ್ತು ವಿಜ್ಞಾನಗಳ ಮೂಲದಿಂದ ಪಡೆದುಕೊಂಡ ಜ್ಞಾನ-ಸರಿ ಮತ್ತು ತಪ್ಪು, ಒಳ್ಳೆಯದು ಮತ್ತು ಕೆಟ್ಟದ್ದು, ಸತ್ಯ ಮತ್ತು ಸುಳ್ಳುಗಳ ನಡುವಿನ ವ್ಯತ್ಯಾಸವನ್ನು ತಿಳಿಸಿಕೊಡದಿದ್ದರೆ, ಅಂತಹ ಜ್ಞಾನದಿಂದ ಪ್ರಯೋಜನವೇನು ಎಂಬುದು ಕ್ರೈಸ್ತೀಯ ದೃಷ್ಟಿಕೋನವಾಗಿದೆ. ಆದ್ದರಿಂದ ಇಲ್ಲಿ ಒಬ್ಬರು ಮಾಡಬೇಕಾದ್ದು ಇಷ್ಟೇ: ಪ್ರಪಂಚ ಅತ್ಯಂತ ಗಣ್ಯರೆಂದು ಗುರುತಿಸಲ್ಪಟ್ಟ ಕಲೆಗಾರರ ಜೀವನ ಚರಿತ್ರೆಯನ್ನು ಓದಿರಿ. ಅವರಿಗಿದ್ದ ಅಭೂತಪೂರ್ವ ಕೌಶಲ್ಯ ಮತ್ತು ಪ್ರತಿಭೆಯನ್ನು, ಅವರ ನೈತಿಕ ಅಥವಾ ಸತ್ಯಸಂಧ ಜೀವನದೊಂದಿಗೆ ಸರಿಸಮಾನವಾಗಿದೆಯೇ ಎಂಬುದನ್ನು ಪರಿಶೀಲಿಸಿ ನೋಡಿರಿ. ಜೈವಿಕ ಅಥವಾ ರಸಾಯನಿಕ ಯುದ್ಧಾಯಧಗಳ ಅನ್ವೇಷಣೆ ಮಾಡುವ ಮಹಾ ಮೇಧಾವಿಗಳಾದ ವಿಜ್ಞಾನಿಗಳ ಕೆಲಸ ಜನಸಮೂಹಗಳನ್ನು ನಾಶಮಾಡುತ್ತವೆ. ಈ ವಿಜ್ಞಾನಿಗಳು ಉನ್ನತ ವ್ಯಾಸಂಗ ಮಾಡಿದವರೂ ಮತ್ತು ದೈವದತ್ತ ವರಪಡೆದುಕೊಂಡವರೂ ಆಗಿದ್ದಾರೆ ನಿಜ. ಆದರೆ ಅವರ ವೈಜ್ಞಾನಿಕ ಸಾಧನೆಯ ಫಲವೇನು? ಆದ್ದರಿಂದಲೇ, ಮೇಲೆ ಮೊದಲೇ ಹೇಳಿದ ಹಾಗೆ, ಜ್ಞಾನ ತನ್ನಷ್ಟಕ್ಕೆ ತಾನೇ ಅವಶ್ಯವಾಗಿ ಒಳೆಯದಾಗಿರಬೇಕೆಂದಿನಿಲ್ಲ.

`ಜ್ಞಾನೋಕ್ತಿ 1:7ನ್ನು ಓದಿಕೊಳ್ಳಿರಿ. ನಿಜವಾದ ಕ್ರೈಸ್ತೀಯ ಶಿಕ್ಷಣದ ಕಿಲಿಕೈ ಯಾವುದು ಎಂಬುದನ್ನು ಈ ವಚನ ತಿಳಿಸಿಕೊಡುವುದು ಹೇಗೆ?`

`ಒಬ್ಬ ನೊಬಲ್ ಪಾರಿತೋಷಕ ವಿಜೇತನೂ, ನಾಸ್ತಿಕನೂ, ವಿಶ್ವವನ್ನೂ ಮತ್ತು ಅದರ ಹಿಂದಿರುವ ಭೌತಿಕ ಬಲಗಳನ್ನು ಕುರಿತು ಅಧ್ಯಯನ ಮಾಡಿದ ವ್ಯಕ್ತಿ "ವಿಶ್ವವನ್ನು ಗ್ರಹಿಸಿಕೊಳ್ಳಬಹುದು ಎಂದು ಹೆಚ್ಚಾಗಿ ಅನ್ನಿಸುವಾಗ, ಅದು ಅಷ್ಟೇ ವಿಷಯ ರಹಿತವಾದದ್ದೂ ಸಹ" ಎಂದು ಬರೆದಿದ್ದಾನೆ. ಜ್ಞಾನವು ತನ್ನಷ್ಟಕ್ಕೆ ತಾನೇ ಅರ್ಥರಹಿತವಾಗಿರುವುದು ಮಾತ್ರವಲ್ಲ, ಆದರೆ, ಅದಕ್ಕಿಂತಲೂ ಅತ್ಯಂತ ಕೆಟ್ಟದಾದದ್ದು ಮತ್ತು ತಪ್ಪುಮಾಡುವೆಡೆಗೆ ಕೈಹಿಡಿದು ನಡೆಸುತ್ತದೆ ಎಂಬ ಅಭಿಪ್ರಾಯದ ವಿಷಯದಲ್ಲಿ ಈ ಹೇಳಿಕೆ ನಮಗೆ ಹೇಳುವುದೇನು?`