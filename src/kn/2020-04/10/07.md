---
title: ಹೆಚ್ಚಿನ ಚಿಂತನೆ
date:  04/12/2020
---

ಎಲ್ಲದರ ವಿಷಯದಲ್ಲಿ ವಿಜ್ಞಾನ ಸರಿಯೆನಿಸಿದರೂ, ಆರಂಭದ (ಮೂಲದ) ವಿಷಯಕ್ಕೆ ಬಂದಾಗ, ತಪ್ಪುವುದಕ್ಕೆ ಎರಡು ಕಾರಣಗಳಿವೆ. ಮೊದಲನೆಯದು: ನೈಸರ್ಗಿಕ ಪ್ರಪಂಚವನ್ನು ಅಧ್ಯಯನ ಮಾಡುವ ವಿಜ್ಞಾನ, ಉತ್ತರಕ್ಕೆ ನೈಸರ್ಗಿಕ ಪ್ರಪಂಚದ ಹತ್ತಿರಕ್ಕೇ ಹೋಗಬೇಕು. ಎರಡನೆಯದಾಗಿದೆ: ವಿಜ್ಞಾನವು, ನಿಸರ್ಗದ ನಿಯಮಗಳು ಸ್ಥಿರವಾಗಿರಬೇಕೆಂದು ಊಹಿಸಿಕೊಳ್ಳುತ್ತದೆ. ಆದರೆ ಮೂಲಕ್ಕೆ (ಆರಂಭದ ಬಿಂದಿಗೆ) ಸಂಬಂಧಿಸಿದಂತೆ ಹೇಳುವುದಾದರೆ ಮೇಲಿನ ಎರಡು ಕಾರಣಗಳೂ ತಪ್ಪೇ.

ಮೊದಲನೇ ಕಾರಣ ತೆಗೆದುಕೊಳ್ಳೋಣ. ನಿಸರ್ಗದ ಘಟನೆಗಳಿಗೆ ನಿಸರ್ಗದ ಕಾರಣಗಳನ್ನು ಇದು ಎದುರು ನೋಡುತ್ತದೆ. ಉದಾ: ಅದು ಚಂಡಮಾರುತದ ಜಾಡು ಕಂಡುಹಿಡಿಯುವುದು ಸರಿಯಷ್ಟೇ, ಆದರೆ, "ಆದಿಯಲ್ಲಿ ದೇವರು ಆಕಾಶವನ್ನೂ ಭೂಮಿಯನ್ನೂ ಉಂಟುಮಾಡಿದನು" (ಆ.ಕಾ. 1:1) ಎಂದು ಪ್ರಾರಂಭವಾಗುವುದರ ಮೂಲವನ್ನು ವೈಜ್ಞಾನಿಕ ರೀತಿಯಲ್ಲಿ ಹುಡುಕುವುದು ನಿಷ್ಪ್ರಯೋಜಕ ಪ್ರಯತ್ನ ಎನ್ನುವುದಕ್ಕಿಂತ, ಬಹಳ ಕೆಟ್ಟ ಪ್ರಯತ್ನ ಎನ್ನಬೇಕಾದೀತು. ಅಲೌಕಿಕ ಆರಂಭ ಅಥವಾ ಮೂಲವನ್ನು ನಿರಾಕರಿಸುವ ವಿಜ್ಞಾನ, ಅದು ಹೇಗೆ, ಸಂಪೂರ್ಣ ಅಲೌಕಿಕ ಮೂಲವೇ ಆಗಿರುವುದನ್ನು ಕುರಿತು ಬೋಧಿಸಬಲ್ಲದÀು?

ಇನ್ನು ಎರಡನೇ ಕಾರಣ: ನಿಯಮಗಳು ಸ್ಥಿರವಾಗಿರಬೇಕು ಎಂಬುದನ್ನು ಕುರಿತು ಏನು ಹೇಳೋಣ? ಈ ಕಾರಣ ಅರ್ಥಪೂರ್ಣವಾಗಿದೆ. ಆದರೆ ರೋಮ 5:12ರಲ್ಲಿ- "ಈ ವಿಷಯ ಹೇಗೆಂದರೆ- ಒಬ್ಬ ಮನುಷ್ಯನಿಂದಲೇ ಪಾಪವೂ ಪಾಪದಿಂದ ಮರಣವೂ ಲೋಕದೊಂದಿಗೆ ಸೇರಿದವು; ಎಲ್ಲರು ಪಾಪ ಮಾಡಿದ್ದರಿಂದ ಮರಣವು ಹೀಗೆ ಎಲ್ಲರಲ್ಲಿಯೂ ವ್ಯಾಪಿಸಿತು". ಈ ವಾಕ್ಯ, ಆ ಕಾರಣಕ್ಕೆ ಹೊರತಾಗಿದೆ. ವಿಜ್ಞಾನವು, ಈಗ ಎದುರಿಸುತ್ತಿರುವ, ಯಾವುದಕ್ಕಿಂತಲೂ ನಿರಂತರವಾದ, ಹಾಗು ಗುಣಾತ್ಮಕವಾಗಿ ಭಿನ್ನವಾದ, ನೈಸರ್ಗಿಕ ಪರಿಸರವನ್ನು ಗ್ರಹಿಕೆ ಮಾಡಿಕೊಳ್ಳುವಂತೆ ಮಾಡುತ್ತದೆ. ಸಾವು ಅಸ್ತಿತ್ವದಲ್ಲಿಲ್ಲದ ಜಗತ್ತು, ಇಂದು, ನಾವು ಅಧ್ಯಯನ ಮಾಡಬಹುದಾದ ಯಾವುದಕ್ಕಿಂತಲೂ ಅಮೂಲಾಗ್ರವಾಗಿ ಭಿನ್ನವಾಗಿದೆ ಮತ್ತು ಆ ಜಗತ್ತು ಇಲ್ಲದಿದ್ದಾಗ, ಅದು, ಈ ಜಗತ್ತನ್ನು ಹೋಲುತ್ತದೆ ಎಂದು ಭಾವಿಸುವುದು ದೋಷಕ್ಕೆ ಕಾರಣವಾಗುತ್ತದೆ.

ಆದ್ದರಿಂದ, ವಿಜ್ಞಾನವು ಮೂಲವನ್ನು ತಪ್ಪಾಗಿ ಪಡೆಯುತ್ತದೆ. ಏಕೆಂದರೆ ಅದು ಸೃಷ್ಟಿಯ ಎರಡು ನಿರ್ಣಾಯಕ ಅಂಶಗಳನ್ನು ನಿರಾಕರಿಸುತ್ತದೆ: (1) ಅದರ ಹಿಂದಿನ ಅಲೌಕಿಕ ಶಕ್ತಿ ಮತ್ತು (2) ಈಗ ನಮ್ಮ ಮುಂದೆ ಇರುವ ಆಮೂಲಾಗ್ರ ಭೌತಿಕ ಸ್ಥಗಿತತೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ತರಗತಿಯಲ್ಲಿ ಸೌಂದರ್ಯದ ಪ್ರಶ್ನೆ ಕುರಿತು ಮಾತನಾಡಿರಿ. ಸೌಂದರ್ಯ ಎಂದರೇನು? ಅದನ್ನು ವ್ಯಾಖ್ಯಾನಿಸುವುದು ಹೇಗೆ? ಒಬ್ಬ ಕ್ರೈಸ್ತನಲ್ಲದವನಿಗಿಂತ, ಕ್ರೈಸ್ತನಾದವನು ಸೌಂದರ್ಯವನ್ನು ಭಿನ್ನವಾಗಿ ವ್ಯಾಖ್ಯಾನಿಸುತ್ತಾನೆ ಮತ್ತು ಅರ್ಥಮಾಡಿಕೊಳ್ಳುತ್ತಾನೆ ಹೇಗೆ?`

`2. ಅದ್ಭುತ ಸಂಶೋಧನೆಯನ್ನು ಸಮೃದ್ಧವಾಗಿ ಸರಿದೂಗಿಸಲು, ಕ್ರಿಸ್ತನು, ಅದ್ಭುತ ವಿಜ್ಞಾನಿಯಾಗಿ ಭೂಮಿಗೆ ಬರಬಹುದಿತ್ತು. ಒಬ್ಬ ಸಂಗೀತ ಪ್ರದರ್ಶಕನಾಗಿ ಎಲ್ಲ ಖ್ಯಾತಿಯನ್ನು ಗಳಿಸಬಹುದಾಗಿತ್ತು. ಆದರೆ ಅದಕ್ಕೆ ಬದಲಾಗಿ ಆತನು ಬಂದು ವಿನಮ್ರ ಕುಶಲಕರ್ಮಿಯಾಗಿ ತರಬೇತಿ ಪಡೆದನು. ಜಗದುತ್ಪತ್ತಿಯಾಗುವಾಗ ಆತನು ಅಲ್ಲಿದ್ದನು, ಆದರೆ ಒಬ್ಬ ಅನಭಿಜ್ಞನಾಗಿ ತರಭೇತಿ ಪಡೆದುಕೊಂಡನು, ಮತ್ತು ತನ್ನ ಕರ್ತವ್ಯವನ್ನು ವಿಧೇಯತೆಯಿಂದ ಪೂರೈಸಿದ್ದನು. ನಮ್ಮ ಶೈಕ್ಷಣಿಕ ಅಥವಾ ವೃತ್ತಿಪರ ಪ್ರಯಾಣದಲ್ಲಿ ನಾವು ಎಲ್ಲೇ ಇರಲಿ, ಇದು ನಮಗೆ ಪೆÇ್ರೀತ್ಸಾಹ ನೀಡುತ್ತದೆ.`

`3. ಪ್ರತಿಯೊಬ್ಬ ಕ್ರೈಸ್ತನನ್ನು, ಶಾಲೆಗಳಲ್ಲಿ ಕಲಿಸಲು ಕರೆಯದಿದ್ದರೂ, ಉದ್ದೇಶ ಪೂರ್ವಕವಾಗಿ ಅಥವಾ ಸಂಪೂರ್ಣ ಅರಿವಿಲ್ಲದೆ, ಕ್ರೈಸ್ತರು, ಇತರರಿಗೆ ದೇವರ ವಾಕ್ಯದ ಮೂಲಕ ಮತ್ತು ದೇವರ ಸೇವೆಯ ಮೂಲಕ ಹೇಗೆ ಬೋಧಿಸಬಹುದು? ಕ್ರಿಸ್ತನ ಒಬ್ಬ ವಿದ್ಯಾರ್ಥಿಯಾಗಿಯೋ ಮತ್ತು ಪ್ರಪಂಚದ ಒಬ್ಬ ಶಿಕ್ಷಕನಾಗಿಯೋ ಯಾವ ಅಭ್ಯಾಸಗಳನ್ನು ಕ್ರೈಸ್ತನೊಬ್ಬ ಬೆಳೆಸಿಕೊಳ್ಳಬೇಕು?`