---
title:  ತಪ್ಪುಮಾಡುವುದರಲ್ಲಿ ನಿಪುಣತೆ
date:  01/12/2020
---

ದೇವರನ್ನು ಮಹಿಮೆಪಡಿಸದ ಎಷ್ಟೋ ಕಲೆಗಳು ಮತ್ತು ತತ್ವಶಾಸ್ತ್ರಗಳು ಈ ಲೋಕದಲ್ಲಿವೆ ಎಂದು ನಮಗೆ ಗೊತ್ತು. ಕ್ರೈಸ್ತರು ಇಂತಹ ಶಾಸ್ತ್ರಗಳ ಗುಡಾರವನ್ನು ಪ್ರವೇಶಿಸಬಾರದು ಎಂಬ ಚರ್ಚೆ ಕ್ರೈಸ್ತರ ನಡುವೆ ಇರುವುದುಂಟು. ಸೆವೆಂತ್‍ಡೇ ಅಡ್ವೆಂಟಿಸ್ಟ್ ಕ್ರೈಸ್ತರುಗಳು ಕೆಲವು ಕಾರ್ಖಾನೆ/ ಕೈಗಾರಿಕೆಗಳಲ್ಲಿ ವ್ಯವಹಾರ ಮಾಡಬೇಕಾಗಿ ಬಂದಾಗ, ಕೆಲವೊಂದು ಸಂಘ-ಸಂಸ್ಥೆಗಳಿಗೆ ಆಶ್ರಯಕೊಡುವುದು ಅಥವಾ ಪೆÇೀಷಿಸಬೇಕಾಗಿ ಬಂದಾಗ, ಕೆಲವೊಂದು ಮಾಧ್ಯಮಗಳನ್ನು ಬಳಸಿಕೊಳ್ಳಬೇಕಾದಾಗ ತುಂಬಾ ಎಚ್ಚರಿಕೆಯಿಂದ ನಡೆದುಕೊಳ್ಳಬೇಕು.

`1 ತಿಮೊಥಿ 6ನೇ ಅಧ್ಯಾಯದಲ್ಲಿ ಏನು ಮಾಡಬೇಕು ಮತ್ತು ಏನು ಮಾಡಬಾರದು ಎಂಬುದಕ್ಕೆ ಸಾಕಷ್ಟು ವಿವರಣೆಗಳನ್ನು ಕೊಡಲಾಗಿದೆ. 1 ತಿಮೊಥಿ 6:9,10ರಲ್ಲಿ ಯಾವ ವಿಷಯದಲ್ಲಿ ಪೌಲ ಎಚ್ಚರಿಸಿದ್ದಾನೆ?`

`1 ತಿಮೊಥಿ 6ನೇ ಅಧ್ಯಾಯವನ್ನು ಸಂಪೂರ್ಣವಾಗಿ ಓದಿಕೊಳ್ಳಿರಿ. ಪೌಲ ಇಲ್ಲಿ ಯಾವ ಯಾವ ವಿಷಯಗಳ ಬಗ್ಗೆ ತನ್ನ ದೃಢೀಕರಣವನ್ನು ವ್ಯಕ್ತಪಡಿಸಿದ್ದಾನೆ?`

1 ತಿಮೊಥಿ 6:20ರಲ್ಲಿ ಪೌಲನು "ಜ್ಞಾನೋಪದೇಶವೆಂದು ಸುಳ್ಳಾಗಿ ಹೇಳಿಕೊಳ್ಳುವ ಬೋಧನೆ"ಯ ವಿರುದ್ಧ ಎಚ್ಚರಿಸಿದ್ದಾನೆ. ಪೌಲನ ಕೆಲಸ ಸನ್ನಿವೇಶ ಬೇರೆಯೇ ಆಗಿದ್ದರೂ, ಅವನು ಇಲ್ಲಿ ಪ್ರತಿಪಾದಿಸುವ ತತ್ವಗಳು ಎಲ್ಲರಿಗೂ ಅನ್ವಯವಾಗುವಂತದ್ದೇ ಸರಿ. ಅಂದರೆ: ಈ ವಾಕ್ಯಗಳಲ್ಲಿ ಲಭ್ಯವಾಗುವ ಮಾಹಿತಿ ಎಲ್ಲ ಬೋಧನೆ, ಎಲ್ಲ ಲಾಭಗಳು, ಇತಿಹಾಸದುದ್ದಕ್ಕೂ ಹೇಗೆ ತಪ್ಪುಒಪ್ಪುಗಳು ನಡೆದುಕೊಂಡು ಬಂದಿವೆ ಎಂಬುದನ್ನು ತಿಳಿಸಿಕೊಡುತ್ತವೆ. ಈ ಹಿನ್ನೆಲೆಯಲ್ಲಿ ಜನ ತಪ್ಪುಮಾಡುವುದರಲ್ಲೂ ನಿಪುಣರು ಎಂದು ಹೇಳಲಾಗಿದೆಯಷ್ಟೆ.

ಸುಮಾರು 200 ವರ್ಷಗಳ ಕಾಲ, ಪ್ರಪಂಚದ ಬುದ್ಧಿವಂತ ಜನರು ನಿಪುಣರು, ಭೂಮಿಯು, ಈ ವಿಶ್ವದ ಮಧ್ಯದಲ್ಲಿ ಅಚಲವಾಗಿ ನಿಂತಿದೆ. ಉಳಿದೆಲ್ಲ ನಕ್ಷತ್ರಗಳು ಮತ್ತು ಗ್ರಹಗಳು ಅದರ ಸುತ್ತ ಪರಿಪೂರ್ಣ ವರ್ತುಲ ಕಕ್ಷೆಯಲ್ಲಿ ಸುತ್ತುತ್ತವೆ ಎಂದು ನಂಬಿದ್ದರು. ಈ ನಂಬಿಕೆಯನ್ನು ಬೆಂಬಲಿಸಲು ಬಹಳ ಸಂಕೀರ್ಣವಾದ ಗಣಿತಶಾಸ್ತ್ರ ಮತ್ತು ವಿಜ್ಞಾನಶಾಸ್ತ್ರಗಳನ್ನು ಬಳಸಿಕೊಳ್ಳಲಾಗಿತ್ತು. ಇದು ತಪ್ಪು ಎಂದು ಗೊತ್ತಿದ್ದರೂ ಆ ಕಾಲಕ್ಕೆ ಈ ನಂಬಿಕೆ ಪ್ರಚಲಿತದಲ್ಲಿತ್ತು. ಆದ್ದರಿಂದಲೇ ನಾವು ಈ ಜನರು ತಪ್ಪುಮಾಡುವುದರಲ್ಲೂ ತಮ್ಮ ನಿಪುಣತೆಯನ್ನು ಮೆರೆದಿದ್ದರು ಎಂದು ಹೇಳುವುದು. ಇಂತಹ ಬೋಧನೆಯನ್ನೇ ಪೌಲ- "ಜ್ಞಾನೋಪದೇಶವೆಂದು ಸುಳ್ಳಾಗಿ ಹೇಳಿಕೊಳ್ಳುವ ಬೋಧನೆ" ಎಂದು ಖಂಡಿತವಾಗಿ ಹೇಳಿದ್ದನು.

`ಜೈವಿಕ ಶಾಸ್ತ್ರ, ಇಂದು, ಜೀವಿಗಳ ಕೋಟ್ಯಾನುಕೋಟಿ ವರ್ಷಗಳ ಇಂದೆ ಇದ್ದಕ್ಕಿದ್ದಂತೆ ತಾನೇ ತಾನಾಗಿ, ದೇವರು ಮತ್ತು ಆತನ ಉದ್ದೇಶಗಳೇನು ಇಲ್ಲದೆ, ಅಸ್ತಿತ್ವಕ್ಕೆ ಬಂದವು ಎಂಬ ಊಹೆಯನ್ನು ಪ್ರತಿಪಾದಿಸುತ್ತಿದೆ. ಇದೇ ಸಮಯದಲ್ಲಿ ಈ ಬೋಧನೆಯನ್ನು ಅನುಸರಿಸಿ, ನಾವು ನಂಬಲಿಕ್ಕಾಗದಷ್ಟು ಸಂಕೀರ್ಣವಾದ ಹಾಗು ವಿವರವಾದ ವೈಜ್ಞಾನಿಕ ಸಾಹಿತ್ಯ ಪುಸ್ತಕಗಳ ರೂಪದಲ್ಲಿ ಹೊರಬಂದಿವೆ. ಜನ ತಪ್ಪುಮಾಡುವುದರಲ್ಲೂ ನಿಪುಣರು ಎಂಬ ವಿಷಯಕ್ಕೆ ಕುರಿತಂತೆ ಇಲ್ಲಿ ನಾವು ಕಲಿಯಬಹುದಾದ ಪಾಠವೇನು? ಇಂದು ನಾವು ಕಲಿತ ಪಾಠ, ಕ್ರೈಸ್ತೀಯ ಶಿಕ್ಷಣ ಮತ್ತು ವಿಜ್ಞಾನ ಬೋಧನೆಯ ಮೇಲೆ ಬೀರುವ ಪರಿಣಾಮವೇನು?`