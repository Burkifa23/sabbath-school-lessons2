---
title:  ಪರಿಶುದ್ಧತ್ವವೆಂಬ ಭೂಷಣ
date:  30/11/2020
---

**ಕೀರ್ತನೆ 96:9 "ಪರಿಶುದ್ಧತ್ವವೆಂಬ ಭೂಷಣದೊಡನೆ ಯೆಹೋವನಿಗೆ ನಮಸ್ಕರಿಸಿರಿ"**

`"ಪರಿಶುದ್ಧತ್ವವೆಂಬ ಭೂಷಣ" ಎಂಬ ಪರಿಕಲ್ಪನೆಯನ್ನು ಅರ್ಥ ಮಾಡಿಕೊಳ್ಳುವುದು ಹೇಗೆ? ಒಬ್ಬ ಕ್ರೈಸ್ತನಿಗೆ ಆ ಅರ್ಥ ಏನನ್ನಿಸುತ್ತದೆ? ಯಾವಾಗಲೂ ಒಂದಕ್ಕೊಂದು ಬೆಸೆದುಕೊಂಡಿರುವ, ಕಲೆ ಮತ್ತು ಸೌಂದರ್ಯವನ್ನು ಕುರಿತು ನಾವು ಮಾಡುವ ಬೋಧನೆ ಯಾವ ಪರಿಣಾಮ ಬೀರಬಹುದು?`

"ನೋಡುಗನ ಕಣ್ಣುಗಳಿಲ್ಲದೆ ನೋಟದ ಸೌಂದರ್ಯ" ಎಂಬ ನಾಣ್ಣುಡಿಯುಂಟು. ಆದರೆ ಹೀಗೆ ಹೇಳುವಾಗ ಆ ನೋಟದ ಕಣ್ಣುಗಳನ್ನು ಸೃಷ್ಟಿಸಿದವರ್ಯಾರೆಂಬುದನ್ನು ಮರೆಯಬಾರದು (ನೋಡಿ: ಜ್ಞಾ 20:12). ಸೃಷ್ಟಿಯನ್ನು ಆರಾಧಿಸಬಾರದು ಎಂಬ ವಿಷಯದಲ್ಲಿ ನಾವು ತುಂಬಾ ಎಚ್ಚರಿಕೆಯಿಂದಿರಬೇಕು (ನಿನ್ನೆಯ ಪಾಠವನ್ನು ಜ್ಞಾಪಿಸಿಕೊಳ್ಳಿ). ಸೃಷ್ಟಿಯಲ್ಲಿರುವ ಸೌಂದರ್ಯದ ಮೂಲಕ ನಾವು ದೇವರನ್ನು ಕುರಿತು ಕಲಿಯಬಹುದು. ಆತನ ಪ್ರೀತಿಯು ಸೌಂದರ್ಯವಾದುದು. ಇಂದು ಅಧಃಪತನಗೊಂಡಿರುವ ಈ ಭೂಮಿ ಸುಂದರವಾಗಿವುದಾದರೆ, ಅಧಃಪತನಕ್ಕೊಳಗಾಗದಿದ್ದಾಗ ಈ ಭೂಮಿಗಿದ್ದ ಸೌಂದರ್ಯವನ್ನು ನೀವು ಕಲ್ಪನೆ ಮಾಡಿನೋಡಬಲ್ಲಿರಾ? ಇಂತಹ ಕಲ್ಪನೆ, ದೇವರೇ ಸೌಂದರ್ಯದ ಸೃಷ್ಟಿಕರ್ತನೆಂದು ಬೋಧಿಸುತ್ತದೆ.

ಕಲೆ ಮತ್ತು ವಿಜ್ಞಾನಗಳ ಅಧ್ಯಯನ ದೇವರ ಚಾರಿತ್ರ್ಯ (ನಡೆ) ಮತ್ತು ದೇವರ ಹೃದಯಕ್ಕೆ ನಮ್ಮನ್ನು ಅತ್ಯಂತ ಸಮೀಪವಾಗಿಸಬೇಕು. ಯಾಕೆಂದರೆ ನಾವೂ ಸಹ ದೇವರ ಸ್ವಂತ ಕಲೆಯ ಸೃಷ್ಟಿಯ ಮತ್ತು ವೈಜ್ಞಾನಿಕ ಅದ್ಭುತಗಳ ಒಂದು ಭಾಗವಾಗಿದ್ದೇವೆ. ಹೀಗಾಗಿ ನಾವು ಸಹ ಕ್ರಿಸ್ತನಲ್ಲಿ ನಮ್ಮ ಅನ್ಯೋನ್ಯತೆಯನ್ನೂ ಕುರಿತು ಕಲಿಯಬಹುದಾಗಿದೆ.

"ದೇವರು, ತನ್ನ ಮಕ್ಕಳು, ತನ್ನ ಸೃಷ್ಟಿಯ ಕೆಲಸವನ್ನು ಮೆಚ್ಚುತ್ತಾರೆ ಮತ್ತು ಅವರ ವಾಸಸ್ಥಳವಾದ ಈ ಭೂಮಿಯನ್ನು ಸರಳವಾಗಿಯೂ ಮತ್ತು ಸುಂದರವಾಗಿಯೂ ಸೃಷ್ಟಿಸಿಕೊಟ್ಟಿದ್ದಕ್ಕಾಗಿ ಉಲ್ಲಾಸಿಸುತ್ತಾರೆ ಎಂದುಕೊಂಡಿದ್ದಾನೆ. ಆತನು ಸೌಂದರ್ಯ ಪ್ರಿಯನು; ಎಲ್ಲಕ್ಕಿಂತ ಹೆಚ್ಚಾಗಿ ಬಾಹ್ಯ ಸೌಂದರ್ಯವನ್ನು ಮೆಚ್ಚುವದಕ್ಕಿಂತ ಹೆಚ್ಚಾಗಿ, ಆಂತರ್ಯದ ಸೌಂದರ್ಯವನ್ನು ಪ್ರೀತಿಸುವವನಾಗಿದ್ದಾನೆ. ಆತನ ಕೃಪೆಯ ಕುಸುಮಗಳಂತಿರುವ ಪಾವಿತ್ರ್ಯತೆ ಮತ್ತು ಸರಳ ಸೌಮ್ಯತೆಯನು ನಮ್ಮಲ್ಲಿ ಕೃಷಿ ಮಾಡುಕೊಳ್ಳುವುದಕ್ಕೂ ಆತ ಬಯಸುವವನಾಗಿದ್ದಾನೆ"- ಎಲೆನ್ ಜಿ ವೈಟ್, ಸ್ಟೆಪ್ಸ್ ಟು ಕ್ರೈಸ್ಟ್, ಪುಟ 85.

`ಆ.ಕಾ. 3:6ನ್ನು ಓದಿಕೊಳ್ಳಿರಿ. ಸೌಂದರ್ಯವಷ್ಟೇ ಇದ್ದರೆ ಸಾಲದು, ಅದು ಒಳ್ಳೆಯದೋ ಅಥವಾ ಪವಿತ್ರವಾದದ್ದೋ ಆಗಿರಲೇಬೇಕೆಂದೆನಿಲ್ಲ ಎಂಬ ವಿಷಯದಲ್ಲಿ ಈ ವಾಕ್ಯದ ಬೋಧನೆಯೇನು?`

ದೇವರು ಒಂದು ಕಡೆಯಿಂದ ಎಲ್ಲವನ್ನು ಸೃಷ್ಟಿಸಿಕೊಂಡು ಬಂದರೆ, ಸೈತಾನ ಇನ್ನೊಂದು ಕಡೆಯಿಂದ ಆ ಸೃಷ್ಟಿಯನ್ನು ವಿರೂಪಗೊಳಿಸುತ್ತಾ, ಅದರ ದುರ್ಲಾಭ ಪಡೆದುಕೊಳ್ಳುತ್ತಾ ಬರುತ್ತಾನೆ. ಹೀಗಾಗಿ ಸೌಂದರ್ಯ ಮತ್ತು ಸೌಂದರ್ಯದ ಪರಿಕಲ್ಪನೆಯನ್ನು ನಮಗೆ ವಿರುದ್ಧವಾಗಿ ಬಳಸಿದರೆ, ಅದರಲ್ಲಿ ಆಶ್ಚರ್ಯಪಡುವುದಕ್ಕೆ ಏನೂ ಇರುವುದಿಲ್ಲ. ಆದ್ದರಿಂದ, ವಿಶೇಷವಾಗಿ ಕಲೆಯನ್ನು ಕುರಿತು ಅಧ್ಯಯನ ಮಾಡುವಾಗ, ಕ್ರೈಸ್ತೀಯ ಶಿಕ್ಷಣಕ್ಕೆ ಸತ್ಯವೇದವೇ ಮಾರ್ಗದರ್ಶಿಯಾಗಿರಬೇಕು. ಇಂತಹ ಮಾರ್ಗದರ್ಶನ ಸುಂದರವಾಗಿರುವದೆಲ್ಲ ಅವಶ್ಯವಾಗಿ ಒಳ್ಳೆಯವಾಗಿರಬೇಕು ಅಥವಾ ಪವಿತ್ರವಾಗಿರಬೇಕು ಎಂದು ಅರ್ಥ ಮಾಡಿಕೊಳ್ಳಬಾರದು ಎಂಬುದನ್ನು ಕಲಿಸುವುದಕ್ಕೆ ಸಹಾಯಕವಾಗಿದೆ.

ಕೆಲವೊಂದು ವಸ್ತುಗಳು "ಸುಂದರ"ವಾಗಿದ್ದರೂ, ಅವು ಅವಶ್ಯವಾಗಿ ಒಳ್ಳೆಯದಾಗಿರಬೇಕು. ಅಥವಾ ಪವಿತ್ರವಾಗಿರಬೇಕೆಂದೇನಿಲ್ಲ ಎಂಬುದಕ್ಕೆ ಕೆಲವು ಉದಾಹರಣೆಗಳನ್ನು ಕೊಡಿರಿ ಅಥವಾ ಯಾವ ಸುಂದರವಾದ ವಸ್ತುಗಳನ್ನು ನಾವು ಸಂದರ್ಭಕ್ಕನುಸಾರವಾಗಿ ಅಪವಿತ್ರಗೊಳಿಸಬಹುದು ಮತ್ತು ಕೆಡಿಸಬಹುದು? ಈ ವ್ಯತ್ಯಾಸಗಳನ್ನು ಕಂಡುಕೊಳ್ಳಲು ನಾವು ಬಳಸಬಹುದಾದ ಮಾನದಂಡವೇನು?