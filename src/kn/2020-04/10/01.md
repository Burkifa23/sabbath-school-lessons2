---
title: ಕಲೆಗಳಲ್ಲಿ ಮತ್ತು ವಿಜ್ಞಾನಗಳಲ್ಲಿ ಶಿಕ್ಷಣ
date:  28/11/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ರೋಮ 1:18-21; ಕೀರ್ತನೆ 19:1-6; 96:9; ಆ.ಕಾ. 3:6; 1 ತಿಮೊಥಿ 6; ಜ್ಞಾ 1; ಯೋಬ 38.

> <p>ಸ್ಮರಣವಾಕ್ಯ</p>
> "ಆಕಾಶವು ದೇವರ ಪ್ರಭಾವವನ್ನು ಪ್ರಚುರಪಡಿಸುತ್ತದೆ. ಗಗನವು ಆತನ ಕೈಕೆಲಸವನ್ನು ತಿಳಿಸುತ್ತದೆ" (ಕೀ 19:1).

ಶಿಕ್ಷಣದಲ್ಲಿ, "ಕಲೆಗಳೂ ಮತ್ತು ವಿಜ್ಞಾನಗಳೂ" ಸೇರ್ಪಡೆಗೊಂಡಿವೆ. ಆದರೆ, ಸತ್ಯವೇದದ ದೃಷ್ಟಿಕೋನದಿಂದ, ಕಲೆ ಮತ್ತು ವಿಜ್ಞಾನವನ್ನು ಬೋಧಿಸುವುದು ಎಂಬುದರ ಅರ್ಥವೇನು? ಈ ಪ್ರಶ್ನೆಗೆ ಉತ್ತರಿಸುವುದಕ್ಕಾಗಿ ಕೆಲವು ಸತ್ಯವೇದ ವಾಕ್ಯಗಳನ್ನು ಉಲ್ಲೇಖ ಮಾಡಿ, ಆಧುನಿಕ ಔಷಧಶಾಸ್ತ್ರ ಎಂದರೆ ಹೇಗೆ ಅಥವಾ ಕಲೆಯ ಇತಿಹಾಸ ಹಾಗೆ ಎಂದು ಹೇಳಿದರಷ್ಟೇ ಸಾಕೇ? ಹಾಗೇ ಮಾಡುವಾಗ, ನಮ್ಮ ಪ್ರಾಯೋಗಿಕ ಪಾಠಗಳನ್ನು, ನಮ್ಮ ಸಂಕೀರ್ಣ ಲೋಕವನ್ನು ಸೃಷ್ಟಿಸಿದ ಆಶ್ಚರ್ಯಕರ ದೇವರ ಬಲದೊಂದಿಗೆ ಸಂಬಂಧಿಸುತ್ತಿದೆವೆಯೇ? ಹೀಗೆಲ್ಲ ಮಾಡಿ, ಸತ್ಯವೇದವನ್ನು ಹತ್ತು ಪಠ್ಯಪುಸ್ತಕದೊಂದಿಗೆ, ಇದೂ ಸಹ ಒಂದು ಎಂದು ಸಂಯೋಜನೆ ಮಾಡಿಬಿಟ್ಟರೆ, ನಿಜವಾದ ಶಿಕ್ಷಣದಲ್ಲಿ ಅದರ ಪಾತ್ರ ಬಹಳ ಸಣ್ಣದಾಗಿಬಿಡುತ್ತದೆ. ಆದರೆ ಸತ್ಯವೇದ, ರಕ್ಷಣೆಯೆಡೆಗೆ ಮತ್ತು ವಿಮೋಚನೆಯೆಡೆಗೆ ಮಾನವರನ್ನು ಕೈಯಿಡಿದು ನಡೆಸುವ, ಶಿಕ್ಷಣ ಕೊಡುವ ಪವಿತ್ರ ಗ್ರಂಥವಾಗಿದೆ.

ಇಂತಹ ಶಿಕ್ಷಣ ನಮ್ಮ ನಡುವೆ ಕೆಲಸ ಮಾಡಬೇಕೆಂದರೆ, ಮಾನವಿಕ ಶಾಸ್ತ್ರಗಳಿಂದ ಹಿಡಿದ್ದು ಅಣು-ಜೀವಶಾಸ್ತ್ರದವರೆಗೆ, ಜ್ಞಾನದ ಎಲ್ಲ ವಿಭಾಗಗಳಲ್ಲಿ ದೇವರವಾಕ್ಯದ ಬೋಧನೆಯ ಸೇರ್ಪಡೆಯಾಗಬೇಕು. ಸತ್ಯವೇದವಿಲ್ಲದಿದ್ದರೆ, ದೇವರ ಅಗಾಧತೆಯನ್ನೂ, ಮತ್ತು ಈ ಲೋಕದ ಸೃಷ್ಟಿಕರ್ತನೂ ಹಾಗು ಸಂರಕ್ಷಕನೂ ಆದ ಆತನ ಸಾರ್ವಭೌಮತ್ವದ ಒಳನೋಟವನ್ನು ಕಾಣಲಾಗದೆ ಹೋದೀತು. ದೇವರು ತನ್ನ ಸೃಷ್ಟಿಯನ್ನು, ಉದ್ದೇಶ ತುಂಬಿದ ಸೃಷ್ಟಿಯೆಂದು ಕಾಣುವುದು ಹೇಗೆ ಎಂಬುದನ್ನು ನಾವು ಕಲಿಯಬೇಕಾದರೆ, ಜ್ಞಾನದ ಕೆಲವು ಭಾಗಗಳನ್ನು ಹೇಗೆ ಬೋಧಿಸಬೇಕು ಎಂಬುದನ್ನು ಅರ್ಥಮಾಡಿಕೊಳ್ಳಬೇಕು.

ಕ್ರೈಸ್ತ ದೃಷ್ಟಿಕೋನ ಮತ್ತು ವಿಶ್ವ ದೃಷ್ಟಿಕೋನದ ಆಧಾರದ ಮೇಲೆ, ಕಲೆಗಳು ಮತ್ತು ವಿಜ್ಞಾನಗಳನ್ನು ಹೇಗೆ ಬೋಧನೆ ಮಾಡಬೇಕು ಎಂಬ ವಿಷಯಕ್ಕೆ ಸಂಬಂಧಿಸಿದ ಕೆಲವು ತತ್ವಗಳತ್ತ ಈ ವಾರ ನಮ್ಮ ಗಮನವನ್ನು ಹರಿಸೋಣ.

_* ಡಿಸೆಂಬರ್ 5ರ ಸಬ್ಬತ್ ಶಾಲೆಯ ಸಿದ್ಧತೆಗಾಗಿ ಈ ವಾರದ ಪಾಠವನ್ನು ಓದಿಕೊಳ್ಳಿ._