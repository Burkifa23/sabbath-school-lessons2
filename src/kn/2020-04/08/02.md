---
title:  ದೇವರ ಸ್ವರೂಪದಲ್ಲಿ
date:  15/11/2020
---

`ಆದಿಕಾಂಡ 1:26,27 ಮತ್ತು ಆದಿಕಾಂಡ 5:1,3ನ್ನು ಓದಿಕೊಳ್ಳಿರಿ. ಮಾನವರನ್ನು ಆದಿಯಲ್ಲಿ ದೇವರು ಹೇಗೆ ಸೃಷ್ಟಿ ಮಾಡಿದನು ಮತ್ತು ಮಾನವ ಪಾಪಮಾಡಿದ ನಂತರ ಏನಾಯಿತು ಎಂಬ ವಿಷಯಗಳ ಬಗ್ಗೆ ಮೇಲಿನ ವಾಕ್ಯಗಳು ಹೇಳುವುದೇನು?`

"ದೇವರ ಸ್ವರೂಪ" ಎಂಬ ಪದಪುಂಜ ಶತಶತಮಾನಗಳ ಕಾಲ ಸತ್ಯವೇದದ ವ್ಯಾಖ್ಯಾನಕಾರರನ್ನು ಚಿತ್ತಾಕರ್ಷಣೆ ಮಾಡಿತ್ತು. ಆದಿ ತಂದೆ-ತಾಯಿಯರಲ್ಲಿ ದೇವರು ಉಂಟುಮಾಡಿದ ಸ್ವರೂಪ ಎಂತದ್ದು? ಉದಾ: ದೇವರು ತನ್ನನ್ನು ಕನ್ನಡಿಯಲ್ಲಿ ನೋಡಿಕೊಂಡು, ತನ್ನ ಹಾಗೆ ತನ್ನ ಹೊಸ ಸೃಷ್ಟಿಯನ್ನು ಉಂಟು ಮಾಡಿದನೇ? ಅಥವಾ ಈ ಸೃಷ್ಟಿಯಲ್ಲಿರುವ ಎಲ್ಲ ಜೀವರಾಶಿಗಳಿಗಿಂತ ಮಾನವ ಮಾತ್ರ ಹೆಚ್ಚು ದೇವರ ಹಾಗೆ ಇದ್ದಾನೆಯೇ? ಅಥವಾ ಸೃಷ್ಟಿಕರ್ತನಾದ ದೇವರು ಮತ್ತು ಆತನಿಂದ ಸೃಷ್ಟಿಯಾದ ಮಾನವರ ನಡುವೆ ಆಧ್ಯಾತ್ಮಿಕ ಮತ್ತು ಬೌದ್ಧಿಕ ಸ್ತರಗಳಲ್ಲಿ ಸಮರೂಪತೆ ಮತ್ತು ಅನುರೂಪತೆ ಇದೆಯೇ? ಧರ್ಮಶಾಸ್ತ್ರ ಇಂತಹ ಪ್ರಶ್ನೆಗಳಿಗೆ ಖಚಿತವಾದ ವಿವರ ನೀಡದಿದ್ದರೂ, ಸತ್ಯವೇದದ ವಿದ್ವಾಂಸರುಗಳು ಈ ಪ್ರಶ್ನೆಗಳಿಗೆ ಸಂಬಂಧಪಟ್ಟಂತೆ ಅನೇಕ ವ್ಯಾಖ್ಯಾನಗಳನ್ನು ಬರೆದಿರುತ್ತಾರೆ. ಅದು ಏನೇ ಇರಲಿ, ಒಂದು ಅಂಶ ಮಾತ್ರ ಸ್ಪಷ್ಟ, ಆದಾಮ ಮತ್ತು ಹವ್ವಳು ಪಾಪ ಮಾಡಿದ ಕ್ಷಣದಿಂದಲೇ ಅವರಿಗಿದ್ದ ಆ ದೈವಸ್ವರೂಪದಲ್ಲಿ ಬದಲಾವಣೆ ಉಂಟಾಯಿತು. ಆದ್ದರಿಂದಲೇ ವೈಟಮ್ಮನವರು- "ಕಳೆದು ಹೋದ ಆ ದೈವಸ್ವರೂಪವನ್ನು ಮತ್ತೆ ಮಾನವರು ಗಳಿಸಲು ಸಹಾಯ ಮಾಡುವುದೇ ಶಿಕ್ಷಣದ ಗುರಿಯಾಗಿರಲಿ" ಎಂದು ಬರೆದಿದ್ದಾರೆ (ಎಜುಕೇಷನ್, ಪುಟ 1416).

`ಶಿಕ್ಷಣ ಅಂತಹ ಅಸಮಾನ್ಯವಾದ ಗುರಿಯನ್ನು ಸಾಧಿಸುವುದು ಹೇಗೆ?`

ಮೊಟ್ಟ ಮೊದಲನೆಯದಾಗಿ, ಈ ಲೋಕದ ತಂದೆ-ತಾಯಿ ತಮ್ಮ ಮಕ್ಕಳೊಂದಿಗೆ ಸಂಬಂಧ ಹೊಂದಲು ಆಶಿಸುವಂತೆಯೇ, ದೇವರು ಸಹ, ಆತನೊಂದಿಗೆ ಸಂಬಂಧ ಹೊಂದಿರುವುದಕ್ಕಾಗಿಯೇ ನಮ್ಮನ್ನು ಸೃಷ್ಟಿಸಿದನು. ನಾವು ಅದನ್ನು ಯಾವತ್ತೂ ಜ್ಞಾಪಕದಲ್ಲಿಟ್ಟುಕೊಳ್ಳಬೇಕು. ತಂದೆ-ತಾಯಿಗಳು ತಮ್ಮ ಸ್ವರೂಪದಲ್ಲಿ ಮಕ್ಕಳನ್ನು ಹೊಂದಿರುವ ಹಾಗೆಯೇ, ಆತನು ನಮ್ಮನ್ನು ತಮ್ಮ ಸ್ವರೂಪದಲ್ಲಿ ಮಕ್ಕಳನ್ನು ಉಂಟುಮಾಡಿದನು (ಆ.ಕಾ. 5:1). ನಾವು ಆತನ ಕುಟುಂಬದವರು. ಆತನು ನಮ್ಮೊಂದಿಗೆ ಸಂವಹನ (ಸಂಪರ್ಕ) ಮಾಡುವನು ಮತ್ತು ಶಾಶ್ವತ ಸಂಬಂಧ ಬೆಳೆಸುವನು. ಹೀಗಾಗಿ ದೇವರ ಸ್ವರೂಪ ಎಂಬುದು "ಮಾನಸಿಕ ಸ್ವರೂಪ". ಈ ಸ್ವರೂಪ ಎರಡು ರೂಪಗಳನ್ನು ಶಕ್ತಗೊಳಿಸುತ್ತದೆ. ಒಂದು ದೈವಿಕವಾದದ್ದು ಮತ್ತು ಇನ್ನೊಂದು ಮಾನವ ಕುಲಕ್ಕೆ ಸಂಬಂಧಿಸಿದ್ದು. ಈ ಎರಡೂ ಮನಸ್ಸಿನಲ್ಲಿ ಸಂಧಿಸುತ್ತವೆ. ಇದು ತಾನೇ ನಿಖರವಾಗಿ ಶಿಕ್ಷಣದಲ್ಲಿ ನಡೆಯುತ್ತದೆ. ಮೊದಲನೆಯದಾಗಿ ಮನೆಯಲ್ಲಿ ಮಾತಾಪಿತೃಗಳು ಮತ್ತು ಮಕ್ಕಳ ನಡುವೆ ಹಾಗು ನಂತರ ಶಾಲೆಯಲ್ಲಿ ಶಿಕ್ಷಣದ ಕೆಲಸವನ್ನು ಶಿಕ್ಷಕರು ನಡೆಸುವರು. ದೇವರು, ಶಿಕ್ಷಣವೆಂಬ ಈ ಪ್ರಕ್ರಿಯೆಯನ್ನು ಏಕೆ ಆರಂಭಿಸಿದನು ಎಂಬುದು ಈಗ ನಮಗೆ ಸ್ಪಷ್ಟವಾಗಿರಬೇಕು. ನಮಗೂ ಮತ್ತು ಇತರೇ ಜೀವಿಗಳಿಗೂ ವ್ಯತ್ಯಾಸ ಇರುವುದೇ ಇಲ್ಲ. ಆತನು ನಮ್ಮನ್ನು ಆತನ ಸ್ವರೂಪದಲ್ಲಿ ಉಂಟುಮಾಡಿದನು. ಹೀಗೆ ಉಂಟುಮಾಡಿದ್ದರಿಂದ ಆತನು ನಮಗೆ ಬೋಧನೆ ಮಾಡುವುದು ಸಾಧ್ಯವಾಯಿತು ಮತ್ತು ಆತನ ಸ್ವರೂಪ ನಮ್ಮಲ್ಲಿ ಪ್ರತಿಬಿಂಬಿಸುವ ಹಾಗೆ ಆತನಿಂದ ಪಾಠ ಕಲಿಯುವುದು ಸಾಧ್ಯವಾಯಿತು.

`ವಿಮೋಚನೆಯ ಕಥೆಯೆಂದರೆ, ಅದು ಸೃಷ್ಟಿಯಿಂದ ಮಾನವಾವತಾರದವರೆಗೂ, ಮಾನವಾವತಾರದಿಂದ ಮತ್ತೆ ದೇವರ ಸ್ವರೂಪ ನಮ್ಮಲ್ಲಿ ಸೃಷ್ಟಿಯಾಗುವವರಿಗೂ ನಡೆಯುವ ಶಿಕ್ಷಣದ ಕಥೆ. ದೇವರು ಒಬ್ಬ ಶಿಕ್ಷಕ, ಎಲ್ಲ ಕಾಲಕ್ಕೂ ಪರಲೋಕವೇ ನಮ್ಮ ಶಾಲೆ (ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 301). ಮನೆಯಲ್ಲಿ, ಸಭೆಯಲ್ಲಿ, ಶಾಲೆಯಲ್ಲಿ, ವಿಶ್ವವಿದ್ಯಾನಿಲಯದಲ್ಲಿ ಮತ್ತು ಜೀವನದುದ್ದಕ್ಕೂ, ಮೇಲಿನ ಹೇಳಿಕೆಗೆ ಸಂಬಂಧಿಸಿದಂತೆ ಕ್ರೈಸ್ತೀಯ ಶಿಕ್ಷಣಕ್ಕೆ ವಚನಬದ್ಧರಾಗಿರಲು ಇರುವ ತೊಡರುಗಳೇನು?`