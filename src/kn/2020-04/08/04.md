---
title:  ಮೋಶೆಯೂ ಮತ್ತು ಪ್ರವಾದಿಗಳೂ
date:  17/11/2020
---

`2 ತಿಮೊಥಿ 3:14-17ನ್ನು ಓದಿಕೊಳ್ಳಿರಿ. ಕ್ರೈಸ್ತೀಯ ಶಿಕ್ಷಣದಲ್ಲಿ ಧರ್ಮಶಾಸ್ತ್ರದ ಪಾತ್ರವನ್ನು ಕುರಿತು ಈ ವಾಕ್ಯಗಳು ಹೇಳುವುದೇನು?`

ಸತ್ಯವೇದದ ಮೊದಲ ಭಾಗವನ್ನು "ಟೋರಾ" ಎಂದು ಕರೆಯಲಾಗಿದೆ, ಕೆಲವೊಮ್ಮೆ ಇದನ್ನು "ಕಾಯಿದೆ" ಎಂದೂ ಸಹ ಭಾಷಾಂತರಿಸಲಾಗಿದೆ. ಯಾಕೆಂದರೆ ಅನೇಕ ಕಾಯಿದೆಗಳು ಈ ಪುಸ್ತಕಗಳಲ್ಲಿವೆ. ಆದರೆ "ಟೋರಾ" ಎನ್ನುವುದರ ಅರ್ಥ "ಬೋಧನೆ" ಅಥವಾ "ಶಿಕ್ಷಣಕೊಡು" ಎಂದಾಗಿದೆ. ಆದರೆ ಅನೇಕರು ದೇವರ ಕೃಪಾವರಗಳು ನಮ್ಮೊಂದಿರುವುದಕ್ಕಾಗಿ ನಾವು ಪರಿಪಾಲಿಸಬೇಕಾದ ನಿಯಮಗಳು ಮತ್ತು ವಿಧಿ-ಕಟ್ಟುಪಾಡುಗಳಿವು ಎಂದು "ಟೋರಾ"ವನ್ನು ಅರ್ಥಮಾಡಿಕೊಂಡಿದ್ದಾರೆ. ಆದರೆ ಅದು ಆಗಲ್ಲ. "ಕಾಯಿದೆ" ಎಂದರೆ ಅದು ಬೋಧನೆಯ ಸಾಮಗ್ರಿ. ದೇವರು ನಮ್ಮನ್ನು ಸೃಷ್ಟಿ ಮಾಡಿದಾಗ, ಒಡಂಬಡಿಕೆಯ ಸಂಬಂಧದಲ್ಲಿ ನಾವು ಹೇಗೆ ಯಶಸ್ವಿಯುತವಾಗಿಯೂ ಮತ್ತು ಕ್ಷೇಮವಾಗಿಯೂ ಜೀವಿಸಬೇಕು ಎಂಬ ವಿಷಯವನ್ನು ಕುರಿತು ಈ ಬೋಧನೆಯ ಸಾಮಗ್ರಿ ಮಾತನಾಡುತ್ತದೆ.

ಇಬ್ರಿಯ ಸತ್ಯವೇದದ ಮುಂದಿನ ಎರಡು ಭಾಗಗಳಲ್ಲಿ ಒಂದಾದ ಪ್ರವಾದಿಗಳು, ದೇವರ ಮಕ್ಕಳು ಈ ಶೈಕ್ಷಣಿಕ ಸಾಮಗ್ರಿಯಲ್ಲಿ ಹೇಗೆ ಪಾರಂಗತರಾದರು ಮತ್ತು ಅದನ್ನು ಅನುಸರಿಸಿ ಬದುಕಿ ಬಾಳಿದರು (ಹಿಂದಿನ ಪ್ರವಾದಿಗಳು ಅಥವಾ ಚರಿತ್ರೆಯ ಪುಸ್ತಕಗಳು) ಈ ಶೈಕ್ಷಣಿಕ ಸಾಮಗ್ರಿಯಿಂದ (ನಂತರ ಬಂದ ಪ್ರವಾದಿಗಳು) ಏನು ಕಲಿತರು ಎಂಬುದನ್ನು ಕುರಿತು ವರದಿ ಮಾಡಿದೆ. ಇನ್ನು ಹಳೇ ಒಡಂಬಡಿಕೆಯ ಇನ್ನುಳಿದ (ಇಬ್ರಿಯ ಭಾಷೆಯಲ್ಲಿ ರೈಟಿಂಗ್ಸ್ ಎಂದು ಕರೆಯಲ್ಪಟ್ಟ) ಭಾಗ ಯಶಸ್ವಿಯುತವಾದ ಮತ್ತು ಕಡಿಮೆ ಯಶಸ್ಸು ತೋರಿದ ಶಿಕ್ಷಕರ ಉದಾಹರಣೆಗಳಿಂದಲೂ ಮತ್ತು ವಿದ್ಯಾರ್ಥಿಗಳ ಶೈಕ್ಷಣಿಕ ಅನುಭವಗಳಿಂದಲೂ ತುಂಬಿದೆ. ಈ ಪುಸ್ತಕಗಳಲ್ಲಿ ಮತ್ತು ವಿದ್ಯಾರ್ಥಿಗಳ ಶೈಕ್ಷಣಿಕ ಯಶಸ್ಸಿನ ಉದಾಹರಣೆಗಳು: ಎಸ್ತೇರಳು, ರೂತಳು, ದಾನಿಯೇಲ ಮತ್ತು ಯೋಬನ ಪುಸ್ತಕಗಳೇ ಆಗಿವೆ. ಇಲ್ಲಿ ಯಶಸ್ಸಾಗದವರೆಂದರೆ ಯೋಬನ ಸ್ನೇಹಿತರಷ್ಟೇ. ಕೀರ್ತನೆಗಳು ಒಂದು ಗೀತೆಗಳ ಪುಸ್ತಕವಾಗಿದೆ. ಈ ಗೀತೆಗಳಲ್ಲಿ ಕೀರ್ತನೆ 1, ಕೀರ್ತನೆ 37 ಮತ್ತು ಕೀರ್ತನೆ 73 ಶೈಕ್ಷಣಿಕ ಗೀತೆಗಳಾಗಿವೆ.

ಸುವಾರ್ತೆಗಳು, ಅದರಲ್ಲೂ ವಿಶೇಷವಾಗಿ ಯೇಸುಕ್ರಿಸ್ತನ ಸಾಮ್ಯಗಳು, ಶೈಕ್ಷಣಿಕ ಉದ್ದೇಶಗಳಿಗಾಗಿ ಸಮೃದ್ಧಿಯಾದ ಸಂಪನ್ಮೂಲ ಸಾಮಗ್ರಿಗಳಿಂದ ತುಂಬಿವೆ. ಪೌಲನ ಅನೇಕ ಪತ್ರಗಳು ಬಲವಾದ ಸುವಾರ್ತೆ ಸಾರುವ ಘೋಷಣೆಗಳೊಂದಿಗೆ ಆರಂಭವಾದರೂ, ಕೊನೆಗೆ ಅವು ಶೈಕ್ಷಣಿಕ ಸಾಮಗ್ರಿಗಳಾಗಿಯೂ, ಕ್ರೈಸ್ತರ ದೈನಂದಿನ ಜೀವನಕ್ಕೆ ಪ್ರಾಯೋಗಿಕ ಪಾಠಗಳಾಗಿಯೂ ಅಂತ್ಯವಾಗುತ್ತವೆ. ಪ್ರಕಟನೆಯ ಪುಸ್ತಕವೂ ಸಹ, ಶೈಕ್ಷಣಿಕ ಸಂಪನ್ಮೂಲಗಳ ಸಾಮಗ್ರಿಗಳಿಂದ ತುಂಬಿದೆ. ಉದಾ: ಕ್ರೈಸ್ತ ಸಭೆಯ ಭವಿಷ್ಯವನ್ನು ಪ್ರಕಟಗೊಳಿಸುವಿಕೆ ಅಥವಾ ತೆರೆಯ ಎಳೆಯುವಿಕೆ ಅಂದರೆ ದೇವರ ಕುರಿಮರಿಯೂ, ರಕ್ಷಕನಾದ ಯೇಸುವು ಮತ್ತು ಭವ್ಯ ಶಿಕ್ಷಕನ ಕುರಿತ ಸತ್ಯ ಪ್ರಕಟಗೊಳ್ಳುತ್ತದೆ (ಪ್ರಕ 5:1-5).

`ಮೋಶೆಯ ಪುಸ್ತಕಗಳಲ್ಲಿ ಕಾಣಿಸಿಕೊಳ್ಳುವ ಎಲ್ಲ ಬೋಧನಾ ಸಾಮಗ್ರಿಗಳು ನಮ್ಮ ಕಾಲಕ್ಕೆ ಅನ್ವಯವಾಗದೆಂದು ಕೆಲವರು ಹೇಳುತ್ತಾರೆ. ಅದು ಸರಿ ಸಹ. ಧ.ಕಾ. 17:14-20ರಲ್ಲಿ ರಾಜರುಗಳ ಕುರಿತ ಬೋಧನೆಯಿದೆ. ರಾಜ್ಯವನ್ನಾಳುವವರನ್ನೂ ಆಳುವವರ ಆಯ್ಕೆಯ ಕುರಿತು ಬಹಳ ಸ್ಪಷ್ಟವಾದ ಬೋಧನೆಯನ್ನೂ ಇಲ್ಲಿ ನೋಡಬಹುದು. ಹೌದು, ನಿಜ, ಇಂದು ನಾವು ನಮ್ಮ ಸಭೆಯನ್ನು ಆಳಲು ರಾಜರುಗಳನ್ನು ಆರಿಸುವುದಿಲ್ಲ. ಸತ್ಯವೇದದಲ್ಲಿರುವ ಈ ಬೋಧನ ಸಾಮಗ್ರಿಗಳನ್ನು ನಮ್ಮ ಕಾಲಕ್ಕೆ ಯೋಗ್ಯವಾದ ರೀತಿಯಲ್ಲಿ ಹೇಗೆ ಅನ್ವಯ ಮಾಡಬೇಕು ಎಂಬುದನ್ನು ಇತ್ಯರ್ಥ ಮಾಡುವುದು ಹೇಗೆ?`