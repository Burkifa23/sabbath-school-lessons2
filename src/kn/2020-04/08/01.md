---
title:  ಶಿಕ್ಷಣ ಮತ್ತು ವಿಮೋಚನೆ
date:  14/11/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾ. 1:26,27; ಯೆಶಾ 11:1-9; 2 ತಿಮೊಥಿ 3:14-17; 1 ಅರಸು 4:29-34; ಯೋಹಾನ 14:17; 1 ಕೊರಿಂಥ 2:1-16.

> <p>ಸ್ಮರಣವಾಕ್ಯ</p>
> "ದೈವ ಪ್ರೇರಿತವಾದ ಪ್ರತಿಯೊಂದು ಶಾಸ್ತ್ರವು ಉಪದೇಶಕ್ಕೂ ಖಂಡನೆಗೂ ತಿದ್ದುಪಾಟಿಗೂ ನೀತಿಶಿಕ್ಷೆಗೂ ಉಪಯುಕ್ತವಾಗಿದೆ" 2 ತಿಮೊಥಿ 3:16.

ಸತ್ಯವೇದ, ದೇವರು ಮತ್ತು ಆತನ ಜನರ ಬಗ್ಗೆ ದೊಡ್ಡ ಕಥೆಯನ್ನು ಹೇಳುತ್ತದೆ. ಕೆಲವೊಮ್ಮೆ ಇದೊಂದು ವಕ್ರಗೊಂಡ ಪ್ರೇಮದ ಕಥೆಯೂ ಹೌದು. ಆದರೆ ತಾತ್ಕಾಲಿಕವಾಗಿ ಹಾಗೆ ಕಾಣಬಹುದು ಅಥವಾ ತಂದೆ ಮತ್ತು ಬಂಡಾಯವೆದ್ದ ಆತನ ಮಕ್ಕಳ ಕಥೆಯಂತೆಯೂ ಇದೆ. ಕೊನೆಗೆ ಮಕ್ಕಳು ತಂದೆಯೊಂದಿಗೆ ಒಂದಾಗುವುದರೊಂದಿಗೆ ಕಥೆ ಅಂತ್ಯವಗುತ್ತದೆ.

ಈ ವಾರದ ಬೋಧನೆಯ ಉದ್ದೇಶ ನೆರವೇರುವಿಕೆಗಾಗಿ, ಸತ್ಯವೇದದ ಕಥೆಯಲ್ಲಿ ಮತ್ತೊಂದು ವಿಷಯವನ್ನು ಆರಿಸಿಕೊಳ್ಳೋಣ. ಇದು ಗುರು-ಶಿಷ್ಯರ ಕಥೆ. ಕಥೆಯಲ್ಲಿ, ಗುರು ಶಿಷ್ಯರಿಗೆ ಪರೀಕ್ಷೆಗಳನ್ನು ಕೊಡುತ್ತಲೇ ಇರುತ್ತಾನೆ. ಆದರೆ ಶಿಷ್ಯರು ಅನುತ್ತೀರ್ಣರಾಗುತ್ತಲೇ ಇರುತ್ತಾರೆ. ಆದರೆ ಗುರು ಬೇಸರ ಮಾಡಿಕೊಳ್ಳುವುದಿಲ್ಲ. ಮತ್ತೆ ಮತ್ತೆ ಪಾಠ ಮಾಡುತ್ತಾನೆ. ಕೊನೆಗೆ ಕೆಲವರಾದರೂ ಪಾಠವನ್ನು ಸರಿಯಾಗಿ ಕಲಿಯುತ್ತಾರೆ.

ಸತ್ಯವೇದದ ಕಥೆ, ನಮ್ಮ ಸ್ವಂತ ಮಾನವರ ಕಥೆಗಳಂತಲ್ಲ. ದೇವರ ಮತ್ತು ಆತನ ಜನರ ಕಥೆ ಯಾವಾಗಲೂ ಸುಖಾಂತ್ಯ ಕಾಣುವಂತದ್ದು, ಗುರಿ ಮುಟ್ಟುವಂತದ್ದು. ಅದಕ್ಕೆ ಕಾರಣ ದೇವರು ತನ್ನ ಜನರ ಮೇಲೆ ತೋರುವ ದೈವಿಕ ಕೃಪೆ. ಈ ಸಂಬಂಧದಲ್ಲಿ ಮಾನವನ ಜವಾಬ್ದಾರಿ ಎಷ್ಟೋ ಸಲ ಅಪಾರ್ಥ ಹಾಗು ದಿಗಿಲುಗೊಳಗಾಗಲು ಕಾರಣ, ಆ ಸಂಬಂಧವನ್ನು ಹೊರೆ ಎಂದು ಪರಿಗಣಿಸುವುದು. ನಿಜವಾಗಿ ಹೇಳಬೇಕೆಂದರೆ ಸತ್ಯವೇದದ ಕಥೆ ಅವಶ್ಯವಾಗಿ ದೇವರನ್ನು ಅರಿಯಲು ಮತ್ತು ಅರ್ಥಮಾಡಿಕೊಳ್ಳಲು ಕೊಡಲಾಗುವ ಒಂದು ಆಹ್ವಾನ. ದೇವರನ್ನು ತಿಳಿದುಕೊಳ್ಳುವ ಸಲುವಾಗಿಯೇ ನಡೆಯುವ ಕಲಿಕೆ ಇದೆಯಲ್ಲ ಅದು ಆತನ ಕೃಪೆಗೆ ನಾವು ತೋರುವ ಅತ್ಯುತ್ತಮ ಪ್ರತಿಕ್ರಿಯೆ. ಆ ಕೃಪೆಯನ್ನು ನಾವು ಗಳಿಸಲಾಗದು. ಆದರೆ ಅದರ ಬಗ್ಗೆ ಸಾಕಷ್ಟು ಕಲಿಯಬಹುದು, ಇಂತಹ ಕೃಪೆಯನ್ನು ಶಿಕ್ಷಣ ತನ್ನ ಬೋಧನೆಯ ತಿರುಳಾಗಿ ಹೊಂದಿರದಿದ್ದರೆ, ಅಂತಹ ಕ್ರೈಸ್ತೀಯ ಶಿಕ್ಷಣವೇಕೆ?

_* ನವೆಂಬರ್ 21ರ ಸಬ್ಬತ್ತಿನ ಪಾಠದ ಸಿದ್ಧತೆಗಾಗಿ ಈ ಪಾಠವನ್ನು ಅಧ್ಯಯನ ಮಾಡಿರಿ._