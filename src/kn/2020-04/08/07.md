---
title: ಹೆಚ್ಚಿನ ಚಿಂತನೆ
date:  20/11/2020
---

"ಸುವಾರ್ತೆ ಸಾರಲು ರಕ್ಷಕನಿಂದ ಕೊಡಲ್ಪಟ್ಟ ಆ ಮಹಾಕರೆ (ಮತ್ತಾಯ 28:18-20) ಪ್ರಪಂಚದಾದ್ಯಂತ ಒಂದು ಗಮನಾರ್ಹವಾದ ಧಾರ್ಮಿಕ ಚಳುವಳಿಯನ್ನು ಚಾಲನೆಯಲ್ಲಿಟ್ಟಿತ್ತು. ಇಲ್ಲಿ ಕೆಲವು ಅಪೆÇೀಸ್ತಲರುಗಳು ಅಥವಾ ದೇವರ ಸೇವಕರುಗಳು (ಎರಡೂ ಪದಗಳು ಸಮಾನಾರ್ಥ ಕೊಡುವ ಪದಗಳಾಗಿವೆ. ಆ ಅರ್ಥ: ಕಳುಹಿಸಲ್ಪಟ್ಟವರು). ಅವರು ಪ್ರಪಂಚದೆಲ್ಲೆಡೆ ಹೋದರು ಮತ್ತು ವಿದ್ಯಾರ್ಥಿಗಳನ್ನು ಒಟ್ಟು ಸೇರಿಸಿದರು; ಅವರನ್ನು ಶಿಷ್ಯರನ್ನಾಗಿಸಿದರು, ಕ್ರಿಸ್ತನನ್ನು ನಂಬಲು ಕರೆಕೊಟ್ಟರು, ದೀಕ್ಷಾಸ್ನಾನ ಮಾಡಿಸಿದರು; ಮತ್ತು ಯೇಸುಕ್ರಿಸ್ತ ಏನೆಲ್ಲಾ ತಮಗೆ ಬೋಧಿಸಿದ್ದನೋ, ಅದನ್ನೆಲ್ಲ ಅವರಿಗೆ ಕಲಿಸಿಕೊಟ್ಟರು. ಈ ಚಿತ್ರಣ ಹೀಗಿದೆ: ಪ್ರಪಂಚದಾದ್ಯಂತ ಕ್ರೈಸ್ತತ್ವ ಅಪ್ಪಿಕೊಂಡ ಜನರು, ವಿವಿಧ ಸಂಸ್ಕೃತಿಗಳ, ವಿವಿಧ ಭಾಷೆಗಳ ಪ್ರತಿನಿಧಿಗಳಾಗಿದ್ದರು. ದೀಕ್ಷಾಸ್ನಾನದ ತೊಟ್ಟಿಯೊಳಗಿನ ನೀರಿನಿಂದ ಎದ್ದು ಬಂದವರು, ಶಾಲೆಗೆ ಪ್ರವೇಶ ಪಡೆದು, ತಮ್ಮ ಶಿಕ್ಷಣವನ್ನು ಪ್ರಾರಂಭಿಸಿದ್ದರು. ಇದರಲ್ಲಿ ಆಶ್ಚರ್ಯವೇನಿಲ್ಲ. ಅವರು ಇನ್ನೂ ಕಲಿಯಬೇಕಾದ್ದು ಬಹಳಷ್ಟಿತ್ತು.

ಕ್ರೈಸ್ತರು ಯಾವಾಗಲೂ ಕಲಿಯುತ್ತಿರುತ್ತಾರೆ ಎಂದರೆ ಅದರ ಅರ್ಥ ಅವರಿಗೆ ಬೌದ್ಧಿಕ ಕುತೂಹಲವಿದೆ ಎಂತಲೋ, ಅಥವಾ ವಿಷಯದ ಮೇಲೆ ಪರಿಣಿತಿ ಸಾಧಿಸಬೇಕೆಂತಲೋ ಅಲ್ಲ, ಆದರೆ ಕ್ರೈಸ್ತೀಯ ಜೀವನ ಮತ್ತು ನಂಬಿಕೆ ದೈನಂದಿನ ಜೀವನದ ಪ್ರತಿ ಮೂಲೆಮೂಲೆಯಲ್ಲೂ ಹರಡಿಕೊಳ್ಳುತ್ತದೆ. ಕಲಿಯಬೇಕಾದ್ದು ಬಹಳಷ್ಟಿದೆ. ಆದ್ದರಿಂದಲೇ ಹೊಸ ಒಡಂಬಡಿಕೆಯ ಪತ್ರಗಳು, ಯೇಸುಕ್ರಿಸ್ತನ ಕುರಿತ ಪ್ರಕಟನೆ ಮತ್ತು ಕ್ರೈಸ್ತರೆಲ್ಲರೂ ಕಲಿಯಬೇಕಾದದ್ದರ ಬಗ್ಗೆ ನೀಡಬೇಕಾದ ಶಿಕ್ಷಣಗಳೆರಡನ್ನೂ ಒಳಗೊಂಡಿವೆ. ಇದಕ್ಕೆ ಒಳ್ಳೇ ಉದಾಹರಣೆ 1 ಕೊರಿಂಥ 2:2ರಲ್ಲಿ "ಯೇಸುಕ್ರಿಸ್ತನನ್ನೇ ಹೊರಟು ಬೇರೆ ಯಾವುದನ್ನೂ ತಿಳಿಯುವವನಾಗಿ.." ಎಂದು ಕ್ರಿಸ್ತನನ್ನು ಪ್ರಕಟಿಸುವುದನ್ನು ಮತ್ತು 1 ಕೊರಿಂಥ 4ರಲ್ಲಿ ಶಿಕ್ಷಣ ಆರಂಭಿಸುವುದನ್ನು ಮತ್ತು ಇನ್ನುಳಿದ ಪತ್ರಗಳಲ್ಲಿ ಶಿಕ್ಷಣ ಮುಂದುವರಿಯುವುದನ್ನು ಕಾಣುತ್ತೇವೆ. ಇಲ್ಲಿ ಕ್ರೈಸ್ತರು ಕಲಿಯಬೇಕಾದ್ದು ಏನು?

ಕೆಲಸ, ವಿಶ್ರಾಂತಿ, ಸಾಮಾಜಿಕ ಸಂಗತಿಗಳು, ಸಮುದಾಯ ಸಂಬಂಧಗಳು, ಸಭೆ ಮತ್ತು ಆರಾಧನೆ, ಆರ್ಥಿಕತೆ, ಮಾನವಪ್ರೀತಿ, ಅಧಿಕಾರಿಗಳೊಂದಿಗಿನ ಸಂಬಂಧಗಳು, ಸಲಹೆಗಳು, ಕೌಟುಂಬಿಕ ವ್ಯವಸ್ಥೆಗಳು, ಮದುವೆಯ ಸಂಬಂಧಗಳು, ಮತ್ತು ಮಕ್ಕಳ ಪಾಲನೆ-ಘೋಷಣೆ, ಆಹಾರ ಮತ್ತು ಅವುಗಳ ಸಿದ್ಧತೆ, ಬಟ್ಟೆ, ವಯಸ್ಸಾಗುವಿಕೆ ಮತ್ತು ಜೀವನಾಂತ್ಯಕ್ಕೆ ಮಾಡಿಕೊಳ್ಳುವ ಸಿದ್ಧತೆಗಳುವೈಯಕ್ತಿಕ ಜೀವನ ಮತ್ತು ಪ್ರಾಪಂಚಿಕ ಜೀವನ ಇತ್ಯಾದಿ- ಇವೆಲ್ಲವುಗಳ ಬಗ್ಗೆ ಕ್ರೈಸ್ತರು ಸ್ವಲ್ಪವಾಗಿಯಾಗಲಿ ಅಥವಾ ಹೆಚ್ಚಾಗಿಯಾಗಲಿ ತಿಳಿದುಕೊಳ್ಳಬೇಕು. ಇವುಗಳನ್ನು ಅರ್ಥಮಾಡಿಸುವಿಕೆ ಸಹಜವಾಗಿ ಬರುವುದಿಲ್ಲ; ಕಲಿಯಬೇಕು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ದೇವರ ಸಭೆಯ ಸೇವೆಗೆ ಶೈಕ್ಷಣಿಕ ಕೆಲಸ ಮುಖ್ಯವಾಗುವುದು ಹೇಗೆ?`

`2. ವೈಟಮ್ಮನವರು- "ಪರಲೋಕವೇ ಶಾಲೆ" ಎಂದು ಹೇಳಿದ್ದಾರೆ. ಇದರ ಅರ್ಥವೇನು?`

`3. ಮತ್ತೆ 1 ಕೊರಿಂಥ 2:1-16ನ್ನು ಓದಿಕೊಳ್ಳಿರಿ. ದೈವಸ್ಫೂರ್ತಿಯ ಮೂಲಕ ದೇವರು ನಮಗೆ ಏನು ಪ್ರಕಟಿಸುತ್ತಿದ್ದಾನೆ ಎಂಬ ವಿಷಯ ಕುರಿತು ಪೌಲ ಇಲ್ಲಿ ಹೇಳಿರುವುದೇನು? ಆಳುವವರು ಮತ್ತು ಕಾಲಜ್ಞಾನ ಏನೂ ಅಲ್ಲ ಎನಿಸುವ ಹಂತಕ್ಕೆ ಬರುತ್ತದೆ ಎಂಬ ಆತನ ಮಾತಿನ ಮೂಲಕ ಆತ ಹೇಳುತ್ತಿರುವುದೇನು? ಹೀಗೆ ಆತನು ಹೇಳುವುದಾದರೆ, ಈ ಕಾಲದ ಜ್ಞಾನವನ್ನು ಏನು ಮಾಡುವುದು?`