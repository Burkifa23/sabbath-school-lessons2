---
title: ಕೆಲಸ ಮತ್ತು ಆಧ್ಯಾತ್ಮಿಕತೆ
date:  09/12/2020
---

ಒಬ್ಬನ ಕೆಲಸ ಮತ್ತು ಅವನ ಆಧ್ಯಾತ್ಮಿಕತೆಯನ್ನು ಪ್ರತ್ಯೇಕಿಸಲಾಗದು. ಕ್ರೈಸ್ತ ಧರ್ಮವು, ಒಬ್ಬನು ಒಂದು ಮನಸ್ಥಿತಿಯನ್ನು ಬದಲಾಯಿಸುವಾಗ ಅಥವಾ ಜೀವನದ ವಿವಿಧ ಹಂತಗಳಲ್ಲಿ ಹಾದುಹೋಗುವಾಗ, ಧರಿಸಬಹುದಾದ ಅಥವಾ ತೆಗೆದುಹಾಕಬಹುದಾದ ಉಡುಪಲ್ಲ. ಆದರೆ ಇದಕ್ಕೆ ಬದಲಾಗಿ, ಕ್ರೈಸ್ತ ಧರ್ಮವು, ಕೆಲಸವೂ ಸೇರಿದಂತೆ, ಜೀವನದ ಪ್ರತಿಯೊಂದು ಆಯಾಮಗಳಲ್ಲಿ, ತನ್ನನ್ನು ಅಥವಾ ತನ್ನನ್ನು ಪ್ರಕಟಿಸಿಕೊಳ್ಳುವ ಹೊಸ ಜೀವಿಯನ್ನು ಸೃಷ್ಟಿಸುತ್ತದೆ.

`ಗಲಾತ್ಯ 5:22-26ನ್ನು ಓದಿಕೊಳ್ಳಿರಿ. ಪೌಲನು ಇಲ್ಲಿ ವಿವರಿಸುವ ಯಾವ ವರಗಳು, ನಿಮ್ಮನ್ನು ಮತ್ತು ನಿಮ್ಮ ಕೆಲಸವನ್ನೂ ಸಹ ವಿವರಿಸುತ್ತವೆ?`

ದಿ ಎಕ್ಷೋಪೆÇಸಿಟೊರಿ ಡಿಕ್ಷನರಿ ಆಫ್ ನ್ಯೂ ಟೆಸ್ಟ್‍ಮೆಂಟ್ ವರ್ಡ್ಸ್ ಎಂಬ ಆಂಗ್ಲ ನಿಘಂಟು, ಒಬ್ಬ "ಆಧ್ಯಾತ್ಮಿಕ" ವ್ಯಕ್ತಿಯನ್ನು- "ಆತ್ಮದ ಫಲವನ್ನು ತನ್ನದೇ ಆದ ರೀತಿಯಲ್ಲಿ ಪ್ರಕಟಿಸುವನು" ಎಂದು ವಿವರಿಸುತ್ತದೆ. ಇದರಿಂದ ಕ್ರಿಸ್ತನೊಂದಿಗಿನ ನಮ್ಮ ಸಂಪರ್ಕದ ಮೂಲಕ, ಮಾನವರಾದ ನಾವು, ನಮ್ಮ ಜೀವನದ ಎಲ್ಲಾ ಆಯಾಮಗಳಲ್ಲಿ, ವಿಶ್ವಾಸಿಗಳಾಗಿ ಕಾರ್ಯನಿರ್ವಹಿಸುತ್ತೇವೆ ಎಂದು ನಾವು ತೀರ್ಮಾನಿಸಬಹುದು.

ಪೆÇ್ಲರಿಡ ಆಸ್ಪತ್ರೆಯಲ್ಲಿ ರೋಗಿಯೊಬ್ಬರು ಮಲಗಿದ್ದರು. ಅವರು ಆತ್ಮೀಯ ಮಿತ್ರರೊಬ್ಬರು ಅವರನ್ನು ನೋಡಿಕೊಳ್ಳುವ ಸಲುವಾಗಿ ಅವರ ಪಕ್ಕದಲ್ಲಿ ಕುಳಿತಿದ್ದರು. ಆ ರೋಗಿಯ ಬೇಕು-ಬೇಡಗಳನ್ನು ನೋಡಿಕೊಳ್ಳುತ್ತಿದ್ದ ದಾದಿಯೊಬ್ಬಳು, ಹೊರಗೂ-ಒಳಗೂ ಓಡಾಡುತ್ತಿದ್ದಳು. ಆಗ, ಆ ರೋಗಿಯ, ಆಪ್ತಮಿತ್ರ-ದಾದಿಯರು ತಮ್ಮ ದಾದಿಯರ ತರಬೇತಿಯನ್ನು ಎಲ್ಲಿ ಪಡೆದುಕೊಂಡರೆಂದು ಕೇಳಿದ್ದನು. ಅವರಲ್ಲಿ ಅನೇಕರು ತಾವು ಫೆÇ್ಲೀರಿಡಾ ಆಸ್ಪತ್ರೆಯ ಕಾಲೇಜಿನಲ್ಲಿ ತಮ್ಮ ದಾದಿಯರ ಶಿಕ್ಷಣ ಪಡೆದುಕೊಂಡದ್ದನ್ನು ಕುರಿತು ಹೇಳಿದ್ದರು.

ಈ ಉತ್ತರ ಆ ಸ್ನೇಹಿತನ ಮೇಲೆ ಅಪಾರವಾದ ಪರಿಣಾಮ ಬೀರಿತ್ತು. ನಂತರದ ದಿನಗಳಲ್ಲಿ ಅವನು ಅನೇಕ ಸಲ ಫೆÇ್ಲೀರಿಡಾ ಆಸ್ಪತ್ರೆಯ ಕಾಲೇಜಿಗೆ ಭೇಟಿ ಕೊಟ್ಟಿದ್ದನು. ಏಕೆ? ಯಾಕೆಂದರೆ ಬೇರೆಲ್ಲಿಯೇ ತರಬೇತಿ ಪಡೆದ ದಾದಿಯರುಗಳಿಗಿಂತ, ಈ ಕಾಲೇಜಿನಲ್ಲಿಯೇ ತರಬೇತಿ ಪಡೆದ ದಾದಿಯರು, ರೋಗಿಗಳನ್ನು ತುಂಬಾ ಪ್ರೀತಿಯಿಂದ ನಡೆಸಿಕೊಳ್ಳುತ್ತಿದ್ದಾರೆ ಎಂದು ಆ ಆಸ್ಪತ್ರೆಯಲ್ಲಿ ಚಿಕಿತ್ಸೆ ಪಡೆಯುತ್ತಿದ್ದ ಸ್ನೇಹಿತ ಹೇಳಿದ್ದನು. ಮರಣಕರ ಹಾಸಿಗೆ ಹಿಡಿದಿದ್ದ ತನ್ನ ಸ್ನೇಹಿತನನ್ನು ಬೇರೆಯವರು ನಡೆಸಿಕೊಳ್ಳುವ ರೀತಿಗೂ, ಆ ಆಸ್ಪತ್ರೆಯ ಕಾಲೇಜಿನಲ್ಲಿ ಕಲಿತುಬಂದ ದಾದಿಯರ ನಡತೆಗೂ ಇರುವ ವ್ಯತ್ಯಾಸವನ್ನು ಅವನು ಗಮನಿಸಿದ್ದ.

ಆ ಆಸ್ಪತ್ರೆಯ ಕಾಲೇಜಿನ ಬಗ್ಗೆಯೂ, ಅದರ ಸೇವೆಯ ಬಗ್ಗೆಯೂ ಅನೇಕ ಪ್ರಶ್ನೆಗಳನ್ನು ಕೇಳಿ, ಅವುಗಳಿಗೆ ಸಮಾಧಾನಕರ ಉತ್ತರ ಪಡೆದುಕೊಂಡ ಆ ಮನುಷ್ಯ. ಒಂದು ಲಕ್ಷ ಡಾಲರ್ ಅನ್ನು ದಾನಮಾಡಿ, ಇನ್ನೂ ಹೆಚ್ಚಿನ ದಾದಿಯರಿಗೆ ತರಬೇತಿ ಕೊಡಬೇಕೆಂದು ಮನವಿ ಮಾಡಿಕೊಂಡನು. ಹೌದು, ಆಧ್ಯಾತ್ಮಿಕತೆ ಜೀವಿಸುವ ರೀತಿಯಲ್ಲಿ ತೋರಿಬರುತ್ತದೆ.

`ನಿಮ್ಮ ಜೀವನದ ದಿನನಿತ್ಯದ ಕಾರ್ಯದಲ್ಲಿ ನಿಮ್ಮ ಸ್ವಂತ ಆಧ್ಯಾತ್ಮಿಕತೆಯನ್ನು ನೀವು ಹೇಗೆ ಪ್ರಕಟಿಸುತ್ತೀರಿ? ಎಂಥಹ ಪ್ರಭಾವ ಬೀರಬಲ್ಲಿರಿ ಎಂದು ನಿಮಗೆ ಅನಿಸುತ್ತದೆ? (ಯಾಕೆಂದರೆ ಕೊನೆಯಲ್ಲಿ ನೀವೂ ಸಹ ಪ್ರಭಾವ ಬೀರುವವರೇ ಆಗಿರುತ್ತೀರಿ).`