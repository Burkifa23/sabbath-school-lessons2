---
title: ಹೆಚ್ಚಿನ ಚಿಂತನೆ
date:  11/12/2020
---

ಆದಿಕಾಂಡ 3, ಪ್ರಸಂಗಿ 2:18-22; ಎಫೆಸ 6:5-8; ಎಲೆನ್ ಜಿ ವೈಟ್‍ರವರ "ದಿ ಟೆಂಪ್‍ಟೇಷನ್ ಅಂಡ್ ಫಾಲ್" ಎಂಬ ಅಧ್ಯಾಯ ಮತ್ತು ದಿ ಪ್ಯಾಟ್ರಿಯಾರ್ಕ್ಸ್ ಅಂಡ್ ಪ್ರಾಪೆಟ್ಸ್ ಎಂಬ ಪುಸ್ತಕದ ಪುಟ 52-62 ಓದಿಕೊಳ್ಳಿ.

ಕೆಲಸ-ಶಾಪವೋ ಅಥವಾ ಆಶೀರ್ವಾದವೋ? ಕೆಲಸ-ಶಾಪದ ಭಾಗವಾಗಿ ಬಂದಂತೆ ಕಾಣುತ್ತದೆ. ಸ್ವಲ್ಪ ಆಳವಾಗಿ ಓದಿದರೆ, ಶಾಪಕ್ಕೊಳಗಾಗಿದ್ದು ನೆಲವೇ ವಿನಹ, ಕೆಲಸವಲ್ಲ ಎಂಬುದು ಚೆನ್ನಾಗಿಯೇ ತಿಳಿದುಬರುತ್ತದೆ. ವೈಟಮ್ಮನವರು, ದೇವರು, ಜನರಿಗೆ ಕೆಲಸಮಾಡಲು ತಾನು ಕೊಟ್ಟ ಕರೆ ಅವರಿಗೆ ಆಶೀರ್ವಾದವಾಗಿರಬೇಕೆಂಬುದೇ ಆತನ ಅಂಬೋನ- "(ಅಧಃಪತನದ) ನಂತರದ ಮುಂದಿನ ಮನುಷ್ಯನ ಬಹಳಷ್ಟು ಶ್ರಮ ಮತ್ತು ಕಾಳಜಿಯ ಜೀವನವನ್ನು ಪ್ರೀತಿಯಿಂದಲೇ ನೇಮಿಸಲಾಯಿತು. ಮಾನವನು ಮಾಡಿದ ಪಾಪಕ್ಕೆ ಕ್ರಿಸ್ತನ ಅವಶ್ಯಕತೆಯಿತ್ತು. ಮಾನವನ ಹಸಿವು ಮತ್ತು ಮನೋವಿಕಾರಗಳ ಮೇಲೆ ಹಾಗೂ ಸ್ವ-ನಿಯಂತ್ರಣದ ಅಭ್ಯಾಸಗಳನ್ನು ಅವನಲ್ಲಿ ಬೆಳೆಸುವುದಕ್ಕಾಗಿ ಆ ಶಿಸ್ತಿನ ಅಗತ್ಯವಿತ್ತು. ಪಾಪದ ವಿನಾಶ ಮತ್ತು ಅವನತಿಯಿಂದ ಮನುಷ್ಯನನ್ನು ಚೇತರಿಸಿಕೊಳ್ಳುವಂತೆ ಮಾಡುವ ಸಲುವಾಗಿ ಶಿಸ್ತು ದೇವರ ಯೋಜನೆಯ ಒಂದು ಭಾಗವಾಗಿ ಬಂದಿತ್ತು"ಪ್ಯಾಟ್ರಿಯಾರ್ಕ್ಸ್ ಅಂಡ್ ಪ್ರಾಪೆಟ್ಸ್, ಪುಟ 60.

ಏಕತಾನತೆ, ಅತಿಯಾದ ಕೆಲಸ ಅಥವಾ ನಮ್ಮ ಜೀವನದಲ್ಲಿ ಅದರ ಪಾತ್ರವನ್ನು ಮೌಲ್ಯಮಾಪನ ಮಾಡುವುದರ ಮೂಲಕ ನಾವು ಅದನ್ನು ಶಾಪವಾಗಿ ಮಾಡಬಹುದೇ? ನಮ್ಮ ಪರಿಸ್ಥಿತಿ ಏನೇ ಇರಲಿ, ಕೆಲಸವನ್ನು ಸರಿಯಾದ ದೃಷ್ಟಿಕೋನದಲ್ಲಿ ಇರಿಸಲು ನಾವು ಕಲಿಯಬೇಕು. ಕ್ರೈಸ್ತೀಯ ಶಿಕ್ಷಣವು ಕೆಲಸದ ಮೌಲ್ಯವನ್ನು ಕಲಿಯಲು ಜನರಿಗೆ ತರಭೇತಿ ನೀಡಲು ಸಹಾಯ ಮಾಡಬೇಕು, ಅದೇ ಸಮಯದಲ್ಲಿ ಕೆಲಸವನ್ನೇ ಪೂಜೆಮಾಡುವ ವಿಗ್ರಹವನ್ನಾಗಿ ಮಾಡಿ ಬಿಡಬಾರದು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಪ್ರಸಂಗಿ 2:18-24ನ್ನು ಓದಿಕೊಳ್ಳಿರಿ. ಸತ್ಯವೇದದ ಒಂದೇ ಭಾಗದಲ್ಲಿ ಸೊಲೊಮೋನನು ಕೆಲಸವನ್ನು ಒಂದು ಆಶೀರ್ವಾದ ಮತ್ತು ಒಂದು ಶಾಪ ಎಂದು ಹೇಳುವುದು ಹೇಗೆ? ನಮ್ಮ ಕೆಲಸವನ್ನು ನಾವು ಹೇಗೆ ಅನುಸಂಧಾನ ಮಾಡುತ್ತೇವೋ (ಸಮೀಪಿಸುತ್ತೇವೋ) ಅದು ವ್ಯತ್ಯಾಸ ತರಬಹುದು ಎಂಬ ವಿಷಯಕ್ಕೆ ಸಂಬಂಧಿಸಿದಂತೆ ಮೇಲಿನ ವಚನಗಳಲ್ಲಿ ಸಿಗುವ ಸುಳಿಗಳಾವುವು?`

`2. ಕೆಲಸದ ಮೂಲಕ ನಾವು ನಮ್ಮ ಕುಟುಂಬಗಳನ್ನು ಪೆÇೀಷಿಸುತ್ತೇವೆ. ನಮ್ಮ ಕುಟುಂಬಗಳಿಗೆ ಕೆಲಸದ ಬಗ್ಗೆ ಧನಾತ್ಮಕ ಅಭಿವೃತ್ತಿಗಳನ್ನು ತಿಳಿಸಿಕೊಡುವುದು ಹೇಗೆ?`

`3. ಅತ್ಯುತ್ತಮವಾಗಿ ಕೆಲಸ ಮಾಡುವುದು ಮತ್ತು ಕೆಲಸದ ವ್ಯಸನಿ (ವರ್ಕ್‍ಹಾಲಿಕ್) ಇವುಗಳ ನಡುವೆ ಒಂದು ರೇಖೆ ಎಳೆದರೆ ಒಳ್ಳೆಯದು. ಆ ರೇಖೆಯನ್ನು ದಾಟದ ಹಾಗೆ ಕೆಲಸ ಮಾಡುವುದು ಹೇಗೆ? (ಪ್ರಸಂಗಿ 2:23ನ್ನು ನೋಡಿರಿ).`

`4. ಪೌಲನು ಈ ಮಾತನ್ನು ಬಹು ಸ್ಪಷ್ಟವಾಗಿ ಹೇಳಿದ್ದಾನೆ: "ಕೆಲಸ ಮಾಡಲೊಲ್ಲದವನು ಊಟಮಾಡಬಾರದು" (1 ತಿಮೊಥಿ 3:10). ಈ ಮಾತಿನಲ್ಲಿ ಅರ್ಥವಿದೆ. ಈ ಮಾತು ಅನ್ವಯವಾಗದ ಸಂದರ್ಭಕ್ಕೆ ಉದಾಹರಣೆ ಕೊಡಿರಿ. ಈ ನಿಯಮವನ್ನು ಕಬ್ಬಿಣದ ಸರಳಿನಷ್ಟು ಕಠಿಣ ಪಡಿಸಬಾರದೇಕೆ?`