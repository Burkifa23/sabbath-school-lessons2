---
title: ಕೆಲಸ ಮತ್ತು ಪೆÇೀಷಣೆ
date:  07/12/2020
---

ವ್ಯಕ್ತಿ ಅಥವಾ ಕೆಲಸವು ಜೀವನದ ಕಾರ್ಯವೈಖರಿಯೊಂದಿಗೆ ವ್ಯವಹರಿಸುತ್ತದೆ. ಬಹಳಷ್ಟು ಮೆದುಳಿಗೆ ಸಂಬಂಧಿಸಿದ ಕೆಲಸ ಮಾಡುವುದು, ಅಂದರೆ: ಒಮ್ಮೊಮ್ಮೆ ಗಣಕಯಂತ್ರದ (ಕಂಪ್ಯೂಟರ್) ಕೀಲಿಕೈ ಒತ್ತುವ ಕೆಲಸವಾದರೂ ಅದೂ ಸಹ ಒಂದು ರೀತಿಯಲ್ಲಿ ದೈಹಿಕ ಪರಿಶ್ರಮಕ್ಕೆ ಸಂಬಂಧಪಟ್ಟಿರುತ್ತದೆ.

**"ಕೈಗಳನ್ನು" ಸಂಕೇತವಾಗಿ ಬಳಸಿಕೊಂಡು ಈ ಕೆಳಗಿನ ವಾಕ್ಯಗಳು ಕೆಲಸದ ಬಗ್ಗೆ ತಿಳಿಸುವುದೇನು?**

`ಧ.ಕಾ. 16:15`

`ಪ್ರಸಂಗಿ 9:10`

`ಜ್ಞಾ 21:25`

`ಯೆರೆ 1:16`

ದೇವರು ನಮಗೆ "ನಮ್ಮ ಕೈಗಳ ಕೆಲಸವನ್ನು" ಕೊಟ್ಟಿದ್ದಾನೆ, ಆ ಕೆಲಸದ ಮೂಲಕ ನಾವು ಆತನ ಉದ್ದೇಶಗಳನ್ನು ನೆರವೇರಿಸಬಹುದು ಮತ್ತು ಸಂತೋಷ ಪಡಬಹುದು (ಜ್ಞಾ 10:4; 12:14).

ಮನೋವಿಜ್ಞಾನದಲ್ಲಿ "ಸ್ವಯಂ-ಪರಿಣಾಮಕಾರಿತ್ವ", ಪ್ರತಿಯೊಬ್ಬ ವ್ಯಕ್ತಿಯು ಜೀವನದಲ್ಲಿ ಅರ್ಥಪೂರ್ಣವಾದದ್ದನ್ನು ಸಾಧಿಸುವ ಸಾಮರ್ಥ್ಯವನ್ನು ಹೊಂದಿದ್ದಾನೆ ಎಂಬ ನಂಬಿಕೆಯನ್ನು ವಿವರಿಸುತ್ತದೆ. "ನಾನು ಮಾಡಬಹುದೆಂದು ನಾನು ಭಾವಿಸುತ್ತೇನೆ" ಎಂಬ ಮಾತನ್ನು ಪುನರಾವರ್ತಿಸುವ ಮೂಲಕ ಸ್ವಯಂ ಪರಿಣಾಮಕಾರಿತ್ವವನ್ನು ಹೆಚ್ಚಿಸಲಾಗುವುದಿಲ್ಲ, ನಿಜವಾಗಿ ಏನನ್ನಾದರೂ ಮಾಡುವುದರಿಂದ ಸ್ವಯಂ ಪರಿಣಾಮಕಾರಿತ್ವವನ್ನು ಹೆಚ್ಚಿಸಬಹುದು.

"ನಮ್ಮ ಕೈಗಳ ಕೆಲಸ" ನಮಗೆ ದೇವರ ಆಶೀರ್ವಾದವಾಗಿರಬೇಕಾದರೆ (ಕೀ 90:17) ಮತ್ತು ಅರ್ಥಪೂರ್ಣ ಜೀವನ ಜೀವಿಸುವುದಕ್ಕೆ ಅವಕಾಶ ಮಾಡಿಕೊಟ್ಟಿದ್ದರೆ, ದೇವರ ಕೊನೆಯ ಯೋಜನೆಯೇನೆಂದರೆ: "ನಮ್ಮ ಕೈಗಳ ಕೆಲಸ" ಬೇರೆಯವರಿಗೂ ದೇವರ ಆಶೀರ್ವಾದವನ್ನು ತಂದುಕೊಡುವಂತಿರಬೇಕು. ಪೌಲ, ನಾವು ಕೆಲಸ ಮಾಡಬೇಕೆಂದು ಬರೆದಿದ್ದಾನೆ. ನಾಲ್ಕು ಜನಕ್ಕೆ ಉಪಯೋಗವಾಗುವಂತಹ ಕೆಲಸ ಮಾಡಲು ನಮ್ಮ ಕೈಗಳನ್ನು ಉಪಯೋಗಿಸೋಣ. ಆಗ ತಾನೇ ನಾಲ್ಕು ಜನಗಳೊಂದಿಗೆ ಹಂಚಿಕೊಳ್ಳಲು ನಮ್ಮಲ್ಲೂ ಸಾಕ್ಷಿಗಳಿರುತ್ತವೆ. ಪೌಲ ಇಂತಹ ಜೀವನ ತತ್ವದಿಂದ ಬದುಕಿದ್ದನು: "ಈ ಕೈಗಳೇ ಕೆಲಸಮಾಡಿ ನನ್ನ ಕೊರತೆಗಳನ್ನೂ ನನ್ನ ಜೊತೆಯಲ್ಲಿದ್ದವರ ಕೊರತೆಗಳನ್ನೂ ನೀಡಿದ್ದನ್ನು ನೀವೇ ಬಲ್ಲಿರಿ. ಎಲ್ಲಾ ವಿಷಯಗಳಲ್ಲಿ ನಾನು ನಿಮಗೆ ಮಾದರಿ ತೋರಿಸಿದ್ದೇನೆ. ನೀವು ಹಾಗೆಯೇ ದುಡಿದು ಬಲವಿಲ್ಲದವರಿಗೆ ಉಪಕಾರ ಮಾಡಬೇಕು; ಮತ್ತು ತೆಗೆದುಕೊಳ್ಳುವುದಕ್ಕಿಂತ ಕೊಡುವುದೇ ಹೆಚ್ಚಿನ ಭಾಗ್ಯವೆಂಬುದಾಗಿ ಕರ್ತನಾದ ಯೇಸು ತಾನೇ ಹೇಳಿದ ಮಾತುಗಳನ್ನು ನೆನಪಿನಲ್ಲಿಟ್ಟುಕೊಂಡಿರಬೇಕು ಅಂದನು" (ಅ.ಕೃ. 20:34,35).

`ನಿಮ್ಮ ಕೆಲಸದ ಬಗ್ಗೆ ನಿಮಗಿರುವ ಅಭಿಪ್ರಾಯವೇನು? ನಿಮ್ಮ ಕೆಲಸ ಬೇರೆಯವರಿಗೆ ಆಶೀರ್ವಾದವಾಗುವಂತೆ ಮಾಡಲು ಇರುವ ಮಾರ್ಗಗಳೇನು?`