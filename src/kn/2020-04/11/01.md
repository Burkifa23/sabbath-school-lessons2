---
title:  ಕ್ರೈಸ್ತರು ಮತ್ತು ಕೆಲಸ
date:  05/12/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾ. 3:19; ಧ.ಕಾ 16:15; ವಿ.ಕಾ 25:10-30,38; ಗಲಾ 5:22-26; ಪ್ರಸಂಗಿ 9:10; 1 ಕೊರಿಂಥ 10:31.

> <p>ಸ್ಮರಣವಾಕ್ಯ</p>
> "ಆದ್ದರಿಂದ ನನ್ನ ಪ್ರಿಯ ಸಹೋದರನೇ, ಸ್ಥಿರಚಿತ್ತರಾಗಿಯೂ ನಿಶ್ಚಲರಾಗಿಯೂ ಇರ್ರಿ. ನೀವು ಕರ್ತನ ಸೇವೆಯಲ್ಲಿ ಪಡುವ ಪ್ರಯಾಸವು ನಿಷ್ಫಲವಾಗುವುದಿಲ್ಲವೆಂದು ತಿಳಿದು ಕರ್ತನ ಕೆಲಸವನ್ನು ಯಾವಾಗಲೂ ಅತ್ಯಾಸಕ್ತಿಯಿಂದ ಮಾಡುವವರಾಗಿರಿ" (1 ಕೊರಿಂಥ 15:58).

ಕೆಲಸ, ದೇವರ ಆಲೋಚನೆ. ಪಾಪ ಎಸಗುವ ಮುನ್ನ ಇದ್ದ ಆದರ್ಶ ಲೋಕದಲ್ಲಿ, ದೇವರು, ಆದಾಮ ಮತ್ತು ಹವ್ವಳಿಗೆ ತೋಟವನ್ನು ನೋಡಿಕೊಳ್ಳುವ ಕೆಲಸ ವಹಿಸಿದ್ದರು (ಆ.ಕಾ 2:15). ದೇವರ ಸ್ವರೂಪದಲ್ಲಿ ಉಂಟುಮಾಡಲ್ಪಟ್ಟ ಆದಾಮ ಮತ್ತು ಹವ್ವಳನ್ನು ಸೃಜನಾತ್ಮಕ ಕೆಲಸ ಮತ್ತು ಪ್ರೀತಿಯ ಸೇವೆಮಾಡಲು ನೇಮಿಸಲಾಯಿತು. ಅಧಃಪತನಕ್ಕೆ ಒಳಗಾಗದ ಪ್ರಪಂಚದಲ್ಲೂ, ಅಂದರೆ: ಪಾಪವಿಲ್ಲದ, ಮರಣವಿಲ್ಲದ, ಮತ್ತು ಮಾನವ ಸಂಕಟಗಳಾವುದು ಇಲ್ಲದ ಲೋಕದಲ್ಲಿ ಅವರು ಕೆಲಸ ಮಾಡಲೇಬೇಕಿತ್ತು.

ಈ "ಸಮಯದ ನಡುವೆ" (ಆದರ್ಶ ಪ್ರಪಂಚ ಮತ್ತು ವಾಗ್ದತ್ತ ದೇಶಕ್ಕೆ ಹೋಗುವ ಮುನ್ನ ಇದ್ದ ಸಮಯ) ಇದ್ದ ಕೆಲಸವನ್ನು, ದೇವರ ಆಶೀರ್ವಾದಗಳಲ್ಲಿ ಒಂದು, ಎಂದು ನೋಡುವ ಹಾಗೆ ನಮಗೆ ಆಹ್ವಾನ ಮಾಡಲಾಗಿದೆ. ಯೆಹೂದಿ ಜನಾಂಗದವರಲ್ಲಿ, ಪ್ರತಿ ಮಗುವಿಗೂ ಉದ್ಯೋಗವೊಂದನ್ನು ಹೇಳಿಕೊಡಲಾಗುತ್ತಿತ್ತು. ಯಾವ ತಂದೆ ತನ್ನ ಮಗನಿಗೆ ಕಸುಬು ಒಂದನ್ನು ಕಲಿಸುವುದಿಲ್ಲವೋ, ಅವನು ಅಪರಾಧಿಯೊಬ್ಬನನ್ನು ಬೆಳೆಸುತ್ತಾನೆ ಎಂಬ ಮಾತು ಪ್ರಪಂಚದಲ್ಲಿತ್ತು. ದೇವರ ಕುಮಾರನಾದ, ಯೇಸು, ದೇವರ ಚಿತ್ತವನ್ನು ನೆರವೇರಿಸುವುದಕ್ಕಾಗಿ ಈ ಭೂಲೋಕದಲ್ಲಿದ್ದಾಗ, ಒಬ್ಬ ಕುಶಲಕರ್ಮಿಯಾಗಿ ಹಲವು ವರ್ಷಗಳ ಕಾಲ ದುಡಿದಿದ್ದನು. ಬಹುಶಃ ನಜರೇತಿನ ಜನಗಳಿಗೆ ಲೋಕೋಪಕರಣಗಳನ್ನೂ ಮತ್ತು ರೈತಾಪಿ ಜನಗಳಿಗೆ ವ್ಯವಸಾಯದ ಸಲಕರಣೆಗಳನ್ನೂ ಮಾಡಿಕೊಡುತ್ತಿದ್ದನು (ಮಾರ್ಕ 6:3). ಇದೂ ಸಹ ಮುಂದೆ ಆತ ಮಾಡಲಿರುವ ದೇವರ ಸೇವೆಗೆ ಆತನನ್ನು ಸಿದ್ಧಪಡಿಸುವ ಒಂದು ತರಭೇತಿಯಂತಿತ್ತು. ಪೌಲನೂ ಸಹ ದೇವರ ಸೇವೆಯಲ್ಲಿದ್ದಾಗ, ಅಸ್ಕಿಲ ಮತ್ತು ಪ್ರಿಸ್ಕಿಲರ ಜೊತೆಗೂಡಿ ಗುಡಾರ ಮಾಡುವ ಕಸುಬನ್ನು ಒಂದೂವರೆ ವರ್ಷಗಳ ಕಾಲ ಕೈಗೊಂಡಿದ್ದನು. ಅದೇ ಸಮಯದಲ್ಲಿ, ಸಬ್ಬತ್ತಿನ ದಿನ, ಸಭಾಮಂದಿರಕ್ಕೆ ಹೋಗಿ ಪ್ರಸಂಗ ಮಾಡುತ್ತಿದ್ದನು (ಅ.ಕೃ. 18:1-4, 2 ಥೆಸ 3:8-12). ಕ್ರೈಸ್ತೀಯ ಶಿಕ್ಷಣದಲ್ಲಿ, ಕೆಲಸ ಮತ್ತು ಅದರ ಪಾತ್ರವನ್ನು ಕುರಿತು ಈ ವಾರ ಕಲಿಯೋಣ.

_* ಡಿಸೆಂಬರ್ 12ರ ಸಬ್ಬತ್ ಶಾಲೆಯ ಪಾಠಕ್ಕೆ ಸಿದ್ಧರಾಗಲು ಈ ವಾರದ ಪಾಠವನ್ನು ಓದಿಕೊಳ್ಳಿರಿ._