---
title:  ಕೆಲಸದ ವಿವಿಧ ಮುಖಗಳು
date:  06/12/2020
---

"ಮನುಷ್ಯರು ತಮ್ಮ ಜೀವಮಾನದಲ್ಲೆಲ್ಲಾ ಉಲ್ಲಾಸವಾಗಿ ಸುಖವನ್ನನುಭವಿಸುವುದಕ್ಕಿಂತ ಇನ್ನೇನೂ ಅವರಿಗೆ ಮೇಲಿಲ್ಲವೆಂದು ನಾನು ಗ್ರಹಿಸಿದ್ದೇನೆ. ಇದಲ್ಲದೆ ಪ್ರತಿಯೊಬ್ಬನು ಅನ್ನಪಾನಗಳನ್ನು ತೆಗೆದುಕೊಂಡು ತನ್ನ ನಾನಾ ಪ್ರಯಾಸಗಳಲ್ಲಿಯೂ ಸುಖವನ್ನನುಭವಿಸುವುದು ದೇವರ ಅನುಗ್ರಹವೇ ಎಂದು ನನಗೆ ಗೊತ್ತಿದೆ" (ಪ್ರಸಂಗಿ 3:12,13).

"ವರ್ಕ್" ಆ್ಯಂಗ್ಲೋ ಸ್ಯಾಕ್ಷನ್ ಜನಾಂಗದ ಆಡುಭಾಷೆಯ ಒಂದು ಪದ. ಆಂಗ್ಲದಲ್ಲಿ ಸ್ವತಂತ್ರವಾಗಿ ಉಚ್ಚರಿಸಬಲ್ಲ ಪದ, ಆದರೆ ಅನೇಕ ಅರ್ಥಗಳುಳ್ಳ ಪದ. ಮೇಜಿನ ಮೇಲೆ ಊಟ ಬಡಿಸುವುದಕ್ಕಾಗಿ, ಎಲೆಕ್ಟ್ರಿಕ್ ಬಿಲ್, ವಾಟರ್ ಬಿಲ್ ಹೀಗೆ ಅನೇಕ ಬಿಲ್‍ಗಳನ್ನು ಪಾವತಿ ಮಾಡಲು ಮತ್ತು ಕಷ್ಟಕಾಲಕ್ಕೆ ಸಹಾಯಕ್ಕೆ ಬರಲೆಂದು ಉಳಿಸಿರುವ ಹಣ ಇತ್ಯಾದಿ ಅವಶ್ಯಕತೆಗಳಿಗಾಗಿ ನಾವು ಕೆಲಸ ಮಾಡುತ್ತೇವೆ. ಬಡತನಕ್ಕಿಂತಲೂ ಕೆಟ್ಟ ಪರಿಸ್ಥಿತಿ ಇರುವ ಕೆಲಸವನ್ನು ಕಳೆದುಕೊಳ್ಳುವುದು.

ಕೆಲಸ ಒಬ್ಬ ಮನುಷ್ಯನಿಗೆ ಯೋಗ್ಯತೆಯನ್ನು ತಂದುಕೊಡುತ್ತದೆ. "ನೀನು ಏನು ಮಾಡುತ್ತಿದ್ದೀಯಪ್ಪ?" ಅಥವಾ "ನೀನೇನಾಗಿದ್ದಿ?" ಎಂಬುದು ಕೆಲಸದ ಬಗ್ಗೆ ಹೇಳಲ್ಪಡುವ ಸಾಮಾನ್ಯ ಪ್ರಶ್ನೆಗಳು. ಅನೇಕ ನಿವೃತ್ತಿಯಾದವರು, ಆರೋಗ್ಯವಾಗಿದ್ದರೆ, ಅದೇ ಕಾಲಿಕ ಕೆಲಸ ಮಾಡುತ್ತಾರೆ. ಕೆಲವರು ತಮ್ಮ ಕೆಲಸಕ್ಕೆ ಸಂಬಳ ತೆಗೆದುಕೊಳ್ಳುತ್ತಾರೆ, ಕೆಲವರು ಸ್ವಯಂ ಸೇವೆ ಮಾಡುತ್ತಾರೆ. ಬೆಳಿಗ್ಗೆ ಬೇಗ ಏಳಬೇಕೆಂದರೆ ಅದಕ್ಕೆ ಕಾರಣ ಕೊಡುವುದು ಸಹ ಕೆಲಸವೇ ಆಗಿದೆ. ಯೌವನಸ್ಥರಿಗೆ ಕೆಲಸ ಕೊಡಿರಿ. ಆಗ ಕರ್ತವ್ಯಲೋಪ ಮಾಡುವವರ ಸಂಖ್ಯೆ ಕಡಿಮೆಯಾಗುತ್ತದೆ.

`ಆ.ಕಾ. 3:19ನ್ನು ಓದಿಕೊಳ್ಳಿರಿ. ಈ ವಾಕ್ಯದ ಸಂದರ್ಭ ಯಾವುದು? ಕೆಲಸದ ಇನ್ನೊಂದು ಮುಖವನ್ನು ಕುರಿತು ಈ ವಾಕ್ಯ ಹೇಳುವುದೇನು?`

ಅಧಃಪತನಕ್ಕಿಂತ ಮೊದಲು ನೀಡಿದ ಕೆಲಸ, ಅಧಃಪತನವಾದ ನಂತರ ಬದಲಾಯಿತು. ಕೆಲಸದ ಇನ್ನೊಂದು ಮುಖಕ್ಕೆ ಉಲ್ಲೇಖ ಇಲ್ಲಿದೆ. ಕೆಲವರಿಗೆ ಕೆಲಸವೆಂದರೆ ದೈನಂದಿನ ಮೈಮುರಿದು ಮಾಡುವ ಗುಲಾಮಗಿರಿ, ಅದರ ಅಂತ್ಯ- ಸಾವು. ತಾವು ಇಷ್ಟಪಡದ ಕೆಲಸವನ್ನು ಒಲ್ಲದ ಮನಸ್ಸಿನಿಂದ ಮಾಡುತ್ತಿರುತ್ತಾರೆ. ಇನ್ನೂ ದೇಹ ಗಟ್ಟಿಮುಟ್ಟಾಗಿರುವಾಗಲೇ ನಿವೃತ್ತಿಯನ್ನು ನಿರೀಕ್ಷಿಸುತ್ತಾರೆ. ಇತರರಿಗೆ ಕೆಲಸವು ಒಬ್ಬರ ಜೀವನವನ್ನು ಸ್ವಾಧೀನ ಪಡಿಸಿಕೊಳ್ಳಬಹುದು, ಒಬ್ಬರ ಅಸ್ತಿತ್ವದ ಕೇಂದ್ರವಾಗಬಹುದು. ಒಬ್ಬರ ವೈಯಕ್ತಿಕ ಗುರುತಿನ ಎಲ್ಲವನ್ನೂ ಒಳಗೊಳ್ಳುತ್ತದೆ. ಕೆಲಸವನ್ನು ಕಳೆದುಕೊಂಡವರು ಕೆಲಸದಿಂದ ದೂರವಾಗಿ, ಏನು ಮಾಡಬೇಕು ಅಥವಾ ಎಲ್ಲಿಗೆ ಹೋಗಬೇಕು ಎಂದು ಗೊತ್ತಾಗದೆ ಖಿನ್ನತೆಗೊಳಗಾಗುತ್ತಾರೆ ಅಥವಾ ದಿಗ್ಭ್ರಮೆಗೊಳ್ಳುತ್ತಾರೆ. ನಿವೃತ್ತಿಗೊಂಡವರು, ದೈಹಿಕವಾಗಿ ಮತ್ತು ಮಾನಸಿಕವಾಗಿ ಬಿದ್ದುಹೋಗಬಹುದು ಮತ್ತು ಎಷ್ಟೋ ಸಲ ಅಕಾಲಿಕ ಮರಣಕ್ಕೂ ತುತ್ತಾಗಬಹುದು.

ಕ್ರೈಸ್ತರು, ದೇವರ ರೀತಿಯಲ್ಲಿ ಹೇಗೆ ಕೆಲಸಮಾಡಬೇಕು ಎಂಬುದನ್ನು ಕಲಿಯಬೇಕು. ಕೆಲಸ ಎಂದರೆ ಅದು ಆರ್ಥಿಕ ಅವಶ್ಯಕತೆಯನ್ನು ಮೀರಿ ನಿಂತದ್ದು. ಮನುಷ್ಯ, ಕೇವಲ ಒಬ್ಬ ಉದ್ಯೋಗಿಯಲ್ಲ, ಅದನ್ನೂ ಮೀರಿ ನಿಂತವನು. ಸರಿಯಾಗಿ ಅರ್ಥಮಾಡಿಕೊಂಡರೆ, ಒಬ್ಬನ ಜೀವಮಾನದ ಕೆಲಸ ದೇವರ ಸೇವೆಗೆ ದಾರಿಮಾಡಿಕೊಡಲಿ; ದೇವರೊಂದಿಗಿನ ಸಂಬಂಧದ ಅಭಿವ್ಯಕ್ತಿಯಾಗಿರಲಿ. ಶಿಕ್ಷಕರ ಸೇವೆಯ ಒಂದು ಬಹುಮುಖ್ಯ ಭಾಗ: ವಿದ್ಯಾರ್ಥಿಗಳಲ್ಲಿರುವ ಕೌಶಲ್ಯ ಮತ್ತು ದೇವರು, ಲೋಕದ ಅವಶ್ಯಗಳಿಗೆ ತಕ್ಕಂತೆ ದುಡಿಯಲು ನೀಡುವ ಅವಕಾಶಗಳಿಗೆ ಅನುಗುಣವಾಗಿ ಕೆಲಸ ಕಂಡುಕೊಳ್ಳಲು ಅವರಿಗೆ ಸಹಾಯ ಮಾಡುವುದೇ ಆಗಿದೆ.

`ನೀವೇನು ಮಾಡುತ್ತಿದ್ದೀರಿ? ನಿಮ್ಮ ಜೀವನದಲ್ಲಿ ದೇವರ ಸೇವೆಯನ್ನು ಹೇಗೆ ಮಾಡುತ್ತಿದ್ದೀರಿ? ಅಂತಹ ಸೇವೆಯಿಂದ ದೇವರನ್ನು ಹೇಗೆ ಮಹಿಮೆ ಪಡಿಸುತ್ತಿದ್ದೀರಿ?`