---
title:  ಕೆಲಸ ಮತ್ತು ಪಾರುಪತ್ಯೆಗಾರಿಕೆ
date:  10/12/2020
---

"ನಿನ್ನ ಕೈಗೆ ಸಿಕ್ಕಿದ ಕೆಲಸವನ್ನೆಲ್ಲಾ ನಿನ್ನ ಪೂರ್ಣ ಶಕ್ತಿಯಿಂದ ಮಾಡು" (ಪ್ರಸಂಗಿ 9:10). ಬುದ್ಧಿವಂತ ಜನರು ಜೀವನದ ಪ್ರತಿಯೊಂದು ಘಟ್ಟಗಳಲ್ಲಿಯೂ ಪಾರುಪತ್ಯೆಗಾರಿಕೆಯ ಕುರಿತ ಈ ಸಲಹೆಯನ್ನು ಬಳಸಿಕೊಳ್ಳುತ್ತಾರೆ.

ಕ್ರೈಸ್ತರ ಪಾರುಪತ್ಯೆಗಾರಿಕೆಯ ಬಗ್ಗೆ ಪ್ರತಿಕ್ರಿಯಿಸಲು ಕೇಳಿದಾಗ, ಅನೇಕರು ತಮ್ಮ ಆಲೋಚನೆಗಳನ್ನು ಕ್ರೈಸ್ತರ ಹಣಕಾಸಿನ ಜವಾಬ್ದಾರಿಗೆ ಸೀಮಿತಗೊಳಿಸುತ್ತಾರೆ. ಹಣವು ನಿಸ್ಸಂಶಯವಾಗಿ ಪಾರುಪತ್ಯೆಗಾರಿಕೆಯ ಒಂದು ಪ್ರಮುಖ ಅಂಶವಾಗಿದ್ದರೂ, ಅದನ್ನು ಕೇವಲ ಹಣಕ್ಕೆ ಸೀಮಿತಗೊಳಿಸುವುದು ಅಲ್ಪ ಬುದ್ಧಿಯೇ ಸರಿ. ಸಾಂಸ್ಥಿಕ ಸಿದ್ಧಾಂತದ ಪಾರುಪತ್ಯೆಗಾರಿಕೆ, ಲಭ್ಯವಿರುವ ಎಲ್ಲ ಸಂಪನ್ಮೂಲಗಳನ್ನು, ಸರಿಯಗಿ ಅಭಿವೃದ್ಧಿಪಡಿಸುವ ಮತ್ತು ಬಳಸಿಕೊಳ್ಳುವ ನಿರ್ವಹಣೆಯ ಜವಾಬ್ದಾರಿಯನ್ನು ಸೂಚಿಸುತ್ತದೆ.

ಸಭೆಯಲ್ಲಿ ದೇವರು ನಮಗೆ ಆಶೀರ್ವದಿಸಿರುವ ಸಂಪನ್ಮೂಲಗಳು ಯಾವುವು? ಪ್ರತಿಯೊಬ್ಬ ವ್ಯಕ್ತಿಯು ಸೃಷ್ಟಿಕರ್ತನಿಂದ ವರಗಳನ್ನು ಹೊಂದಿದ್ದಾನೆಂದು ಪೇತ್ರ ಸ್ಪಷ್ಟವಾಗಿ ಹೇಳುತ್ತಾನೆ: ಮತ್ತು ಅಂತಹ ವರಕೊಡಲ್ಪಟ್ಟ ಕ್ರೈಸ್ತರನ್ನು "ಪವಿತ್ರ ಯಾಜಕವರ್ಗ" (1 ಪೇತ್ರ 2:5) ಎಂದು ಉಲ್ಲೇಖಿಸುತ್ತಾನೆ. ಇವರಿಗೆ ದೇವರಿಂದ ಕೊಡಲ್ಪಟ್ಟ : ಹಣ, ಸಮಯ, ಶಕ್ತಿ, ಪ್ರತಿಭೆ ಮತ್ತು ಇತರೇ ವರಗಳಿಗೆ ಅವರೇ ಜವಾಬ್ದಾರಿಯಾಗಿರುತ್ತಾರೆ.

`ಪ್ರಸಂಗಿ 9:10 ಮತ್ತು 1 ಕೊರಿಂಥ 10:31ನ್ನು ಓದಿಕೊಳ್ಳಿರಿ. ನಾವು ಹೇಗೆ ಕೆಲಸ ಮಾಡಬೇಕು ಮತ್ತು ಕೆಲಸ ಮಾಡಲು ಜನರಿಗೆ ಹೇಗೆ ಶಿಕ್ಷಣ ನೀಡಬೇಕು ಎಂಬುದನ್ನು ಕುರಿತು ಈ ವಚನಗಳಲ್ಲಿ ನಮಗೆ ಏನು ಸಂದೇಶವಿದೆ?`

ಇಂದಿನ ಜೀವನದ ಸಾಮಾನ್ಯ ಅಪಾಯಗಳಲ್ಲಿ ಒಂದು, ಜೀವನದ ವಿಭಿನ್ನ ಅಂಶಗಳನ್ನು ವಿಭಾಗೀಕರಿಸುವ ಪ್ರವೃತ್ತಿ. ಆ ವಿಭಾಗಗಳು: ಒಬ್ಬನ ಕೆಲಸ ಜೀವನ, ಒಬ್ಬನ ಕುಟುಂಬ ಜೀವನ, ಒಬ್ಬನ ಆಧ್ಯಾತ್ಮಿಕ ಜೀವನ ಮತ್ತು ಒಬ್ಬನ ಬಿಡುವಿನ ಜೀವನಗಳನ್ನು ಒಳಗೊಂಡಿವೆ. ಜೀವನದ ಈ ಕ್ಷೇತ್ರಗಳನ್ನು ಬೇರ್ಪಡಿಸುವ ಪ್ರವೃತ್ತಿಯು ಅವುಗಳ ನಡುವೆ ಕಡಿಮೆ ಯಶಸ್ಸು ಅಥವಾ ಯಶಸ್ಸೇ ಇಲ್ಲದಿರುವುದು ಕೆಲವು ನಿದರ್ಶಗಳಲ್ಲಿ ಅಪೇಕ್ಷಿಸಲ್ಪಡುತ್ತದೆ. ಉದಾ: ಕಚೇರಿಯ ಕೆಲಸವನ್ನು ನಾವು ಮನೆಗೆ ತರಬಾರದು, ತಂದರೆ ಅದು ಕುಟುಂಬದೊಂದಿಗೆ ಕಳೆಯಬೇಕಾದ ಸಮಯಕ್ಕೆ ಅಡ್ಡಿಯನ್ನುಂಟು ಮಾಡುತ್ತದೆ. ಅದೇ ರೀತಿಯಾಗಿ ಯಾವಾಗಲೂ ವಿರಾಮದ ಸಮಯವನ್ನು ಬೆನ್ನಟ್ಟಿಹೋದರೆ, ಅದು ನಾವು ದೇವರೊಂದಿಗೆ ಕಳೆಯಬೇಕಾದ ಸಮಯವನ್ನು ಮೊಟಕುಗೊಳಿಸಿ ಬಿಡುತ್ತದೆ.

ಅದು ಹೇಗಾದರೂ ಇರಲಿ, ಅಂತಹ ನಿರ್ಬಂಧವು ನಮ್ಮ ಆಧ್ಯಾತ್ಮಿಕ ಜೀವನಕ್ಕೆ ಅನ್ವಯಿಸಬಹುದು. ಆಧ್ಯಾತ್ಮಿಕ ಜೀವನ ನಮ್ಮ ಅಸ್ತಿತ್ವದ ಎಲ್ಲಾ ರಂಗಗಳ ಮೇಲೂ ತನ್ನ ಪ್ರಭಾವ ಬೀರುವಂತಿರಬೇಕು. ದೇವರೊಂದಿಗಿನ ಅನ್ಯೋನ್ಯತೆ ಮತ್ತು ಅವರೊಂದಿಗೆ ಕೆಲಸ ಮಾಡುವಿಕೆಯಿಂದ, ಕ್ರೈಸ್ತೀಯ ಕೆಲಸ ಬೆಳೆಯುತ್ತದೆ. ದೇವರ ಇರುವಿಕೆಯನ್ನು ಅಭ್ಯಾಸಿಸುವುದಕ್ಕೆ ಕೆಲಸವೂ ಸಹ ಒಂದು ಮಾರ್ಗ, ನಮ್ಮ ಧಾರ್ಮಿಕ ಜೀವನವನ್ನು ವಿಭಾಗೀಕರಿಸಲು, ದೇವರನ್ನು ಒಂದು ದಿನ, ಒಂದು ಗಂಟೆ, ಅಥವಾ ಕೇವಲ ಒಂದು ಜೀವನ ಪ್ರದೇಶಕ್ಕೆ ಸೀಮಿತಗೊಳಿಸುವುದು ಅಂದರೆ ಇತರೇ ರಂಗಗಳಲ್ಲಿ ದೇವರ ಪ್ರಸನ್ನತೆಯನ್ನು ನಿರಾಕರಿಸುವುದೇ ಆಗಿದೆ.

`ಎರಡು ಪ್ರಶ್ನೆಗಳು: ಒಂದು- ನಿಮ್ಮ ಆಧ್ಯಾತ್ಮಿಕ ಜೀವನವನ್ನು ವಿಭಾಗೀಕರಣ ಮಾಡಿಕೊಂಡಿದ್ದೀರಾ ಎಂದು ನಿಮ್ಮನ್ನು ನೀವೇ ಕೇಳಿಕೊಳ್ಳಿರಿ? ಎರಡನೆ ಪ್ರಶ್ನೆಹಾಗೇ ವಿಭಾಗೀಕರಣಮಾಡಿಕೊಂಡಿದ್ದರೆ, ಆಧ್ಯಾತ್ಮಿಕತೆ ಆ ಎಲ್ಲ ವಿಭಾಗಗಳನ್ನು ಆಳುವಂತೆ ಹೇಗೆ ಮಾಡುವಿರಿ?`