---
title:  ನಿನ್ನ ಏಳಿಗೆಯಾಗಲಿ
date:  13/10/2020
---

ಸತ್ಯವೇದದುದ್ದಕ್ಕೂ ಧರ್ಮಶಾಸ್ತ್ರವನ್ನು ಅರಿಯುವುದು ಮತ್ತು ಅದಕ್ಕೆ ವಿಧೇಯರಾಗಿ ನಡೆದುಕೊಳ್ಳುವುದರ ಫಲಿತಾಂಶವೇನು ಎಂಬುದನ್ನು ಕೇಳಿ ತಿಳಿದುಕೊಂಡಿದ್ದೇವೆ.

`ಯೆಹೋಶುವ 1:7,8ನ್ನು ಓದಿಕೊಳ್ಳಿ. ಇಲ್ಲಿ ದೇವರು ಯೆಹೋಶುವನಿಗೆ ಹೇಳುವುದೇನು? ಇಲ್ಲಿನ ತತ್ವಗಳು ಇಂದು ನಮಗೆ ಅನ್ವಯವಾಗುವುದು ಹೇಗೆ?`

ಕಾನಾನ್‍ಗೆ ಕಾಲಿಡುತ್ತಿದ್ದಂತೆಯೇ, ದೇವರು ಯೆಹೋಶುವನಿಗೆ-"ನನ್ನ ಸೇವಕನಾದ ಮೋಶೆ ನಿನಗೆ ಬೋಧಿಸಿದ ಧರ್ಮೋಪದೇಶವನ್ನೆಲ್ಲಾ ಕೈಕೊಂಡು ನಡೆಯುವುದರಲ್ಲಿ ಸ್ಥಿರಚಿತ್ತನಾಗಿರು, ಪೂರ್ಣಧೈರ್ಯದಿಂದಿರು. ಎಡಕ್ಕಾದರೂ ಬಲಕ್ಕಾದರೂ ಹೋಗಬೇಡ. ಆಗ ನೀನು ಎಲ್ಲಿ ಹೋದರೂ, ಕೃತಾರ್ಥನಾಗುವಿ" (ಯೆಹೋ 1:7) ಎಂದು ಹೇಳಿದ್ದನು.

ಇಂದಿನ ನಮ್ಮ ಪ್ರಪಂಚದಲ್ಲಿ ಯಶಸ್ಸನ್ನು ಅಳೆಯುವ ರೀತಿಗಿಂತ ಭಿನ್ನವಾಗಿ ಅಂದು ಯಶಸ್ಸನ್ನು ವಿಧೇಯತೆಯ ಇಂದು ಉಪಭಾಗವಾಗಿ ಅಳೆಯುವ ತತ್ವ ಜಾರಿಯಲ್ಲಿತ್ತು. ಹೊಸ ಹೊಸ ಅನ್ವೇಷಣೆ, ಸೃಜನಾತ್ಮಕತೆ, ಮತ್ತು ಸ್ವಾವಲಂಬನೆ ಯಶಸ್ಸಿನ ಗುರುತುಗಳೆಂದು ಅನೇಕರು ಇಂದು ನಂಬುತ್ತಾರೆ. ಯಾವುದೇ ಒಂದು ಕೈಗಾರಿಕೆಯಲ್ಲಿ ಯಶಸ್ಸು ಸಾಧಿಸಬೇಕಾದರೆ, ಅಸಾಮಾನ್ಯ ಪ್ರತಿಭೆ ಮತ್ತು ಗಂಡಾಂತರಗಳನ್ನು ಎದುರಿಸಬೇಕಾದ ಧೈರ್ಯ ಹಾಗು ಸ್ಥೈರ್ಯ ಬೇಕಾಗಿದೆ.

ಅದು ಏನೇ ಇರಲಿ, ದೇವರ ದೃಷ್ಟಿಯಲ್ಲಿ ಯಶಸ್ಸಿಗೆ ಬೇಕಾಗಿರುವುದು ಒಂದು ವಿಭಿನ್ನ ಸಂಪನ್ಮೂಲಗಳ ಗಣ.

`ಓದಿಕೊಳ್ಳಿ: ಪ್ರಕಟನೆ 12:17; 14:12; ರೋಮ 1:5; 16:26; ಯಾಕೋ 2:10-12; ಇಂದು ದೇವರ ಆಜ್ಞೆಗಳಿಗೆ ವಿಧೇಯರಾಗಿ ನಡೆದುಕೊಳ್ಳಬೇಕಾದ ವಿಷಯದಲ್ಲಿ ಈ ವಾಕ್ಯಗಳು ಹೇಳುವುದೇನು? ದೇವರಾಜ್ಞೆಗಳಿಗೆ ವಿಧೇಯರಾಗಿ ನಡೆದುಕೊಂಡರೂ ನಾವು ರಕ್ಷಣೆ ಪಡೆಯಲಾಗದಿದ್ದರೂ, ನಾವು ಆಜ್ಞೆಗಳನ್ನು ಕೈಗೊಳ್ಳಬೇಕಾದ್ದು ಮುಖ್ಯವೇಕೆ?`

ಹಳೆಯ ಒಡಂಬಡಿಕೆ, ಹೊಸ ಒಡಂಬಡಿಕೆ, ಹಳೆಯ ಒಪ್ಪಂದ ಮತ್ತು ಹೊಸ ಒಪ್ಪಂದ - ಇವುಗಳ ವಿಷಯ ಬಿಡಿ ಈಗ. ಸತ್ಯವೇದ ನಂಬುವ ಕ್ರೈಸ್ತರಾದ ನಮಗೆ ದೇವರಾಜ್ಞೆಗಳಿಗೆ ವಿಧೇಯರಾಗಲು ಕರೆಕೊಡಲಾಗಿದೆ. ದೇವರಾಜ್ಞೆಯ ಉಲ್ಲಂಘನೆಯೇ ಪಾಪ. ಅಂತಹ ಪಾಪ, ನೋವು ಮತ್ತು ಸಂಕಷ್ಟ ಹಾಗು ನಿತ್ಯನಾಶಕ್ಕೆ ನಮ್ಮನ್ನು ಕರೆದೊಯ್ಯುತ್ತವೆ. ಪಾಪದ ಫಲಿತಾಂಶ ಮತ್ತು ದೇವರಾಜ್ಞೆಯ ಉಲ್ಲಂಘನೆಯ ಫಲಿತಾಂಶಗಳೇನೆಂದು ಕಲಿಯದವರಾರು ಅಥವಾ ನೋಡದವರಾರು? ಪುರಾತನ ಇಸ್ರಾಯೇಲ್ಯರ ಕಾಲದಲ್ಲಿ ದೇವರಾಜ್ಞೆಯನ್ನು ಕೈಗೊಂಡು ಹೇಗೆ ಅವರು ಅಭಿವೃದ್ಧಿ ಪಥದಲ್ಲಿರುತ್ತಿದ್ದರೋ, (ಅವರಿಗೂ ದೇವರು ಕೃಪೆಯ ಅವಶ್ಯವಿತ್ತು) ಆ ಪರಿಸ್ಥಿತಿ ಇಂದಿಗೂ ಬದಲಾಗಿಲ್ಲ, ಆ ನಿಯಮ ಇಂದೂ ಸಹ ನಮಗೂ ಅನ್ವಯವಾಗುತ್ತದೆ. ದೇವರಾಜ್ಞೆ ಕ್ರೈಸ್ತೀಯ ಶಿಕ್ಷಣದ ಒಂದು ಭಾಗವಾಗಿದೆ. ದೇವರ ಕೃಪೆಯಲ್ಲಿ ಭರವಸೆಯಿಡುವುದು ಮತ್ತು ನಂಬಿಕೆಯಿಂದ ಬದುಕುವರರ ಕೇಂದ್ರ ಬಿಂದುವಾದ ದೇವರಾಜ್ಞೆಯನ್ನು ನಾವು ಕೈಗೊಳ್ಳಲೇಬೇಕು.

`ಪಾಪದ ದುಷ್ಪರಿಣಾಮಗಳ ವಿಷಯದಲ್ಲಿ ನಿಮ್ಮ ಸ್ವಂತ ಅನುಭವಗಳೇನು? ಇತರರು ಅಂತಹದೇ ಪಾಪಗಳನ್ನು ಮಾಡದಿರಲು, ಅವರೊಂದಿಗೆ ಹಂಚಿಕೊಳ್ಳಲು ನೀವು ಕಲಿತ ಪಾಠಗಳೇನು?`