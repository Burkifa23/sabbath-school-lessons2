---
title:  ಶಿಕ್ಷಕನಾದ ಧರ್ಮಶಾಸ್ತ್ರ
date:  10/10/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಧ.ಕಾ. 6:5, 31:9-27; ರೋಮ 3:19-23; ಪ್ರಕ 12:17; 14:12; ಮಾರ್ಕ 6:2527; ಇಬ್ರಿ 5:8.

> <p>ಸ್ಮರಣವಾಕ್ಯ</p>
> "ನೀವು ನಿಮ್ಮ ದೇವರಾದ ಯೆಹೋವನನ್ನು ಪೂರ್ಣ ಹೃದಯದಿಂದಲೂ ಪೂರ್ಣ ಪ್ರಾಣದಿಂದಲೂ ಪೂರ್ಣ ಶಕ್ತಿಯಿಂದಲೂ ಪ್ರೀತಿಸಬೇಕು" (ಧ.ಕಾ. 6:5).

ಗಲಾತ್ಯದವರಿಗೆ ಕರ್ಮಮಾರ್ಗಕ್ಕೆ ವಿರುದ್ಧವಾಗಿ ಎಚ್ಚರಿಸುತ್ತಾ, ಪೌಲನು ಹೀಗೆ ಬರೆದಿದ್ದಾನೆ: "ಬದುಕಿಸುವುದಕ್ಕೆ ಶಕ್ತವಾಗಿರುವ ಧರ್ಮಶಾಸ್ತ್ರವು ಕೊಡಲ್ಪಟ್ಟಿದ್ದರೆ ಸಂದೇಹವಿಲ್ಲದೆ ಕರ್ಮಮಾರ್ಗದಿಂದಲೇ ನೀತಿಯುಂಟಾಗುತ್ತಿತ್ತು" (ಗಲಾತ್ಯ 3:21). ಯಾವುದಾದರು ಕಾನೂನು/ ನಿಯಮ "ಬದುಕಿಸುವುದಕ್ಕೆ ಶಕ್ತವಾಗಿದ್ದರೆ" ಅದು ದೇವರ ಕಾನೂನು/ ನಿಯಮವೇ ಆಗಿರಬೇಕು. ಆದರೆ, ಪೌಲನ ವಾದವೇನೆಂದರೆ: ದೇವರ ಧರ್ಮಶಾಸ್ತ್ರ ಸಹ ಪಾಪಿಗಳಾದ ನಮ್ಮನ್ನು ಬದುಕಿಸಲಾರದು ಎಂಬುದೇ. ಏಕೆ? ಈ ಪ್ರಶ್ನೆಗೆ ಪೌಲನ ಉತ್ತರ: "ಹಾಗಾದರೆ ಯೇಸುಕ್ರಿಸ್ತನಲ್ಲಿ ನಂಬಿಕೆ ಯಿಡುವುದರಿಂದ ಉಂಟಾಗುವ ಆ ವಾಗ್ದಾನದ ಫಲವು ನಂಬುವವರಿಗೇ ಕೊಡಲ್ಪಡ

ಬೇಕೆಂದು ಶಾಸ್ತ್ರವು ಸಮಸ್ತವನ್ನು ಪಾಪಕ್ಕೊಳಗಾಗಿದೆಯೆಂದು ತೀರ್ಮಾನಿಸಿತು" (ಗಲಾತ್ಯ 3:22).

ಧರ್ಮಶಾಸ್ತ್ರ ಪಾಪಿಗಳಿಗೆ ಜೀವಕೊಡಲಶಕ್ತವಾದರೆ, ಅದರ ಉದ್ದೇಶವಾದರೇನು? ನಮಗೆ ಕೃಪೆಯ ಅವಶ್ಯವಿದೆ ಎಂಬುದನ್ನು ತೋರಿಸುವದಷ್ಟೇ ಅಲ್ಲವೇ? ಹಾಗಾದರೆ ಧರ್ಮಶಾಸ್ತ್ರದ ನಡೆ ಬರೀ ಋಣಾತ್ಮಕವೇ? ನಮ್ಮ ಪಾಪಗಳನ್ನು ಎತ್ತಿ ತೋರಿಸುವುದಷ್ಟೇ ಅದರ ಕೆಲಸವೇ?

ಇಲ್ಲ; ಧರ್ಮಶಾಸ್ತ್ರವು, ಕ್ರಿಸ್ತನೊಬ್ಬನಿಂದಲೇ ಪ್ರಾಪ್ತವಾಗುವ ಜೀವನದೆಡೆಗೆ ಬೆರಳು ತೋರಿಸುತ್ತದೆ. ನಿಜವಾದ ಶಿಕ್ಷಣವು ಸಹ ಇದನ್ನೇ ಹೇಳಬೇಕು. ಅಂದರೆ: ಕೃಪೆ, ನಂಬಿಕೆ ಮತ್ತು ಕ್ರಿಸ್ತನಿಗೆ ವಿಧೇಯತೆ ತೋರುವ ಜೀವನದೆಡೆಗೆ ಬೆರಳು ತೋರುವಂತಿರಬೇಕು. ಆದ್ದರಿಂದಲೇ, ಕ್ರೈಸ್ತೀಯ ಶಿಕ್ಷಣದಲ್ಲಿ ದೇವರ ಧರ್ಮಶಾಸ್ತ್ರದ ಪಾತ್ರವೇನು ಎಂಬುದನ್ನು ಈ ವಾರ ಅಧ್ಯಯನ ಮಾಡೋಣ. ಹಾಗೆ ಅಧ್ಯಯನ ಮಾಡುವಾಗ, ಧರ್ಮಶಾಸ್ತ್ರ ನಮ್ಮನ್ನು ಕಾಪಾಡುತ್ತಿದ್ದರೂ, ಅದು ನಮಗೆ ನಂಬಿಕೆ, ಕೃಪೆ ಮತ್ತು ಅಧಃಪತನಗೊಂಡ ಮಾನವರ ಮೇಲೆ ಆತನು ತೋರುವ ಪ್ರೀತಿಯನ್ನು ಕುರಿತು ಮಾತನಾಡುತ್ತದೆ.

_* ಅಕ್ಟೋಬರ್ 17ರ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠವನ್ನು ಅಧ್ಯಯನ ಮಾಡಿರಿ._