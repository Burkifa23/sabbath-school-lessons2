---
title: ಹೆಚ್ಚಿನ ಚಿಂತನೆಗಾಗಿ
date:  16/10/2020
---

ಸೃಷ್ಟಿ ಮತ್ತು ವಿಮೋಚನೆಯ ಅಡಿಪಾಯವೇ ಪ್ರೀತಿ. ಅದೇ ಪ್ರೀತಿ ಶಿಕ್ಷಣದ ಅಡಿಪಾಯವೂ ಹೌದು. ಧರ್ಮಶಾಸ್ತ್ರದಲ್ಲಿ ಇದನ್ನು ಬಹಳ ಸರಳವಾಗಿ ಹೇಳಲಾಗಿದೆ. ನಮ್ಮ ಜೀವನಕ್ಕೆ ಮಾರ್ಗದರ್ಶಿಯಾಗಿ ದೇವರು ತನ್ನ ಧರ್ಮಪ್ರಮಾಣವನ್ನು ಕೊಟ್ಟಿರುವನು. ಮೊಟ್ಟ ಮೊದಲ ಮತ್ತು ಘನವಾದ ಆಜ್ಞೆ-"ನಿಮ್ಮ ದೇವರಾಗಿರುವ ಕರ್ತನನ್ನು ನಿನ್ನ ಪೂರ್ಣ ಹೃದಯದಿಂದಲೂ ನಿನ್ನ ಪೂರ್ಣಪ್ರಾಣದಿಂದಲೂ ನಿನ್ನ ಪೂರ್ಣಶಕ್ತಿಯಿಂದಲೂ ನಿನ್ನ ಪೂರ್ಣಬುದ್ಧಿಯಿಂದಲೂ ಪ್ರೀತಿಸಬೇಕು" ಲೂಕ 10:27. ಸರ್ವಶಕ್ತನೂ, ಸರ್ವಜ್ಞಾನಿಯೂ ಮತ್ತು ಸರ್ವಾಂತರಯಾಮಿಯು ಆದವನನ್ನು ಪೂರ್ಣ ಹೃದಯದಿಂದಲೂ, ಪೂರ್ಣ ಪ್ರಾಣದಿಂದಲೂ, ಪೂರ್ಣಶಕ್ತಿಯಿಂದಲೂ ಮತ್ತು ಪೂರ್ಣಬುದ್ಧಿಯಿಂದಲೂ ಪ್ರೀತಿಸುವುದೆಂದರೆ: ಪ್ರತಿಶಕ್ತಿಯ ಉನ್ನತ ಬೆಳವಣಿಗೆ, ಅಂದರೆ: ಇಡೀ ಜೀವದ- ದೇಹ, ಮನಸ್ಸು ಮತ್ತು ಆತ್ಮದಲ್ಲಿ ದೇವರ ಸ್ವರೂಪವನ್ನು ಪುನಃಸ್ಥಾಪನೆ ಮಾಡುವುದು.

ಮೊದಲ ಆಜ್ಞೆಯಂತೆಯೇ, ಎರಡನೇ ಆಜ್ಞೆಯು ಈ ರೀತಿ ಹೇಳುತ್ತದೆ: "ನಿನ್ನ ನೆರೆಯವನನ್ನು ನಿನ್ನಂತೆಯೇ ಪ್ರೀತಿಸಬೇಕು" ಮತ್ತಾ 22:39. ಪ್ರೀತಿಯ ಆಜ್ಞೆ, ದೇಹ, ಮನಸ್ಸು ಮತ್ತು ಆತ್ಮ, ದೇವರ ಮತ್ತು ನೆರೆಯವರ ಸೇವೆ ಮಾಡಲು ಕರೆ ನೀಡಿದೆ. ಈ ಸೇವೆ, ನಮ್ಮನ್ನು ಬೇರೆಯವರಿಗೆ ಆಶೀರ್ವಾದವಾಗಿರುವಂತೆ ಮಾಡುವುದು ಮಾತ್ರವಲ್ಲದೆ, ನಮಗೂ ದೊಡ್ಡ ಆಶೀರ್ವಾದವನ್ನು ತರುವಂತಿದೆ. ಎಲ್ಲಾ ಸತ್ಯವಾದ ಬೆಳವಣಿಗೆಗಳಲ್ಲಿ ನಿಸ್ವಾರ್ಥತೆ ಅಡಕವಾಗಿದೆ. ನಿಸ್ವಾರ್ಥ ಸೇವೆಯಿಂದ ಪ್ರತಿರಂಗದ ಉನ್ನತ ಸಂಸ್ಕೃತಿಯನ್ನು ನಾವು ಸ್ವೀಕಾರ ಮಾಡಿಕೊಳ್ಳುತ್ತೇವೆ. ಹೆಚ್ಚು ಹೆಚ್ಚು ನಾವು ದೈವಿಕ ಸ್ವರೂಪವನ್ನು ನಮ್ಮದಾಗಿಸಿಕೊಳ್ಳುತ್ತೇವೆ. ಪರಲೋಕವನ್ನು ನಮ್ಮ ಹೃದಯದಲ್ಲಿ ಸ್ವೀಕಾರ ಮಾಡಿಕೊಂಡು ಬಿಟ್ಟರೆ, ನಾವು ಪರಲೋಕಕ್ಕೆ ಅರ್ಹರಾಗಿಬಿಡುತ್ತೇವೆ"- ಎಲೆನ್ ಜಿ ವೈಟ್, ಎಜುಕೇಷನ್, ಪುಟ 16.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಪುರಾತನ ಇಸ್ರಾಯೇಲ್ಯರ ಹಾಗೆ, ನಾವು ದೇವರನ್ನು ಪ್ರೀತಿಸಬೇಕು ಮತ್ತು ಅದೇ ಸಮಯದಲ್ಲಿ ದೇವರಿಗೆ ಭಯಪಡಬೇಕು ಸಹ (ಮತ್ತಾಯ 22:37, ಪ್ರಕ 14:7). ಈ ಎರಡನ್ನೂ ಒಮ್ಮೆಗೆ ಮಾಡುವುದು ಹೇಗೆ? ಇದರ ಜೊತೆಗೆ ಈ ಪ್ರಶ್ನೆಗೂ ಉತ್ತರಿಸಿರಿ: ಈ ಎರಡೂ ಆಜ್ಞೆಗಳು ಒಂದಕ್ಕೊಂದು ಘರ್ಷಿಸಿಕೊಳ್ಳುವದಿಲ್ಲವೇಕೆ?`

`2. ಒಂದು ಪ್ರಮಾಣವನ್ನು ಮೇಲಿನ ಪ್ರಶ್ನೆಗಳನ್ನು ತರಗತಿಯಲ್ಲಿ ಚರ್ಚಿಸಿ ಜೋಡಿಸುವುದು ಮತ್ತು ಒಂದು ನಿಯಮವನ್ನು ಹುಟ್ಟು ಹಾಕುವುದಕ್ಕೂ ಇರುವ ವ್ಯತ್ಯಾಸವೇನು? ನಿಮ್ಮ ಅನುಭವದಲ್ಲಿ, ಅಡ್ವೆಂಟಿಸ್ಟರುಗಳು ತಮ್ಮ ವಿಶ್ವಾಸಿಗಳ ಸಮುದಾಯದಲ್ಲಿ ಉನ್ನತ ಪ್ರಮಾಣಗಳ ರೂಪಿಸುವುದರಲ್ಲಿ ಹೆಚ್ಚು ಕಾಳಜಿ ವಹಿಸುತ್ತಾರೋ ಅಥವಾ ಸಮುದಾಯಗಳನ್ನು ಒಟ್ಟುಗೂಡಿಸುವ ನಿಯಮಗಳನ್ನು ರೂಪಿಸುವುದರಲ್ಲಿ ಹೆಚ್ಚು ಕಾಳಜಿ ವಹಿಸುತ್ತಾರೋ? ನಿಯಮಗಳನ್ನು ಒಬ್ಬ ವ್ಯಕ್ತಿಗೆ, ಒಂದು ಕುಟುಂಬಕ್ಕೆ, ಒಂದು ಸಭೆಗೆ ಹುಟ್ಟುಹಾಕುವ ವಿಷಯದಲ್ಲಿ ಧರ್ಮಶಾಸ್ತ್ರವು ಹೇಳುವುದೇನು?`

`3. ದೇವರಾಜ್ಞೆಗೆ ವಿಧೇಯತೆಯ ಪ್ರಾಮುಖ್ಯತೆ ಮತ್ತು ಇಂತಹ ವಿಧೇಯತೆ ರಕ್ಷಣೆಯ ಮೂಲವಲ್ಲ ಎಂಬ ಈ ಎರಡು ಅಂಶಗಳ ನಡುವೆ ಸಮತೋಲನವನ್ನು ಕಾಯುವುದು ಹೇಗೆ?`

`4. ಕೀರ್ತನೆ 119ನ್ನು ಓದಿರಿ. ಇಲ್ಲಿ ಅದೆಷ್ಟು ಸಲ ವಿಧೇಯತೆ, ಸ್ವಾತಂತ್ರ್ಯ, ಆಜ್ಞೆಗಳು, ನಿಯಮಗಳು ಮತ್ತು ದೇವರ ಆದೇಶಗಳು ಉಲ್ಲೇಖಿಸಲ್ಪಟ್ಟಿವೆ ಎಂಬುದನ್ನು ಲೆಖ್ಖ ಹಾಕಿರಿ. ಈ ಅಂಶಗಳನ್ನು ಕುರಿತು ಕೀರ್ತನೆ 119ರ ಬರಹಗಾರ ನಮಗೆ ಹೇಳಬಯಸುವುದೇನು?`