---
title:  ಯೇಸುಕ್ರಿಸ್ತನೇ, ನಮ್ಮ ಮಾದರಿ
date:  15/10/2020
---

ತಂದೆಯಾದ ದೇವರಿಗೆ ಪರಿಪೂರ್ಣ ವಿಧೇಯತೆ ತೋರಿದ ಮಾನವ ಒಬ್ಬನೇ ಒಬ್ಬನು. ಆತನೇ : ದೇವಕುಮಾರನಾದ ಯೇಸು ಕ್ರಿಸ್ತನು ನರಾವತಾರದಲ್ಲಿ ಈ ಧರೆಗಿಳಿದು ಬಂದು, ಭೂಮಿಯಲ್ಲಿ ಮಾನವನಂತೆ ಜೀವಿಸಿ ಹೋದನು. ದೇವರಾಜ್ಞೆಗೂ ಪರಿಪೂರ್ಣ ವಿಧೇಯನಾಗಿದ್ದನು. ನಮ್ಮ ಪಾಪಗಳಿಗೆ, ನಮಗಾಗಬೇಕಿದ್ದ ಶಿಕ್ಷೆಯನ್ನು ತನ್ನ ಮೇಲೆ ಬರಮಾಡಿಕೊಂಡ ಯೇಸುಕ್ರಿಸ್ತನು ನಮ್ಮ ಸ್ಥಳದಲ್ಲಿ ನಮಗೆ "ಬದಲಾಗಿ" ಬಂದವನು ಮಾತ್ರವಲ್ಲ, ಈ ಲೋಕದಲ್ಲಿ ಮಾನವನೊಬ್ಬ ಹೇಗೆ ಜೀವಿಸಬೇಕು ಎಂಬುದಕ್ಕೆ, ಆತನೇ ನಮ್ಮ "ಮಾದರಿ" ಸಹ ಆಗಿದ್ದಾನೆ.

`ಈ ವಾಕ್ಯಗಳನ್ನು ಓದಿಕೊಳ್ಳಿ: ಲೂಕ 2:51,52; ಫಿಲಿಪ್ಪಿ 2:8; ಇಬ್ರಿ 5:8; ಯೋಹಾನ 8:28,29. ತನ್ನ ಜೀವನದುದ್ದಕ್ಕೂ ಕ್ರಿಸ್ತನು ವಿಧೇಯತೆಯಿಂದ ನಡೆದುಕೊಂಡನು ಎಂಬುದನ್ನು ಈ ಮೇಲಿನ ವಾಕ್ಯಗಳು ನಮಗೆ ನೆನಪಿಸುವುದು ಹೇಗೆ?`

ಬಹುಶಃ ಈ ವಾಕ್ಯವನ್ನು ಯೋಹಾನ ಬರೆದಾಗ, ಈ ವಾಕ್ಯವನ್ನು ಬಹಳ ಉತ್ತಮವಾಗಿ ಅಭಿವ್ಯಕ್ತಿ ಪಡಿಸಿರಬೇಕು-"ಆತನಲ್ಲಿ ನೆಲೆಗೊಂಡವನಾಗಿದ್ದೇನೆಂದು ಹೇಳುವವನು ಕ್ರಿಸ್ತನು ನಡೆದಂತೆಯೇ ತಾನೂ ನಡೆಯುವುದಕ್ಕೆ ಬದ್ಧನಾಗಿದ್ದಾನೆ" (1 ಯೋಹಾನ 2:6). ನಾವು ನಮ್ಮ ಕಣ್ಣುಗಳನ್ನು ಕ್ರಿಸ್ತ ಯೇಸುವಿನ ಜೀವನ ಮತ್ತು ಈ ಭೂಮಿಯ ಮೇಲೆ ಆತನ ಸೇವೆಯ ಕಡೆ ನೆಟ್ಟಾಗ, ಆತ ತನ್ನ ಪರಲೋಕದ ತಂದೆಯನ್ನು ವಿಧೇಯತೆಯ ಮೂಲಕ ಅದ್ಹೇಗೆ ಮೆಚ್ಚಿಸಿದನು ಎಂಬುದನ್ನು ಸುಲಭವಾಗಿ ನೋಡಬಹುದು. ಕ್ರಿಸ್ತನು ಪ್ರವಾದನೆಯನ್ನು ನೆರವೇರಿಸಿದ್ದನು. ಆತನಾದರೋ ತನ್ನ ಜೀವನದುದ್ದಕ್ಕೂ ದೇವರ ಧರ್ಮಶಾಸ್ತ್ರವನ್ನೇ ಎತ್ತಿಹಿಡಿದಿದ್ದನು.

ದೇವರು, ಮೋಶೆಗೆ ತನ್ನ ಧರ್ಮಶಾಸ್ತ್ರವನ್ನು ಬರೆಯಬೇಕೆಂದು ಹೇಳಿದ್ದನು. ಅದೇ ಮುಂದೆ ಇಸ್ರಾಯೇಲ್ಯರಿಗೆ ಸಾಕ್ಷಿಯಾಗಿ ನಿಂತಿತು. ತನ್ನ ಅಪೆÇೀಸ್ತಲರಿಗೆ, ಶಿಷ್ಯರುಗಳಿಗೆ, ಪಾಪಿಗಳಿಗೆ ಮತ್ತು ಸಂತರಿಗೆ ಕ್ರಿಸ್ತನು ಜೀವಂತ ಭಾವನೆಗಳ ಸಾಕ್ಷಿಯಾಗಿದ್ದನು. ಈಗ, ನಮಗೆ ಒಂದಷ್ಟು ನಿಯಮಗಳ ಪರಿಪಾಲನೆಗಳ ಬದಲು, ರಕ್ತ-ಮಾಂಸಧಾರಿಯಾದ ಮಾನವನಾದ ಯೇಸುಸ್ವಾಮಿಯೇ ನಾವು ಅನುಕರಣೆ ಮಾಡಲು ಮಾದರಿಯಾಗಿದ್ದಾನೆ.

ಕ್ರಿಸ್ತ ಯೇಸುವಿನ ಮೇಲೆ ನಂಬಿಕೆಯಿಟ್ಟರೆ, ದೇವರಿಗೆ ವಿಧೇಯತೆಯಿಂದ ನಡೆದುಕೊಳ್ಳಬೇಕು ಎಂಬ ನಿಯಮದಿಂದ ನಮಗೆ ಬಿಡುಗಡೆಯಾಗುತ್ತದೆ ಎಂಬುದು, ಕ್ರಿಸ್ತನ ಮೇಲಿನ ನಂಬಿಕೆಯಲ್ಲ. ಅದು ಬರೀ ಊಹೆಯಷ್ಟೇ. "ನಂಬಿಕೆಯ ಮೂಲಕ ಕೃಪೆಯಿಂದಲೇ ರಕ್ಷಣೆ ಹೊಂದಿದವರಾಗಿದ್ದೀರಿ". ಆದರೆ, "ಹಾಗೆಯೇ, ಕ್ರಿಯೆಗಳಿಲ್ಲದಿದ್ದರೆ ನಂಬಿಕೆಯು ತನ್ನಲ್ಲಿ ಜೀವವಿಲ್ಲದ್ದು." ಎಫೆಸ 2:8; ಯಾಕೋಬ 2:17. ಯೇಸುಸ್ವಾಮಿ, ಪರಲೋಕದಿಂದ ಭೂಲೋಕಕ್ಕೆ ಇಳಿದು ಬರುವ ಮುನ್ನವೇ, ಈ ರೀತಿಯಾಗಿ ಹೇಳಿದ್ದನು-"ನನ್ನ ದೇವರೇ, ನಿನ್ನ ಚಿತ್ತವನ್ನು ಅನುಸರಿಸುವುದೇ ನನ್ನ ಸಂತೋಷವು; ನಿನ್ನ ಧರ್ಮೋಪದೇಶವು ನನ್ನ ಅಂತರಂಗದಲ್ಲಿದೆ ಅಂದೆನು" ಕೀ 40:8. ಪರಲೋಕಕ್ಕೆ ಏರಿಹೋಗುವ ಮುನ್ನ, ಯೇಸುಸ್ವಾಮಿ-"ನಾನು ನನ್ನ ತಂದೆಯ ಆಜ್ಞೆಗಳನ್ನು ಕೈಕೊಂಡು ನಡೆದು ಆತನ ಪ್ರೀತಿಯಲ್ಲಿ ನೆಲೆಗೊಂಡಿರುವ ಮೇರೆಗೆ...." (ಯೋಹಾನ 15:10) ಎಂದು ಪ್ರಕಟಿಸಿದ್ದನು. ಧರ್ಮಶಾಸ್ತ್ರವು-"ನಾವು ಆತನ ಆಜ್ಞೆಗಳನ್ನು ಕೈಕೊಂಡು ನಡೆದರೆ ಅದರಿಂದಲೇ ಆತನನ್ನು ಬಲ್ಲವರಾಗಿದ್ದೇವೆಂದು ತಿಳುಕೊಳ್ಳುತ್ತೇವೆ" ಎಂದು ಹೇಳಿದೆ (1 ಯೋಹಾನ 2:3). ಆತನಲ್ಲಿ ನೆಲೆಗೊಂಡವನಾಗಿದ್ದೇನೆಂದು ಹೇಳುವವನು, ಕ್ರಿಸ್ತನು ನಡೆದಂತೆಯೇ ತಾನೂ ನಡೆಯುವುದಕ್ಕೆ ಬದ್ಧನಾಗಿದ್ದಾನೆ (1 ಯೋಹಾನ 2:6) - ಎಲೆನ್ ಜಿ ವೈಟ್, ಸ್ಟೆಪ್ಸ್ ಟು ಕ್ರೈಸ್ಟ್, ಪುಟ 61.

`ಕ್ರಿಸ್ತನ ಮಾದರಿಯನ್ನು ಅನುಸರಿಸಿ, ನಿಮ್ಮ ಜೀವನದ ಎಲ್ಲಾ ರಂಗಗಳನ್ನು ಹೇಗೆ ಉತ್ತಮ ಪಡಿಸಿಕೊಳ್ಳುವಿರಿ. ಮತ್ತು ಅದೇ ಸಮಯದಲ್ಲಿ ಇತರರಿಗೆ ಹೇಗೆ ಉತ್ತಮ ಶಿಕ್ಷಕರಾಗುವಿರಿ? ನಾವು ಮಾತನಾಡುವುದಕ್ಕಿಂತ, ನಮ್ಮ ನಡೆ ಹೆಚ್ಚು ಸದ್ದು ಮಾಡುತ್ತಿದೆಯಂತೆ, ಏಕೆ?`