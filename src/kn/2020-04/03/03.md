---
title:  ನಿಮಗೆ ವಿರುದ್ಧವಾದ ಸಾಕ್ಷಿ
date:  12/10/2020
---

ಇನ್ನೇನು ಸಾಯುತ್ತೇನೆ ಎಂದು ಮೋಶೆಗೆ ಅನಿಸಿದಾಗ, ತಾನು ಯಾವ ಸನ್ನಿವೇಶವನ್ನು ಬಿಟ್ಟುಹೋಗುತ್ತಿದ್ದೇನೆ ಎಂಬುದರ ಗಾಢ ಚಿಂತನೆ ಅವನ ಬೆನ್ಹತ್ತಿತ್ತು. ತನ್ನ ಸಾವಿನ ನಂತರ, ಇಸ್ರಾಯೇಲ್ಯರು, ವಾಗ್ದತ್ತ ದೇಶವಾದ ಕಾನಾನ್‍ನ್ನು ಪ್ರವೇಶಿಸಲಿದ್ದಾರೆ ಎಂದು ಆತನಿಗೆ ಗೊತ್ತಿತ್ತು. ಅವರು ಬಹು ಕಾಲದಿಂದ, ಅಷ್ಟೇ ಕಾತರದಿಂದ ಕಾಯುತ್ತಿದ್ದ ವಾಗ್ದಾತ್ತ ದೇಶವನ್ನು ಸೇರಿದ ಮೇಲೆ, ಅವರು ದೇವರಿಗೇ ತಿರುಗಿಬೀಳುವರೆಂದು ಅವನಿಗೆ ಗೊತ್ತಿತ್ತು.

`ಧ.ಕಾ. 31:14-27ನ್ನು ಓದಿಕೊಳ್ಳಿರಿ. ಮೋಶೆ, ತಾನು ಸಾಯುವ ಮುನ್ನ ಮಾಡುವ ಸಿದ್ಧತೆಗಳೇನು? ಮೊಶೆಯ ಮುಖ್ಯವಾದ ಕಾಳಜಿಗಳು ಯಾವುವು ಮತ್ತು ಅವನು ಅವುಗಳನ್ನು ಹೇಗೆ ಸಂಬಾಳಿಸುತ್ತಾನೆ?`

ಶಿಕ್ಷಕನೊಬ್ಬ, ತಾನು ಸ್ವಲ್ಪಕಾಲ ಶಾಲೆಗೆ ಬಾರದಿದ್ದರೆ, ತನ್ನ ತರಗತಿಯನ್ನು ನೋಡಿಕೊಳ್ಳಲು ಸಬ್‍ಸ್ಟಿಟ್ಯೂಟ್ (ಬದಲಿ ಶಿಕ್ಷಕ) ಒಬ್ಬನಿಗೆ ತರಬೇತಿ ಕೊಡುವ ರೀತಿಯಲ್ಲಿ ಮೋಶೆ ಈಗ ನಡೆದುಕೊಳ್ಳಲಾರಂಭಿಸಿದ್ದ. ತರಗತಿಯಲ್ಲಿ ಅವನ ಸಮ್ಮುಖದಲ್ಲಿಯೇ ಕೆಲವು ವಿದ್ಯಾರ್ಥಿಗಳು ತುಂಟತನ ಮಾಡುತ್ತಿದ್ದದುಂಟು. ಅವನ ಅನುಪಸ್ಥಿತಿಯಲ್ಲಿ ಅವರೆಲ್ಲ ಒಳ್ಳೆಯ ವಿದ್ಯಾರ್ಥಿಗಳಾಗಿ ಬಿಡುತ್ತಾರೆ. ತುಂಟತನ ಮಾಡುವುದಿಲ್ಲವೆಂದು ಯೋಚಿಸಿ, ತನ್ನನ್ನು ಮೋಸಗೊಳಿಸಿಕೊಳ್ಳಲು ಆತ ಸಿದ್ಧನಿರಲಿಲ್ಲ. ಮಂಜೂಷ ಪೆಟ್ಟಿಗೆಯನ್ನು ಹೊರುತ್ತಿದ್ದ ಲೇವಿಯರಿಗೆ ಮಂಜೂಷದ ಪೆಟ್ಟಿಗೆಯ ಬಳಿಯಲ್ಲಿ, ಅವರಿಗೆ ಸಾಕ್ಷಿಯೋಪಾದಿಯಲ್ಲಿರುವಂತೆ, ಧರ್ಮಶಾಸ್ತ್ರವನ್ನಿಡಬೇಕೆಂದು ಆದೇಶಿಸುತ್ತಾನೆ. ಮೋಶೆ, ಬದಲಿ ಶಿಕ್ಷಕನಿಗೆ ತನ್ನ ಪಾಠಯೋಜನೆ ಒಪ್ಪಿಸುವ ರೀತಿಯಲ್ಲಿ ನಡೆದುಕೊಳ್ಳುತ್ತಿಲ್ಲ. ಆದರೆ ಒಂದು ಸಾಕ್ಷಿಯನ್ನೇ ಕೈ ಬದಲಾಯಿಸುತ್ತಿದ್ದಾನೆ. ಧರ್ಮಶಾಸ್ತ್ರ, ಮಾನವರ ಹೃದಯಗಳನ್ನು ದೂಷಿಸುವ ಶಕ್ತಿಯುಳ್ಳ ಜೀವಂತ ಜೀವಿಯೋ ಎಂಬ ರೀತಿಯಲ್ಲಿ ಮೋಶೆ ಅದನ್ನು ಕುರಿತು ಮಾತಾಡಿದ್ದಾನೆ.

`ಧರ್ಮಶಾಸ್ತ್ರ, ಅವರ "ವಿರುದ್ಧ ಸಾಕ್ಷಿ" ಕೊಡುವಂಥದ್ದು ಎಂದು ಚಿಂತನೆ ಮಾಡಿನೋಡಿರಿ. ಹೊಸ ಒಡಂಬಡಿಕೆಯ ವಿಷಯದಲ್ಲೂ ಈ ಆಲೋಚನೆ ಬಂದರೆ ಅದನ್ನು ನಾವು ಅರ್ಥ ಮಾಡಿಕೊಳ್ಳುವುದು ಹೇಗೆ? ರೋಮ 3:19-23ನ್ನು ಓದಿಕೊಳ್ಳಿರಿ. ನಮಗೆ ಕೃಪೆಯ ಅವಕಾಶವಿದೆಯೆಂದು ಧರ್ಮಶಾಸ್ತ್ರ ಆ ಕಡೆ ಬೆರಳು ತೋರಿಸುವುದು ಹೇಗೆ?`

ಧರ್ಮೋಪದೇಶಕಾಂಡ 31ರಲ್ಲಿ ದೇವರು ಮೋಶೆಗೆ ಕಲಿಸಿದ ಹಾಡನ್ನು ಅವನು ಅಲ್ಲಿ ಬರೆಯುವಂತೆ ಸೂಚಿಸುತ್ತಾನೆ. ನಂತರದಲ್ಲಿ ಈ ಹಾಡನ್ನು ಮೋಶೆ, ಇಸ್ರಾಯೇಲ್ಯರಿಗೆ ಕಲಿಸಿಯೂ ಕೊಡಬೇಕಾಗಿತ್ತು. ವಚನ 19ರಲ್ಲಿ"ಈ ಪದ್ಯವು ಇಸ್ರಾಯೇಲ್ಯರಿಗೆ ವಿರೋಧವಾಗಿ ನನ್ನ ಪಕ್ಷದಲ್ಲಿ ಸಾಕ್ಷಿಯಾಗಿರುವಂತೆ ಇದನ್ನು ಅವರಿಗೆ ಬಾಯಿ ಪಾಠಮಾಡಿಸು" ಎಂದು ಹೇಳಿದ್ದಾನೆ. ಯಾವುದೇ ಒಂದು ಪದ್ಯವನ್ನು ರಾಗಮಯವಾಗಿ ಹಾಡಿಬಿಟ್ಟರೆ, ಅದು ಬಹಳ ಸುಲಭವಾಗಿ ಬಾಯಿಂದ ಬಾಯಿಗೆ ಹರಡುತ್ತಾ ಹೋಗಿಬಿಡುತ್ತದೆ ಮತ್ತು ಅದೇ ಸಮಯದಲ್ಲಿ ಒಂದು ಹಾಡು ಸಾಕ್ಷಿಯಾಗಿಬಿಟ್ಟರೆ, ಅದು ಜನ ತಮ್ಮನ್ನು ತಾವು ಯಾರು ಎಂದು ವಿಮರ್ಶಿಸಿಕೊಳ್ಳುವಂತೆ ಮಾಡುವ ಸಾಮರ್ಥ್ಯವನ್ನು ಪಡೆದುಕೊಂಡು ಬಿಡುತ್ತದೆ. ನಮ್ಮ ಬಗ್ಗೆ ಈ ಪದ್ಯ ಹೇಳುವುದೇನು ಎಂಬ ಕುತೂಹಲವೂ ಅವರಲ್ಲಿ ಬೆಳೆದುಬಂದು ಬಿಡುತ್ತದೆ.

`ದೇವರು ಕೊಟ್ಟಿರುವ ಶಕ್ತಿಯನ್ನೆಲ್ಲಾ ಉಪಯೋಗಿಸಿಕೊಂಡು, ದೇವರ ಧರ್ಮಶಾಸ್ತ್ರಕ್ಕೆ ವಿಧೇಯರಾಗಿ ನಡೆಯಬೇಕೆಂದುಕೊಂಡರೂ, ಯಾವ ರೀತಿಯಲ್ಲಿ ಧರ್ಮಶಾಸ್ತ್ರ "ವಿರುದ್ಧವಾದ ಸಾಕ್ಷಿ" ಎಂಬಂತೆ ಕೆಲಸ ಮಾಡುತ್ತದೆ? ನಮ್ಮ ಜೀವನಕ್ಕೆ ಸುವಾರ್ತೆಯ ಅವಶ್ಯವಿದೆ ಎಂಬುದನ್ನು ಈ ಸಾಕ್ಷಿ ನಮಗೆ ಹೇಗೆ ಕಲಿಸಿಕೊಡುವುದು?`