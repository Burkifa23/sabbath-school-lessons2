---
title:  ದೇವರಾಜ್ಞೆ ಕೈಗೊಳ್ಳುವವರ ಶ್ರಮಗಳು ಮತ್ತು ಹೋರಾಟಗಳು
date:  14/10/2020
---

ದೇವರಿಂದ ಏಳಿಗೆಗೆ ಬಂದ ಜನರ ಸಾಕ್ಷಿಯ ಆಧಾರದ ಮೇಲೆ ಹೇಳುವುದಾದರೆ, ದೇವರಾಜ್ಞೆಗಳನ್ನು ಕೈಗೊಳ್ಳುವವರಿಗೆ ಬಹು ದೊಡ್ಡ ಪ್ರಯೋಜನಗಳುಂಟು. ಯೆಹೋಶುವನು ದೇವರ ಆಜೆಗಳನ್ನು ಬಹಳ ಕಟ್ಟುನಿಟ್ಟಿನಿಂದ ಕೈಗೊಂಡನು ಮತ್ತು ಇಸ್ರಾಯೇಲ್ಯರನ್ನು ತುಂಬಾ ಕ್ಷೇಮವಾಗಿ ವಾಗ್ದತ್ತ ದೇಶಕ್ಕೆ ಕೈಹಿಡಿದು ನಡೆಸಿಕೊಂಡು ಹೋದನು. ಕಾಲದಿಂದ ಕಾಲಕ್ಕೆ, ಕರ್ತನಾದ ದೇವರು, ಇಸ್ರಾಯೇಲ್ಯರಿಗೆ ಆಜ್ಞೆಗಳಿಗೆ ವಿಧೇಯರಾಗಿ ನಡೆದುಕೊಂಡರೆ ಏಳಿಗೆಯಾಗುವಿರಿ ಎಂದು ಹೇಳಿದ್ದನು.

`2 ಪೂ.ಕಾ.ವೃ 31:20,21ನ್ನು ಓದಿಕೊಳ್ಳಿರಿ. ಈ ವೇದಭಾಗದಲ್ಲಿ ಹಿಜ್ಕೀಯನ ಏಳಿಗೆಗೆ ಕೊಟ್ಟಿರುವ ಮುಖ್ಯವಾದ ಕಾರಣಗಳಾವುವು?`

ಶಿಕ್ಷಣದ ಯಾವ ರಂಗವಾದರೂ ಸರಿ, ನಾವು ವಿಧೇಯತೆಯ ಪ್ರಾಮುಖ್ಯತೆಯನ್ನು ಒತ್ತಿ ಹೇಳಬೇಕು. ನಮ್ಮ ವಿದ್ಯಾರ್ಥಿಗಳೋ ಮೂರ್ಖರಲ್ಲ. ಕೆಲವರಾದರೂ ಪ್ರಾಮಾಣಿಕರೂ, ಪ್ರೀತಿಪಾತ್ರರೂ ಮತ್ತು ವಿಧೇಯರೂ ಇದ್ದಾರೆ ಎಂಬುದನ್ನು ಶೀಘ್ರದಲ್ಲಿ ಇಲ್ಲವೇ ತದನಂತರ ಖಂಡಿತ ಗಮನಿಸುವರು. ಆದರೇನು? ಅವರ ಮೇಲೆಯೂ ವಿಪತ್ತುಗಳು ದಾಳಿಮಾಡುತ್ತವೆ. ಇದನ್ನು ನಾವು ವಿವರಿಸುವುದು ಹೇಗೆ?

ಸತ್ಯಾಂಶವೇನೆಂದರೆ: ವಿವರಿಸಲು ನಮ್ಮಿಂದಾಗದು. ನಾವು ಒಂದು ಪಾಪಮಯ, ದುಷ್ಟತ್ವದ ಪ್ರಪಂಚದಲ್ಲಿ ಜೀವಿಸುತ್ತಿದ್ದೇವೆ. ಮಹಾ ಹೋರಾಟ ನಡೆಯುತ್ತಿರುವ ಪ್ರಪಂಚದಲ್ಲಿ ನಾವಿದ್ದೇವೆ. ನಮ್ಮಲ್ಲಿ ಯಾರಿಗೂ ಅದರಿಂದ ವಿನಾಯಿತಿಯೂ ಇಲ್ಲ.

`ಮೇಲಿನ ಕಷ್ಟಕರವಾದ ಪ್ರಶ್ನೆಗಳಿಗೆ ಈ ಕೆಳಗಿನ ವಾಕ್ಯಗಳು ಬೋಧಿಸುವುದೇನು? ಮಾರ್ಕ 6:25-27; ಯೋಬ 1,2; 2 ಕೊರಿಂಥ 11:23-29.`

ಒಳ್ಳೇಯವರು ಮತ್ತು ಪ್ರಾಮಾಣಿಕ ಜನರು, ಆಜ್ಞೆ ಕೈಗೊಳ್ಳುವ ಜನರು ಯಾವಾಗಲೂ ಏಳಿಗೆಯಾಗಿಲ್ಲ ಎಂಬ ಅಂಶ ಪ್ರಶ್ನಾತೀತ. ಪ್ರಪಂಚ ಏಳಿಗೆಯನ್ನು ಕುರಿತು ಚೆನ್ನಾಗಿಯೇ ಅರ್ಥಮಾಡಿಕೊಂಡಿದೆ. ಕಷ್ಟಕರವಾದ ಪ್ರಶ್ನೆಗಳಿಗೆ ಇಲ್ಲಿರುವುದು ಭಾಗಶಃ ಉತ್ತರವಷ್ಟೇ. ದೇವರಾಜ್ಞೆ ಕೈಗೊಳ್ಳುವಿಕೆಯ ಪ್ರಾಮುಖ್ಯತೆಯನ್ನು ಬೋಧಿಸುತ್ತಿದ್ದಂತೆಯೇ, ಅನೇಕ ಪ್ರಶ್ನೆಗಳು ಏಳುವುದರಲ್ಲಿ ಯಾವ ಸಂದೇಹವೂ ಇಲ್ಲ. "ಏಳಿಗೆ" ಎಂಬುದರ ನಿಜವಾದ ಅರ್ಥವಾದರೂ ಏನು? ಕೀರ್ತನೆಗಾರನು ಹೇಳಿದ್ದೇನು?" "ನಿನ್ನ ಆಲಯದ ಅಂಗಳಗಳಲ್ಲಿ ಕಳೆದ ಒಂದು ದಿನವು ಬೇರೆ ಸಹಸ್ರದಿನಗಳಿಗಿಂತ ಉತ್ತಮವಾಗಿದೆ. ದುಷ್ಟರ ಗುಡಾರಗಳಲ್ಲಿ ವಾಸಿಸುವುದಕ್ಕಿಂತ ನನ್ನ ದೇವರ ಆಲಯದ ಬಾಗಿಲನ್ನು ಕಾಯ್ದುಕೊಂಡಿರುವುದೇ ಲೇಸು." (ಕೀರ್ತನೆ 84:10). ಪ್ರಪಂಚದ ನಿರ್ದಿಷ್ಟಮಾನದಿಂದ ಅಳೆದು ನೋಡಿದರೂ, ದೇವರಿಗೆ ಪ್ರಾಮಾಣಿಕವಾಗಿ ನಡೆದುಕೊಳ್ಳುವುದು ಮತ್ತು ಆತನ ಆಜ್ಞೆಗಳಿಗೆ ವಿಧೇಯರಾಗಿರುವವರು, ಸದ್ಯಕ್ಕೆ "ಏಳಿಗೆ" ಹೊಂದರು. ಈ ವಿಷಯದಲ್ಲಿ ಕೇಳುವಂತಹ ಪ್ರಶ್ನೆ ಯಾವುದೂ ಇಲ್ಲ. ಇದ್ದದ್ದನ್ನು ಇದ್ದಂತೆ ಹೇಳದಿದ್ದರೆ, ನಾವು ವಿದ್ಯಾರ್ಥಿಗಳಿಗೆ ಅಪಕಾರ ಮಾಡಿದಂತಾಗುತ್ತದೆ.

`ಇಬ್ರಿಯ 11:13-16ನ್ನು ಓದಿಕೊಳ್ಳಿರಿ. ಪ್ರಾಮಾಣಿಕರಾದವರು ಸಹ ಇನ್ನೂ ತಮ್ಮ ಜೀವನದಲ್ಲಿ ಸಂಕಟಪಡುತ್ತಿರುವುದೇಕೆ ಎಂಬ ಪ್ರಶ್ನೆಯನ್ನು ಅರ್ಥ ಮಾಡಿಕೊಳ್ಳುವುದಕ್ಕೆ ಈ ವಾಕ್ಯಗಳು ಹೇಗೆ ಸಹಾಯ ಮಾಡಬಲ್ಲವು?`