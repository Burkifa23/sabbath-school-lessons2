---
title: 'पिता को दिखाना: भाग 2'
date:  26/10/2020
---

यूहन्ना 1: 1-18 में, यूहन्ना कहता है कि यीशु हमेशा के लिए "वचन" है। यूहन्ना का क्या अर्थ है? यीशु के जीवन की कोई सीमा नहीं है। यीशु सदा से जीवित है। यीशु ने हर अच्छी बात की (यूहन्ना 1: 2-3)। वह “लोगों के लिए प्रकाश” (यूहन्ना 1: 4) है। यीशु “सच्ची ज्योति है जो सभी को प्रकाश देती है" (यूहन्ना 1: 9)।

`हमारे लिए इसका क्या मतलब है कि यीशु इंसान बना? यूहन्ना 1: 14, 18 में यूहन्ना ने हमें क्या जवाब दिया? यीशु क्या प्रकाश लेकर आया? यीशु के बारे में ऐसा क्या खास था जिसने उसे ऐसा करना संभव बनाया?`

"यीशु प्रकाश है। वह इस धरती पर तब आया जब इस धरती पर बुराई अपनी चरम पर थी........।

"मनुष्य को केवल एक ही उम्मीद थी...... परमेश्वर का ज्ञान पतित मनुष्यों को वापस दिया जाना चाहिए।

"यीशु मनुष्यों को यह ज्ञान दिलाने के लिए इस धरती पर आया था। यीशु झूठी शिक्षाओं से छुटकारा देने के लिए आया, जिसने मनुष्यों को परमेश्वर के बारे में एक गलत तस्वीर दिखाई थी। इस झूठे उपदेश को उन्हीं लोगों ने पढ़ाया था जिन्होंने कहा था कि वे जानते हैं कि परमेश्वर कौन था। यीशु परमेश्वर के नियम का अर्थ दिखाने के लिए आया था। यीशु हमें अपने व्यवहार से परमेश्वर के पवित्र जीवन की सुंदरता को दिखाने के लिए आया।" एलेन जी० ह्वाइट, Education, पृष्ठ 74-76.

यीशु ने इस जीवन में जो कुछ भी किया वह “ईश्वर को दर्शाने के लिए था ताकि मनुष्य अपने हृदय में ईश्वर के समान बन सकें।" - Education, पृष्ठ 82.

`यीशु स्वयं कहता है, "जिसने भी मुझे देखा है उसने पिता को देखा है" (यूहन्ना 14: 9). जब यूहन्ना 14: 1-14 में यीशु ने यह कहा तो क्या हो रहा था? वह किससे बात कर रहा था? उसने ऐसा क्यों कहा?`

यह सोचना आसान है कि फिलिप्पुस के शब्द मूर्खतापूर्ण हैं (यूहन्ना 14: 8)। फिलिप्पुस ने यीशु के साथ घनिष्ठ मित्रता में कई साल बिताए। लेकिन फिलिप्पुस इस बात को समझने में विफल है कि यीशु इस धरती पर क्यों आया; यीशु पिता का प्यार दिखाने के लिए आया था। शायद शिक्षक आज कुछ प्रोत्साहन महसूस कर सकते हैं जब उन्हें याद आती है कि यीशु के विद्यार्थी ने दिखाया कि उसने यीशु के सबक अच्छे से नहीं सीखा है! और शायद यही कारण है कि यूहन्ना ने फिलिप्पुस जो कहा वह लिखा। ऐसा नहीं है कि हम उसके बारे में बुरा ही सोचेंगे, लेकिन हमें यह एहसास दिलाने का मौका देगा कि हमारे दिल में क्या है। हम यीशु के साथ कब तक चले हैं? क्या हमने यीशु को फिलिप्पुस से बेहतर समझा है?