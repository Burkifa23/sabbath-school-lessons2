---
title:  अतिरिक्त विचार
date:  18/12/2020
---

एलेन जी० ह्वाइट, "द सब्त," पृष्ठ 281-289, द० डिजायर ऑफ एजेज में पढ़ें।

"परमेश्वर ने अपने लोगों को उनके आसपास के लोगों से अलग करने के लिए कई चीजें दीं। सब्त ने इस अलगाव को किसी भी चीज से अधिक दिखाया। परमेश्वर चाहता था कि सब्त को पवित्र रखने के द्वारा यहूदी दूसरों को यह दिखायें कि वे परमेश्वर की उपासना करते हैं। सब्त ने दिखाया कि यहूदी झूठे देवताओं की पूजा नहीं करते थे। सब्त यहूदियों का परमेश्वर के साथ संबंध को भी दिखाता था। लेकिन सब्त को पवित्र रखने के लिए लोगों को पवित्र होना चाहिए। विश्वास के द्वारा उन्हें यीशु के अनुग्रह और उसके पवित्र जीवन के उपहार को स्वीकार करना चाहिए। परमेश्वर ने इस्राएल से कहाः “तू विश्राम दिन को पवित्र रखने के लिए स्मरण रखना" (निर्ग० 20: 8). प्रभु ने इस्राएल से यह भी कहा, "तुम मेरे पवित्र लोग हो" (निर्ग० 22: 31). पवित्र जीवन जीना एकमात्र तरीका है जिससे यहूदी सब्त को पवित्र रख सकते हैं। तब वे दिखाएँगे कि वे परमेश्वर के उपासक हैं।" - युगों युगों की अभिलाषा, पृष्ठ 283.

"तब सब्त हमें पवित्र बनाने के लिए यीशु की शक्ति का प्रतीक है.... परमेश्वर सब्त को सबको देता है जो परमेश्वर के लोग इस्राएल का हिस्सा बन जाते हैं। हम यीशु मसीह में विश्वास करके परमेश्वर के लोगों का हिस्सा बन जाते हैं।" युगों युगों की अभिलाषा, पृष्ठ 288, 289.

**विचार विमर्श के लिए प्रश्न**

`1. अक्सर सेवेंथ-डे एडवेंटिस्ट इस उधेड़-बुन में बहुत समय बिताते हैं कि उन्हें सब्त के दिन क्या करना चाहिए या क्या नहीं करना चाहिए। उन सवालों के एक सेट के साथ आयें जो सब्त पालन करने वालों को उन विचारों के बारे में सोचने में मदद करते हैं जो हमने इस सप्ताह पढ़े थे। (याद रखें, ये विचार शिक्षा के लिए सब्त के समय के बारे में बात करते हैं) यहाँ एक प्रश्न का उदाहरण दिया गया है: “मैं उस सब्त पर क्या करता हूँ जो मुझे परमेश्वर के प्रेम के बारे में और जानने में मदद करता है?`

`2. आज के अध्ययन में एलेन जी ह्वाइट के उदाहरणों के बारे में कुछ और सोचें। इन उदाहरणों से पता चलता है कि सब्त पालन केवल नियमों के बारे में नहीं है। तब, "यीशु मसीह में विश्वास के द्वारा परमेश्वर के लोगों का हिस्सा बनने" का क्या अर्थ है? "पवित्र" बनने का क्या मतलब है? इसका सब्त से क्या लेना-देना है?`

`3. आप किन तरीकों से अपने सब्त के अनुभव को बेहतर बना सकते हैं? सब्त को अगले 12 महीनों में पवित्र मानकर आप जो कुछ सीखना चाहते हैं, उसके बारे में सोचें।`