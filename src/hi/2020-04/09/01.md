---
title: कलीसिया और शिक्षा
date:  21/11/2020
---

### इस सप्ताह के पाठ के लिए पढ़ें
लूका 10: 30-37; मत्ती 5: 14.16; लूका 4: 18-23; यिर्म० 29 : 13; 1 थिस्स० 2: 6-8.

> <p>याद वचन</p>
>  “और यद्यपि हम मसीह के प्रेरित होने के कारण तुम पर बोझ डाल सकते थे, तौभी हम मनुष्यों से आदर नहीं चाहते थे, और न तुम से, न और किसी से। परन्तु जिस तरह माता अपने बालकों का पालन पोषण करती है, वैसे ही हम ने भी तुम्हारे बीच में रहकर कोमलता दिखाई है;" (1 थिस्सलुनीकियों 2: 6-8).

बाइबल हमें लोगों को दिखाती है, जो अपने सम्पूर्ण दिल से परमेश्वर को जानना चाहते हैं। वे अपने जीवन में उसकी योजना को समझना चाहते हैं। बाइबल हमें बार-बार यह भी दिखाती है कि कलीसिया एक ऐसी जगह है जहाँ लोग महत्त्वपूर्ण विषयों पर बात कर सकते हैं। कलीसिया एक ऐसी भी जगह है जहाँ लोग परमेश्वर के ज्ञान और अपने जीवन के लिए उसकी योजना में विकसित हो सकते हैं।

कभी-कभी हम सवाल पूछने से डरते हैं। लेकिन हमें डर नहीं होना चाहिए। बाइबल हमें दिखाती है कि लोग परमेश्वर को बेहतर समझने के लिए सवाल पूछते हैं। उसी तरह, लोग बाइबल में कहानियों को बताते हैं कि एक-दूसरे को सोच-विचार करने में मदद करें कि क्या महत्त्वपूर्ण है। यीशु ने अपने अनुयायियों को बाइबल की सच्चाई सिखाने के लिए बहुत सारी कहानियों का इस्तेमाल किया।

कलीसिया एक ऐसी जगह है जहाँ हम सीखते हैं। इसलिए, यह एक ऐसी जगह भी होनी चाहिए जहाँ वास्तविक बातचीत हो सके। हमें कलीसिया को प्रत्येक व्यक्ति को परमेश्वर और उनके जीवन के लिए उसकी योजना को विकसित करने और समझने के लिए एक सुरक्षित स्थान बनाना चाहिए।

_*सब्त, 28 नवम्बर की तैयारी के लिये इस सप्ताह के पाठ का अध्ययन करें।_