---
title: काम और बढ़ोतरी
date:  07/12/2020
---

काम वही है जो हम जीवन में करते हैं। डेस्क जॉब (मेज और कुर्सी पर बैठ कर किया जाने वाला काम) पर काम करने वाले लोग किसी न किसी काम को करने के लिए अपने शरीर का इस्तेमाल करते हैं। इसका मतलब केवल कंप्यूटर की (चाभी) को दबाना हो सकता है!

**नीचे दिए गए कई पद "हाथ" शब्द को काम के लिए एक शब्द-चित्र के रूप में उपयोग करते हैं। ये आयतें हमें काम के बारे में क्या सिखाती हैं?**

`व्यवस्थाविवरण 16:15`

`सभोपदेशक 9:10`

`नीतिवचन 21:25`

`यिर्मयाह 1:16`

परमेश्वर ने हमें काम दिया ताकि हमारा जीवन खुशहाल रहे और अर्थपूर्ण हो, (नीतिवचन 10: 4; नीतिवचन 12: 14 पढ़िए). जीवन में कुछ सार्थक करने का हुनर हर व्यक्ति के पास होता है। हम जीवन में केवल कुछ करने के बारे में सोचने से सार्थक नहीं हो पाते हैं। हम जीवन में तभी सार्थक होंगे जब हम इसे करते हैं।

काम हमारे लिए परमेश्वर का आशीर्वाद है (भजन 90: 17 पढ़ें). यह हमारे जीवन को अर्थपूर्ण बनाने में मदद करता है। उसी समय, परमेश्वर की योजना हमारे काम के द्वारा अन्य लोगों को आशीर्वाद देने की है। पौलुस लिखता है कि हमें काम करना चाहिए। हमें अपने हाथों से कुछ उपयोगी करना चाहिए। फिर हमारे पास अन्य लोगों के साथ साझा करने के लिए कुछ होगा। पौलुस इस महत्त्वपूर्ण नियम के द्वारा, निश्चित रूप से जीवित रहा।

"तुम आप ही जानते हो कि इन्ही हाथों ने मेरी और मेरे साथियों की आवश्यकताएँ पूरी की। मैंने तुम्हें सब कुछ करके दिखाया कि इस रीति से परिश्रम करते हुए निर्बलों को सम्भालना और प्रभु यीशु के वचन स्मरण रखना अवश्य है, जो उसने आप ही कहा है : 'लेने से देना धन्य है' (प्रेरितों 20: 34, 35).

नहेम्याह की सरल प्रार्थना हमारी होनी चाहिए: "परन्तु अब हे परमेश्वर, तू मुझे हियाव दे" (नहेम्याह 6: 9).

`आप काम के बारे में कैसा महसूस करते हैं? आपका काम अन्य लोगों
के लिए आशीर्वाद कैसे है?`