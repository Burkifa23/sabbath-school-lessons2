---
title: भाग जाना
date:  02/11/2020
---

`पढ़ें उत्प० 28: 10.17. इन पदों में कहानी घटित होने से पहले याकूब के पास क्या अनुभव है? यह कहानी हमें उन लोगों के लिए परमेश्वर की क्षमा और दया के बारे में क्या सिखाती है जो अपने पापों से "भाग" रहे हैं?`

याकूब ने अपनी माँ की मदद से अपने पिता को बरगलाया। अब याकूब अपने झूठ के चलते भुगत रहा है। उसका भाई उसके झूठ के लिए उसे हानि पहुँचाना चाहता है। इसलिए, याकूब खतरे से बचने के लिए घर से भाग जाता है। याकूब अपने मामा के घर हारान में रहता है। यकीनन, यह याकूब के लिए एक डरावना अनुभव है।

एक रात, याकूब बीच रास्ते में जमीन पर सो जाता है। वह एक तकिया के रूप में एक पत्थर का उपयोग करता है। जल्द ही वह सपने देखता है। सपने में, याकूब सीढ़ियों को देखता है। सीढ़ियों का निचला भाग जमीन पर टिका हुआ है। सीढ़ियां ऊपर स्वर्ग तक पहुँची हुई हैं। स्वर्गदूतगण सीढ़ियों पर ऊपर और नीचे चल रहे हैं।

तब याकूब एक आवाज सुनता है, “और सुन, मैं तेरे संग रहूँगा, और जहाँ कहीं तू जाये वहाँ तेरी रक्षा करूँगा, और तुझे इस देश में लौटा ले आऊँगाः मैं अपने कहे हुए को जब तक पूरा न कर लूँ तब तक तुझ को न छोड़ेगा।" (उत्प० 28 : 15).

एलेन जी ह्वाइट बताती है कि किस प्रकार स्वयं पौलुस, कई सैकड़ों साल बाद, "उसी सीढ़ी को देखा जो याकूब ने अपने सपने में देखी थी। सीढ़ी यीशु के लिए एक शब्द चित्र है। यीशु धरती को स्वर्ग से जोड़ता है और इंसान को परमेश्वर के साथ। पौलुस का विश्वास मजबूत होता है क्योंकि उसे याद है कि उसके लोगों और नबियों के शुरुआती पिता, या परमेश्वर के विशेष दूत, यीशु पर भरोसा करते थे। यीशु पौलुस का समर्थक और उसकी आशा है। इसी यीशु के लिए पौलुस ने अपना जीवन व्यतीत किया।" The Acts of Apostles, पृष्ठ 512.

याकूब जागता है, और वह स्वयं से कहता है: “निश्चय इस स्थान में यहोवा है; और मैं इस बात को न जानता था" (उत्प० 28:16). यहाँ पर जो हुआ वह याकूब को भय और आश्चर्य से भर देता है। वह उस स्थान को कभी नहीं भूलेगा। वह इसे एक नाम देता है। तब वह शपथ लेता है। वह अपने पूरे जीवन के लिए परमेश्वर के प्रति वफादार रहने का वादा करता है।

`हम इस कहानी से क्या सीख सकते हैं कि कैसे यीशु में, परमेश्वर हमेशा पापियों तक पहुँचने की कोशिश कर रहा है? बाइबल की यह सच्चाई मसीही शिक्षा का एक महत्त्वपूर्ण हिस्सा क्यों होनी चाहिए?`