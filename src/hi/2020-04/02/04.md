---
title: संचार
date:  06/10/2020
---

शिक्षा संचार है। शिक्षक वह है जिसके पास छात्र को देने के लिए ज्ञान, बुद्धि, जानकारी और तथ्य होते हैं। बहुत सारे ज्ञान और जानकारी रखने वाले व्यक्ति के पास इसे लोगों तक पहुँचाने का कौशल होना चाहिए। यदि एक शिक्षक ऐसा नहीं कर सकता है, तो वह सब कुछ उसके पास होकर भी क्या लाभ?

अच्छे शिक्षण कौशल में संचार से भी अधिक और कुछ शामिल हैं। शिक्षकों को अपने छात्रों के साथ घनिष्ठ संबंध बनाने चाहिए। “एक सबसे अच्छा उपहार जो एक शिक्षक अपने छात्रों को दे सकता है वह है उसकी मित्रता का उपहार। हम लोगों को केवल उनके दु:ख और खुशी में साझा करने के तौर पर समझते हैं। यह पुरुषों और महिलाओं के लिए सच है। युवाओं और बच्चों के लिए यह कितना सच है? इसलिए हमें लोगों को समझने की जरूरत है। फिर हम उनकी और मदद कर सकते हैं।" - एलेन जी ह्वाइट, एजुकेशन, पृष्ठ 212.

यह उदाहरण क्या कहता है? यह हमें बताता है कि अच्छा शिक्षण केवल जानकारी साझा करने के बारे में ही नहीं है। इसमें छात्रों के दिल और दिमाग को भी बेहतर बनाना शामिल है। यह बच्चे के पहले स्कूलः परिवार में बहुत महत्त्वपूर्ण है। छात्र और शिक्षक के बीच घनिष्ठ संबंध बनाया जाना चाहिए।

संचार लोगों के साथ हमारे संबंध बनाने और बढ़ाने में मदद करता है। क्या होता है जब मसीही परमेश्वर के साथ संवाद नहीं करते हैं? जब वे बाईबल अध्ययन या प्रार्थना नहीं करते हैं? तब उनका परमेश्वर से संबंध कमजोर हो जाता है। परिवारों को परमेश्वर में मजबूत होने के लिए उसकी सहायता की आवश्यकता होती है।

`इन आयतों को पढ़ें: भजन 37:7-9; नीति 10:31, 32; नीति 27:17; इफि 4: 15; 1यूहन्ना 3: 18; तीतुस 3: 1, 2; और याकूब 4:11. आयत हमें क्या सिखाती हैं कि मजबूत परिवारों का निर्माण कैसे करें?`

परिवार के सदस्यों के साथ संवाद करने के लिए समय निकालें। अच्छा संचार परिवार के सदस्यों को परमेश्वर और एक दूसरे के करीब होने में मदद करेगा। संचार आपके बच्चों को वयस्क होने पर जीवन में सफलता प्राप्त करने में मदद करेगा। इन आयतों में महत्त्वपूर्ण नियम सिर्फ माता-पिता के लिए नहीं हैं। ये नियम हमें बेहतर दोस्त, कार्यकर्ता और परिवार के सदस्य बनने में मदद कर सकते हैं।

`हम जो कहते हैं वह महत्त्वपूर्ण है। हम कैसे कहते हैं यह भी उतना ही महत्त्वपूर्ण है। इसलिए कि हो सकता है आपने अतीत में किसी से कुछ कहा हो वह सही था। लेकिन आपने इसे गलत तरीके से कहा और इससे उस व्यक्ति को पीड़ा हुई। इससे आपने क्या सीखा?`