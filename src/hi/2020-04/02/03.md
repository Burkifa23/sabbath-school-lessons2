---
title: एक बच्चे के रूप में यीशु का जीवन
date:  05/10/2020
---

बाईबल हमें एक बच्चे के रूप में यीशु के जीवन' के बारे में बहुत अधिक जानकारी नहीं देती है। उन वर्षों के बारे में बहुत कुछ एक रहस्य है। लेकिन हम उसके मानव माता-पिता, यूसुफ और मरियम के बारे में कुछ जानते हैं। हम उनके बारे में जो सीखते हैं, वह हमें यीशु के प्रारंभिक वर्षों और उसकी शिक्षा के बारे में कुछ समझाने में मदद कर सकता है।

**नीचे दिए गए पद हमें यूसुफ और मरियम के बारे में क्या सिखाते हैं? ये पद हमें यह समझने में कैसे मदद करते हैं कि यूसुफ और मरियम ने यीशु को शिक्षित करने के लिए क्या किया?**

`लूका 1:26-38`

`लूका 1:46-55`

`मत्ती 1: 18.24`

इन आयतों में हम देखते हैं कि यूसुफ और मरियम दोनों ही वफादार यहूदी हैं। वे परमेश्वर के नियमों को मानने की पूरी कोशिश करते हैं। जब प्रभु का दूत उनसे मिलने जाता है और उन्हें बताता है कि उनके साथ क्या होगा, यूसुफ और मरियम वह सब कुछ करते हैं जो उन्हें करने के लिए कहा जाता है।

"यहूदी स्कूलों में यीशु की शिक्षा नहीं होती है। यीशु की माँ ही उसकी पहली मानव शिक्षक है। यीशु ने अपने शब्दों और पुराने नियम के लेखन से परमेश्वर के बारे में सीखा। हजारों साल पहले, यीशु ने मूसा से यही शब्द कहा था। यीशु ने अपनी माँ के पैरों तले बैठ कर शिक्षा हासिल की। यीशु बड़ा हुआ, वह यहूदी शिक्षकों के स्कूलों में नहीं गया। उसे उस शिक्षा की आवश्यकता नहीं थी जैसा दिया करते थे। ईश्वर स्वयं यीशु का शिक्षक था। "-एलेन जी ह्वाइट, युगों युगों की चाह।

यकीनन, यूसुफ और मरियम अच्छे शिक्षक थे। लेकिन लूका 2: 41-50 बतलाता है कि, यूसुफ और मरियम को अपने बेटे के बारे में बहुत-सी बातें समझ नहीं आईं। यीशु के पास ज्ञान और बुद्धि थी जो उसे केवल ईश्वर से प्राप्त थी।

`एलेन जी व्हाइट के उपरोक्त उदाहरण को फिर से पढ़ें। एक बच्चे के रूप में, यीशु ने अपनी माँ से उन शब्दों को सीखा जो उसने खुद मूसा को बताए थे। वाह! हमारे मन में उसके बारे में एक तस्वीर बनाना मुश्किल है, है ना? यीशु के बारे में यह कहानी हमें ईश्वर के अद्भुत प्रेम के बारे में क्या सिखाती है?`