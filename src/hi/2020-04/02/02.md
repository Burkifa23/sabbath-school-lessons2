---
title: पहला परिवार
date:  04/10/2020
---

हमें मानव इतिहास के शुरुआती दिनों में पारिवारिक शिक्षा के बारे में उत्पत्ति के पहले कुछ अध्यायों में कोई जानकारी नहीं है। लेकिन हम जानते हैं कि बच्चों ने वही सीखा जो उन्हें अपने परिवारों से जानना चाहिए।

"परिवार अदन में शिक्षा का केंद्र था। आदम परमेश्वर का पुत्र' (लूका 3:38) था। आदम और हवा परमेश्वर की संतान थे। उन्होंने अपने पिता से सीखा। उनका स्कूल एक पारिवारिक स्कूल था।" -एलेन जी० ह्वाइट, एजुकेशन, पृष्ठ 33.

`पढ़ें उत्प 1-2; उत्प० 3: 1-15; 2 कुरि 4: 6; लूका 10: 27; गला 3: 11; और प्रका 22 : 12. इसमें कोई शक नहीं कि आदम और हवा ने इन महत्त्वपूर्ण नियमों को अपने बच्चों की शिक्षा का हिस्सा बनाया। ये पद क्या सिखाते हैं?`

"परमेश्वर ने धरती बनाई। उस समय, परमेश्वर ने मनुष्यों को शिक्षा के लिए एक योजना दी। परमेश्वर इस योजना को भविष्य में मनुष्यों के लिए भी एक उदाहरण बनाना चाहता था। इस प्रकार, परमेश्वर ने अदन में एक स्कूल शुरू किया। अदन हमारे पहले माता-पिता का घर था। अदन के स्कूल ने शिक्षा के बारे में परमेश्वर के महत्त्वपूर्ण नियमों को दिखाया। अदन का बगीचा ही स्कूल का कमरा था।" - एलेन जी० ह्वाइट।

मसीही शिक्षा में बाईबल की शिक्षाओं, उपासना, कौशल, मित्रता, यीशु के बारे में खुशखबरी साझा करना, और परमेश्वर की सेवा के बारे में परिवारों और उसके सदस्यों को सिखाना शामिल है। घर वह जगह है जहाँ आप परिवार के सदस्यों को परमेश्वर का प्यार दिखाते हैं और उन्हें अपने वादों के बारे में सिखाते हैं। घर वह है जहाँ माता-पिता सबसे पहले अपने बच्चों को यीशु के बारे में बताते हैं। माता-पिता अपने बच्चों को दिखाते हैं कि यीशु उनका उद्धारकर्ता और मित्र है। माता-पिता अपने बच्चों को यह भी सिखाते हैं कि बाईबल परमेश्वर का वचन है। परिवार वह जगह है जहाँ माता-पिता अपने बच्चों को दिखाते हैं कि स्वर्ग में अपने पिता के करीब कैसे रहें।

उत्पत्ति 4:1-4 में, हम देखते हैं कि कैन और हाबिल यहोवा के लिए अपनी भेंट लाते हैं। हम यह सुनिश्चित कर सकते हैं कि कैन और हाबिल ने सीखा कि ये भेंट परमेश्वर के उद्धार की योजना के लिए क्यों महत्त्वपूर्ण हैं। बेशक, जैसा कि कहानी से पता चलता है, एक अच्छी शिक्षा हमेशा खराब चीजों को होने से नहीं रोकती है।

`आप यह सुनिश्चित करने के लिए अपने घर में क्या विकल्प चुन सकते हैं कि सत्य सिखाया जाता है और वहाँ पर उसका वास होता है ?`