---
title: भूल न जाएँ
date:  08/10/2020
---

इससे पहले कि इस्राएल के बच्चे प्रतिज्ञा किए गए देश में दाखिल हों, मूसा ने उनसे फिर बात की। मूसा ने इस्राएलियों को उन सभी अद्भुत तरीकों के बारे में बताया, जिस तरह से परमेश्वर ने अतीत में उनका नेतृत्व किया था। मूसा ने परमेश्वर के लोगों को बार-बार चेतावनी भी दी। उसने उन्हें चेतावनी दी कि उनके लिए परमेश्वर द्वारा की गई चीजों को न भूलें। मूसा ने व्यवस्थाविवरण में जो नियम लिखे हैं, वे आज भी हमारे जीवन के लिए महत्त्वपूर्ण हैं।

`व्यवस्थाविवरण 6 अध्याय में शिक्षा के बारे में हम क्या महत्त्वपूर्ण नियम सीखते हैं? हम अपने बच्चों को और लोगों को जो कुछ भी सिखाते उसका क्या हिस्सा होना चाहिए जो परमेश्वर के बारे में नहीं जानते हैं? इन पदों में हम क्या चेतावनी पाते हैं?`

परमेश्वर के लोगों ने अपने बच्चों को उन अद्भुत चीजों के बारे में सिखाया जो परमेश्वर ने उनके लिए किया था। यह जानकारी इजराइलियों ने अपने बच्चों को जो कुछ सिखाया था, उसका एक महत्त्वपूर्ण हिस्सा था। क्या आप देखते हैं कि मूसा की चेतावनी कितनी स्पष्ट थी? उसने इस्राएलियों से कहा कि वे परमेश्वर के अद्भुत काम को न भूलें।

माता-पिता के पास एक महत्त्वपूर्ण काम है। वे पहले व्यक्ति हैं जो अपने बच्चों को बाईबल की सच्चाई के बारे में सिखाते हैं। इसलिए, उनके जीवन से दिखना चाहिए कि वे बाईबल की सच्चाई जानते हैं। माता-पिता को अपने बच्चों के साथ पर्याप्त समय बिताना चाहिए ताकि वे बाईबल की सच्चाई को जान सकें।

"बच्चे की पहली शिक्षिका माँ होती है बच्चे के जीवन में एक समय ऐसा आता है जब उसका दिमाग तेजी से बढ़ता है और नए विचारों के लिए खुला होता है। इस दौरान, उसकी शिक्षा का सबसे अधिक भाग, उसकी माँ के नियंत्रण में होता है।"- एलेन जी व्हाइट, एजुकेशन, पृष्ठ 275.

बच्चे के जीवन के शुरुआती वर्षों में, -पिता को उसे परमेश्वर के प्यार और प्रतिज्ञाओं के बारे में सिखाना चाहिए। इसलिए, ऐसा समय चुनें जब आप हर दिन अपने बच्चे के साथ हो सकें। उसे परमेश्वर की बुद्धि और प्रतिज्ञाओं के बारे में सिखाने के लिए समय निकालें। अपने बच्चों को समय और ज्ञान का यह उपहार दें। फिर आप भविष्य में कई सालों तक अपने परिवार को आशीर्वाद देते रहेंगे।

`इस आयत को पढ़ें: "और तू इन्हे अपने बाल बच्चों को समझा कर सिखाया करना और घर में बैठे, मार्ग पर चलते, लेटते, उठते, इनकी चर्चा किया करना" (व्यवस्थाविवरण 6: बताएँ इस पद का क्या अर्थ है। यह हमें यह समझने में कैसे मदद करता है कि खुद को और अपने बच्चों को हमेशा प्रभु को पहला स्थान देना सिखाना क्यों जरूरी है?`