---
title: जीवन के बारे में परमेश्वर का दृष्टिकोण
date:  17/10/2020
---

### इस सप्ताह के पाठ के लिए पढ़ें
भजन 53: 1; प्रका० वा० 14: 6, 7; इफि० 6: 12; यूहन्ना 1:1-14; व्य० वि० 6:5.

> <p>याद वचन</p>
>  “यहोवा की आँखें सब स्थानों में लगी रहती हैं, वह बुरे भले दोनों को देखती रहती हैं" (नीतिवचन 15: 3).

पोलिश कवि चेलोव मिलोज ने जानवरों को बनाने के बारे में एक कविता लिखी: खरगोशों से बात करना, गिलहरियों से बात करना, और इसी तरह। तब मिलोज ने इन नकली जानवरों और जीवन के बारे में हमारे विचारों के बीच तुलना की। मिलोज ने कहा कि “जीवन के बारे में हमारे विचार इन जानवरों से अधिक वास्तविक नहीं हैं।" तब मिलोज ने लिखा, “इस विचार से हमें बहुत डर लगना चाहिए जब हम इसके बारे में सोचते हैं।"

कई विचार जो मनुष्य जीवन के बारे में मानते हैं, वे सभी गलत हैं। यहाँ एक उदाहरण है: लगभग 2,000 वर्षों से कई स्मार्ट और शिक्षित लोगों ने पृथ्वी के बारे में गलत विचार रखे थे। उन्होंने सोचा कि पृथ्वी बाहरी अंतरिक्ष में लटकी हुई है और आगे नहीं बढ़ेगी। लोगों ने यह भी सोचा कि पृथ्वी बाहरी अंतरिक्ष के सभी सितारों और ग्रहों के केंद्र में है। अब हम जानते कि यह विचार मूर्खतापूर्ण है। लेकिन क्या वाकई आज इंसान अलग हैं? आज, कई स्मार्ट और शिक्षित लोग मानते हैं कि मानव जीवन एक साधारण सेल से शुरू हुआ।

मनुष्य के रूप में, हम जीवन को विभिन्न तरीकों से देखते हैं और इसके बारे में विभिन्न विचारों को मानते हैं। हमारे विचार और अनुभव जीवन की हमारी समझ को बदलते हैं। जीवन के बारे में हमारी समझ को हमारी विश्वदृष्टि के रूप में भी जाना जाता है। यह महत्त्वपूर्ण है कि हम अपने युवाओं और हमारे पुराने चर्च के सदस्यों को बाइबल के शिक्षण या विश्वदृष्टि के बारे में सिखाएँ। इस सप्ताह हम देखेंगे कि बाइबल हमें परमेश्वर के जीवन के बारे में क्या सिखाती है।

_*सब्त, अक्टूबर 24 की तैयारी के लिये इस सप्ताह के पाठ का अध्ययन करें।_