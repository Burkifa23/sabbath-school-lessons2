---
title:  पेन्टिकोस्टको महत्त्व
date:   24/01/2019
---

पेन्टिकोस्टको दिनमा पवित्र आत्मा यसरी खन्याइएको थियो भनेर उल्लेख गरिएको छ "१ जब पेन्तिकोसको दिन आयो, तिनीहरू सबै एकै ठाउँमा भेला भएका थिए। २ अनि स्वर्गबाट अचानक ठूलो बतासको झोक्काजस्तै एउटा आवाज आयो, र तिनीहरू बसेको पूरा घरै भरिदियो। ३ आगोका जिब्राहरूजस्ता तिनीहरूकहाँ देखा परे, र भाग-भाग भएर तिनीहरू हरेकमाथि बसे। ४ अनि तिनीहरू सबै जना पवित्र आत्माले भरिए, र पवित्र आत्माले तिनीहरूलाई दिनुभएको उच्चारणबमोजिम तिनीहरू अन्य भाषाहरूमा बोल्न लागे।" (प्रेरित २:१-४)। यसले मुक्तिको योजनाको इतिहासमा अत्यन्त निर्णायत्मक भूमिका खेलेको थियो। क्रुसमा मारिनुभएर स्वर्गमा जानुहुँदा स्वर्गको पवित्र मन्दिरमा उहाँले मुल पुजारी र राजा भएर सेवाकार्य गर्ने कामको उद्घाटन गरिएको थियो (प्रेरित १:४-८ "४ तिनीहरूसँग भोजनमा बस्नुहुँदा उहाँले तिनीहरूलाई यस्तो आदेश दिनुभयो, “तिमीहरू यरूशलेमबाट कतै नजाओ, तर पिताले गर्नुभएको प्रतिज्ञाको प्रतीक्षा गर। यसबारे तिमीहरूले मबाट सुनिसकेका छौ।” ५ किनभने यूहन्नाले त पानीले बप्तिस्मा दिए, तर अबका थोरै दिनमा पवित्र आत्मामा तिमीहरूको बप्तिस्मा हुनेछ।”  ६ यसकारण जब प्रेरितहरू भेला भए, तब तिनीहरूले उहाँलाई सोधे, “हे प्रभु, के तपाईंले इस्राएल राज्यको पुनर्स्थापन गरिदिनुहुनेछ?”  ७ उहाँले तिनीहरूलाई भन्नुभयो, “पिताले आफ्नो अधिकारद्वारा तोक्नुभएको बेला वा समय जान्ने तिमीहरूको काम होइन। ८ तर पवित्र आत्मा तिमीहरूमा आउनुभएपछि तिमीहरूले शक्ति पाउनेछौ, र तिमीहरू यरूशलेममा, सारा यहूदियामा, सामरियामा र पृथ्वीको अन्तिम छेउसम्म मेरा साक्षी हुनेछौ।”  र प्रेरित २:३३ "यसैकारण परमेश्वरको दाहिने बाहुलीपट्टि उहाँ उच्च पारिनुभयो, र पिताबाट पवित्र आत्माको प्रतिज्ञा पाउनुभयो, र उहाँले यो खन्याइदिनुभएको हो, जे तपाईंहरू देख्नु र सुन्नुहुन्छ")। परमेश्वर पिताको दाहिनेपट्टि बसेर येशूले मुल पुजारीको काम गर्नुभएर (प्रकाश ५:६,७) मुक्तिको योजनाको कामलाई पूर्णता दिएर वास्तविकतामा उतार्न सक्नु भएको थियो। स्वर्गको पवित्र मन्दिरमा हामीहरूको मध्यस्थता हुनुभएर हामीलाई उद्धार गर्ने काम गरिरहनुहुन्छ। उहाँद्वारा विश्वासीहरू परमप्रभु परमेश्वरको सामु निर्धक्क भएर उभिन सक्छन् र तिनीहरूको पापको क्षमा तिनीहरूले पाउन सक्छन्।

प्रभु येशू हामीहरूको पुजारी र राजा भएर स्वर्गमा रहनुभएको आत्मज्ञानको तथ्य थाहा पाएर हामीहरूले कस्तो आशा र हौसला पाउन सक्छौँ? हेर्नुहोस् "३२ यिनै येशूलाई परमेश्वरले जीवित पार्नुभयो। यस कुराका हामी सबै साक्षी छौं। ३३ यसैकारण परमेश्वरको दाहिने बाहुलीपट्टि उहाँ उच्च पारिनुभयो, र पिताबाट पवित्र आत्माको प्रतिज्ञा पाउनुभयो, र उहाँले यो खन्याइदिनुभएको हो, जे तपाईंहरू देख्नु र सुन्नुहुन्छ। ३४ किनकि दाऊद त स्वर्गमा चढ़ेनन्, तर उनी आफैले भन्दछन्, ‘परमप्रभुले मेरा प्रभुलाई भन्नुभयो,  तिमी मेरो दाहिने हातपट्टि बस ३५ जबसम्म म तिम्रा शत्रुहरूलाई तिम्रा खुट्टाको पाउदान तुल्याउँदिनँ।’  ३६ “त्यसैकारण इस्राएलको सारा परिवारले यो पक्का गरी जानोस्, कि येशू, जसलाई तपाईंहरूले क्रूसमा टाँग्नुभयो, परमेश्वरले उहाँलाई प्रभु र ख्रीष्ट बनाउनुभयो।”  प्रेरित २:३२-३६ र "तर यो कुरो उहाँले पवित्र आत्माको विषयमा भन्नुभएको थियो, जुन पवित्र आत्मा उहाँमाथि विश्वास गर्नेहरूले प्राप्त गर्न लागेका थिए। किनकि पवित्र आत्मा अहिलेसम्म दिइएको थिएन, किनभने येशूको महिमा अझसम्म भएको थिएन।" यूहन्ना ७:३९। 

स्वर्गको पवित्र मन्दिरमा येशूलाई शाही सम्मानसाथ उच्च स्थानमा राखिनुभएपछि यस पृथ्वीमा उहाँका चेलाहरूमा पवित्र आत्मा खन्याइएको थियो। प्रकाश ५:६मा भनिएको छ कि सारा पृथ्वीमा सातवटा आत्माहरू पठाइएको थियो। सातवटा आत्माहरूले यस संसारमा पवित्र आत्माको कामको पूर्णतालाई देखाउँछ भनेर अघि हामीले पढिसक्यौँ। जब येशूलाई सिंहासनमा आशिन गराइयो तब उहाँको चर्चलाई पवित्र आत्मा पठाइएको थियो। स्वर्गको पवित्र मन्दिरमा येशू मूल पुजारी हुनुभएर सुरू गर्नुभएको काममा यस संसारमा पवित्र आत्मा पठाउनु उहाँको प्रथम काम थियो। पवित्र आत्मा पठाइनुको अर्थ यो थियो कि येशू परमेश्वर पिताको सामु देखा पर्नुभयो र मानिसको निम्ति गर्नुभएको येशूको बलिदान उहाँले ग्रहण गर्नुभयो।

"स्वर्गमा येशू उत्रिनुभएको एक सङ्केत वा चिन्ह थियो कि उहाँका चेलाहरूले उहाँले प्रतिज्ञा गर्नुभए अनुसार आशिष पाउनेछन्।...जब उहाँ स्वर्गको द्वारहरूबाट भित्र जानुभयो त्यहाँ अनगिन्ती स्वर्गदूतहरूको माझमा उहाँलाई सिंहासनमा बिराजमान गराइएको थियो। त्यो समारोह सम्पन्न हुनेबित्तिक्कै चेलाहरूको माझमा पवित्र आत्मा अत्यन्त ठूलो प्रवाहसाथ खनिएको थियो। येशू महिमित हुनुभएको थियो। परमेश्वर पितासँग सारा अनन्तमा रहेको महिमा उहाँले फेरि पाउनुभएको थियो। पेन्टिकोस्टमा पवित्र आत्मा पठाइनुको अर्थ मुक्तिदाताको काम उद्घाटन गरिएर पूरा भएको थियो भनेर स्वर्गबाट सन्देश आएको थियो। उहाँले गर्नुभएको प्रतिज्ञा अनुसार स्वर्गबाट उहाँले आफ्ना चेलाहरूलाई पवित्र आत्मा पठाउनुभएको थियो। स्वर्ग र पृथ्वीमा उहाँले पाउनुपर्ने सबै अधिकार पाउनुभएको छ र उहाँका जनहरूको निम्ति उहाँ अभिषिक्त हुनुभएको थियो भन्ने प्रमाण त्यस पवित्र आत्माको खनाइले दिइएको थियो।"-एलेन जी ह्वाइट, द आक्टस् अभ आपोस्टल्स, पृ. ३८,३९बाट रूपान्तरित।

`देहायका पदहरू पढ्नुहोस्: हिब्रू ४:१६ "यसकारण साहससँग अनुग्रहको सिंहासन नजिक जाऔं, र खाँचोको समयमा सहायता पाउनलाई कृपा र अनुग्रह प्राप्त गर्न सकौं।" र हिब्रू ८:१ "अब हामीले भन्न चाहेको कुराचाहिँ यही हो: हाम्रा यस्ता प्रधान पूजाहारी हुनुहुन्छ, जो स्वर्गमा महान् परमेश्वरका सिंहासनको दाहिनेपट्टि विराजमान हुनुहुन्छ।" जगत र पृथ्वीमा सबै अधिकार येशू पुजारी र राजा भएर प्राप्त गर्नुभएको थियो भन्ने आत्मज्ञानले तपाईँ कस्तो आशा र हौशला प्राप्त गर्नसक्नुहुन्छ? यो सत्य ज्ञान थाहा पाएर यस संसारमा दिने भविष्यको अनिश्चितता भएतापनि तपाईँको दैनिक क्रियाकलापमा कसरी प्रभाव पार्नसक्छ?`