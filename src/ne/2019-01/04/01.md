---
title:	महायोग्य हुनुभएको परमेश्वरको थुमा
date:   19/01/2019
---

### यस अध्यायका मूल पदहरू
प्रकाश ४, इजकिएल १:५-१४, प्रकाश ५, एफिसी १:२०-२३, हिब्रू १०:१२ र प्रेरित २:३२-३६।

> <p>यस अध्यायको मूल सार पद</p>
> "तब धर्म-गुरुहरूमध्ये एक जनाले मलाई भने, “ (हे यूहन्ना) नरोऊ! हेर, यहूदाका कुलको सिंह, दाऊदको मूल यो मुट्ठो र यी सात वटा मोहोरहरू खोल्न विजयी हुनुभएको छ।” ( प्रकाश ५:५)।

यस संसारमा भएका येशूका विश्वासीहरूको निम्ति दिनुभएको उहाँको सन्देश गत हप्तामा हामीले हेर्यौँ। त्यो सन्देश प्रथम् शताब्दीका इसाईहरूलाईमात्र नभएर यस संसारको अन्तसम्म रहने येशूका विश्वासीहरूको निम्ति पनि हो। र केलाएर हेर्यौँ भने त्यो बर्तमान समयमा रहेका येशूका प्रत्येक भक्त वा इसाईँ हुँ भनेर दावी गर्नेहरूको निम्ति पनि दिइएको हो भनेर स्वीकार गर्नुपर्छ। अब यूहन्नाको दर्शनले यस पृथ्वीबाट स्वर्गतिर दृष्टिगत गराउँछ। "यस पछि के हुने हो सो देखाउन" (प्रकाश ४:१ रूपान्तरित) अर्थात भविष्यमा हुने विभिन्न घट्नाहरूलाई मध्यनजर राखेर येशूले यूहन्नालाई दर्शनद्वारा प्रकट गर्नुभएको थियो।

प्रकाश ४ र ५ अध्यायमा लेखिएको दर्शनको विवरणमा यूहन्नालाई स्वर्गमा परमेश्वर बिराजमान हुनुभएको सिंहासनको दृश्य देखाइएको थियो। विश्वको इतिहास र मुक्तिको योजनाको प्रतीक वा सङ्केतहरूद्वारा परमेश्वरको नियन्त्रणमा छन् भनेर ती अध्यायहरूमा लेखिएका छन्। यद्यपि भविष्यका पर्दाहरू उघारिनुभन्दा पहिले स्वर्गमा येशूको मूल पुरोहितको काम नै केन्द्रविन्दुभएको यूहन्नालाई देखाइएको थियो। पृथ्वीमा हुने सम्पूर्ण क्रियाकलापको प्रभुत्व र मानव जातिको मुक्तिको निम्ति गरिने उहाँको उद्धारीय काम येशूमै निहित भएको यूहन्नालाई देखाइएको थियो। प्रकाशको पुस्तकको अध्याय ४-५पछिका  सबै अध्यायहरूमा वर्णन गरिएका भविष्यमा हुने वृतान्तहरूको अर्थ परमेश्वरको दृष्टिकोणबाट लेखिएका थिए।

सातवटा चर्चहरूलाई लक्षित गरेर लेखिएका पत्रहरूका लवजहरू सिधा, सरल र स्पष्ट छन्। तर त्यसपछिका भाषाहरूमा धेरै प्रतीक वा सङ्केतहरूद्वारा सन्देशहरू दिइएका छन् जुन सितिमिति बुझ्न सकिँदैन। पुरानो करारमा परमेश्वरका जनहरूको इतिहासबाट भाषाहरू निकालेर प्रयोग गरिएका थिए। त्यसकारण प्रकाशको पुस्तकलाई बुझ्नको निम्ति पुरानो करारमा लेखिएका साङ्केतिक वा प्रतीकका भाषाहरू उचित रूपमा बुझ्नु जरुरी छ।