---
title:  उपसंहार
date:   25/01/2019
---

एलेन जी ह्वाइटका देहायका सामग्रीहरू पढ्नुहोस्: द डिजाएर अभ एजेज पृ. ८२९-८३५को "टु माई फादर, एण्ड योयर फादर", आक्टस अभ आपोस्टलस पृ. ४७-५६को "द गिफ्ट अभ द स्पिरिट।" 

प्रकाश ४ र ५मा उल्लेख गरिएको सन्देश पृथ्वीको इतिहासको अन्तमा रहने परमेश्वरका जनहरूको निम्ति विशेष महत्त्वपूर्ण छ। जब पवित्र आत्मा पेन्टिकोस्टको समयमा आए त्योचाहिँ सारा संसारमा सुसमाचार प्रचार गर्न सुरू गरिएको कदम थियो। त्यो सुसमाचारको मूल केन्द्रविन्दु येशू हुनुहुन्थ्यो जो उहाँलाई पुजारी र राजाको उच्च स्थानमा राखेर पिताको दाहिने बाहुलीमा उचालिनुभएको थियो। सुरुका चर्चको विश्वास तथा शिक्षाको मूल विषयबस्तु नै येशूको बारेमा सत्य ज्ञान (हिब्रू ८:१) थियो जुन तिनीहरूको प्रचारको निम्ति कोशे ढुङ्गा भएको थियो (प्रेरित २:३२-३३, प्रेरित ५:३०,३१)। तिनीहरूले धेरै सतावट खपिरहेको बेलामा र कठिन परिस्थितिमा (प्रेरित ७:५५,५६, रोमी ८:३४) तिनीहरूलाई दिइने साहस र विश्वास नै येशूको बारेमा तिनीहरूले थाहा पाएको ज्ञान थियो। त्यसले गर्दा धेरै मानिसहरू तिनीहरूले येशूको बारेमा प्रचार गर्दा धेरैले ग्रहण गर्न पुगेका थिए। त्यसै समयदेखि नै परमेश्वरको राज्य आफै प्रकट भएर पवित्र आत्माको सेवाकार्यले निरन्तरता दिएको छ।

येशू ख्रीष्टद्वारामात्रै पाइने मुक्तिको समाचार नै सुसमाचार हो भनेर हामीले कहिल्यै पनि विर्सनुहुन्न। येशूले मानिसहरूको हृदयलाई आमूल परिवर्तन गर्नुहुन्छ र परमेश्वरको भय मान्नु, उहाँको महिमा गर्नु र उहाँको आराधना गर्नु (प्रकाश १४:७) भन्ने आह्वानप्रति जवाफदेही बनाउने काम येशूको हो। येशूमात्र केवल हामीहरूको आशा हुनुहुन्छ, जो स्वर्गको पवित्र मन्दिरमा पुजारी र राजा भएर स्थापना गरिनुभएको छ। उहाँ आफ्ना जनहरूसँग हुनुहुन्छ  र युगको अन्तसम्म उहाँ तिनीहरूको साथमा हुनुहुनेछ (मत्ती २८:२०)। भविष्य उहाँको हातमा छ।

सुसमाचारको यस मूल विषयबस्तुलाई मनमा राखेरमात्रै पापमा परेकाहरू र दु:खकष्ट पाएकाहरूमा सुसमाचार प्रचार गर्दा सफलता पाइन्छ भन्ने कुरा हामीले कहिल्यैपनि बिर्सनुहुन्न। येशू ख्रीष्टको क्रुस र यसले हामीलाई के सिकाउँछ त्यो बाहेक अरू शिक्षादीक्षाले पाउने प्राथमिकता मुक्तिको योजनाको ज्ञानको बारेमा प्रचार गर्दा कमजोर साबित भइन्छ।

**चिन्तनमनन**

`अ) एक दिन हामीहरूको त्यो समय आउनेछ जब हामी सबै जना स्वर्गमा परमेश्वरको दया, भद्रता, हामी प्रति हित चिताउने उहाँको गुणको, उहाँको शक्तिको र विशेष गरेर उहाँको अनुग्रहको खुला हृदयले प्रशंसा र स्तुति गर्ने अवसर पाइरहनेछौँ। त्यो महान् दिन आउनु अघि नै अहिले नै त्यस समयको निम्ति व्यवहारमा उहाँको स्तुति गर्न के के तरिकाहरू हामीहरूले अपनाउन सक्छौँ? परमेश्वरले हामीहरूको निम्ति के गर्नुभयो र के गर्नुहुनेछ त्यसप्रति आभारी भएर सारा हृदयले उहाँको स्तुति र प्रशंसा गर्दै उहाँको उपासना कसरी गर्न सक्छौँ?`

`आ) प्रकाश ४:११ “हे हाम्रा प्रभु र परमेश्वर, तपाईं महिमा, आदर, र शक्ति ग्रहण गर्ने योग्यको हुनुहुन्छ, किनभने सबै कुरा तपाईंले नै सृष्टि गर्नुभएको हो, र तपाईंकै इच्छाबमोजिम ती अस्तित्वमा आए, र तिनको सृष्टि भयो।” र प्रकाश ५:९ "तिनीहरूले यसो भन्दै एउटा नयाँ गीत गाए: “तपाईं यो चर्मपत्रको मुट्ठो लिने र त्यसका मोहोरहरू तोड्ने योग्यका हुनुहुन्छ, तपाईं मारिनुभयो र आफ्नो रगतद्वारा तपाईंले परमेश्वरको निम्ति हरेक कुल, भाषा, मानिस र जातिबाट मानिसहरूलाई छुटकारा दिनुभयो।" उपर्युक्त पदहरूले परमेश्वर पिता र परमेश्वर पुत्रको भूमिका के भइरहेको हामी देख्न सक्छौँ? ती दुवैको भूमिकाले गर्दा मुक्तिको योजनामात्र होइन परमेश्वर हामीहरूको आराधनाको योग्य केन्द्रविन्दु किन हुन जानुभएको छ? साबथ र यसले के सिकाउँछ त्यसले परमेश्वरको अचम्मको ती दुई सत्य आत्मज्ञानहरूलाई कसरी व्यक्त गर्दछन्?`