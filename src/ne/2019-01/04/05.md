---
title:  परमेश्वरको थुमा योग्यको हुनुहुन्छ 
date:   23/01/2019
---

`प्रकाश ५:८-११ तथा गरेर एफिसी १:२०-२३ र हिब्रू १०:१२ पढ्नुहोस्। यस आशारहित र मनमा सान्त्वना अत्यन्त कमै दिने संसारमा ती पदहरूले हामीहरूलाई कस्तो आशा र सान्त्वना प्रदान गर्दछ? हेर्नुहोस्: प्रकाश ५:८-१४ "८ जब उहाँले त्यो मुट्ठो लिनुभयो, तब ती चारै जीवित प्राणी र चौबीसै धर्म-गुरुहरू थुमाको सामुन्ने घोप्टो परे। प्रत्येकको हातमा वीणा र धूपले भरिएका सुनका पात्रहरू थिए, जो सन्तहरूका प्रार्थना हुन्। ९ तिनीहरूले यसो भन्दै एउटा नयाँ गीत गाए: “तपाईं यो चर्मपत्रको मुट्ठो लिने र त्यसका मोहोरहरू तोड्ने योग्यका हुनुहुन्छ, तपाईं मारिनुभयो र आफ्नो रगतद्वारा तपाईंले परमेश्वरको निम्ति हरेक कुल, भाषा, मानिस र जातिबाट मानिसहरूलाई छुटकारा दिनुभयो, १० र तिनीहरूलाई राज्य र हाम्रा परमेश्वरका पूजाहारी बनाउनुभएको छ, र तिनीहरूले पृथ्वीमा राज्य गर्नेछन्।” ११ तब मैले हेरें, अनि सिंहासन, जीवित प्राणीहरू र धर्म-गुरुहरूका वरिपरि धेरै स्वर्गदूतहरूका आवाज सुनें। तिनीहरूको संख्या लाखौँ र करोडौँ थियो। १२ तिनीहरू चर्को सोरले यसो भनिरहेका थिए, “मारिएका थुमा सामर्थ्य, वैभव, बुद्धि, शक्ति सम्मान, महिमा, र स्तुति ग्रहण गर्ने योग्यका हुनुहुन्छ।” १३ अनि स्वर्गमा, पृथ्वीमा, पृथ्वीमुनि, समुद्र र त्यहाँ भएको हरेक प्राणीले यसो भनिरहेको मैले सुनें, “सिंहासनमा विराजमान हुनुहुनेलाई र थुमालाई स्तुति, सम्मान, महिमा, र सामर्थ्य सदासर्वदा होस्।” १४ तब ती चारै जीवित प्राणीले भने, “आमेन।” अनि ती धर्म-गुरुहरूले घोप्टो परेर दण्डवत् गरे।", एफिसी १:२०-२३ "२० जो उहाँले ख्रीष्टमा पूरा गर्नुभयो, जब उहाँले ख्रीष्टलाई मरेकाहरूबाट जीवित पार्नुभयो, अनि स्वर्गीय स्थानहरूमा आफ्नै दाहिने बाहुलीपट्टि बसाल्नुभयो। २१ सबै शासन, र अधिकार, र शक्ति र राज्यमाथि, र यस युगका मात्र होइनन्, तर आउने युगका पनि जति नाउँ छन्, ती सबैमाथि उहाँलाई राख्नुभयो, २२ र परमेश्वरले सबै कुरा उहाँका पाउमुनि राखिदिनुभयो, र मण्डलीको निम्ति उहाँलाई नै सबै कुराको शिर बनाइदिनुभयो, २३ जुन मण्डली उहाँको शरीर, उहाँको पूर्णता हो। र उहाँले नै सबै थोक परिपूर्ण पार्नुहुन्छ।" र हिब्रू १०:१२ "तर ख्रीष्टले त पापहरूका निम्ति सदाको लागि एउटै बलिदान चढ़ाउनुभयो, अनि उहाँ परमेश्वरको दाहिने बाहुलीतर्फ विराजमान हुनुभयो।"`

जब मारिएर बौरी उठ्नुभएको परमेश्वरको थुमा येशू ख्रीष्ट सिंहासनतिर अघि बढ्नुहुन्छ तब उहाँले त्यो मुठ्ठा आफ्नो हातमा लिनुहुन्छ। यसको अर्थ सबै अधिकार र सार्बभौमसत्ता उहाँको हो (मत्ती २८:१८ "तब येशू तिनीहरूकहाँ (चेलाहरूकहाँ) आएर भन्नुभयो, “स्वर्ग र पृथ्वीमा समस्त अधिकार मलाई दिइएको छ।" र एफिसी १:२०-२२ "२० जो उहाँले (परमेश्वरले) ख्रीष्टमा पूरा गर्नुभयो, जब उहाँले ख्रीष्टलाई मरेकाहरूबाट जीवित पार्नुभयो, अनि स्वर्गीय स्थानहरूमा आफ्नै दाहिने बाहुलीपट्टि बसाल्नुभयो। २१ सबै शासन, र अधिकार, र शक्ति र राज्यमाथि, र यस युगका मात्र होइन, तर आउने युगका पनि जति नाउँ छन्, ती सबैमाथि उहाँलाई राख्नुभयो, २२ र परमेश्वरले सबै कुरा उहाँका पाउमुनि राखिदिनुभयो, र मण्डलीको निम्ति उहाँलाई नै सबै कुराको शिर बनाइदिनुभयो, २३ जुन मण्डली उहाँको शरीर, उहाँको पूर्णता हो। र उहाँले नै सबै थोक परिपूर्ण पार्नुहुन्छ")। त्यसबखत सारा जगतले यो स्वीकार्दछ कि येशूमात्र नै यस पृथ्वीमा शासन गर्ने अधिकार छ। आदमद्वारा जुन गुमाइएको थियो येशू ख्रीष्टद्वारा फेरि आफ्नो कब्जामा लिनुभएको थियो।

जब येशू ख्रीष्टले मुठ्ठालाई आफ्नो हातमा लिनुहुन्छ त्यसको अर्थ मानव प्राणीको सारा भविष्य उहाँको हातमा छ। प्रकाश ५:९मा बताइए जस्तै चार जीवित जीवहरू र २४ जना धर्मगुरु वा एल्डरहरू उहाँको अगाडि घुँडा टेक्छ्न र उहाँको आराधना गर्दछन् "त्यो मुठ्ठा लिन तपाईँ योग्यको हुनुहुन्छ। यसमा लगाइएका लालमोहरहरू खोल्न तपाईँमात्र सक्नुहुन्छ किनभने तपाईँ मारिनुभएको थियो" (रूपान्तरित)।  उहाँलाई चढाइएको स्तुति प्रशंसा, अति सम्मान गरिएका स्वर्गदूतहरू र पापबाट मुक्ति पाएकाहरूको प्रतिनिधिहरूले मानव प्राणीको निम्ति येशूको बलिदानलाई समर्थन जनाइएको देखाउँदछ। उहाँको रगतले पतित मानव प्राणीको फिरौती तिर्नुभएको छ अर्थात् उहाँले उद्धार गर्नुभएको छ। यस संसारमा जन्मेका सबै मानिसहरूलाई मुक्तिको आशा दिनुभएको छ साथै हामीले कल्पना गर्नै नसकिने भविष्यको प्रतिज्ञा हामीलाई दिलाइएको छ।

चार जीवित जीवहरू र एल्डर वा धर्मगुरुहरू अब सिंहासन वरिपरि रहेका अनगिन्ति स्वर्गदूतहरू एक भएर मारिएको थुमाप्रति आफ्ना प्रशंसा लक्षित गर्दछन् र अहिले उहाँ "पतित मानिसहरूको निम्ति पहल गरिरहनुहुन्छ" (हिब्रू ७:२५)। सिंहासनको वरिपरि भरिएका स्वर्गदूत र धर्मगुरुहरूले एकै स्वरमा चर्को गरेर आवाज उठाउँछन् "१२ तिनीहरू चर्को स्वरले यसो भनिरहेका थिए, “मारिएका थुमा सामर्थ्य, वैभव, बुद्धि, शक्ति सम्मान, महिमा, र स्तुति ग्रहण गर्ने योग्यका हुनुहुन्छ।” यस समय स्वर्ग र पृथ्वीका सारा सृष्टि मिलेर राजकीय प्रशंसा दुवै पिता र ख्रीष्टलाई चढाउँछन्: "१३ अनि स्वर्गमा, पृथ्वीमा, पृथ्वीमुनि, समुद्र र त्यहाँ भएको हरेक प्राणीले यसो भनिरहेको मैले सुनें, “सिंहासनमा विराजमान हुनुहुनेलाई र थुमालाई स्तुति, सम्मान, महिमा, र सामर्थ्य सदासर्वदा होस्।” अनि "१४ तब ती चारै जीवित प्राणीले भने, “आमेन।” भनेर उहाँको प्रशंसा गर्दछन्। तब ती जीवित जीवहरू र २४ धर्म-गुरुहरूले घोप्टो परेर दण्डवत् गर्दछन्।" (प्रकाश ५:१२-१४)। यसरी स्वर्गको सिंहासनको अगाडि  परम आनन्दसाथ सम्मान व्यक्त गरेर त्यो दृश्यको अन्त हुन्छ।

`भौतिक शास्त्रीहरूले यो दावी गर्दछन् कि सारा जगत एक दिन जलेर नष्ट हुनेछन्, यो आफै ध्वस्त हुनेछ वा टुक्रा टुक्रा हुनेछ। विज्ञानले मानिसहरूलाई केही सकारात्मक भविष्य दिलाएको छैन। तर त्यसको ठिक विपरित परमेश्वरको वचनमा हामीलाई कस्तो खालको भविष्य प्रस्तुत गरिएको छ? हाम्रो भविष्यमा के छ सोलाई सोचेर अहिलेदेखिनै हामी कसरी रमाहट गर्न सक्छौँ?`