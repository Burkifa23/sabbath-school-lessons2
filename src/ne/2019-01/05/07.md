---
title:  उपसंहार
date:   01/02/2019
---

एलेन जी ह्वाइटद्वारा लिखित टेस्टिमोनिज टु द मिनिस्टर्स एण्ड गस्पल वर्कर्स, पृ. ४५७-४६०बा अध्याय "वर्ल्डस् निड" पढ्नुहोस्।

यस संसारमा परमेश्वरले आफ्ना जनहरूलाई कस्तो हेरचाह गर्नुहुन्छ र तिनीहरू अनुशासनमा बसुन् भन्ने उहाँको चाहनालाई चर्मपत्रको सातवटा लालमोहरहरूले देखाउँदछ। यस सन्दर्भमा केनेथ ए. स्ट्राण्डले यसरी औँल्याउँदछन्: "परमेश्वरले आफ्ना जनहरूप्रति जहिलेपनि चासो राख्नुहुन्छ भनेर बाइबलले विश्वस्तरूपमा वयान गरेको छ। इस्राएलीहरूको इतिहासले यो कुरालाई पुष्टि दिँदछ। आफ्ना जनहरूलाई सम्हाल्न उहाँ जहिले पनि तत्पर रहेको यहूदीहरूको इतिहासले बताउँदछ। आफ्नो मुक्तिको योजनाको निष्कर्षमा उहाँले आफ्ना जनहरूको आफूप्रतिको आस्थालाई मान्यता र तिनीहरूलाई उहाँले आफ्नो खुला हृदयले अनन्त जीवनको इनाम दिनुहुनेछ। यही बिषयलाई लिएर प्रकाशको पुस्तकले अझ मिठो तरिकाले व्याख्या गर्दछ। प्रकाशको पुस्तकमा पृथ्वीको अन्तको बारेमा लेखिएको विवरण अनेकौँ काल्पनिक वा साइन्स फिक्सन वा मानिसहरूलाई वहकाउने वा तर्साउने उपन्यास जस्ता होइनन्। बजारमा आएका युगको अन्तको बारेमा अनेकौँ पुस्तक वा फिलिमहरू आएका छन् तर कतिपय तिनीहरू बाइबल सम्मत भएका हुँदैनन्। तर प्रकाशको पुस्तकमा रहेको सन्देशले बाइबलको भित्री मुटु वा केन्द्रीय सन्देशलाई उघारेर हाम्रो समक्ष औँल्याएको पाइन्छ। हो, प्रकाशको पुस्तकले जोडतोडले यो औँल्याउँछ कि मृत्यु र पाताल वा चिहानलाई जित्ने जीवित प्रभुले (प्रकाश १:१८) उहाँप्रति आस्थावानहुनेहरूलाई उहाँले कहिल्यै पनि त्याग्नुहुने छैन। तिनीहरू जतिसुकै सास्ती वा सताइएर शहिद हुनुपरेतापनि तिनीहरू जितिएकाहरू हुन् भनेर प्रभुले सराहना गर्नुहुन्छ (प्रकाश १२:११) र तिनीहरूलाई जीवनको मुकुट पहिर्याइनेछ (प्रकाश २:१०-११ "१० तिमीले भोग्नै लागेका कष्टहरूसँग नडराओ। हेर, दियाबलसले तिमीहरूमध्ये कतिलाई तिमीहरूका जाँचको निम्ति कैदमा हाल्न आँटेको छ, र तिमीहरूलाई दशै दिन कष्ट हुनेछ। तिमी मृत्युसम्मै विश्वासी होओ, र म तिमीलाई जीवनको मुकुट दिनेछु। ११ जसको कान छ, त्यसले सुनोस्, पवित्र आत्माले मण्डलीहरूलाई के भन्नुहुन्छ। जसले जित्छ, त्यसलाई दोस्रो मृत्युदेखि केही हानि हुनेछैन।", प्रकाश २१:१-४ "१ तब मैले नयाँ आकाश र नयाँ पृथ्वी देखें, किनकि पहिलो आकाश र पहिलो पृथ्वी बितिगएका थिए। समुद्र त अब छँदैथिएन। २ अनि मैले परमेश्वरबाट दुलहाको निम्ति दुलही जस्तै गरी सिङ्गारिएर तयार पारिराखेकी, अर्थात् पवित्र सहर, नयाँ यरूशलेम स्वर्गबाट तलतिर झरिरहेको देखें। ३ सिंहासनबाट यसो भन्ने एउटा चर्को सोर मैले सुनें, “हेर, परमेश्वरको वास मानिसहरूसँग भएको छ। उहाँ तिनीहरूसँग वास गर्नुहुनेछ, र तिनीहरू उहाँका प्रजा हुनेछन्, र परमेश्वर आफै तिनीहरूका परमेश्वर भएर तिनीहरूसँग रहनुहुनेछ। ४ उहाँले तिनीहरूका आँखाको आँसु पूर्ण रूपले पुछिदिनुहुनेछ, र फेरि मृत्यु नै हुनेछैन, र शोक र पीडा पनि हुनेछैन। किनकि पहिलेका कुराहरू बितिसकेका छन्।” र प्रकाश २२:४ "तिनीहरूले उहाँको मुहार देख्नेछन्, र उहाँको नाउँ तिनीहरूका निधारमा हुनेछ। ५ त्यहाँ फेरि रात हुनेछैन, तिनीहरूलाई बत्ती वा घामको उज्यालो चाहिनेछैन, किनकि परमप्रभु परमेश्वर नै तिनीहरूको उज्यालो हुनुहुनेछ, र तिनीहरूले सदासर्वदै राज्य गर्नेछन्")।"- "सातवटा टाउकोहरू:के त्यसले रोमका सम्राट्हरूको प्रतिनिधित्व गर्दछन् र?" सिम्पोसियम अन रेभलेशन-बुक २, दानिएल एण्ड रेभलेशन कमिटी सेरिज (सिलभर स्प्रीङ्ग, मेरिल्याण्ड: बिब्लिकल रिसर्च इन्स्टिच्युट, १९९२) ठेली ७, पृ. २०६बाट रूपान्तरित।

**चिन्तनमनन**

`अ) सातवटा लालमोहर लगाइएको चर्मपत्र खोल्दा के भएको थियो (सातौँचाहिँ प्रकाश ८अध्यायको अध्ययनमा हेर्नेछौँ) त्यो जानेर तपाईँले के सिक्नुभएको छ? यस संसारमा जसलाई जतिसुकै खराब भएतापनि आखिरमा परमेश्वरनै सर्वेसर्वा हुनुहुन्छ र हामीलाई येशूले के प्रतिज्ञा गर्नुभएको छ सो उहाँले पूरा गर्नुहुनेछ भन्ने कुरालाई ती लालमोहर लगाएको चर्मपत्र खोल्दा देखाइएका घट्नाहरूले कसरी बुझाउन खोजिएको छ?`

`आ) एलेन जी ह्वाइटले व्यक्त गर्नुभएको यस भावनालाई गहिरिएर सोच्नुहोस् "मानिसहरूको मुक्तिको सन्देश दिन खटाइएको चर्च परमेश्वरले अभिषेक गर्नुभएको निकाय हो। यो सेवा गर्न संगठित गरिएको हो र यसको लक्ष भनेकै संसारमा सुसमाचार फैलाउने हो।"-द आक्टस् अभ आपोस्टल्स, पृ. ९बाट रूपान्तरित। तपाईँको स्थानीय चर्च वा झुण्डको बारेमा सोच्नुहोस्। मानिसहरूको समक्ष सुसमाचार पुर्याउन तपाईँको चर्च अझ कतिको जोशिलो हुनसक्छ?`

`प्रभुको दोस्रो आगमनमा खडा भएर रहन सक्ने को छ र किन खडा हुनुपर्छ वा अनेकौँ सतावट र लान्छनालाई सहेर बस्नु कतिको जरुरत छ? अहिले नै हामीले कस्तो जीवन बिताइरहनुपर्छ ताकि येशू आउनुहुँदा हामी तयार भइरहेको उहाँले भेट्टाउनु हुनेछ?`