---
title:  छैटौँ लालमोहरूलाई खोलिन्छ
date:   31/01/2019
---

येशूका विश्वासीहरूलाई शत्रुवत व्यवहार गरेर अन्यापूर्वक सास्ति दिइरहने यस संसारबाट मुक्ति पाउन रोइरहनेहरूलाई परमेश्वरले के गर्नुहुन्छ भनेर पाँचौँ लालमोहर खोलिएको दृश्यले हामीलाई देखाएको छ। अब तिनीहरूको प्रार्थना वा क्रन्दनको जवाफमा हस्तक्षेप गर्ने परमेश्वरको  समय आएको देखाइन्छ।

`प्रकाश ६:१२-१४समेत अरू पदहरू पढ्नुहोस् र त्यहाँ के प्रकट गरिएको छ सो सोच्नुहोस्। प्रकाश ६:१२-१४ "१२ जब उहाँले छैटौँ मोहोर तोड्नुभयो, तब मैले ठूलो भूकम्प गएको देखें। सूर्य भाङ्ग्राजस्तो कालो भयो, र पूर्णिमाको चन्द्रमा रगतजस्तै रातो भयो। १३ अनि अञ्जीरको रूखलाई बतासले हल्लाउँदा नपाकेका फलहरू झरेझैँ आकाशका ताराहरू पृथ्वीमा खसे। १४ आकाशचाहिँ चर्मपत्रको मुट्ठो बेह्रिएझैँ लोप भयो, र हरेक टापू र पहाड तिनीहरूका आफ्ना-आफ्ना ठाउँबाट हटेर गए।", मत्ती २४:२९,३० "२९ “ती सङ्कष्टका दिनको तुरुन्तै पछि, सूर्य अँध्यारो हुनेछ, र चन्द्रमाले आफ्नो चमक दिनेछैन, र ताराहरू आकाशबाट खस्नेछन्, तथा आकाशका शक्तिहरू हल्लाइनेछन्। ३० तब मानिसको पुत्रको चिन्ह आकाशमा देखा पर्नेछ, र पृथ्वीका सब जातिहरू विलाप गर्नेछन्, र तिनीहरूले मानिसको पुत्रलाई आकाशका बादलहरूमा शक्ति र ठूलो महिमासाथ आइरहेको देख्नेछन्।" र २ थेस्सोलिनिकी १:७-१० "७ र तिमी कष्ट पाएकाहरूलाई हामीहरूसँगै आराम दिनुहुन्छ। यो तब हुन्छ, जब प्रभु येशू आफ्ना शक्तिशाली स्वर्गदूतहरूसँग बल्दो आगोमा स्वर्गबाट प्रकट हुनुहुनेछ। ८ परमेश्वरलाई नचिन्नेहरूलाई र हाम्रा प्रभु येशूको सुसमाचार नमान्नेहरूलाई उहाँले दण्ड दिनुहुन्छ। ९ तिनीहरूले अनन्त विनाशको दण्ड तथा प्रभुको उपस्थिति र उहाँका शक्तिको महिमाबाट अलग हुने दण्ड भोग्नेछन्, १० जब त्यस दिन उहाँका सन्तहरूमा महिमा पाउन र विश्वास गर्नेहरू सबैलाई आश्चर्यचकित पार्न उहाँ आउनुहुनेछ, किनभने तिमीहरूलाई दिएको हाम्रो साक्षीमा तिमीहरूले विश्वास गर्यौ।"`

छैटौँ लालमोहर खोल्दा हुने तिन वटा घट्नाको बारेमा येशूले मत्ती २४:२९,३०मा पहिला नै भविष्यवाणी गर्नुभएको थियो। महाशङ्कष्टको अन्त्य हुने नजिकको समयमा हुने घट्नाहरूलाई छैँटौ लालमोहर खोल्दा देखाइएको थियो। सन १७९८तिर येशूको दोस्रो आगमनको अगाडि हुने चिन्हहरू देखाइएको थियो। येशूले मत्ती २४मा गर्नुभए अनुसार सूर्य कालो भएको थियो, चन्द्रमा रगत जस्तो भएको थियो र तारा वा उल्काहरूको वर्षा भएको थियो। सन १७९८को वरिपरि भएका ती घट्नाहरू कुनै काल्पनिक नभएर वास्तविक नै थिए। "१२ जब उहाँले छैटौँ मोहोर तोड्नुभयो, तब मैले ठूलो भूकम्प भएको देखें। सूर्य भाङ्ग्राजस्तो कालो भयो, र पूर्णिमाको चन्द्रमा रगतजस्तै रातो भयो। १३ अनि अञ्जीरको रूखलाई बतासले हल्लाउँदा नपाकेका फलहरू झरेझैँ आकाशका ताराहरू पृथ्वीमा खसे। १४ आकाशचाहिँ चर्मपत्रको मुट्ठो बेह्रिएझैँ लोप भयो, र हरेक टापू र पहाड तिनीहरूका आफ्ना-आफ्ना ठाउँबाट हटेर गए।" भनेर प्रकाश ६:१२-१४ र मत्ती २४मा प्राकृतिक र आकाशीय संसारमा हुने चिन्हरूको चित्रण गरिएको छ। सूर्य भाङ्ग्राजस्तै कालो भएको थियो। चन्द्रमा रगत जस्तो भएको थियो र अञ्जिरका फलहरू खसे जस्तै तारा वा उल्काहरू यस संसारमा खसेका थिए। पश्चिमी मुलुकमा रहने इसाईहरूले ती चिन्हहरूको सामना गर्नुपर्दा येशूको भविष्यवाणी पूरा भएको मानेका थिए: युरोपको देश पोर्टुगालमा सन १७५५मा महाभूकम्प गएको थियो जहाँ दशौँ हजार मानिसहरूको मृत्यु भएको थियो, मे १९,१७८०मा सूर्य अचानक अन्धकारमा परिणत भएको थियो र सन १८३३ नभेम्बर १३ एटलाण्टिक समुद्र वरिपरि रहेका देशमा मानिसहरूले उल्का वर्षेको अद्भूत दृश्यहरू देखेका थिए। प्रकाश ६:१२-१४मा गरिएको भविष्यवाणी पूरा भएकोले येशूको दोस्रो आगमन नजिकै भएको थियो भनेर इसाईहरूले महसुस गरेका थिए। त्यसबेला इसाई जगतमा ठूलो जागरणको अभियान चलेको थियो।

हेर्नुहोस प्रकाश ६:१५-१७ "१५ तब पृथ्वीका राजाहरू, राजकुमारहरू, जर्नेलहरू, धनीहरू, बलियाहरू, हरेक दास र स्वतन्त्र मानिस पहाड़का गुफाहरू र चट्टानहरू हुँदो लुके। १६ तिनीहरूले पहाड़हरू र चट्टानहरूलाई भने, “हामीमाथि खस, र सिंहासनमा विराजमान हुनुहुनेको मुहारबाट, र थुमाको क्रोधबाट हामीलाई लुकाओ, १७ किनकि उहाँहरूका क्रोधको ठूलो दिन आएको छ, र यसको अगि को खड़ा हुन सक्छ?” , यशैया २:१९ "जब पृथ्वीलाई थर्कमान तुल्याउन परमप्रभु उठ्नुहुन्छ, तब परमप्रभुको भय र उहाँको महामहिम प्रतापबाट मानिसहरू चट्टानका गुफा र पृथ्वीका प्वालहरूभित्र पस्नेछन्।", होशे १०:८ "इस्राएलको पाप, अर्थात् दुष्टताका अल्गाअल्गा ठाउँहरू नष्ट हुनेछन्। तिनका वेदीहरूमा काँढ़ा र सिउँड़ीहरूले ढाक्नेछन्। तब तिनीहरूले पहाड़हरूलाई भन्नेछन्, “हामीलाई छोप,” अनि डाँड़ाहरूलाई भन्नेछन्, “हामीमाथि खस।” र लूका २३:३० "तब तिनीहरूले पहाड़हरूलाई ‘हामीमाथि खस्’ र डाँड़ाहरूलाई ‘हामीलाई छोप’ भन्न लाग्नेछन्।"  जब येशूको दोस्रो आगमन हुन्छ त्यसबेला विभिन्न र सबै दर्जाका मानिसहरू त्राही त्राही भएर येशूको प्रतापबाट जोगिन लुक्नेछन् भनेर माथि उल्लेखिन दृश्यहरूले चित्रण गर्दछ। "सिंहासनमा बस्नुहुने र थुमाको  क्रोधबाट" (प्रकाश ६:१६) बच्न तिनीहरू पहाडहरूमा लुक्नेछन् र चट्टानहरू खसेर तिनीहरूलाई ढाकोस् भनेर तिनीहरू कराउनेछन्। जब येशूका महिमित सन्तहरूकासाथ येशू आउनुहुनेछ तब त्यसबेला सदाको निम्ति न्यायको फैसला सुनाइनेछ (२ थेस्सोलिनिकी १:१०)। अत्याचारी, आतङ्ककारी, दुष्ट, अन्यायी, शोषक आदि जस्ता खराब मानिसहरूको अन्त्य कसरी हुनेछ भनेर प्रकाश १९:१७-२१मा यसरी बताइएको छ "१७ तब मैले एउटा स्वर्गदूत सूर्यमा उभिरहेका देखें। तिनले मध्य आकाशमा उड्ने सबै पक्षीहरूलाई चर्को सोरले यसो भने, “आओ, परमेश्वरको ठूलो भोजमा भेला होओ। १८ तिमीहरूले राजाहरू, कप्तानहरू, शक्तिशाली मानिसहरू र घोडाहरू र तीमाथि सवार हुनेहरू, फुक्का र कमारा-कमारीहरू, ठूला र साना सबैको मासु खानेछौ।” १९ अनि घोडामा सवार हुने र उहाँका सेनाहरूका विरुद्धमा युद्ध गर्न त्यो पशु र पृथ्वीका राजाहरू र तिनका सेनाहरू भेला भएका मैले देखें। २० तब त्यो पशु र त्यसको उपस्थितिमा अचम्म काम गर्ने झूटो अगमवक्ता दुवै पक्राउ परे। यी अचम्मका कामहरूद्वारा त्यस झूटो अगमवक्ताले त्यस पशुको छाप लिने र त्यसको मूर्तिको पूजा गर्नेहरूलाई बहकाएको थियो। यी दुवै जलिरहेको गन्धकको अग्नि-कुण्डमा जिउँदै फालिए। २१ बाँकी रहेकाहरूचाहिँ घोडामाथि सवार हुनुहुनेको मुखबाट निस्केको तरवारद्वारा मारिए, र सबै पक्षीहरूले तिनका मासु अघाउञ्जेल खाए।"

दुष्टहरूले त्राही त्राही गरेर चिच्याउनेहरूको क्रन्दन देखाएर प्रश्नसाथ युगको अन्त्यमा हुने दृश्यको विवरण अन्त हुन्छ: "उहाँको क्रोधको महान् दिन आएको छ, उहाँको अगाडि को उभिन सक्छ र?" प्रकाश ६:१७ साथै मलाकी ३:२ "तर उहाँको आउने दिनमा को उभिन सक्छ र? उहाँ देखा पर्नुहुँदा को खड़ा हुन सक्छ? किनकि उहाँ सुनारको आगो र धोबीको साबूनजस्तै हुनुहुनेछ।" (नेहूम १:६ पनि हेर्नुहोस्)। तर जब येशू आउनुहुन्छ उहाँको चमकको सामु को उभिन सक्छ भन्ने जवाफ प्रकाश ७:४मा दिइएको छ "तब मैले मोहोर लगाइएकाहरूको संख्या सुनें। तिनीहरू एक लाख चवालीस हजार थिए, र तिनीहरू इस्राएलका सन्तानको प्रत्येक कुलबाट थिए।" परमेश्वरका जनहरू जसमाथि मोहर लगाइएको छ तिनीहरू येशूको आगमनको प्रतापमा नडराइ उभिन सक्नेछन्।

`"उहाँको आमगमनमा को सहेर उभिन सक्छ र?" (मलाकी ३:२ रूपान्तरित)। यो प्रश्नको जवाफ तपाईँले कसरी दिन सक्नुहुन्छ? तपाईँको जवाफमा बाइबलका के आधारहरू छन्? सोच्नुहोस्।`