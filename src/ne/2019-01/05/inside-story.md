---
title:  कथा
date:   01/02/2019
---

#### बाइबललाई हतियार बनाउँदै

_म्वाइसी फ्रान्सिस्को पेलम्बे, ३२, मोजाम्बिक_

म्वाइजेसिस पढाइमा कमजोर थियो। उसका साथीहरू पनि असल थिएनन्। तिनीहरू दुर्व्यसनमा लागेका थिए र रक्सी पिएर मात्थे। म्वाइजेसिसले पनि तिनीहरूको अनुसरण गरेको थियो। आफ्नो छोरोदेखि दिक्क भएर उसका बुबाआमाले उसलाई मोजाम्किक सैनिकमा भर्ती गराए। आफ्नो छोराको बानी सुध्रिएला भनेर उनीहरुले त्यसो गरेका थिए।

म्वाइजेसिस सैनिक तालिम लिइरहेको बेलामा सैनिक तालिम केन्द्रको भोजनालयमा खाना खान्थ्यो। त्यहाँ थुप्रै सैनिकहरूले सँगसँगै कुरा गरेर खाना खान्थे। तब त्यही खानाखाने क्रममा एकदिन म्वाइजेसिसको अल्फ्रेडो नाउँ गरेको एक जना एडभेन्टिस्ट सैनिकसँग उसको चिनापर्ची भयो। तिनीहरूले एक आपसलाई मन पराउन थाले।

"उसको आनीबानी र जीवनी देखेर म प्रभावित भएको थिएँ। पहिलो भेटमा नै आफ्नो थालबाट मलाई मनपर्ने खाना उसले मलाई दिएको थियो" म्वाइजेसिसले यस कथाका लेखकलाई भन्यो।

अल्फ्रेडोले के खादो रहेछ भनेर म्वाइजेसिसले ध्यान दिएर हेर्न थाल्यो। सबैलाई मन पर्ने तर अशुद्ध माछा ठहरिएको माछाको तरकारी पनि अल्फ्रेडले नखाएको उसले देख्यो। अल्फ्रेड मुखको स्वादभन्दा आफ्नो जीवनप्रति होसियार भएको म्वाइजेसिसले महसुस गर्यो। "जहिले जहिले भान्छामा माछा पकाइन्थ्यो तब म अल्फ्रेडसँग खान बस्थेँ किनभने उसले उसको माछा मलाई दिन्छ भनेर थाहा थियो। मलाई माछाको तरकारी असाध्यै मनपर्छ। अल्फ्रेडले मलाई माया गर्छ । " म्वाइजेसिसले भन्यो।

सँगसँगै खाना खाएको दुई हप्तापछि म्वाइजेसिसलाई सैनिक प्रहरीमा तालिम दिन उसलाई सारियो। त्यसबेला व्यारेकमा धेरै नयाँ साथीहरूसँग उसको चिनाजानी भयो। म्वाइजेसिस सुत्ने खाटसँगै अर्को सैनिक थियो। उक्त सैनिकको खाटको सिरानमा जहिले पनि बाइबल हुन्थ्यो। म्वाइजेसिस सुत्ने र उठ्ने बेलामा सैनिक साथीको सिरानमा जहिले पनि बाइबल भएको उसले देख्दथ्यो। "त्यो देखेर मलाई अचम्म लाग्थ्यो किनभने बाइबल भनेको केवल पास्टर र बुढापाकाहरूको निम्तिमात्रै हो तर त्यस जवानहरूको निम्ति तँ होइन। त्यस जवान सैनिकसँग बाइबल भएको नसुहाएको मैले ठानेको थिएँ" निधार खुम्च्याउँदै म्वाइजेसिसले भन्यो। एकदिन त अत्यन्तै खुलदुली लागेर त्यस सैनिक साथीलाई पास्टर नभएतापनि किन बाइबल पढेको भनेर म्वाइजेसिसले सोध्यो। "म इसाई हुँ" त्यस सैनिकले जवाफ दियो। "हो र? के तपाईँले परमेश्वरलाई विश्वास गर्नुहुन्छ?" म्वाइजेसिसले सोध्यो। आफूले परमेश्वरलाई विश्वास गरेको प्रतिवद्धता देखाउँदै यूहन्ना ३:१६को पद उसलाई सुनायो। त्यसमा लेखिएको छ "परमेश्वरले संसारलाई यति धेरै प्रेम गर्नुभयो कि उहाँले आफ्नो एकमात्र पुत्रलाई पठाउनुभयो। जसले उहाँलाई विश्वास गर्छ कोही नाश हुनेछैन तर अनन्त जीवन पाउनेछ।" (रूपान्तरित)। म्वाइजेसिसले उक्त सैनिक साथीसँग उसको बाइबल पढ्न दिन अनुरोध गर्यो। म्वाइजेसिसले पनि बाइबल पढ्न थाल्यो र परमेश्वरलाई विश्वास गर्न पुग्यो। उसको बाबु यो सुनेर म्वाइजेसिससँग धेरै खुशी भए र आफ्नो छोरालाई नयाँ बाइबल उपहारस्वरुप दिए।

जब सैनिक तालिम सकियो तब म्वाइजेसिस आफ्नो पहिलाको सैनिक व्यारेकमा फर्क्यो र सैनिक पुलिस अफिसरकोरुपमा काम गर्न थाल्यो। एक दिन व्यारेकमा म्वाइजेसिसले बाइबल पढिरहेको एक जना आइतबार पालन गर्ने इसाईले देख्यो र भन्यो "प्रत्येक दिन बेलुका ६ बजे बाइबल अध्ययन गर्ने समूह मलाई थाहा छ। तिमीले चाहे म तिमीलाई त्यहाँ लान सक्छु।" त्यस दिन बेलुका म्वाइजेसिसलाई त्यस सैनिक साथीले बाइबल अध्ययन गर्ने समूहकहाँ पुर्यायो । तर त्यस अध्ययनबाट फर्केपछि म्वाइजेसिस अलमलमा परेको त्यस आइतबार पालन गर्ने सैनिक इसाईले महसुस गर्यो। "मलाई अर्को बाइबल अध्ययन गर्ने समूह पनि थाहा छ। तिनीहरू पनि ६ बजे बेलुका बाइबल अध्ययन गर्छन्। तर  मलाई तिनीहरू मनपर्दैन। तैपनि तिमीले चाहे तिनीहरूकहाँ म भोलि लगिदिन्छु" उक्त इसाई सैनिक साथीले म्वाइजेसिसलाई भन्यो। "तपाईँले तिनीहरूलाई किन मन पराउनुभयो" इसाईहरूको बीचमा पनि मन पर्ने मन नपर्ने हुँदो रहेछ भनेर झन अकमक पर्दै म्वाइजेसिसले सोध्यो। "किनभने तिनीहरूले मेरो चर्चको बारेमा चर्चा गर्छन् जुन मलाई मन पर्दैन" उसले जवाफ दियो। अर्को साँझमा म्वाइजेसिस एडभेन्टिस्टहरूको बाइबल अध्ययन समूहमा सम्मिलित हुन पुग्यो। त्यस समूहको अगुवाको नाउँ म्वाइजेसिसको भएको थाहा पाएर उसलाई छक्क लाग्यो। अझ उसले त म्वाइजेसिसको लखाना दिने अल्फ्रेडोसँग बाइबल अध्ययन गरेपछि बप्तिस्मा लिएको थाहा पाएर झन तिन छक्क पर्यो। म्वाइजेसिस पहिलो पल्ट एडभेन्टिस्टहरूले संचालन गरेको बाइबल अध्ययनमा समावेस हुँदा तिनीहरूले मलाकीको पुस्तक अध्ययन गर्दै थिए। त्यसबेला तिनीहरूको अध्ययनको विषयबस्तु मलाकी ३:८ थियो जहाँ प्रभुले भन्नुहुन्छ "के मानिसले परमेश्वरलाई ठग्छ त? हो तिमीहरूलाई मलाई ठगीरहेकाछौ। तर तिमीहरूले भन्लान् 'होइन प्रभु तपाईँलाई हामीले कसरी ठगीरहेका छौँ?' तिमीहरूले दशांस र भेटी नदिदा मलाई ठगेको म ठान्दछु।" (रूपान्तरित)।

म्वाइजेसिसले कहिल्यै पनि दशांस दिएको थिएन र यो सुनेर उसको मुटु काम्यो। अर्को दिन बाइबल अध्ययन गर्ने त्यही समूहमा ऊ फर्केर आयो। त्यस दिनको बाइबल अध्ययनमा हप्ताको सातौँ दिन साबथको बारेमा थियो। त्यस रात जब म्वाइजेसिस आफ्नो ओछ्यानमा सुत्न आयो तब ऊ रुन थाल्यो। त्यो देखेर संगै रहेको सैनिक पुलिस अफिसरले उसलाई सोध्यो "होइन तिमीलाई कसले कुट्यो र यसरी रोइरहनुभएको, त्यसलाई हामी ठिक पार्छौँ?" तर त्यस सैनिक पुलिसलाई के थाहा थिएन भने म्वाइजेसिसलाई कुनै मानिसले पनि कुटेको थिएन तर परमेश्वरको वचनले उसको हृदय छियाछिया पारेको थियो।

अर्को साबथ म्वाइजेसिस नयाँ साथीहरूसँग ९ माइल वा १४ किलोमिटर हिँडेर नजिकको एडभेन्टिस्ट चर्चमा हिँडेर गयो। त्यहाँ उसले पहिलो पल्ट आफ्नो दशांस दियो। त्यसपछि प्रत्येक साबथ ऊ चर्च जान थाल्यो र २२ वर्षको उमेरमा उसले बप्तिस्मा लियो। यो कदम उसले सेनामा भर्ती भएको दुई वर्षपछि चालेको थियो।

सैनिक सेवा पछि म्वाइजेसिसले प्रहरीमा काम गर्न थाल्यो तर साबथमा पनि काम गर्नुपरेकोले त्यो काम उसले छाड्यो। अनि ऊ घरघरमा गएर बाइबल र स्वास्थ सम्बन्धी पुस्तकहरू बेच्न थाल्यो। त्यसपछि उनी मोजाम्बिक एडभेन्टिस्ट विश्वविद्यालयमा अध्ययन गर्न भर्ना भयो। आज ३२ वर्षको म्वाइजेसिस विश्वविद्यालयमा धर्मदर्शनशास्त्र अध्यन गर्दैछ। त्यो अध्ययन गरेको तिन वर्ष हुँदैछ। "मेरो बुबाले मेरो बानी बदल्न सैनिक सेवामा भर्ना गराउनुभयो, तर परमेश्वरको त झन ठूलो योजना भएको मैले देख्न पाएँ। म इसाई भएको उहाँ चाहनुहुँदो रहेछ" अत्यन्त हँसिलो अनुहारमा म्वाइजेसिसले यस कथाका लेखकलाई व्यक्त गर्यो।

(यस त्रैमासिक भेटीको केही भाग मोजाम्बिक एडभेन्टिस्ट विश्वविद्यालयको थप भवन बनाउन सहयोग गरिनेछ साथै बाइबल किन्न नसक्ने बालबालिकाहरूलाई बाइबल उपलब्ध गराउन पनि सहयोग गरिनेछ)।

-लेखक आन्द्रु मेकचेस्ने