---
title:  पाँचौ लालमोहर खोलिन्छ 
date:   30/01/2019
---

`प्रकाश ६:९,१०मा के भइरहेको छ? हेर्नुहोस्: "९ जब उहाँले पाँचौँ मोहोर तोड्नुभयो, तब वेदीमुन्तिर मैले तिनीहरूका आत्माहरू देखें, जो परमेश्वरका वचनको निम्ति र तिनीहरूले दिएका गवाहीको कारण मारिएका थिए। १० अनि तिनीहरूले यसो भनेर चर्को सोरले कराए, “हे सर्वशक्तिमान् पवित्र र सत्य प्रभु, अझै कहिलेसम्म तपाईंले पृथ्वीमा रहनेहरूको इन्साफ गर्नुहुन्न र हाम्रो रगतको बदला लिनुहुन्न?”`

बाइबलमा "आत्मा" भन्ने शब्दले मानिसको सम्पूर्ण व्यक्तित्वलाई बुझाउँछ। (जब परमेश्वरले मानिसलाई सृष्टि गर्नुभयो तब उत्पत्ति २:७मा यसरी बताइएको छ "७ तब परमप्रभु परमेश्वरले भूमिको माटोबाट मानिस बनाउनुभयो, र तिनको नाकमा जीवनको सास फुकिदिनुभयो, र मानिस जीवित प्राणी भए-यो नेपाली अनुवाद हो नत्र भने जीवित आत्मा भनेर भनिन्छ। आदमको शारिरीक बनावट माटोको हो। जब उसलाई परमेश्वरले सास फुकिदिनुभयो तब ऊ जीवित आत्मा वा प्राणी भयो। उसले सम्पूर्णता पायो। आदम शारीरिक, आत्मिक र बौद्धिक प्राणी भएको थियो-अनुवादकको टिप्पणी सहित)।

परमेश्वरको वचनमा विश्वास गरेर बस्ने विश्वासीहरूलाई सताएर मारेकाहरू स्वर्गको पवित्र मन्दिरको बेदी मुन्तिर रहेको यूहन्नाले आफ्नो दर्शनमा देखेका थिए। पुरानो करारमा उल्लेख गरिएको पवित्र मन्दिरमा हुने विधि अनुसार  पशुलाई बलि चढाएर त्यसको रगत बेदिमा छर्किइन्थ्यो (प्रस्थान २९:१०-१२ "१० “त्यो बाछा भेट हुने पालको सामुन्ने ल्याउनू, र हारून र त्यसका छोराहरूले बाछाको शिरमा आफ्ना हात राखून्। ११ त्यस बाछालाई परमप्रभुको सामुन्ने भेट हुने पालको ढोकाको अगाड़ि बलि गर्नू। १२ तिम्रो औँलाले बाछाको रगतबाट केही लिएर वेदीका सिङहरूमा लगाउनू, र त्यसको बाँकी रगतचाहिँ वेदीको आधारमा खन्याइदिनू।" र लेवी ४:७ "त्यसपछि पूजाहारीले भेट हुने पालभित्र रहेको सुगन्धित धूपको वेदीका सिङहरूमा परमप्रभुको सामु त्यस रगतबाट केही लगाऊन्, र साँढ़ेको बाँकी रगत भेट हुने पालको ढोकामा होमबलिका वेदीको आधारमा खन्याऊन्")। यूहन्नाले देखेको दृश्यमा पनि येशूको निम्ति शहीद भएर रगत बगाइएको देखेका थिए। शताब्दीयौँदेखि सुसमाचारप्रति अटल भएर बसेका परमेश्वरका जनहरूले अनेकौँ अन्याय, अत्याचार र अनाहकमा मृत्युको सामना गरेका थिए र गरिरहेकाछन्। तिनीहरूलाई गरेको अत्याचारको बदला लिन परमेश्वरले हस्तक्षेप गरुन् भनी तिनीहरूले पुकार गर्दछन्। यस पृथ्वीमा गरिने अन्यायको बारेमा यूहन्नाले बताउँछ तर मानिस मरेपछि के हुन्छ भनेर उनले व्याख्या गर्न खोजेका छैनन्। स्वर्गमा तिनीहरूको रगतले कराइरहेको भन्दा त्यो केवल प्रतीकमात्र थियो। यथार्थमा तिनीहरू स्वर्गमा थिएनन् न त तिनीहरू स्वर्गमा स्वर्गको आनन्द भोगिरहेका थिए।

परमेश्वरका निम्ति शहीद हुनेहरूको कारुणिक बिन्ति सुन्दा परमेश्वरले कस्तो जवाफ दिनुभएको थियो? हेर्नुहोस्, प्रकाश ६:११ "तिनीहरू प्रत्येकलाई एउटा सेतो पोशाक दिइयो, र तिनीहरूका सहकर्मी र भाइहरू पनि तिनीहरूजस्तै मारिएर संख्यामा पूरा नभएसम्म केही बेर विश्राम गर्नू भनी तिनीहरूलाई भनियो।" हेर्नुहोस् यी पदहरू पनि, व्यवस्था ३२:४३ "४३ हे जातिहरू हो, उहाँको प्रजासँग रमाओ, किनकि उहाँले आफ्ना दासहरूका रगतको बदला लिनुहुनेछ। उहाँले आफ्ना शत्रुहरूमाथि साटो लिनुहुनेछ, र आफ्नो देश र आफ्नो प्रजाको लागि प्रायश्चित गर्नुहुनेछ।" र भजन ७९:१० “तिनीहरूका परमेश्वर कहाँ छन्?” भनी जातिहरूले किन भनून्? हाम्रै आँखाको अगि तपाईंका दासहरूका बगाएका रगतको बदला तपाईं लिनुहुन्छ भन्ने जाति-जातिहरूलाई थाहा होस्।"

येशूका निम्ति शहीद भएका सन्तहरूलाई सेतो पोशाक ओढाइदिइएको थियो। त्यसको अर्थ येशूको धार्मिकता हो। उहाँले प्रदान गर्नभएको अनुग्रहको उपहारलाई ग्रुहण वा स्वीकार गर्नेहरूको पाप क्षमा भएको छ भनेर येशूको सेतो दोसल्ला वा धार्मिकता ओढाइनुले देखाउँदछ। "जसले जित्छ, त्यसलाई यसरी सेता वस्त्र पहिराइन्छ, र म त्यसको नाउँ जीवनको पुस्तकबाट मेटिदिनेछैनँ। म त्यसको नाउँ मेरा पिताको सामुन्ने र उहाँका दूतहरूका सामुन्ने स्वीकार गर्नेछु" प्रकाश ३:५ र "चहकिलो र स्वच्छ मलमलको वस्त्र पहिरन तिनलाई दिइयो।” चहकिलो मलमलको वस्त्र सन्तहरूका धार्मिक कार्य हुन्" प्रकाश १९:८)। अनि तिनीहरूलाई त्यस बेलासम्म बिश्राम लेऊ जब सम्म उनका भाइहरूले पनि तिनीहरूको जस्तो त्यही अनुभव गर्दैनन्। अनि सबै थोकले पूर्णता पाउनेछ। प्रकाश ६:११मा कति जनालाई पोशाक पहिर्याइ दिइयो भनेर गन्ति नगरिएकोलाई अत्यन्त महत्त्वपूर्ण मान्नुपर्छ। ग्रीक भाषामा अनुवाद गरिएको बाइबलमा पनि गन्तीको उल्लेख गरिएको छैन। येशूको दोस्रो आगमन हुनुभन्दा पहिले येशूका कति जना विश्वासीहरू शहीद हुनुपर्छ भनेर प्रकाशको पुस्तकले बताउँदैन। तर तिनीहरूमा हुनुपर्ने चरित्रको पूर्णताचाहिँ उल्लेख गरिएको छ। परमेश्वरका जनहरू येशूको धार्मिकताले तिनीहरूको चरित्रले पूर्णता पाउँछ तर तिनीहरूको आफ्नै धर्मकर्म वा असल कामले होइन ("९ यसपछि कुनै मानिसले गन्न नसक्ने एउटा ठूलो भीड, जो हरेक जाति, सबै कुलहरू, मानिसहरू र भाषा बोल्नेबाट थियो, सेता पोशाक पहिरेर हातमा खजूरका हाँगा लिई सिंहासन र थुमाको सामुन्ने उभिरहेको मैले देखें। १० तिनीहरू उच्च सोरले कराए: “सिंहासनमा विराजमान हुनुहुने हाम्रा परमेश्वर र थुमामा मुक्ति छ।” प्रकाश ७:९-१० अर्थात् सन्तहरूले आफ्ना धार्मिक कामहरूले गर्दा मुक्ति पाइने होइन)। जबसम्म येशूको दोस्रो आगमन हुँदैन तब सम्म शहीद भएका सन्तहरूको पुनरुत्थान हुँदैन र तिनीहरूको पाप क्षमा भएको छ भनेर देखाइँदैन। सहस्त्र अर्थात हजार वर्षको सुरुमा परमेश्वरका जनहरूले येशूले दिनुहुने मुक्तिको पूर्ण उपभोग गर्न पाउनेछन् (प्रकाश २०:४ "तब मैले सिंहासनहरू र त्यसमाथि बस्नेहरूलाई देखें, जसलाई इन्साफ गर्ने अधिकार दिइएको थियो। तब येशूका गवाहीको निम्ति र परमेश्वरका वचनको निम्ति शिर काटिएकाहरू, र त्यो पशु र त्यसका मूर्तिको पूजा नगर्नेहरू र त्यसको छाप निधार वा हातमा नलगाउनेहरूका आत्माहरूलाई मैले देखें। तिनीहरू फेरि जीवित भए, र तिनीहरूले ख्रीष्टसँग एक हजार वर्षसम्म राज्य गरे")।

पाँचौ लालमोहर खोलिएको दृश्यले इतिहासको त्यो समयलाई देखाउँदछ जब पोपीय तन्त्रको खिलाफमा मार्टिन लुथर जस्ता इसाई सुधारकर्ताहरू उठेका थिए। इसाई सुधारवादी अर्थात् प्रोटेस्टेन्ट रिफोर्मेशनको आगमनसम्म करौडौँ इसाईहरूलाई येशू र बाइबलप्रति बफादारी भएको हुनाले मारिएको थियो। येशूले त्यसको बारेमा भविष्यवाणी नै गर्नुभएको थियो "किनकि त्यस बेला यस्तो महासङ्कष्ट हुनेछ, जो जगत्को सुरुदेखि अहिलेसम्म भएको छैन, न त फेरि कहिल्यै हुनेछ" मत्ती २४:२१)। हावेलको समयदेखि (उत्पत्ति ४:१०) युगको अन्तसम्म परमेश्वरका जनहरूले कष्टको अनुभव गर्नेछन् भन्ने कुरालाई हामीहरूले ख्याल राख्नुपर्दछ। अनिमात्र उहाँका जनहरूको रगतको बदला परमेश्वरले अन्तमा लिनुहुनेछ (प्रकाश १९:२ "किनकि उहाँका इन्साफ सत्य र न्यायसङ्गत छन्। सारा पृथ्वीलाई आफ्नो व्यभिचारले भ्रष्ट पार्ने त्यस महा वेश्यालाई उहाँले दण्ड दिनुभएको छ, र उहाँका दासहरूका रगतको बदला लिइसक्नुभएको छ” )।

`विश्व इतिहासको सुरुदेखिनै "हे प्रभु कहिलेसम्म" भन्ने कष्ट पाएका परमेश्वरका जनहरूको क्रन्दन भइरहेको छ। यस संसारमा कसले अन्यायको अनुभव गरेको छैन होला? एक दिन न्यायको फैसला हुनेछ भनेर पाँचौँ लालमोहर खोलेर देखाएको दृश्यबाट तपाईँले के सान्त्वना पाउन सक्नुहुन्छ?`