---
title:  कथा
date:   18/01/2019
---

#### अन्धकारबाट उज्यालो अटिझा यामाल कामिनिटी, ५७ मोजाम्बिक

अफ्रिका महादेशमा धेरै देशहरू छन्। मोजाम्बिक तिनीहरूमध्यको एक देश हो। त्यस देशको ८०प्रतिशत मानिसहरू मुस्लिम धर्म मान्दछन्। त्यस देशमा नाम्पुला भन्ने एउटा गाउँ छ। त्यस गाउँमा अटिझा भन्ने एक जना बालिका छिन्। एक दिन अटिझा आफ्नो गाउँबाट धेरै टाढा रहेकी हजुर आमाको गाउँमा गएकी थिइन्। त्यसबेला उनको उमेर केवल ८ वर्षमात्र थियो। त्यहाँ उनले सेभेन्थ-डे एडभेन्टिस्ट चर्चको नाउँ सबभन्दा पहिले सुनेकी थिइन्।

एक साबथको दिन जब अटिझा चर्चकै बाहिर त्यत्तिकै डुल्दै थिइन्, चर्चको एक जना अगुवाले उनलाई खाना खान बोलाए। उक्त अगुवाको घर चर्चसँगै जोडिएको थियो। त्यस अगुवाको अनुरोधमा अटिझा उनीसँग खान बसिन्। खाना खाइसकेपछि चर्चको कार्यक्रममा बस्न उक्त अगुवाले अनुरोध गरे। आटिझा चर्चको कार्यक्रममा समावेस भइन् र उनले त्यहाँ प्रवचन पनि सुनिन्। त्यसदिन उनले सुनेको प्रवचन उनले कहिल्यै पनि बिर्सिनन्। त्यसबेला प्रचारकले मत्ती २४को बारेमा प्रचार गर्दै थियो। येशूको दोस्रो आगमनमा मरेकाहरू बौरी उठ्नेछन् भनेर सुनेकी थिइन। येशूले मरेकाहरूलाई बौरी उठाउनहुनेछ भन्ने सन्देश सुन्दा उनको हृदय छोएको थियो। एक महिना अघि उनको चारवर्षकी बहिनीको मृत्यु भएको थियो। बहिनीको शरीरमा रगतको कमी भएकोले उनी मरेकी थिइन्। "जब मैले चर्चमा प्रचारकले येशूले मरेकाहरूलाई बिँताउनुहुनेछ भन्ने सुनेँ तब एक दिन मेरी प्रिय बहिनीलाई म फेरि छुन सक्नेछु भन्ने आशा मलाई भएको थियो" अटिझाले भनिन्।

त्यस चर्चमा गएको सात वर्ष पछि अटिझाले १५ वर्षको उमेरमा एक जना इसाईसँग विवाह गरिन्। अटिझाको श्रीमान आइतबार चर्चमा जाने परिवारमा हुर्केको थियो तर नाम्पुलामा भएको सेभेन्थ-डे एडभेन्टिस्ट चर्चमा ऊ जान्थ्यो। तर अटिझाभने घरमै बस्दथी। 

एक साबथको दिन आफ्नो श्रीमानको अनुरोधमा अटिझा चर्चमा गइन्। साबथ  स्कूल सुरूभएको थियो। सुरुको भजनमा "जब येशूले तिम्रो नाउँ बोलाउनुहुनेछ" भन्ने गीत गाइएको थियो। त्यसबेला अटिझाको नजिक भएकी छ वर्षकी केटीले अत्यन्त मिठो र ठूलो स्वरमा गाइरहेको देखेर उनले त्यस केटीलाई एकोहोरो रुपमा हेरिरहिन पुगेकी थिइन्। "त्यस छ वर्षकी केटीले त्यस्तो मिठो, सुरिलो, स्पष्ट आवाजमा गाएको गीतले मेरो मन छोएको थियो। मेरो हृदयमा कताकता के भइरहेको मैले अनुवभ गरेँ" मुस्कुराउँदै उनले भनिन्। त्यही दिनदेखि अटिझाले पनि सेभेन्थ-डे एडभेन्टिस्ट चर्चमा समावेश हुने निर्णय गरिन्।

मोजाम्बिकको उत्तरी प्रान्तमा कसैले केही महत्त्वपरुर्ण निर्णय गर्नुपर्यो भने परिवारका अगुवाहरूसँग सरसल्लाह माग्नुपर्ने चलन छ। त्यसैकारण अटिझा पनि आफ्नो श्रीमान्सँग उनकी फुपू कार्मेनलाई भेट्न गइन्। अटिझालाई कार्मेन फुपूले हुर्काएकी थिइन्, र उनी झाँक्री थिइन्। जब कार्मेनले अटिझाले एडभेन्टिस्ट हुन चाहेको इच्छा व्यक्ति गरिन् तब उनले भनिन् "तिम्रो आमाकहाँ जाऊ र उनीसँग कुरा गर।"

अटिझाको बुबाको मृत्यु भइसकेको थियो। जब उनले विधवी आमालाई आफ्नो इच्छा व्यक्त गरिन् तब उनले भनिन् "मैले तिमीलाई हुर्काएको होइन। तिम्रो मामालाई गएर सोध।"

जब अटिझाको मामा क्यान्डिडोले उनको चाहना सुने तब त्यो उसलाई मन परेन। अटिझाले एडभेन्टिस्ट हुने अनुमति पाइनन्। यदि अटिझाले बप्तिस्मा लिइन् भने उनीसँग कहिले नभेट्ने भनेर मामाले धम्की दिए। यो सुनेर अटिझाको सातोपुत्लो गयो। तैपनि त्यही दिन उनी र उनको श्रीमानले बप्तिस्मा लिए। त्यसबेला उनको परिवारका कोही पनि बप्तिस्मा लिएको हेर्न आएका थिएनन्।केही समयपछि अटिझा सुत्केरी भइन् र एउटा बालक जन्माइन्। उसको नाउँ डिओनिसिओ राखे। एक दिन त्यो बालक अत्यन्त गम्भीररूपमा बिरामी भयो। तर त्यो बालकलाई उपचार गर्न उनकी  झाँक्री फुपूकहाँ त्यस बालकलाई लगिनन्। अरू कुनै झाँक्री वा तन्त्रमन्त्र गर्ने कहाँ पनि उनले आफ्नो बिरामी छोरोलाई लगिनन्।

एक दिन अटिझाको मामा भाला लिएर उनको घरमा आयो र रिसले जुरमुराउदै भन्यो "यो बालक कहिले मर्ला भनेर म पर्खिरहकोछु। जब यो बालक मर्छ तब त्यो बालकलाई तिम्रै घाँटीमा झुन्ड्याइ दिनेछु। 

दुई दिन भइसकेको थियो र बालक कमजोर हुँदै गएको थियो र उसले केही पनि खान मानेन। अटिझा र उनको श्रीमान झन बलिन्द्र आँसु झार्दै प्रार्थना गरे। तेस्रो दिनमा बालकले दुध खान थाल्यो। अस्पतालमा जचाँउन लैजादा त्यो बालक ठिक हुनेछ भनेर आश्वासन तिनीहरूले पाए। मामा भाला लिएर आफ्नै घरमा फर्के।

"शैतान र उसका दुष्ट आत्माहरूले हारेको हामीले महसुस गर्यौ। मेरो छोरो अत्यन्त बिरामी भएको थियो र ऊ मर्छ भनेर मैले ठानेकी थिएँ। तर परमेश्वरको अनुग्रहले ऊ बाँच्यो" खुशी भएर अटिझाले भनिन्।

आफ्नी दिदी मर्न लागेको छोरो निको भएकोले अटिझाकी बहिनी अत्यन्त छक्क परिन् र उनी पनि एडभेन्टिस्ट चर्चमा जान थालिन् र बप्तिस्मा लिइन्। एक वर्षपछि अटिझाको भाइ र अर्की बहिनीले पनि बप्तिस्मा लिए। त्यसपछि अटिझाकी आमाले पनि बप्तिस्मा लिइन। अटिझाको सबै परिवार एडभन्टिस्ट भएपछि त्यसबाट प्रभावित भएर उनकी झाँक्रिनी फुपू कार्मेनले पनि बप्तिस्मा लिइन्।

"बप्तिस्मा लिएको  बेलामा पास्टरबाबुले मेरी फुपूलाई तिन पल्ट पानीमा डुवाउनु परेको थियो" रमाइलो मान्दै अटिझाले भनिन्। जब उनी पहिलोपल्ट डुविन तब उनी पानीबाट टाउको उठाएर चिच्च्याउन थालिन् र मुखले धेरै बोलीहरू बोल्न थालिन्। तर कसैले पनि बुझ्न सकेको थिएन। पास्टरले अचम्म मान्दै उनलाई हेरेर भने "उनलाई फेरि बप्तिस्मा दिउँ।" जब दोस्रो पल्ट पनि उनी बप्तिस्मा लिएर उठिन् त्यसबेलापनि उनको मुखबाट कसैले नबुझ्ने बोलीहरूको उच्चारण गरेर चिच्याइरहिन्। तब तेस्रो बप्तिस्मामा दुष्ट आत्माहरूले उनलाई छोडेको थियो भनेर अटिझाले भनिन्। आज अटिझाको झाँक्रिनी फुपू चर्चको डिकनेस भएर सेवा गरिरहेकी छिन्।

यदि अटिझाले बप्तिस्मा लिइन् भने उनको घरमा कहिल्यै नआउने किरिया खाएको मामा क्यान्डिडो पनि अटिझाको घरमा एक दिन देखापर्यो। उसले आफ्नी श्रीमतीले बप्तिस्मा लिएकोले आफू पनि बप्तिस्मा लिन्छु भनेर सबैलाई छक्क पर्ने गरेर घोषणा गर्यो। बप्तिस्मा लिएको एक वर्षपछि उसको मृत्यु भयो।"मेरा सबै परिवार येशूप्रति समर्पित भएका छन र अहिले तिनीहरू सेभेन्थ-डे एडभेन्टिस्ट भएका छन्। म परमेश्वरलाई धन्यवाद दिन्छु किनभने जुन परिवारले म येशूलाई विश्वास गरेर एडभेन्टिस्ट हुन्छु भन्दा तँ गलत बाटोमा हिँडिरहेको छु भनेर घोर बिरोध गरेका थिए त्यही परिवार अहिले एडभेन्टिस्ट भएका छन्।

वर्ष ५७की अटिझा सक्रिय पास्टरकी श्रीमती भएकी छिन्। उनको श्रीमान लाजारो आफ्नो पास्टरको अध्ययन सकेर नाम्पुला चर्चमा पास्टर भएर सेवाकार्य गरिहेको छ।

-लेखक आन्द्रु मेचेस्ने