---
title:  लाउडिकियामा भएका इसाईहरूलाई लेखिएको पत्र 
date:   17/01/2019
---

येशूले आफ्नो अन्तिम पत्र लाउडिकियाका चर्चलाई सम्बोधन गरेर पठाउनुभएको थियो। लाउडिकिया सहर अत्यन्त सम्पन्न सहर थियो (आधुनिक टर्कीमा रहेको सहर)। त्यो सहरका मानिसहरू धनी थिए। त्यो सहर ब्यापारी दृष्टिकोणले अत्यन्त महत्त्वपूर्ण थियो। रोमी राज्यका विभिन्न प्रान्तहरूमा बन्द ब्यापारको कारोबार गर्न त्यहाँको राजमार्गले प्रमुख भूमिका खेलेको थियो। यो सहरमा ऊनको उद्योग रहेकोले ऊनको लत्ताकपडा बनाउन प्रख्यात थियो। यहाँको बैँकमा सुनको ठूलो रास थियो। यहाँको शिक्षण अस्पतालले आँखाको निम्ति मलहमको उत्पादन गर्थ्यो। धनसम्पत्ति र उन्नतिमा सम्पन्न भएको त्यस सहरका नागरिकहरूमा आफूहरूमा सबै थोक भएको र केही कुराको अभाव नभएको कुरामा गौरब गर्दथे। सन् ६०मा त्यस सहरमा ठूलो भूकम्प आएको थियो। त्यस भूकम्पले लाउडिकिया सहर पूरै ध्वस्त भएको थियो। तर जब रोमबाट त्यहाँ सहायता गर्न राहत तथा नगदहरू पठाइतापनि तब तिनीहरूले ती लिन अस्वीकार गरेका थिए। आफ्नो सहर ध्वस्त भएतापनि त्यसको पुनर्निर्माण गर्न र आफ्ना नागरिकहरूको संभार गर्न आफूहरू सक्षम भएको त्यहाँका नागरिक समाजले दावी गरेका थिए। यो सहर आफैमा पानीको मुहान नभएको कारणले त्यहाँ पानी ल्याउन दश किलोमिटर पर रहेको नजिकको अर्को सहर हिरापोलिसमा रहेको तातो पानीको मुहानबाट रोमी प्रविधिको सिँचाइ मार्गबाट पानीको आपूर्ति हुन्थ्यो (त्यस प्रविधिलाई आक्वाडक्ट भनिन्छ। ईँटाका पर्खालहरू लगाएर ठूलो कुलो बनाउने प्रविधि रोमी इन्जिनियरहरूको बिशेषता थियो)। लाउडिकियामा आउने पानीको मुहान टाढा भएकोले त्यहाँसम्म पानी आउँदा त्यो पानी न चिसो न तातो हुन्थ्यो अर्थात् मनतातो हुन्थ्यो।

`लाउडिकियाका  इसाईहरूमा पनि आफूहरूलाई अरूको केही सहयोग चाहिँदैन, आफूमा सबै थोक छ भन्ने  दिमागले काम गरिरहेको थियो। हेर्नुहोस् प्रकाश ३:१४-१७ "१४ अनि लाउडिकियाका मण्डलीका दूतलाई यो लेख: यी कुरा आमेन, विश्वासयोग्य र साँचो साक्षी र परमेश्वरका सृष्टिको शासकले भन्दछ। १५ मलाई तिम्रा कामहरू थाहा छ। तिमी चिसो पनि छैनौ, तातो पनि छैनौ, चिसो कि तातो भए त हुनेथियो। १६ किनकि तिमी मनतातो छौ, न चिसो न तातो, यसकारण म तिमीहरूलाई मेरो मुखबाट उकेलिदिनेछु। १७ “म धनी छु, र मसित धन-सम्पत्ति छ, र मलाई केही कुराको खाँचो छैन” भनी तिमी भन्दछौ, तर तिमीलाई थाहै छैन कि तिमी दु:खी, दयनीय, दरिद्र, अन्धा र नाङ्गा छौ।" यस्तै खालको दावी पुरानो करारका एफ्राइम जातिले यसरी दावी गरेको थियो "८ एफ्राइमले यस कुराको घमण्ड गर्छ, “म असाध्य धनी छु, म धनाढ्य भएको छु। मेरा सारा धन-सम्पत्तिले गर्दा तिनीहरूले ममा कुनै अधर्म पाउनेछैनन्।”  ९ “म तेरा परमप्रभु परमेश्वर हुँ। मैले तँलाई मिश्रदेशदेखि ल्याएको छु। तेरा ठहराइएका चाड़का दिनमा झैँ म तँलाई फेरि पालहरूमा बस्न लाउनेछु। होशे १२:८-९।`

लाउडिकियाका इसाईहरूले आफूहरूलाई कसैको मद्दत चाहिँदैन, आफूहरूमा सबै कुराको सम्पन्नता छ भनेर घमण्ड गरेतापनि येशूले तिनीहरूलाई प्रेम गर्नुहुन्छ भनेर विश्वास दिलाउन चाहनुहुन्छ (मानिसमा सबै थोक होला तर उसलाई येशूको प्रेमको आवश्यक छ-अनुवादकको भनाइ)। आफ्नो फुस्रो घमण्डबाट पश्चाताप गर भनेर येशूले तिनीहरूलाई अनुरोध गर्नुहुन्छ (प्रकाश ३:१९ "जत्तिलाई म माया गर्छु, म तिनीहरूलाई हप्काउँछु, र ताड़ना दिन्छु। यसकारण उत्साहित होओ। पश्चात्ताप गर।" श्रेष्ठगीत ५:२-६मा एक जना प्रेमीले आफ्नो प्रेमिकालाई भेट्न जाँदा उनको घरको ढोका खोलि नदिएको कथा छ। जतिसुकै ढोका घचघच्याउँदा पनि प्रेमिकाले ढोक नखोल्दा त्यो प्रेमी निराश भएर फर्केको थियो। त्यस कथाको जस्तो चित्रण गरेर येशूले ती लाउडिकियाका इसाईहरूको हृदयको ढोकामा घचघच्याउँदै ढोका खोल्न अनुरोध गर्दै आफ्नो पत्रलाई अन्त गर्नुहुन्छ ( प्रकाश ३:२० "हेर, म ढोकामा उभिएर ढकढक्याउँछु। कसैले मेरो स्वर सुनेर ढोका खोलिदियो भने, म त्यसकहाँ भित्र पस्नेछु र त्यससँग भोजन खानेछु, र त्यसले मसँग खानेछ।" यदि कसैले उहाँको स्वर सुनेर आफ्नो मनको ढोका खोलिदियो भने उहाँ त्यस मानिस भित्र पस्नुहुन्छ र उसँग नजिक भएर सँगसँगै खाना खाने (परमेश्वरको वचनको अध्ययन गरेर आत्मिक भोजनको स्वाद-अनुवादकको अर्थ) कबुल गर्नुहुन्छ। अनि उहाँले त्यतिमात्र कबुल नगरी आखिरमा उहाँसँगै उहाँको राजगद्दीमा बस्न दिने पनि प्रतिज्ञा गर्नुहुन्छ (२१ जसले जित्छ, त्यसलाई म मेरो सिंहासनमा मसित बस्न दिनेछु, जसरी म आफैले पनि जितें, र मेरा पितासँग उहाँको सिंहासनमा बसेको छु।" प्रकाश ३:२१ र "तब मैले सिंहासनहरू र त्यसमाथि बस्नेहरूलाई देखें, जसलाई इन्साफ गर्ने अधिकार दिइएको थियो। तब येशूका गवाहीको निम्ति र परमेश्वरका वचनको निम्ति शिर काटिएकाहरू, र त्यो पशु र त्यसका मूर्तिको पूजा नगर्नेहरू र त्यसको छाप निधार वा हातमा नलगाउनेहरूका आत्माहरूलाई मैले देखें। तिनीहरू फेरि जीवित भए, र तिनीहरूले ख्रीष्टसँग एक हजार वर्षसम्म राज्य गरे। प्रकाश २०:४)।

`लाउडिकियाका इसाईहरूलाई येशूले सल्लाह दिनुभएको थियो। त्यो सल्लाह के थियो हेर्नुहोस् "१८ यसकारण धनी हुनलाई आगोले खारेको सुन र आफ्नो नग्नताको शर्म ढाक्नलाई सेतो वस्त्र र तिमीले देख्न सक भनी तिम्रा आँखामा लाउनलाई मलहम, यी सबै मबाट किन्ने म तिमीलाई सल्लाह दिन्छु। १९ जत्तिलाई म माया गर्छु, म तिनीहरूलाई हप्काउँछु, र ताड़ना दिन्छु। यसकारण उत्साहित होओ। पश्चात्ताप गर। २० हेर, म ढोकामा उभिएर ढकढक्याउँछु। कसैले मेरो सोर सुनेर ढोका खोलिदियो भने, म त्यसकहाँ भित्र पस्नेछु र त्यससँग भोजन खानेछु, र त्यसले मसँग खानेछ। २१ जसले जित्छ, त्यसलाई म मेरो सिंहासनमा मसित बस्न दिनेछु, जसरी म आफैले पनि जितें, र मेरा पितासँग उहाँको सिंहासनमा बसेको छु। २२ जसको कान छ, त्यसले सुनोस्, पवित्र आत्माले मण्डलीहरूलाई के भन्नुहुन्छ।" (प्रकाश ३:१८-२२)। सुन, सेतो वस्त्र र आँखामा लगाउने मलहमको अर्थ के हो? हेर्नुहोस् १ पत्रुस १:७ "आगोबाट खारिने तर नष्ट भएर जाने सुनभन्दा पनि तिमीहरूको विश्वास मूल्यवान् छ। तिमीहरूको यो विश्वास साँचो प्रमाणित होस्, र येशू ख्रीष्ट प्रकट हुनुहुँदा प्रशंसा, महिमा र आदरको योग्य बनोस्।", यशैया ६१:१० "म परमप्रभुमा साह्रै आनन्दित हुन्छु। मेरो प्राणले मेरा परमेश्वरमा आनन्द मनाउँनेछ। किनकि उहाँले मलाई उद्धारको पोशाक लगाइदिनुभएको छ, र उहाँले मलाई धार्मिकताको वस्त्रले ढाक्नुभएको छ– जसरी दुलहाले आफ्नो शिर पूजाहारीले सिँगारेझैँ सिँगार्छन्, र दुलहीले आफैलाई रत्नहरूले आभूषित गर्छिन्।" र एफिसी १:१७,१८ "१७ म प्रार्थना गरिरहन्छु, कि हाम्रा प्रभु येशू ख्रीष्टका परमेश्वर, महिमाका पिताले तिमीहरूलाई उहाँको विषयको ज्ञानमा बुद्धि र प्रकाशको आत्मा देऊन्। १८ म यो पनि प्रार्थना गर्दछु, कि तिमीहरूको हृदयका आँखा उज्यालो होस्, र कुन आशाको निम्ति उहाँले तिमीहरूलाई बोलाउनुभएको छ, र सन्तहरूमा उहाँको महिमित उत्तराधिकारको सम्पत्ति के हो, सो तिमीहरूले जान्न सक।" हामी सेभेन्थ-डे एडभेन्टिस्टहरूले आफूहरूलाई लाउडिकियाको चर्च भनेर देख्दछौँ तब हाम्रो निम्ति लाउडिकियाको चर्चलाई येशूले पठाउनुभएको पत्रबाट कस्तो सल्लाह लिन सक्छौँ?`