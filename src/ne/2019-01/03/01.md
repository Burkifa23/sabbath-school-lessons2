---
title:  सातवटा चर्चहरूको निम्ति येशूका सन्देशहरू
date:   12/01/2019
---

### यस अध्यायका मूल पदहरू
प्रकाश २:८-११, प्रकाश २:१२-१७, प्रकाश २:१८-२९, प्रकाश ३:१-६, प्रकाश ३:७-१३, प्रकाश ३:१४-२२ र, यशैया ६१:१०।

> <p>यस अध्यायको मूल सार पद</p>
> "जसले जित्छ, त्यसलाई म मेरो सिंहासनमा मसित बस्न दिनेछु, जसरी म आफैले पनि जितें, र मेरा पितासँग उहाँको सिंहासनमा बसेको छु।" (प्रकाश ३:२१)।

येशूले यूहन्ना मार्फत पात्मोस टापुबाट सातवटा पत्रहरू उहाँका जनहरूलाई पठाउनुभएको थियो। ती सन्देशहरू यूहन्नाको समयमा भएका एशियाका चर्चहरूप्रति सरोकार राखेर लेखिएको भएतापनि इतिहासभरि रहेका चर्चहरूको अवस्थालाई मध्यनजर राखेर लेखिएको हो। विभिन्न प्रतीकहरूद्वारा चर्चहरूमा हुने अवस्थाहरूको भविष्यवाणीस्वरुप चित्रण गरिएको छ। ती सन्देशहरूलाई सँगसँगै केलाएर हेर्यौँ भने ती सबैको बनावटमा छवटा शैली अपनाइएको पाइन्छ। १. येशूले प्रत्येक चर्चलाई नाउँद्वारा सम्बोधन २. सम्बोधनको क्रममा पहिलो वाक्यको दोस्रो अंशमा "यी कुराहरू भन्दछ" भनेर लेखिएको छ। प्रकाश १ अध्यायमा येशूको वारेमा जसरी वर्णन गरिएको छ र प्रतीकहरू समावेश भएका छन् तिनैलाई प्रयोग गरेर प्रत्येक चर्चलाई आफ्नो चिनारी दिएर लेखिएको छ। येशूका ती विवरणहरू प्रत्येक चर्चको विशेष आवश्यकता सुहाउँदो वर्णन गरिएको छ। त्यसको अर्थ विश्वासीहरूको विभिन्न अवस्था र विभिन्न संघर्षहरूप्रति आफू संवदनशील भएको र तिनीहरूलाई साथ दिन आफू सक्षम् भएको येशूले औँल्याउनु हुन्छ ३. येशूले प्रत्येक चर्चको मुल्याङ्कन गर्नुहुन्छ ४ आफ्नो परिस्थितिबाट कसरी उम्किने भनेर येशूले सल्लाह दिनुहुन्छ ५. प्रत्येक सन्देशमा पवित्र आत्माको सन्देशलाई सुन्न अनुरोध गरिएको छ र ६. जसले पवित्र आत्माको अगुवाईमा चलेर विजयी जीवन बिताउँछ त्यसलाई दिइने इनामको प्रतिज्ञा समावेश भएको पाइन्छ।

अघिल्लो अध्यायमा एफिससको चर्चलाई लेखिएको प्रथम पत्रलाई केलाएर हेरेका थियौँ, यस अध्यायमा बाँकी चर्चहरूलाई दिइएको सन्देशहरूको अध्ययन गर्नेछौँ। प्रत्येक चर्चको अवस्था हेरेर त्यसको आवश्यकतालाई जवाफ दिँदै येशूले आशा प्रदान गर्नुहुन्छ। ती चर्चहरूलाई येशूले दिनुभएको सन्देश अनुसार त्यसबेलाका चर्चहरूको निम्तिमात्र होइन अहिलेका चर्चहरूको आवश्यकतालाई पनि उहाँले पुर्याउनुहुन्छ भनेर हामी ढुक्क हुनसक्छौँ।