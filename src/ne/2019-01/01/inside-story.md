---
title:  कथा
date:   04/01/2019
---

#### हेलिकोप्टरद्वारा उद्धार

_केनोप केनोप, ५०, बोत्स्वाना_

केनप बोत्स्वाना एडभेन्टिस्ट चर्चको अगुवा हुन्। एक दिन उनी अफ्रिकाको दुई वटा ठूला सहरहरूको बीचमा आफ्नो मर्सेडिज कार रफ्तारमा हाँक्दै थिए। त्यसबेला उनको कारमाथि हेलिकोप्टरको आवाज घन्कियो। हेलिकोप्टर उनको कारको नजिकै माथिबाट उड्न थाल्यो। सायद कुनै अपराधीको पछि त्यो हेलिकोप्टर लागेको होला भनेर केनोपले सोचे। उनी गइरहेको राजमार्गमा केही मिनेट अघि एक जना मानिस हिँड्दै गरेकोले त्यो हेलिकोप्टर उसको पछि लागेको होला भनेर उनले ठानेका थिए।अनि त्यो हेलिकोप्टर त उनको कारको  अगाडि बिस्तारै आएर पो ओर्ल्यो। केनोपको सातोपुत्लो गयो। उनले आफ्नो कार रोके। हेलिकोप्टरको पंखाको आवाजले उनको कान खाइरहेको थियो। एक छिनपछि हेलिकोप्टरको आवाज रोकियो। केनोप आफ्नो कारबाट बाहिर निस्के। यदि कुनै पुलिसको वाहन कुनै कारको अगाडि रोकिएमा भने त्यो कारको चालक पुलिसकहाँ जानुपर्ने बोत्स्वानाको कानून छ। चर्चको कार्यक्रममा भाग लिएर आएका  केनोप औपचारिक पोशाकमा थिए। उनले पुलिसको कहिल्यै पनि सामना गर्नुपरेको थिएन। उनलाई थाहा भएन उनी त्यस हेलिकोप्टरको अगाडि जाने हो वा नजाने।

एक छिनपछि दुई जना पुलिसका हाकिमहरू हेलिकोप्टरबाट ओर्ल्हे र केनोपलाई चौरको घाँसमा बोलाए। "हजुर, तपाईँलाई हामी रोकिरहेकाछौँ" एकजना अफिसरले भन्यो। केनोपले के बोल्ने उनलाई थाहा भएन। उनको मुख सुकेको थियो। तर हतपत उनले "केको लागि" भनेर दुई शब्द निकाले।

"तपाईँले आफ्नो गतीको सिमिततालाई नाघेर मोटर चलाइरहनुभएको छ। त्यसैकारणले तपाईँलाई हामीले रोकेका हौँ" उक्त अफिसरले भन्यो। अफिसरले सत्य भनिरहेको थियो। केनोप उत्तरी बोत्स्वानाको फ्रान्सिसटाउनबाट त्यस देशको राजधानी ग्याब्रोनमा जाँदै थिए। त्यो राजधानी २७० माइल अर्थात् ४३५को दुरीमा छ। उनी त्यस दिनको अपरान्ह ग्राब्रोनमा पुग्नुपरेको थियो। उत्तरी बोत्स्वानामा खोल्न लागिरहेको एडभेन्टिस्ट चर्चको प्रथम एडभेन्टिस्ट प्राथमिक स्कूलको बारेमा छलफल गर्न बसेको बैठकमा भाग लिएर उनी फ्रान्सिसटाउनबाट फर्कन्दै थिए। उनी आफ्नो घरमा छिटै फर्कन चाहेका थिए। उनी निर्धारित गतिभन्दा बढि तिस किलोमिटरको रफ्तारमा आफ्नो गाडी हाँक्दै थिए। 	केनोपले पुलिसलाई आफ्नो चालकको लाइसेन्स देखाए। उनी लाजले भुतुक्कै भइरहेका थिए। राजमार्गमा रहेका दायाँबायाँ रहेका दुवै सडकहरूमा मोटरहरू रोकिएका थिए। पुलिसको हेलिकोप्टर देखेर ती मोटरका चालकहरू उत्सुक भएर हेरिरहेका थिए। दोस्रो अफिसरको अनुहार उनलाई चिने जस्तो देखिएको थियो। केनोप राष्ट्रिय टेलिभिजनमा बारम्बार देखिने भएकोले होला वा पुलिस स्कूलमा उनले लोकप्रिय सेमिनार चलाएकोले उक्त अफिसरले आफूलाई चिनेको होला भनेर उनले सोचे। पहिलो अफिसरले केनोपलाई सोधे, "तपाईँ कहाँ जाँदै हुनुहुन्छ?" "ग्याब्रोनमा" केनोपले जवाफ दिए। "होसियार हुनुहोस्" चालकको लाइसेन्स फिर्ता गर्दै उक्त अफिसरले भन्यो "तपाईँ जान सक्नुहुन्छ।" केनोपले अचम्म माने र यसरी लाइसेन्स तुरन्तै फिर्ता दिएकोमा उनलाई के भयो सो विश्वासै लागिरहेको थिएन। अफिसरले केनोपको कार वरिपरि हेर्यो। त्यो कार हेलिकोप्टरबाट उडाएको धुलो र घाँसले छोपेको थियो। "तपाईँको कारलाई फोहर बनाएकोमा हामीलाई माफ दिनुहोस्" उनले भने। लाजले र राहतले केनोपको अनुहार देखिएको थियो। उनी केही दण्ड नपाइ फुत्किन सकेका थिए। कस्तो मिठो माफी: "त्यसबेलमा मैले माफी दिनु  भनेको कतिको महत्त्व रहेछ भनेर अनुभव गरेँ" केनोपले भने, "माफी दिने सानोतिनो वा झिनो देखिएतापनि जीवनमा अरूलाई क्षमा वा माफ दिनु अत्यन्त महत्त्व छ। यो पाठ मैले पुलिसबाट सिँके र अरूहरूलाई पनि माफ दिन परमेश्वरले मलाई सहयोग गरुन् भनेर म प्रार्थना गर्दैछु।" बोत्स्वानामा निर्धारित गति नाघेर कार चलाउँदा पुलिसको हेलिकोप्टरले रोक्ने चलन त्यति धेरै छैन। तर हेलिकोप्टर नै रोकेर पुलिसले माफी माग्नुत झन बिरलै हो भनेर केनोपले भने।"त्यत्रो हेलिकोप्टरले मलाई रोकेर मलाई हेरेर माफ माग्दै फर्कनु भनेको तिनीहरूको समय र बल खेर फाल्नु थियो। यो मैले बुझ्नै नसकेको घट्ना हो। जसरी मलाई रोक्दा मलाई छक्क लागेको थियो त्यसरी नै मसँग माफ माग्दा त मलाई झन अचम्म मानेको थिएँ।" बोट्स्वाना युनियन कन्फरेन्सको अध्यक्ष केनोपले खुशी हुँदै व्यक्त गरे।सन् २०१७मा वर्ष ५०को केनोपले यो घट्ना बोट्स्वानामा रहेको नयाँ इस्टर्न गेट प्राइमरी स्कूलमा निरीक्षण गर्न गइरहेको बेलामा यस कथाको लेखकलाई भनेका थिए। त्यो स्कूल सन २०१५को तेर्हौँ साबथस्कूलको भेटीको सहयोगले निर्माण भएको थियो। यो घट्ना भनिरहेको बेलामा पुलिसको हेलिकोप्टर माथि आकाशमा उडिरहेको थियो।

"जब जब म माथि आकाशमा हेलिकोप्टर उडिरहेको देख्छु मलाई असजिलो लाग्छ र म कुन रफ्तारले गाडि चलाइरहेको छु त्यसप्रति म चनाखो हुन्छु। अनि म क्षमाको मिठासपनालाई सम्झन्छु र मेरो कार हाँक्ने जिम्मेवारी पनि। त्यो घट्ना फेरि दोहोरिएको म चाहन्न।" केनोपले आफ्नो भित्री भावना व्यक्त गरे।