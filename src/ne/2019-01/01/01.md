---
title:  पात्मोसबाट सुसमाचार
date:   29/12/2018
---

### यस अध्यायका मूल पदहरू
प्रकाश १:१-८, यूहन्ना १४:१-३, व्यवस्था २९:२९, यूहन्ना १४:२९, रोमी १:७, फिलिप्पीहरूलाई ३:२० र दानिएल ७:१३,१४।

> <p>यस अध्यायको मूल सार पद</p>
> "त्यो मानिस धन्य होस्, जसले अगमवाणीका यी वचनहरू उच्च स्वरले पाठ गर्दछ, र धन्य हुन् तिनीहरू, जसले सुन्दछन् र त्यहाँ लेखिएका कुरा पालन गर्दछन्, किनकि समय नजिक छ।" (प्रकाश १:३ रूपानन्तरित)। 

प्रकाशको पुस्तकमा लेखिएका भविष्यवाणीहरू यूहन्नालाई दर्शनहरूद्वारा प्रकट गराइएको थियो। १९औं शताब्दीभन्दा अघि यूहन्नालाई मरोस भनेर एजियन समुद्रको पातमोसिन नाउँ भएको अनकन्टार पत्थरै पत्थर भएको सानो टापुमा फ्याकिएको थियो (प्रकाश १:९)। त्यो ठाउँ पश्चिमी मुलुक ग्रीक र आनाटोलिया भन्ने पहाडहरूको बीचमा भएको भूमध्य सागरमा पर्दछ। मृत्युको निम्ति पर्खिरहेका यूहन्नालाई प्रभु येशूले विशेष दिब्यदर्शन दिनुभएको थियो। उक्त दर्शनमा देखेका वृतान्तलाई यूहन्नाले लेखेका थिए।  जसले यस पुस्तकमा लेखिएका भविष्यवाणी वा वचनहरू पढ्दछ, सुन्दछ र त्यहाँ लेखिएका शिक्षाहरू अनुसार चल्दछ त्यसलाई श्यावासीमात्र होइन धन्यको व्यक्ति भनेर  प्रकाश १:३मा ठोकुवा गरेर लेखिएको छ। यस पुस्तकमा लेखिएका सामग्रीहरू कुनै मानिसको सोच वा तपस्या गरेर लेखिएको नभइ येशू स्वयमद्वारा दर्शनमा देखाइए अनुसार लेखिएको हुनाले यसमामात्र होइन उहाँले आफ्नो अरू वचन सुनेर पालन गर्नेलाई चट्टानमा बनाइको घर जस्तै हो भनेर यसरी  भन्नुभएको थियो "४६ “मैले भनेका कुरा गर्दैनौ भने किन मलाई "प्रभु, प्रभु", भन्दछौ? (अर्थात् इसाई हुँ भन्ने आँट तिमीहरू किन गर्दछौ?)  ४७ जो मकहाँ आउँछ, मेरा वचन सुन्छ र तीअनुसार गर्छ, त्यो कस्तो मानिस हो, म तिमीहरूलाई बताउनेछु। ४८ त्यो एउटा घर बनाउने मानिसजस्तो हो, जसले गहिरो खनेर चट्टानमाथि जग बसाल्यो। अनि जब भल चल्यो, र जलप्रवाह उर्लिआएर त्यस घरमा ठोकियो, तब त्यस घरलाई हल्लाउन सकेन, किनकि त्यो पक्का बनाइएको थियो। ४९ तर जसले सुन्छ र पनि त्यसअनुसार गर्दैन, त्यो एक जना यस्तो मानिस हो, जसले जमिनमाथि जगविनाको घर बनायो। जब त्यस घरमाथि भल आएर ठोकियो, तब त्यो घर तुरुन्तै ढल्यो, र त्यस घरको ठूलो सर्वनाश भयो।”  (लूका ६:४६-४९ याद गर्नुहोस् यहाँ येशू चट्टान हुनुहुन्छ भनेर आभास दिइएको छ)। चर्चमा जम्मा भएर सन्देशहरू सुन्ने विश्वासीहरूलाई लक्षित गर्दै त्यो आशिष दिने पद लेखिएको हो। तर यसमा लेखिएका सन्देशहरूको आशिषको उपभोग गर्न केवल सुन्नेहरू वा हल्कारूपमा पढ्नेहरूलाई मात्र होइन तर यसमा लेखिएका वचनहरू बुझेर पालन गर्नेहरूलाई भनिएको हो। (यही आशिषको प्रतिज्ञा येशूले प्रकाशको पुस्तकको अन्तमा पनि यसरी दिनुभएको थियो “हेर, म चाँड़ै आउँदैछु। यस पुस्तकको अगमवाणीका वचन पालन गर्ने धन्यको हो।” (प्रकाश २२:७)।

प्रकाशको पुस्तकमा लेखिएका भविष्यवाणीका वचनहरूले आफ्ना जनहरूप्रति परमेश्वरले कस्तो चासो राख्नुहुन्छ भनेर प्रमाणित गर्दछ। हामीहरूको जीवन छोटो र नासभएर जाने तत्व हो भनेर जीवनको वास्तविकतालाई औँल्याउँदै येशूले दिनुहुने मुक्तितिर र सुसमाचार सुनाउने आह्वानतिर हाम्रो ध्यान केन्द्रित गर्दै यो पुस्तक हामीहरूको समिपमा प्रस्तुत गरिएको हो। यस पुस्तकले येशू हामीहरूको स्वर्गको मूल पुजारी र राजा हुनुहुन्छ भनेर औँल्याइएकोलाई हामीहरूको दिमागमा घुसाउन जरुरी ठान्नुपर्दछ।

बाइबलमा लेखिएका भविष्यवाणीहरू अन्धकार स्थानको बत्ती जस्तै चम्केको हुन्छ (पत्रुसले भन्दछन् "हामीसित भएका अगमवक्ताहरूको वचन अझ निश्चित भएको छ। झिसमिसे उज्यालो नहोउञ्जेल र तिमीहरूका हृदयमा बिहानको तारा नउदाँउञ्जेल अन्धकारमा बलिरहेको दियोलाई झैँ तिमीहरूले त्यस वचनलाई ध्यान दियौ भने असल गर्नेछौ।" २ पत्रुस १:१९)। ती भविष्यवाणीहरू हामीहरूको बर्तमान जीवनको मार्गदर्शकको रूपमा छन् भने भविष्यको निम्ति आशाको दियो भएर बलिरहेको हुन्छ। येशू ख्रीष्टको दोस्रो महिमित आगमन नहुञ्जेल र परमेश्वरको अनन्तको राज्य पुनस्थापना नहुञ्जेल हामीहरूलाई भविष्यवाणीको अगुवाइको आवश्यकता छ।