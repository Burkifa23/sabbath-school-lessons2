---
title:  उपसंहार
date:   04/01/2019
---

थप सामग्रीको निम्ति एलेन जी ह्वाइटद्वारा लिखित टेस्टिमोनिज टु मिनिस्टर्स एण्ड गस्पल वर्कर्सको पृ. ११२-११९मा उल्लेखित अध्याय "द स्टडी अभ द बुक्स अभ दानिएल एण्ड रिभलेशन" पढ्नुहोस्।

"विश्वको इतिहासभरि रहेका र छरिएका येशूभक्तहरूको निम्ति सान्त्वना र साहस दिन र अगुवाई गर्न प्रकाशको पुस्तक लेखिएर दिइएको हो।...प्रकाशले कुनै कुरा प्रकट गरिएको भन्ने बुझाउँछ। त्यस पुस्तकमा उल्लेख गरिएका रहस्यहरू प्रभु आफैले आफ्ना सेवकलाई प्रकट गर्नुभएको थियो। सबै येशूभक्तहरूले त्यो पुस्तक खोलेर अध्ययन गरुन् भन्ने परमेश्वरको चाहना हो। त्यसै अनुसार त्यस पुस्तकको खाका तयार पारिएको छ। यसमा लेखिएका सामग्रीहरू पृथ्वीको इतिहासको अन्तमा रहनेहरूको निम्ति र यूहन्नाको समयमा रहेकाहरूलाई सम्बोधन गरेर लेखिएका हुन्। त्यस पुस्तकमा उल्लेख भएका कतिपय बृतान्त अर्थात् दृश्यहरू विगतमा बितेका थिए भने कुनै अहिले नै भइरहेको पाइन्छ, कुनै बृतान्तहरूले अन्धकारको शक्ति र स्वर्गको राजकुमारको शक्तियहरूको बीचमा भइरहेको महान् युद्धको अन्त्यलाई देखाउँछ भने कुनै बिवरणले नयाँ पृथ्वीमा मुक्ति पाएकाहरू विजयी उल्लासका साथ हर्षले पस्नेछन् भनेर प्रकट गर्दछ।

"प्रकाशको पुस्तकमा उल्लेख गरिएका प्रत्येक प्रतीक र साङ्केतिक शब्द ब्याख्या गर्न सकिँदैन भनेर कसैले नसोचोस र त्यसमा भएका सत्यहरूको अर्थ खोजेर अध्ययन गर्नु वेकारको छ भनेर कसैले नठानुन्। जसले यूहन्नालाई रहस्यहरू प्रकट गर्नुभयो त्यसरी नै इमान्दारिताकासाथ उक्त पुस्तक पढेर खोजनीति गर्नेहरूलाई परमेश्वरले स्वर्गको स्वाद चखाइदिनुहुनेछ। सत्यलाई ग्रहण गर्न जसको हृदय खोलिरहेको हुन्छ त्यसलाई यसमा लेखिएका शिक्षाहरूलाई बुझ्न सामर्थी बनाइनेछ। जसले यस पुस्तकमा लेखिएका भविष्यवाणीका  वचनहरू सुन्दछन् र त्यसै अनुसार चल्दछन् उसलाई आशिषको प्रतिज्ञा दिइएकोछ।" -एलेन जी ह्वाइट, द आक्टस् अभ आपोस्टल्स, पृ. ५८३-५८५बाट रूपान्तरित।

**चिन्तनमनन्**

`अ) यदि प्रकाशको पुस्तकले येशूको बारेमा स्पष्ट रुपमा प्रकट गर्दछ भने महाप्रलय वा महासंहारको घट्ना अर्थात् आपोकेलिप्स apocalypse शब्द वर्तमान संसारमा किन नकारात्मक भइरहेको छ? यसैले नै कतिपय इसाई भनाउँदाहरूको बीचमा प्रकाशको पुस्तकको बारेमा गलत तथा लोकप्रिय धारणा प्रचलित भएको कसरी देखाउँछ? प्रकाशको पुस्तकमा लेखिएका भविष्यवाणीहरूसँग किन डर तथा भय भन्ने शब्द जोडिएको पाइन्छ?`

`आ) कतिपय मानिसहरूले चाहे इसाई भनाउँदाहरू नै किन नहुन् युगको अन्तको बारेमा र येशूको दोस्रो आगमनको बारेमा अनेकौँ अडकलबाजी वा भविष्यवाणीहरू गरिएका थिए र गरिरहेका छन्। विगत २० वर्षको अवधिमा ती भविष्यवाणीहरू असफल भएका केही उदाहरणलाई सोच्नुहोस्। जुनसुकै नियतले मानिसहरूले ती भविष्यवाणीहरू गरेतापनि (कसैको नियत थाहा पाउन हामी सक्षम् छैनौँ) ती भविष्यवाणी पूरा नहुँदा त्यसले कस्ता नकारात्मक परिणाम पाइरहेको छ? ती भविष्यवाणीहरूको पछि लाग्नेहरूको हृदय कस्तो होला? इसाई भनाउँदाहरूले येशूको आगमन र संसारको अन्त्यको बारेमा अनेकौँ भविष्यवाणी गरेर सफल नहुँदा येशूलाई विश्वास नगर्नेहरूले येशू र इसाईप्रति कस्तो सोच राखे होलान्? हामी सेभेन्थ-डे एडभेन्टिस्टहरूले बाइबलमा लेखिएका भविष्यवाणीहरूलाई विश्वास गर्दछौँ र तिनीहरूमा भएका घट्नाहरूले युगको अन्त्यलाई स्मारकको रूपमा देख्दछौँ, तैपनि जब हामी अरूलाई सिकाउँछौँ तब हामीले भविष्यवाणी कसरी बुझेकाछौँ भनेर ठिक संतुलनमा राखेर कसरी बुझाउने?`