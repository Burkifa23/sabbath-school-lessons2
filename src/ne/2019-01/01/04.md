---
title:  प्रकाशको पुस्तकमा भएका विभिन्न प्रतीक, साङ्केतिक चित्रणका भाषाहरू
date:   01/01/2019
---

यूहन्ना, दानिएल र इजकिएलले दर्शनहरू देखेका थिए। ती सबै दर्शनहरूमा एउटा कुरा सबैसँग मिल्छ। त्यो के हो? हेर्नुहोस्: प्रकाश १३:१ "समुद्रबाट एउटा पशु निस्किआएको मैले देखें, जसका दश वटा सिङ र सात वटा शिर थिए। त्यसका सिङमा दश वटा मुकुट थिए, र त्यसका शिरमा ईश्वर-निन्दाको नाउँ थिए।", दानिएल ७:१-३ "१ बेबिलोनका राजा बेलसजरको पहिलो वर्षमा दानिएल आफ्नो ओछ्यानमा पल्टिरहँदा तिनले सपना र दर्शनहरू देखे। तिनले त्यस सपनाको सार लेखे। २ दानिएलले भने, “मेरो दर्शनमा राती मैले हेरिरहँदा मेरो अगि आकाशका चार बतासहरूले ठूलो समुद्रलाई मन्थन गरिएका थिए। ३ एक-अर्काबाट फरक चार ठूला पशुहरू समुद्रबाट निस्के।" र इजकिएल १:१-१४ "१ तीसौँ वर्षको चौथो महिनाको पाँचौँ दिनमा जब म निर्वासितहरूसँग कबार नदीको किनारमा थिएँ, तब स्वर्ग खोलियो र मैले परमेश्वरका दर्शनहरू देखें। २ त्यस महिनाको पाँचौँ दिनमा– यहोयाकीन राजा कैद भएको यो पाँचौँ वर्ष थियो– ३ बेबिलोनीहरूको देशमा कबार नदीको किनारमा परमप्रभुको वचन बूजीको छोरो इजकिएल पूजाहारीकहाँ आयो। त्यहाँ परमप्रभुको हात तिनीमाथि थियो। ४ मैले हेरें, र आँधीबेहरी उत्तरबाट आइरहेको देखें– एउटा विशाल बादल, बिजुलीको चमकसमेत, जसको वरिपरि चहकिलो उज्यालो थियो। त्यस आगोको माझ जल्दो धातुझैँ देखिन्थ्यो, ५ र आगोमा चार जीवित जीवात भएजस्तो केही देखा पर्यो। तिनीहरूको आकृति हेर्दा एउटा मानिसको जस्तै देखिन्थ्यो, ६ तर हरेकका चार मोहड़ा र चार पखेटा थिए। ७ तिनीहरूका गोड़ा सीधा थिए, तिनीहरूका खुट्टा बाछाका खुरजस्ता थिए। ती टल्काइराखेका काँसाजस्तै टल्कन्थे। ८ तिनीहरूका पखेटामुनि चारैतिर मानिसजस्ता हातहरू थिए। ती चारै जीवातका मोहड़ा र पखेटाहरू थिए, ९ र तिनीहरूका पखेटा एउटाले अर्कोलाई छोएको थियो। कतैतिर लाग्दा हरेक नै सोझै अगाड़ि हिँड्थ्यो। तिनीहरू यताउता फकंर्दैनथिए। १० तिनीहरूको मोहड़ा यस्ता देखिन्थे: ती चारै जीवातको एउटा मोहड़ा मानिसको झैँ थियो। तिनीहरूको दाहिनेपट्टिको मोहड़ाचाहिँ सिंहको झैँ, देब्रेपट्टिको मोहड़ाचाहिँ गोरुको झैँ, र पछाडिपट्टिको मोहड़ाचाहिँ गरुडको झैँ थियो। ११ तिनीहरूका मोहड़ा यस्तै थिए। तिनीहरूका पखेटाचाहिँ बाहिर र मास्तिर फैलिएका थिए। हरेकका दुई पखेटाले चाहिँ एउटाले अर्काको पखेटालाई छोएका थिए, र अरू दुई पखेटाले आ-आफ्नो शरीर ढाकेका थिए। १२ तिनीहरू हरेक सोझै हिँड्थे। आत्मा जता-जता गयो त्यतै तिनीहरू जान्थे। तिनीहरू यताउता नफर्की हिँड्थे। १३ ती जीवित जीवातको आकृति जलिरहेको आगोको भुङ्ग्रो वा राँकोजस्तो थियो। आगो ती जीवातहरूका बीचमा केही यतादेखि उता र उतादेखि यता गइरहेको देखिन्थ्यो। आगो चहकिलो थियो, अनि त्यसबाट बिजुली निस्कन्थ्यो। १४ ती जीवातहरू बिजुली चम्केजस्तै यतादेखि उता र उतादेखि यता वेग हान्थे।" 

``

"उहाँले आफ्ना स्वर्गदूत पठाउनुभएर उहाँका सेवक यूहन्नालाई प्रकट गर्नुभयो।" यहाँ एउटा अत्यन्त महत्त्वपूर्ण शब्द प्रकाशको पुस्तकमा उल्लेख गरिएको छ। प्रकट भन्ने शब्द अङ्ग्रेजीमा signified (सिग्निफाइद) प्रयोग गरिएको छ। यो शब्द ग्रीक शब्द   semaino (सिमाइनो)बाट अनुवाद गरिएको हो। त्यसको अर्थ विभिन्न साङ्केतिक लवजहरू प्रयोग गरेर कुनै कुरो बुझाउन खोज्नु, जनाउन खोज्नु अर्थात् भेद खुलाउन खोज्नु हो। यो शब्द ग्रीक भाषामा अनुवाद गरिएको पुरानो करारमा (सेप्टुआजिन्ट) प्रयोग गरिएको छ। ई.पू. छैठौँ शताब्दीमा बेबिलोनको (आधुनिक इराक) सम्राट् नबुकदनेसरले एक रात आफ्नो सपनामा भयानक मूर्ति उनको सामुन्ने खडा भएको देखेका थिए। त्यस मूर्तिको टाउको सुनको, छाती चाँदीको, कम्मर ढलौतको, खुट्टा फलामको र पाइताला फलाम र माटो मिसिएको थियो। बिहान बिउँझिदा उनले आफ्नो सपना बिर्सेका थिए।। त्यो सपना बताउन र त्यसको रहस्य खोल्न आफ्नो देशका सम्पूर्ण बुद्धिजिवि, जादु, टुनामुना गर्ने र ज्योतिषीहरूलाई सम्राट्ले अर्हाएका थिए। तिनीहरू कसैले पनि सम्राट्को इच्छा पूरा गर्न नसकेपछि तिनीहरू सबैलाई मार्न उनले उर्दी दिएका थिए। त्यसबेला त्यहाँ दानिएल उपस्थित भएका थिएनन्। तर जब दानिएललाई पनि मार्न सैनिक आइपुगे तब उनले सम्राट्कहाँ गएर उनको सपना र त्यसको अर्थ बताइदिएका थिए। दानिएल २:४५मा उल्लेख गरिएको छ "भविष्यमा के हुनेछ सो कुरो परमेश्वरले राजालाई देखाइदिनुभएको छ।" यूहन्नाले पनि दर्शनमा  देखेका विभिन्न दृश्यहरू र घट्नाहरू प्रतीक र सङ्केतहरूद्वारा देखेका थिए। ती देखिएका दृश्य तथा घट्नाहरूलाई यूहन्नाले पनि प्रकाशको पुस्तकमा "प्रकट" गरिएको भन्ने शब्द प्रयोग गरेर लेखेका थिए। पवित्र आत्माको अगुवाईमा यूहन्नाले आफ्नो दर्शनमा देखेका विभिन्न सङ्केत तथा प्रतीकहरूलारूलाई बडो मेहनतकासाथ प्रकाशको पुस्तकमा लेखी राखेका थिए (प्रकाश १:२)।

त्यसको अर्थ हामीले यो बुझ्नुपर्छ कि प्रकाशको पुस्तकमा लेखिएका प्रायजसो भविष्यवाणीहरूका भाषाहरू अक्षरस वा जस्ताको त्यस्तै अर्थ लगाउनु मनासिव हुँदैन। प्रायजसो बाइबल  पढ्दा मानिसहरू बाइबलका पदहरू बुझ्न जस्ताको त्यस्तै बुझ्नुपर्छ भनेर अनुमान गर्दछन्। सङ्केतलाई बुझाउन शब्दहरूले औँल्याएमात्र त्यसको अर्थ लगाउनुपर्छ भनेर मानिसहरूले सोच्दछन्। तर प्रकाशको पुस्तकमा दुई थरीका सामग्रीहरू छन्। एक थरीचाहिँ अक्षरसमा बुझ्नुपर्छ भने अर्को चाहिँ विभिन्न सङ्केत र प्रतीकहरूलाई बुझ्न ती विभिन्न सङ्केत र प्रतीकहरूलाई नै प्रयोग गरेर अर्थ बुझ्न खोज्नुपर्छ। यूहन्नाले देखेका दृश्य र घट्नाहरू कुनै पनि काल्पनिक वा मनगढन्ते नभएर यथार्थ नै थिए तर तिनीहरूलाई व्यक्त गर्न साङ्केतिक लवजहरू उनले प्रयोग गरेका थिए।

भविष्यवाणीहरूका सन्देशहरूको व्याख्यालाई गलत ढङ्गले नगरियोस भनेर विभिन्न प्रतीक र साङ्केतिक लवजहरू प्रयोग गरेर प्रकाशको पुस्तक लेख्नुको कारण हो। बाइबललाई विभिन्न मानिसहरूले कतिपय समयमा आआफ्नै सोच अनुसार व्याख्या गरिएको पाइएको छ। तर भविष्यवाणीका सन्देशहरूलाई गलत ढङ्गले व्याख्या नगरियोस् भनेर हाम्रै हितको सुरक्षा राख्न प्रकाशको पुस्तकमा विभिन्न प्रतीक र साङ्केतिक भाषाहरू प्रयोग गरिएका हुन् भनेर हामीले ख्याल गर्नुपर्छ। जब ती साङ्केतिक र प्रतीकहरूको बारेमा अर्थ लगाउँछौँ तब त्यसमा होसियारी अपनाउनुपर्छ। कुनै पनि मानवीय कल्पना, हामीहरूको संस्कार वा संस्कृति र वर्तमान समयलाई प्रयोग गरेर प्रकाशको पुस्तकमा भएका प्रतीकहरूको अर्थ कसैलाई पनि लाद्न उचित हुँदैन। बरू ती प्रतीक वा साङ्केतिक भाषाहरू बुझ्न बाइबललाई नै प्रयोग गर्नुपर्छ र कुन सन्दर्भमा ती शाङ्कतिक वा प्रतीकहरू लेखिएका हुन् भनेर तिनीहरूभित्रै गएर बुझ्न खोज्नुपर्छ अनिमात्र प्रकाशको पुस्तक बुझ्न सकिन्छ।

अझ यथार्थमा भन्ने हो भने प्रकाशको पुस्तकमा लेखिएका प्रायजसो प्रतीकहरू पुरानो करारबाट चित्रण गरिएका हुन् भनेर हामीले ख्याल गर्नुपर्छ। भविष्यमा हुने घट्नाहरूलाई बुझाउन विगतका भाषाहरू परमेश्वरले किन प्रयोग गर्नुभयो त? विगतमा कार्यान्यन् भएका उहाँका उद्धार तथा मुक्तिका कामहरू जसरी भएका थिए त्यसरी नै भविष्यमा पनि हामीहरूको मुक्ति वा उद्धारको काम परमेश्वरले कार्यान्यन् गर्नुहुनेछ भनेर हामीहरूको दिमागमा गहिरोसँग छाप लागोस् भनेर पुरानो करारका लवजहरू प्रयोग गरिएका हुन्। आफ्ना जनहरूको निम्ति परमेश्वरले विगतमा जे गर्नुभयो त्यही आफ्ना जनहरूको निम्ति भविष्यमा पनि गर्नुहुनेछ। त्यसकारण प्रकाशको पुस्तकमा भएका विभिन्न प्रतीकहरू र साङ्केतिक लवजहरू वा चिन्हहरू बुझ्न प्रयत्न गर्न चाहन्छौँ भने हामीले पुरानो करारतिरै ध्यान दिएर अघि सर्नु आवश्यक छ।