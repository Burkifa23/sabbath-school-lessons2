---
title:  प्रकाशको पुस्तकको उद्देश्य
date:   31/12/2018
---

प्रकाशको पुस्तकको उद्देश्य भविष्यमा हुने घट्नाहरूको विवरण दिनु हो त्यो पनि प्रकाशको पुस्तक लेखिएको समयदेखि भनेर प्रकाश १:१ले हामीलाई बताउँछ। प्रकाशको पुस्तकको विषयसूचीको मुख्य भागहरू केले ओगटेको छ भनेर यो पुस्तक पढ्ने प्रायजसोले ख्याल गरेका हुन्छन्। यसमा लेखिएका कतिपय भविष्यवाणीहरू हामीहरूको दृष्टिकोणमा पूरा भइसकेको वा पूरा हुन बाँकी नै छ। भविष्यले हामीलाई जहाँ पुर्याएतापनि परमेश्वरको नियन्त्रणमा हामी सबै छौँ भन्ने विश्वास दिलाउन बाइबलमा लेखिएका भविष्यवाणीहरूको लक्ष्य हो। प्रकाशको पुस्तकको विशेषता पनि त्यही हो: विश्वको इतिहासभरि परमेश्वर आफ्ना जनहरूसँग हुनुहुन्छ भनेर हामीलाई विश्वास दिलाउन र अन्तिम समयमा के के हुनेछ भनेर चनाखो गराउन यो पुस्तक हाम्रो समक्ष प्रस्तुत गरिएको हो।

त्यसको फलस्वरुप प्रकाशको पुस्तकमा लेखिएका भविष्यवाणीहरूको दुई वटा ब्यवहारिक लक्ष्यहरू छन्: वर्तमान संसारमा हामीले कसरी अर्थपूर्ण जीवन बिताउने भनेर सिकाउन र भविष्यमा आइपर्ने जुनसुकै परिस्थितिको सामना गर्न हामीलाई तयार पार्न।

`एउटा कुरा हामीले ख्याल गर्नुपर्छ: बाइबलमा सबै रहस्यहरू हामीलाई खुलाइएका छैनन्। व्यवस्था २९:२९ले जुन कुराहरू हामीलाई खुलाएका छन् त्यसको उदेश्य के हो भनेर बताउँदछ अर्थात् हामीलाई देखाइएका भविष्यवाणीहरूका उदेश्यहरू के हुन् भनेर हामीलाई प्रकट गराइएको छ। हेर्नुहोस् व्यवस्था २९:२९ "प्रकट नभएका कुराहरू परमप्रभु हाम्रा परमेश्वरका हुन्। तर हामीले यस व्यवस्थाका सम्पूर्ण वचन पालन गर्नलाई प्रकट भएका कुराहरू हाम्रा र हाम्रा सन्तानका लागि सदाको निम्ति हुन्।" साथै प्रकाश २२:७ " ७ “हेर, म चाँड़ै आउँदैछु। यस पुस्तकको अगमवाणीका वचन पालन गर्ने धन्यको हो।”`

भविष्यमा हुने आतङ्कका विषयमा हाम्रो कौतुहलता मेटाउन भविष्यमा हुने घट्नाको मिति तोक्नु प्रकाशको पुस्तकको लक्ष्य होइन। हामीलाई भविष्यका के महत्त्वपूर्ण पक्षहरूको ज्ञान थाहा पाउन आवश्यक छ त्यो प्रकट गर्नमात्र प्रकाशको पुस्तक लेखिएको हो।  भविष्यमा के हुनेछ त्यसप्रति हामी गम्भीर होऔँ ताकि हामी परमेश्वरमा मात्र पूरा भरोसा राख्न सकौँ र उहाँमाथि नै भरपरेर उहाँका आज्ञाहरू पालन गर्न हामी सक्षम् हुनसकौँ भनेर महसुस गराएर त्यसप्रति प्रभाव पार्न प्रकाशको पुस्तक लेखिएको हो।

संसारको अन्त्यमा हुने घट्नाहरूको विषयमा अनेकौँ धारणाहरू राख्दै सनसनीपूर्ण शिक्षाहरू यस संसारमा शताब्दीयौँदेखि चलिरहेको छ। यो संसार तत्कालै खतम हुन्छ भनेर मानिसहरूलाई विभिन्न माध्यमहरू जस्तै सञ्चार, फिलिम र धर्मकै नाउँमा तर्साएर धनी हुन खोज्ने प्रवृत्तिहरूको त लेखाजोखा नै छैन। तर प्रत्येक पल्ट बुद्धिजीवि वा धर्मका अगुवाहरूले संसारको अन्तको बारेमा गरेका भविष्यवाणीहरू असफल भएका छन्। संसारको अन्त्य अझै पनि भएको छैन। धर्मकै नाउँमा किन नहोस् त्यस्ता शिक्षा, दर्शन, भविष्यवाणी आदिले  कतिपय मानिसहरू भ्रममा परेका हुन्छन् र निराशको बादलमा पनि पछारिएका हुन्छन्। परमेश्वरले हामीहरूलाई धेरै असल थोकहरू दिनुभएको छ। जसरी परमेश्वरले दिनुभएका सबै थोकहरूलाई हामी दुरुपयोग गर्न सक्छौँ त्यसरी नै बाइबलमा उल्लेख गरिएका भविष्यवाणीहरूलाई अनेकौँ अर्थ लगाएर तिनीहरूको पनि दुरुपयोग गर्न सक्छौँ।

भविष्यवाणीको बारेमा कस्तो अत्यन्त महत्त्वपूर्ण निर्णायक नीति हामीले अपनाउनुपर्छ भनेर यूहन्ना १४:२३-३१ले कसरी बताउँछ? हेर्नुहोस् " २३ येशूले तिनलाई (यहूदा जो इस्करियोत होइन) जवाफ दिई भन्नुभयो, “जसले मलाई प्रेम गर्छ, त्यसले मेरो वचन पालन गर्नेछ, र मेरा पिताले त्यसलाई प्रेम गर्नुहुनेछ, र हामी त्यसकहाँ आउनेछौं, र त्यससँग वास गर्नेछौं। २४ मलाई प्रेम नगर्नेले मेरा वचन पालन गर्दैन। जुन वचन तिमीहरू सुन्छौ, त्यो मेरो होइन, तर मलाई पठाउनुहुने पिताको हो। २५ “यी कुरा तिमीहरूसँग रहँदै मैले तिमीहरूलाई भनेको हुँ। २६ तर सल्लाहकार, अर्थात् पवित्र आत्मा, जसलाई पिताले मेरो नाउँमा पठाउनुहुनेछ, उहाँले तिमीहरूलाई सबै कुरा सिकाउनुहुनेछ, र मैले तिमीहरूलाई भनेका सबै कुरा तिमीहरूलाई याद दिलाउनुहुनेछ। २७ शान्ति म तिमीहरूसँग छोडिराख्छु। म आफ्नो शान्ति तिमीहरूलाई दिन्छु। संसारले दिएजस्तो म तिमीहरूलाई दिँदिनँ। तिमीहरूको हृदय व्याकुल नहोस् र भयभीत नहोस्। २८ “मैले तिमीहरूलाई ‘म गइरहेछु, र तिमीहरूकहाँ आउँछु’ भनेको तिमीहरूले सुन्यौ। तिमीहरूले मलाई प्रेम गरेका भए म पिताकहाँ जाँदैछु भनेको सुनेर तिमीहरू रमाउनेथियौ, किनकि पिता मभन्दा महान् हुनुहुन्छ। २९ अब यो हुन अघि नै मैले तिमीहरूलाई भनिदिएको छु, र जब यो हुन आउँछ तिमीहरूले विश्वास गर्न सक। ३० म तिमीहरूसँग अब धेरै बोल्नेछैनँ, किनभने यस संसारको शासक आइरहेछ। त्यसको ममाथि केही शक्ति छैन। ३१ तर म पितालाई प्रेम गर्दछु, र जस्तो पिताले मलाई आज्ञा गर्नुभएको छ सोहीबमोजिम गर्दछु भनी संसारले जानोस्।..."

``