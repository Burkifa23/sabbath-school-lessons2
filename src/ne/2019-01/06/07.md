---
title:  उपसंहार
date:   08/02/2019
---

थप जानकारीको निम्ति: एलेन जी ह्वाइटद्वार लिखित सेलेक्टेड मेसेजेज, पृ. ३५३-३५७को अध्याय "सिनफुलनेस एण्ड सालभेशन" पढ्नुहोस्।

इसाई जगतमा युगौँ युगदेखि १४४,००० सन्तहरूको बारेमा अत्यन्त वादविवाद भइरहेको पाइन्छ। प्रकाशको पुस्तकमा ती १४४,००० सन्तहरू संसारको इतिहासको अन्तमा रहने परमेश्वरका अन्तिम पिँढीहरू हुन् भनेर खुलासा गरिएको छ। तिनीहरूले अनेकौँ महाकष्टहरू भोग्नेछन् र अन्तिम सात महामारीबाट तिनीहरूलाई सुरक्षित राखिनेछ भनेर हामीलाई बताइएको छ (हेर्नुहोस् ती कष्ट भोग्नेहरूलाई परमेश्वरले दिनुभएको प्रतिज्ञा: भजन ९१:७-१६ "६ न त अन्धकारमा फैलिने रूढ़ीदेखि, न मध्यदिनमा नाश गर्ने महामारीदेखि डराउनेछौ। ७ एक हजार जना तिम्रो नजिक लोट्लान्, र तिम्रो दाहिने हाततर्फ दश हजार जना, तर तिम्रो नजिक त्यो आउनेछैन। ८ तिमीले आफ्ना आँखाले मात्र त्यो अवलोकन गर्नेछौ, र दुष्टहरूको प्रतिफल देख्नेछौ। ९ यदि तिमीले सर्वोच्च प्रभुलाई आफ्नो वासस्थान बनायौ भने– परमप्रभुलाई, जो मेरो शरणस्थान हुनुहुन्छ– १० तिम्रो कुनै अनिष्ट हुनेछैन, तिम्रो घरको नजिक कुनै विपत्ति आउनेछैन। ११ किनकि उहाँले आफ्ना स्वर्गदूतहरूलाई, तिम्रा सबै मार्गमा रक्षा गर्नलाई आज्ञा दिनुहुनेछ। १२ तिनीहरूले तिमीलाई आफ्ना हात-हातै थाम्नेछन्, नत्रता तिम्रो खुट्टा ढुङ्गामा ठोकिनेछन्। १३ तिमीले सिंह र गोमनलाई कुल्चनेछौ, जवान सिंह र सर्पलाई तिमीले पैतालामुनि लतार्नेछौ। १४ परमप्रभु भन्नुहुन्छ, “त्यसले मलाई प्रेम गरेको हुनाले, म त्यसलाई छुटाउनेछु।त्यसले मेरो नाउँ ग्रहण गरेको छ, यसकारण म त्यसको रक्षा गर्नेछु।१५ त्यसले मेरो पुकार गर्नेछ,  र म त्यसलाई उत्तर दिनेछु। त्यसका दु:खको घड़ीमा म त्यससँग हुनेछु, म त्यसलाई छुटकारा दिनेछु, र आदर गर्नेछु। १६ लामो आयु दिएर म त्यसलाई सन्तुष्ट तुल्याउनेछु, र त्यसलाई म उद्धारको दर्शन दिनेछु")। परमेश्वरप्रति तिनीहरूको निष्ठालाई यसरी जाँचिनेछ कि विगतका कुनै पनि समयमा कसैलाई पनि जाँचिएको थिएन।

त्यस १४४,०००मा ठ्याक्कै को होला भनेर हामीलाई प्रकट गरिएको छैन। तिनीहरूको पहिचान रहस्यमय छ जुन परमेश्वर आफैले राख्नुभएको छ (व्यवस्था २९:२९ "प्रकट नभएका कुराहरू परमप्रभु हाम्रा परमेश्वरका हुन्। तर हामीले यस व्यवस्थाका सम्पूर्ण वचन पालन गर्नलाई प्रकट भएका कुराहरू हाम्रा र हाम्रा सन्तानका लागि सदाको निम्ति हुन्")। ती मुक्ति पाएका सन्तहरूको समूह को हुने होला भनेर केवल भविष्यलेमात्रै देखाउनेछ। यस रहस्यको बारेमा हामीलाई एलेन जी ह्वाइटले यसरी सतर्क गराउनुभएको छ:

"चर्चमा यस्ता मानिसहरूको उपस्थिति हुनेछ जब अनेकौँ अनुमानित दर्शनहरू र मनगढन्ते कथाहरूबाट इसाईहरूलाई मुग्ध पारेर परमेश्वरको वचनबाट टाढा राखिन्छ। अन्त्यन्त महान् आत्मिक ज्ञान, मानिसको आत्मालाई उचाल्ने र प्रतिष्ठित सत्यहरूलाई विश्वासीहरूले आफ्नै दिमागमा लुकाएर नराखोस परमेश्वरले दिनुभएको छ। जब मानिसहरूले यस दर्शन त्यस दर्शन वा यस मत त्यस मत भनेर भुलिरहन मनपराउँछन्, जब तिनीहरूलाई आवश्यक नै नभएको कौतुहलता वा चासोप्रति दिमाग खियाउँछन् तब परमेश्वरले तिनीहरूलाई अगुवाई गरिरहनुभएको होइन भनेर मानिलिनुपर्छ। परमेश्वरको वचनमा नसिकाइएका कुराहरूलाई अनेकौँ अनुमान गरेर मानिसहरूको सामु प्रस्तुत गर्नु परमेश्वरको योजना होइन। आत्मिक जीवनलाई सहयोग नगर्ने बिभिन्न प्रश्नहरूको बारेमा वादविवाद गरोस् भन्ने परमेश्वरको चाहना होइन। उदाहरणमा १४४,००० जना सन्तहरूमा को को हुन् भन्ने एक जिज्ञासा हो। यो र अरू जिज्ञासाहरू परमेश्वरले चुनिएकाहरूले छिटै थाहा पाउनेछन् भन्ने कुरामा कुनै द्विविधा छैन।"-एलेन जी ह्वाइट, सेलेक्टेड मेसेजेज्, बुक १, पृ. १७४बाट रूपान्तरित।

**चिन्तनमनन**

`अ) यो सावधानीप्रति ध्यान दिनुहोस्: "एक लाख चौवालिस हजारमा हामी सामेल हुन हामी परमेश्वरले दिनुभएको सबै शक्तिले प्रयत्न गरौँ।"-एलेन जी ह्वाइट  कमेन्टन्टस्, द एसडिए बाइबल कमेन्टरी, ठेली ७, पृ. ९७०बाट रूपानतरित। यदि हामी युगको अन्त्यमा रहेकाछौँ भने त्यस १४४,०००को संख्यामा सहभागी हुन हामीले प्रयत्न गर्नु आवश्यक छ। तर तपाईँको दैनिक जीवनमा यस प्रयासले कसरी प्रभाव पार्न सक्छ? नयाँ गीत गाउने पनि १४४,००० सन्तहरूको एक बिशेष स्वभाव हो। यो गीत अरू कसैले गाउन सक्दैन किनभने यो गीत व्यक्तिगत अनुभवको गीत हो जुन् कुनै पनि विगतको इतिहासका समूहले गाएका थिएनन् (प्रकाश १४:३-५ "३ सिंहासनको र ती चार जीवित प्राणीहरूका र धर्म-गुरुहरूका अगाडि तिनीहरूले एउटा नयाँ गीत गाउँदथे। पृथ्वीबाट मोल तिरी छुटाएका एक लाख चवालीस हजारले बाहेक कसैले त्यो गीत सिक्न सक्दैनथ्यो।४ तिनीहरू स्त्रीसँग लसपस भएका थिएनन्, र आफूलाई चोखो राखेका थिए। थुमा जता-जता जानुहुन्छ उहाँको पछिपछि लाग्नेहरू यिनीहरू नै हुन्। परमेश्वर र थुमाको निम्ति पहिलो फलको रूपमा मानिसहरूका बीचबाट यिनीहरू मोल तिरी छुटाइएका थिए। ५ तिनीहरूका मुखमा कुनै झूट पाइएन, तिनीहरू निष्खोट छन्।" र प्रकाश १५:२,३ "२ आगोसँग मिसिएका काँचको समुद्रजस्तो मैले देखें। त्यहाँ पशु र त्यसको मूर्तिमाथि र त्यसका नाउँको संख्यामाथि विजय पाउनेहरू आफ्ना हातमा परमेश्वरको वीणा लिई त्यस काँचका समुद्रको किनारमा खड़ा थिए। ३ तिनीहरूले यसो भनेर परमेश्वरका दास मोशाको भजन र थुमाको भजन गाउँदैथिए, “हे परमप्रभु परमेश्वर सर्वशक्तिमान्, तपाईंका कार्य महान् र आश्चर्यपूर्ण छन्, युग-युगका महाराजा, तपाईंका मार्ग धार्मिक र सत्य छन्।" जब तपाईँले आफ्नो जीवनलाई हेर्नुहुन्छ तब तपाईँको आत्मिक हिँडाइमा हुने परमेश्वरसँगको ताजा अनुभवमा तपाईँको हृदयमा कस्तो खालको गीत गुञ्जीरहेको पाइरहनुभएको छ? के तपाईँको जीवनमा परमेश्वरले तपाईँलाई पहिला के गर्नुभयो भनेर बासी अनुभवहरूमामात्र सोच विचार गराइरहनुहुन्छ कि? के यसले परमेश्वरप्रति तपाईँको बर्तमान समर्पणतामा कमी आएको त होइन? आफ्नो जीवन परमेश्वरमा फेरि समर्पण गर्न अहिले नै तपाईँले आफ्नो ब्यवहारमा के परिवर्तन गर्नु आवश्यक छ?  `

`आ) येशूको बारेमा थाहा पाउनु र उहाँलाई नै व्यक्तिगत जीवनमा चिन्नुमा के फरक छ? यदि कसैले "येशू कस्तो हुनुहुन्थ्यो?" भनेर सवाल गर्दा तपाईँको जवाफ कस्तो हुने होला र किन?`