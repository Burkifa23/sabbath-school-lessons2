---
title:  परमेश्वर र थुमामा मुक्ति
date:   07/02/2019
---

`युगको अन्तमा रहने परमेश्वरका जनहरू कुनै दोष नभएका र चरित्रमा कुनै कलङ्क नलागेकाहरू निष्कलङ्क हुन्छन् भनेर देहायका पदहरूले व्यक्त गर्दछन्। त्यो स्थितिमा हामी कसरी पुग्न सक्छौँ? हेर्नुहोस्, प्रकाश १४:५ "तिनीहरूका मुखमा कुनै झूट पाइएन, तिनीहरू निष्खोट छन्।", २ पत्रुस ३:१४ "यसकारण प्रिय हो, तिमीहरू यी कुराको प्रतीक्षा गर्नेहरू भएका हुनाले, उहाँको दृष्टिमा तिमीहरू दाग वा खोट नभएकाहरू र शान्तिमा बस्नेहरू हुन प्रयत्न गर।" र यहूदा २४,२५ "२४ अब, जसले तिमीहरूलाई पापमा फस्नदेखि बचाउन सक्नुहुन्छ, र जसले तिमीहरूलाई आनन्दसहित उहाँकै महिमाको सामने निष्कलङ्क प्रस्तुत गर्न सक्नुहुन्छ, २५ उही एकमात्र परमेश्वर, हाम्रा मुक्तिदातालाई येशू ख्रीष्ट हाम्रा प्रभुद्वारा महिमा, प्रभुत्व, पराक्रम र अधिकार युग-युग पहिलेदेखि आज र सदासर्वदा भइरहोस्। आमेन।"  `

१४४,००० सन्तहरूको स्वभावको अन्तिम गुणमा तिनीहरूको मुखमा कुनै दोष थिएन। तिनीहरू परमेश्वरको सिंहासनको सामु निर्दोष तथा निष्कलङ्क थिए" (प्रकाश १४:५)। परमेश्वर नै छैन, परमेश्वर को हो आदि भनेर ढुक्क भएर बस्नेहरूले शैतानको झुटो जालोमा फस्न निर्णय गर्दछन् भने युगको अन्तमा हुने परमेश्वरका जनहरूको व्यवहार, बोलीमा कुनै खराब नियत देखिएको हुँदैन। मुक्ति पाउन तिनीहरूले सत्यलाई प्रेम गर्ने हुन्छन् ("९ शैतानको कामकाजबमोजिम पापको मानिस सारा शक्ति र छलपूर्ण चिन्हहरू र चमत्कारसहित, १० र नाश हुनेहरूलाई छलमा पार्ने समस्त दुष्टतासहित आउनेछ, किनकि तिनीहरूले सत्यलाई प्रेम गर्न र त्यसरी बाँच्न इन्कार गरे। ११ यसैकारण तिनीहरूले झूटा कुरामा विश्वास गरून् भनेर परमेश्वरले तिनीहरूमाथि एक शक्तिशाली भ्रम पठाउनुहुन्छ, १२ ताकि सत्यमाथि विश्वास नगर्ने, तर अधार्मिकतामा आनन्द मनाउने सबै जना दोषी ठहरिऊन्" (२ थेसलोनिकी २:९-१२)। "दोष वा दाग नभएका" (ग्रीक शब्दमा amomos आमोमोस वा "निष्खोट वा कुनै कसुर नभएको भनेर अर्थ लगाइन्छ) भनेर १४४,०००लाई सम्बोधन गरिएको अर्थ तिनीहरू येशूप्रतिको निष्ठामा अडिग भएर बसेका भनेर बुझाउँछ। परमेश्वरका जनहरू पवित्र हुन बाइबलले आह्वान गर्दछ (लेबीहरू १९:२ "१ परमप्रभुले मोशालाई भन्नुभयो, २ “सबै इस्राएली समुदायलाई भन्: ‘तिमीहरू पवित्र होओ, किनभने म, परमप्रभु तिमीहरूका परमेश्वर, पवित्र छु।" र १ पत्रुस २:९ "तर तिमीहरू त चुनिएका वंश, राजकीय पूजाहारीगिरी, पवित्र जाति, परमेश्वरका निजी प्रजा हौ। उहाँले तिमीहरूलाई अन्धकारदेखि उहाँका उदेकको ज्योतिमा ल्याउनुभयो, ताकि तिमीहरू उहाँका आश्चर्यपूर्ण कार्यहरूको घोषणा गर्न सक।" अब्राहम र अय्यूब निर्दोष थिए (उत्पत्ति १७:१ "१ जब अब्राम उनान्सय वर्षका भए तब परमप्रभु अब्रामकहाँ देखा पर्नुभयो, र तिनलाई भन्नुभयो, “म सर्वशक्तिमान् परमेश्वर हुँ। मेरो सामु हिँड्, र निर्दोष भएर बस।" र अय्यूब १:१ "१ ऊज देशमा अय्यूब नाउँ भएका एक जना मानिस बस्दथे। तिनी निर्दोष र सोझो जीवन बिताउँथे। तिनी परमेश्वरसँग डराउँथे र दुष्टताबाट अलग बस्थे")। येशूलाई आफ्नो मुक्तिदाता भनेर ग्रहण गर्ने प्रत्येक भक्तलाई परमेश्वरको सामु पवित्र हुन र निर्दोष जीवन यापन गर्न आह्वान गरिएको छ (एफिसी ५:२७ "उहाँले दाग वा चाउरी नभएको, अथवा यस्ता कुनै कुरा नभएको तेजस्वी मण्डली आफैकहाँ प्रस्तुत गर्न सकून्, र त्योचाहिँ पवित्र र निष्खोट होस्।" र फिलिप्पी २:१५ "कि तिमीहरूचाहिँ निर्दोष र सुधा भएर टेढ़ा र बरालिएका पुस्ताको बीचमा परमेश्वरका निष्खोट सन्तान होओ, जुन पुस्ताको बीच संसारमा तिमीहरू ताराहरूझैँ चम्कन्छौ")।

`रोमी ३:१९-२४मा अत्यन्त निर्णायक सत्य हामीहरूको सामु तेर्स्याइएको छ। त्यसलाई सधैँ आत्मसात् गरिराख्नु किन जरुरी छ? हेर्नुहोस् "१९ अब हामी जान्दछौं, जे-जति व्यवस्थाले भन्छ, व्यवस्थामुनि हुनेहरूलाई नै भन्छ, कि हरेक मुख चूप रहोस्, र सारा संसार परमेश्वरको अगि जवाफदेही होस्। २० यसैकारण व्यवस्थाको कर्मले कोही प्राणी उहाँको दृष्टिमा धर्मी ठहरिनेछैन, किनकि व्यवस्थाद्वारा नै पापको चेतना हुन्छ। २१ तर अब त व्यवस्थाविनै परमेश्वरबाट आउने धार्मिकता प्रकट भएको छ। त्यसैको गवाही व्यवस्था र अगमवक्ताहरूले दिएका छन्। २२ येशू ख्रीष्टमा विश्वास गर्ने सबैमाथि परमेश्वरको धार्मिकता विश्वासद्वारा प्रकट भएको छ। किनभने केही भेद छैन, २३ किनकि सबैले पाप गरेका छन्, र परमेश्वरको महिमासम्म पुग्नबाट चुकेका छन्। २४ परमेश्वरका अनुग्रहको वरदानले ख्रीष्ट येशूमा भएको उद्धारबाट तिनीहरू सित्तैँमा धर्मी ठहरिएका छन्।"`

जब संसारको इतिहासको अन्त हुन्छ तब १४४,०००ले येशूको चरित्रलाई प्रतिबिम्बित गरेका हुन्छन्। तिनीहरूले पाएको मुक्तिले तिनीहरूलाई येशूले के गर्नुभयो सोलाई प्रतिबिम्ब गरिनेछ। तिनीहरूले आफ्नो कुनै धर्मकर्मबाट वा आफू पवित्र छु भनेर दावी गर्नेबाट आफूले मुक्ति पाएका होइनन् तर येशूको अनुग्रहद्वारामात्रै मुक्ति पाएका हौँ भनेर दावी गर्नेछन् (एफिसी २:८-१० "८ किनभने अनुग्रहबाट विश्वासद्वारा तिमीहरूले उद्धार पाएका छौ– र यो तिमीहरू आफैबाट होइन, यो त परमेश्वरको वरदान हो– ९ कर्महरूद्वारा होइन, नत्रता मानिसले घमण्ड गर्नेछ। १० किनकि हामी असल कामहरूका निम्ति ख्रीष्ट येशूमा सृजना गरिएका उहाँका हातका सीप हौं। हामी ती बमोजिम हिँड़ौं भन्ने हेतुले परमेश्वरले पहिलेबाटै ती तयार गर्नुभएको थियो")। १४४,०००ले आफ्ना पोशाकहरू थुमाको रगतले धोएर सेतो बनाएका हुन्छन् (प्रकाश ७:१४) र यस्ता परमेश्वरका जनहरू उहाँको सामु निर्दोष र निष्खोट हुन्छन् (२ पत्रुस ३:१४ रूपान्तरित)।

"जबसम्म हामी हामीहरूका मुक्तिदाताको स्वरुपलाई प्रतिबिम्ब गर्दैनौँ तबसम्म सबै सांसारिक तत्वबाट हामी खारिएको हुनुपर्छ र सफा हुनुपर्दछ। यस प्रक्रियाले हामीहरू पनि परमेश्वरको स्वभावमा सहभागी हुन सक्छौँ।

"जब यस संसारमा जीवनका सबै संघर्षहरूको अन्त्य हुन्छ, जब हामीहरूका सबै अस्त्रशस्त्रहरू येशूका पाऊमा फुकालेर राख्दछौँ, जब परमेश्वरका सन्तहरूको महिमा हुनेछ तब मात्र हामीहरू मुक्ति पाएकाछौँ र पापरहित छौँ भनेर दावी गर्ने सक्षम हुनेछौँ।"-एलेन जी ह्वाइट, सेलेक्टेड मेसेजेज, बुक ३, पृ. ३५५,५६बाट रूपान्तरित।

`अनन्त जीवनको तयारीमा सक्रिय भएर पवित्र जीवन हामी कसरी जिउन सक्छौँ? फेरि त्यसै वखत हामी अतिवादी भएर हामी अरूभन्दा धर्मात्मा, सिद्ध, पवित्र वा असल छौँ भनेर दावी गर्दै अरूबाट अलग भएर बस्ने प्रवृत्तिबाट हामी कसरी बच्ने?`