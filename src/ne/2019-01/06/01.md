---
title:  लालमोहर लगाइएका परमेश्वरका जनहरु
date:   02/02/2019
---

### यस अध्यायका मूल पदहरू
प्रकाश ७, २ पत्रुस ३:९-१४, व्यवस्था ८:११-१७, प्रकाश १४:४,५,१२, प्रकाश १७:५ र रोमी ३:१९-२४।

> <p>यस अध्यायको मूल सार पद</p>
> "तिनले मलाई भने, “यिनीहरू ती नै हुन्, जुनहरू महासङ्कष्टबाट आएका हुन्, र तिनीहरूले आफ्ना-आफ्ना पोशाकहरू थुमाको रगतमा धोएर सेता बनाएका छन्" (प्रकाश ७:१४ रूपान्तरित)।

प्रत्येक व्यक्ति जसले येशूलाई विश्वास गर्छु भनेर दावी गरेर त्यसै अनुसार चल्छ त्यसले आशिष पाउनेछ वा चल्दैन वा विश्वासघात गर्छ भने त्यसले श्राप पाउनेछ भनेर सातवटा लालमोहरहरू खोलिएको घट्नाले देखाउँदछ। आत्मिक जीवनमा शिथिल भएर बस्ने परमेश्वरका जनहरूले अनुशासनद्वारा विजयी जीवन बिताउन् भनेर प्रथम चारवटा लालमोहरले व्याख्या गर्दछ। तैपनि जतिसुकै विश्वासको सतमा रहन्छु भने पनि परमेश्वरका जनहरू सुसमाचारप्रति शत्रुवत व्यवहार गर्ने यस संसारमा अन्याय, अत्याचार र दवावहरूको मुखमा परिरहन्छन्। परमेश्वरका जनहरूलाई नोक्सान पुर्याउनेहरूलाई सम्हाल्न परमेश्वर तयार हुनुभएको कुरा छैटौँ लालमोहर खोलिएको घट्नाले देखाउँदछ।

छैटौँ र सातौँ लालमोहरको बीचमा हुने घटनामा अध्याय ७ घुसारिएको छ। छैटौँ लालमोहरले हामीहरूलाई येशूको दोस्रो आगमनमा ल्याउँदछ। दुष्टहरूले न्यायको सामना गरिरहेको बेलामा ख्रीष्टको आगमनमा को खडा हुनसक्छ भन्ने प्रश्नको जवाफ अध्याय ७ले दिँदछ। तिनीहरू जुन् लालमोहर लगाइएकाहरू वा छाप लगाएकाहरू अर्थात् १४४,०००। तिनीहरूको अरु चरित्र, गुण वा स्वभावहरूको बर्णन प्रकाश १४:१-५मा गरिएको छ।

छैटौँ र सातौँ तुरहीको आवाजहरूको बीचमा पनि प्रकाश १०:११:१४ घुसारिएको छ। ती दुवै छ र सात लालमोहर र छ र सात तुरहीहरूको आवाजको बीचमा हुने घट्नाले इसाई जगतमा ठूलो जागरणको सृजना भएको इसाई इतिहासले बताउँदछ। यही जागरणमा एडभेन्टिस्ट अभियान जन्मेको थियो। यो त्यही समयमा घटेको थियो जब प्रकाश ७ खोल्दा के घट्ना देखाइएको थियो र संसारको अन्तमा परमेश्वरका जनहरूले गर्नुपर्ने काम र हुनुपर्ने अनुभवलाई केन्द्रित गरिएको थियो।