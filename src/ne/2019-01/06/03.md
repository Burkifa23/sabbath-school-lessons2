---
title:  छाप लगाइएका परमेश्वरका जनहरू
date:   04/02/2019
---

`प्रकाश ७:४-८मा परमेश्वरका विशेष संख्यालाई लालमोहर वा छाप लगाइने भनिएको छ। त्यो विशेष संख्याको अर्थ के हो? हेर्नुहोस्: "४ तब मैले मोहोर लगाइएकाहरूको संख्या सुनें। तिनीहरू एक लाख चवालीस हजार थिए, र तिनीहरू इस्राएलका सन्तानको प्रत्येक कुलबाट थिए। ५ यहूदाको कुलबाट बाह्र हजारलाई मोहोर लगाइयो, रूबेनको कुलबाट बाह्र हजारलाई, गादको कुलबाट बाह्र हजारलाई, ६ आशेरको कुलबाट बाह्र हजारलाई, नप्तालीको कुलबाट बाह्र हजारलाई, मनश्शेको कुलबाट बाह्र हजारलाई, ७ शिमियोनको कुलबाट बाह्र हजारलाई, लेवीको कुलबाट बाह्र हजारलाई, इस्साखारको कुलबाट बाह्र हजारलाई, ८ जबूलूनको कुलबाट बाह्र हजारलाई, योसेफको कुलबाट बाह्र हजारलाई, बेन्यामीनको कुलबाट बाह्र हजारलाई मोहोर लगाइयो।"`

जब मोहर लगाएइका मानिसहरूको संख्याको घोषणा गरियो तब मोहर लगाउन पूर्ण भएको थियो। इस्राएलका बार्ह कुलका १४४,००० मानिसहरूलाई मोहर लगाइयो भनेर यूहन्नाले सुनेका थिए। यो वास्तविक वा अक्षरस संख्या नभएर त्यो संख्या के को प्रतीक हो त्यसले हामीलाई त्यसको अर्थले बुझाउँछ। १४४,००० संख्यामा १२ गुणा १२ गुणा १,००० समावेस भएको छ। परमेश्वरका जनहरूलाई देखाउने प्रतीक वा चिन्ह बार्ह हो: इस्राएलका बार्ह कुल र चर्च बार्ह प्रेरितहरूको जगमा बनाइएको थियो (एफिसी २:२० "त्यो घराना प्रेरितहरू र अगमवक्ताहरूको जगमाथि बसालेर निर्माण भएको छ, र ख्रीष्ट येशू आफैचाहिँ मुख्य कुने-ढुङ्गो हुनुहुन्छ")। यसरी अन्तको समयमा परमेश्वरका जनहरूको पूर्णतालाई देखाउन १४४,००० भनेर खडा गरिएको छ: "सबै इस्राएलीहरू" (यहूदी र अयहूदीहरू) जो येशूको आगमनको निम्ति पर्खिरहेका हुन्छन् र जो मृत्युलाई नचाखी स्वर्गमा स्वर्गीय जीवहरूमा परिणत गरि लगिनेछन् (रोमी ११:२५-२७ "२५ भाइ हो, आफ्नै अभिमानमा तिमीहरू बुद्धिमान् हुन खोज्छौ कि भनेर तिमीहरू यो रहस्य बुझ भन्ने म चाहन्छु, कि अन्यजातिहरूको संख्या पूर्ण नभएसम्म इस्राएलीहरूको एक अंशमा कठोरता आएको छ। २६ यसरी सारा इस्राएलको उद्धार हुनेछ, जस्तो लेखिएको छ: “उद्धारक सियोनबाट आउनुहुनेछ, उहाँले याकूबबाट अधर्म हटाउनुहुनेछ।” २७ “अनि तिनीहरूसँग मेरो करार यही हुनेछ, जब म तिनीहरूका पाप हरण गर्नेछु।” र १ कोरन्थी १५:५०-५३ "५० अब भाइ हो, म तिमीहरूलाई यो भन्दछु, मासु र रगत स्वर्गका राज्यको हकदार हुन सक्दैन, न त विनाश अविनाशको हकदार हुन सक्छ। ५१ हेर, म तिमीहरूलाई एउटा रहस्य भन्दछु, हामी सबै सुत्दैनौं, तर हामी सबैको परिवर्तन हुनेछ, ५२ एकै क्षणमा, आँखाको एक निमेषमा, तुरहीको आखिरी आवाजमा। किनभने, तुरही बज्नेछ, र मृतकहरू अविनाशी भएर जीवित हुनेछन्। अनि हाम्रोचाहिँ परिवर्तन हुनेछ। ५३ किनकि यस विनाशी स्वभावले अविनाशी, र यस मरणशील शरीरले अमरत्व धारण गर्नुपर्छ। ५४ जब विनाशीले अविनाशी र मरणशीलले अमरत्व धारण गर्छ, तब लेखिएको त्यो वचन पूरा हुनेछ, “मृत्यु विजयमा निलिएको छ”)। प्रकाश ७ अध्यायमा उल्लेख गरिएका १२ कुल अक्षरस र वास्तविक होइन किनभने वर्तमान इस्राएलमा ती कुलहरूको अस्तित्व छैन। ऐतिहासिक कालमा उत्तर र दक्षिण इस्राएली राज्यहरूमा इस्राएलका कुलहरू थिए तर आज त्यो राज्यको अस्तित्व पनि छैन। जब असेरियाले इस्राएलमा हमला गरे तब उत्तरका दश कुलहरूलाई युद्धबन्दी बनाएर लगिएको थियो (२ राजा १७:६-२३)। ती कुलहरू त्यस देश र अरू देशका जनताहरूसँगै मिसिन गएका थिए। त्यस परिप्रेक्ष्यमा १२ कुल भन्दा आजको यहूदीहरूको संख्यालाई लिइएको छैन।

फेरि प्रकाश ७को जुन सूचीमा १२ कुलहरू उल्लेख गरिएको छ त्यो सूची बाइबलका अरू सूचीहरूसँग मेल खान्दैन (गन्ती १:५-१५ र इजकिएल ४८:१-२९सँग तुलना गर्नुहोस्)। प्रकाश ७:५मा यहूदालाई प्रथम कुलमा उल्लेख गरिएको छ तर गन्ती १:५मा रुबनको कुललाई प्रथम कुल भनेर उल्लेख गरिएको छ। फेरि दान र एफ्रेमका कुलहरूको नाउँलाई मेटिएको छ जब गन्ती १ र इजकिएल ४८मा उल्लेख गरिएको छ। तर त्यसको ठाउँमा लेबी र युशूफ भनेर उल्लेख गरिएको छ (प्रकाश ७:७,८)। दान र एफ्रेमको कुललाई प्रकाश ७को सूचीमा उल्लेख नगरिएको विशेष कारणहरू छन्। पुरानो करारमा ती कुलहरू इस्राएली आस्थालाई त्यागेर परमेश्वरको इच्छा बिरुद्ध मूर्तिपूजामा संलग्न भएका थिए (१ राजा १२:२८-३० "२८ सरसल्लाह लिएर राजाले सुनका दुई वटा बाछा बनाए। तिनले मानिसहरूलाई भने, “तिमीहरूलाई यरूशलेममा जान अति कष्ट हुन्छ। हे इस्राएल हो, तिमीहरूलाई मिश्रदेशबाट निकालेर ल्याएका तिमीहरूका देवताहरू त यहाँ पो छन्।” २९ तिनले एउटा बेथेलमा र अर्कोचाहिँ दानमा स्थापन गरे। ३० अनि यही कुरा इस्राएलमा पाप भयो। मानिसहरू दानसम्मै त्यहाँ भएको देवतालाई पूजा गर्न जान्थे।"  होश् ४:१७ “एफ्राइम मूर्तिहरूको साथी भएको छ। त्यसलाई छोड़िदेओ")।

प्रकाश ७को सूची त्यसकारण ऐतिहासिक नभएर आत्मिक हो। प्रकाश ७को सूचीमा दान र एफ्रेम नभएकोले यो देखाउँदछ कि परमेश्वरलाई विश्वासघात गरिएको हुनाले ती दुई कुलहरू परमेश्वरका लालमोहर लगाएका मानिसहरूमा स्थान पाउनेछैनन्। नयाँ करारमा चर्चलाई पनि बार्ह कुल भनेर सम्बोधन गरिएको छ (याकूब १:१ "परमेश्वर र प्रभु येशू ख्रीष्टको सेवक याकूबबाट: ठाउँ-ठाउँमा छरपष्ट भएका बाह्र कुललाई, अभिवादन")। प्रकाश ७मा उल्लेख गरिएका १२ कुलहरू ती परमेश्वरका सम्पूर्ण जनहरू हुन् जो युगको अन्तमा जुनसुकै परिस्थितिको सामना गर्नुपरेतापनि परमेश्वरप्रतिको आस्थामा अटल भएर बस्दछन्।

`अनेकौ परीक्षा, सङ्कट, दु:ख, कष्ट झेलेर बस्नु परेतापनि जो परमेश्वरप्रतिको आस्थामा अटल भएर बस्छन् तिनीहरूलाई परमेश्वरले बल दिनुहुनेछ भनेर बाइबलमा दिइएका प्रतिज्ञाहरू के तपाईँलाई थाहा छ?`