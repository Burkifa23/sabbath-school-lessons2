---
title:  उपसंहार
date:   11/01/2019
---

एलेन जी ह्वाइटद्वारा लिखित द आक्टस् अभ आपोस्टल्सको पृ. ५६८-५७७को अध्याय "पात्मोस" पढ्नुहोस्।

"यूहन्नाले पाएको सतावट उनको निम्ति अनुग्रहको प्रयोगशाला हुन गएको थियो। अनकन्टार पात्मोस टापु यूहन्नाको निम्ति जीवित मुक्तिदाताको महिमाले उज्ज्वल भएको थियो। जब येशू यस संसारमा हुँदा उहाँलाई हात र पाऊमा किला ठोकेर क्रुसमा टाँगिएको यूहन्नाले देखेका थिए। त्यो पीडाको दाग अनन्त कालसम्म येशूमा रहिरन्छ। अब फेरिपनि पुनरुत्थान हुनुभएको प्रभुलाई यूहन्नाले हेर्ने अवसर पाएका थिए। महिमित चम्किलो वस्त्र पहिरहनुभएको येशूलाई यूहन्नाले सकेसम्म हेर्नपाएका थिए र जीवितै रहेका थिए।

"जुन प्रकारले यूहन्नाको सामु येशू देखा पर्नुभयो त्यसले येशूलाई विश्वास गर्ने र नगर्ने दुवैको निम्ति उहाँको पुनरुत्थानको प्रमाण भएको मान्नुपर्छ। यसले चर्चलाई जीवित शक्ति दिनुपर्दछ र यसलाई जोशिलो बनाउनुपर्दछ। कतिपय समयमा परमेश्वरका जनहरूको वरिपरि अन्धकार बादलले छोपेको हुन्छ। तिनीहरूमाथि गरेको दमन, अत्याचार र सतावटले तिनीहरूको आत्मिक जीवनको ज्योति निभेको जस्तो अनुभव हुनसक्छ। त्यसैबेला तिनीहरूको निम्ति अत्यन्त उपदेशात्मक पाठहरू दिइएका हुन्छन्। झ्यालखानाका कोठाहरूमा येशू बराबर पस्नुहुन्छ र आफूले चुनिएकाहरूलाई प्रकट गर्नुहुन्छ। जसरी अन्धकार राती ताराहरू पिलपिल गरेर चम्किन्छन् त्यसरी नै अत्यन्त अन्धकार र उदासी भएर कष्ट पाइरहेका आफ्ना जनहरूको बीचमा परमेश्वरको महिमा अत्यन्त चहकिलो भएर चम्किरहेको हुन्छ। जति आकाश अन्धकारले छाइरहेको हुन्छ त्यति पुनरुत्थान हुनुभएको मुक्तिदाताको धार्मिकताको सूर्यको किरण स्पष्ट र प्रभावकारी रूपमा विश्वासीहरूको हृदयमा चम्किरहेको हुन्छ।"-एलेन जी ह्वाइट, द युथस् इनस्ट्रकटर, अप्रिल ५,१९००बाट रूपान्तरित। 

**चिन्तनमनन**

`पात्मोसमा जे देखे र सुने सो यूहन्नाले आफ्ना पाठकहरूलाई बाँड्दछन्। जब तपाईँले प्रकाश १:९-२०सम्म पढ्नुहुन्छ तपाईँले के देख्नुहुन्छ र सुन्नुहुन्छ? त्यहाँ उल्लेख गरिएका विवरणले तपाईँ कस्तो खालको सान्त्वना पाउनुहुन्छ? हेर्नुहोस् फेरि "९ म यूहन्ना, तिमीहरूका दाजु, तिमीहरूका साथसाथै येशूमा भएका कष्ट, राज्य र सहनशीलतामा सहभागी छु। परमेश्वरको वचन र येशू ख्रीष्टको गवाहीको खातिर म पत्मोस भन्ने टापूमा थिएँ। १० प्रभुको दिनमा म आत्मामा थिएँ, र तुरहीको जस्तो एउटा चर्को आवाज मेरो पछाडि यसो भनिरहेको मैले सुनें, ११ “तिमी जे देख्तछौ, सो एउटा पुस्तकमा लेख, र सातै वटा मण्डलीलाई पठाऊ, अर्थात् एफिसस, स्मुर्ना, पर्गामम, थिआटीरा, सार्डिस, फिलाडेल्फिया र लाउडिकियालाई।” १२ मसँग बोल्नेलाई हेरौं भनेर म पछि फर्के। फर्केर हेर्दा सात वटा सुनका सामदान १३ र सामदानहरूका माझमा मानिसको पुत्रजस्तै पाउसम्मै पोशाक लाउनुभएको र छातीमा सुनौला चौडा फित्ता लाउनुभएको एक जनालाई मैले देखें। १४ उहाँका शिर र केश ऊनजस्तो सेता र हिउँजस्तै सेता, र उहाँका आँखा आगोका ज्वालाजस्तै थिए। १५ उहाँका पाउहरू आगोको भट्टीमा खारेर टल्काएका काँसाजस्ता थिए, र उहाँको सोरचाहिँ उर्लिंदो पानीहरूको आवाजजस्तै थियो। १६ उहाँको दाहिने बाहुलीले सात वटा ताराहरू पक्रिराखेको थियो, र उहाँको मुखबाट धारिलो दुईधारे तरवार निस्केको थियो। उहाँको मुहारचाहिँ पूरा तेजमा चम्केको सूर्यजस्तै थियो। १७ जब मैले उहाँलाई देखें, तब म मरेतुल्य भएर उहाँका पाउमा परें। तर उहाँले आफ्नो दाहिने बाहुली यसो भनेर ममाथि राख्नुभयो, “नडराऊ, आदि र अन्त्य १८ र जीवितचाहिँ म नै हुँ। म मरेको थिएँ। हेर, म सदासर्वदाको निम्ति जीवित छु, अनि मृत्यु र पातालका साँचाहरू मसित छन्। १९ यसकारण तिमीले जे देख्छौ, र जे छ र यसपछि जे हुन आउनेछ, लेख। २० मेरो दाहिने हातमा तिमीले देखेका यी सात तारा र सुनका यी सात सामदानको रहस्य यो हो: सात तारा सात मण्डलीका स्वर्गदूतहरू र सात वटा सामदानचाहिँ सात मण्डलीहरू हुन्।”  `

`युगको अन्तमा रहेका मानव जातिले "स्वर्ग र पृथ्वी, समुद्र र पानीका मुहानहरू सृजनुहुने सनातन परमेश्वरको आराधना गरे" भनेर यूहन्ना १४:७को प्रथम् स्वर्गदूतको सन्देशले आग्रह गर्दछ। यो लवज प्रस्थान २०:११बाट लिइएको हो। प्रकाशको पुस्तकमा नै प्रथम् स्वर्गदूतले गरेको सम्बोधनमा साबथको महत्त्वलाई कसरी चम्काइ दिएको छ?`

`एउटा अचम्मको तीतो सत्य छ जुन इसाईहरूले सामना गरिरहेका हुन्छन्। जतिजति तिनीहरू चर्चमा नियमितरूपमा आइरहन्छन् त्यतित्यति तिनीहरूको विश्वास सेलाउँदै गरेको पाइन्छ। तर चर्चमा आउँदा विश्वासीहरू विश्वासमा झन जोशिलो र चम्किनु पो पर्दथ्यो। किनभने जति धेरै येशूसँग हामी हिँड्दछौँ त्यत्ति धेरै उहाँको बारेमा सिक्नसक्छौँ र उहाँको प्रेमलाई हामी बुझ्न सक्ने हुन्छौँ। विश्वासको आगो वा बत्ती केवल पिलपिलमात्र नबलेर अझ झन कसरी चहकिलो, चहिकिलो पारेर हामीले कसरी बालिराख्ने`