---
title:  कथा
date:   11/01/2019
---

#### "आमा, जानुहोस्" लेताबो मसियनिन, ८, बोत्स्वाना

बोत्स्वानाको फ्रान्सिसटाउनमा रहेको सेभेन्थे डे एडभेन्टिस्ट स्कूलमा आठ वर्षको छोरालाई पढ्न पठाउँदा एउटा घरमा भारी परिवर्तन भइरहेको थियो। 

खाना खानुभन्दा पहिले प्रार्थना गर्न आफ्ना आमाबाबुहरूलाई तिनीहरूको छोरो लेताबोले अहिले कर गर्छ। बिहान उठ्नुभन्दा अघि र राती सुत्नुभन्दा अघि प्रार्थना गर्न तिनीहरूलाई अह्राउँछ। सावथमा चर्च आउन उसले आफ्नो आमालाई कर पनि गर्दछ।

छोराको यो चाला देखेर सुरूमा आमा अत्यन्त छक्क पारेकी थिइन्। लेताबोको आमाको नाउँ खोमोलिमो हो। उनी इसाई घरमा हुर्केकी थिइनन्। तर छोरोले परमेश्वरतिर आफ्नो ध्यान दिन अनुरोध गर्दा उनी अत्यन्त हर्षित भएकी थिइन्।

एक दिन इस्टर्न गेट प्राइमरी स्कूलमा भइरहेको साबथ आराधना सभामा उनले यी लेखकलाई भनिन् "मेरा छोराछोरीहरू र मलाई यस ठाउँमा ल्याउन दिनुभएकोमा म परमेश्वरलाई धन्यवाद दिन चाहन्छु।" त्यस स्कूलमा उनको छोरो तिन कक्षामा पढ्दछ। उनकी सानी छोरी उनको घरको सडकको छेऊमा भएको चर्चको पूर्वप्राथमिक स्कूल प्लेस अभ लभमा जान्छिन्। तर आमाले चाहीँ चर्च जान कसरी सुरु गरिन् त?

फ्रान्सिसटाउन बोत्स्वाना देशको सबभन्दा ठूलो दोस्रो सहर हो। त्यहाँ ९०,००० मानिसहरू बसोबास गर्दछन्। त्यस सहरमा एउटा घर छ जहाँ व्यक्तिगतरुपमा स्कूल चलिरहेको छ। त्यस स्कूलमा लेताबोले तिन कक्षासम्म पढ्यो। तिन वर्षपछि तिनकी आमाले आफ्नो छोरो पढ्न र हिसाबमा कमजोर भएको महसूस गरिन्। त्यसरी चिन्तित भएकी आमाले लेताबोलाई एडभेन्टिस्ट चर्चले संचालन गरेको इस्टर्न गेट प्राइमरी स्कूलमा पठाउने निर्णय गरिन्। आफ्नी साथीले पनि उनकी छोरीलाई त्यही स्कूलमा पठाउने कुरा गरेकी लेताबोकी आमाले सुनेकी थिइन्। पढ्न लेख्ने र हिसाबमामात्र होइन परमेश्वरको बारेमा पनि आफ्नो छोरोले ज्ञान पाओस् भनी लेताबोको आमाले सोचेकी थिइन्।" 

"म इसाई परिवारमा हुर्केकी होइन, तर मेरा छोराछोरीहरूलाई इसाई परिवारमा हुर्काउन चाहेकी थिएँ। यस संसरामा धेरै घट्नाहरू भइरहेका छन्। नराम्रो वातावरणले मेरा छोराछोरीहरूमा प्रभाव नपारोस् भन्ने म चाहन्छु त्यसकारण हामीलाई परमेश्वरको बारेमा ज्ञान हुनु जरुरी छ" उनले भरिन्।

पढ्न र लेख्नमा कमजोर भएकोले उक्त एडभेन्टिस्ट स्कूलमा लेताबोलाई फेरि तिन कक्षा दोहोर्याउन अनुरोध गरिएको थियो। तर केही महिनाभित्रै आफ्नो छोरोले उसको पढाइमा धेरै राम्रो गरेको उनले महसुस गरेकी थिइन्।

"अब मेरो छोराले एक्लै जे पनि गर्न सक्छ। उसले राम्रोसँग पढ्न सक्छ। ऊ तिन कक्षाको हिसाबमा नाइके नै भएको छ। उसको मनपर्ने विषयहरू हिसाब र बाइबल हो" आनन्द व्यक्त गर्दै उनले भनिन्।

लेताबोलाई बाइबल असाध्यै मन पर्छ। जब उसले स्कूलमा येशूको बारेमा सुन्छ तब उसको आँखामा आँसु झर्छ। "मेरो बाबु परमेश्वरको नजिक छ। प्रत्येक बिहान, बेलुका र खाना खाने समय भन्दा अघि हामी प्रार्थना गर्दछौँ। प्रत्येक साबथ ऊ र उसकी बहिनी चर्चमा जान्छन्। कहिलेकाहीँ जब तिनीहरूलाई चर्चमा पुर्याएर म घर फर्किन्थेँ तब उसले मलाई भन्दथ्यो 'तपाईँ पनि चर्च आउनुपर्छ भनेर के तपाईँलाई थाहा छैन?'" लाज माने जस्तो गरेर खोमोलिमोले भरिन्।

सुरु-सुरुमा आफ्नो आमा चर्चमा नआएकोले आफ्नो आमाको निम्ति लेताबोले प्रार्थना गर्न थाल्यो। चार महिनासम्म उसकी आमालाई बिहान उठ्ने बेलाम वाकवाक लाग्दथ्यो। एक दिन उसले आमालाई भन्यो, "आमा तपाईँ चर्चमा जानुपर्छ। हाम्रो पास्टरले तपाईँको निम्ति प्रार्थना गर्नुहुन्छ र तपाईँ निको हुनुहुनेछ।" "उसको यी शब्दहरूले मेरो मान छोएको थियो" उसकी आमाले भनिन्। आखिरमा उनी चर्च जान राजी भइन्। जब एक साबथ उनलाई सञ्चो लागिरहेको थिएन तब चर्चको एकजना कर्मचारी उनका छोराछोरीहरूलाई चर्चमा लान लिन आए। चर्च जानुभन्दा अघि आफ्नी आमालाई मायालु आँखाले लेताबोले हेर्दै भने "आमा, के तपाईँलाई हामीसँग आउन मन लाग्दैन् ? तपाईँ घरमा एक्लै किन बसिरहनुहुन्छ? आउनुहोस्। तपाईँ आउनुभयो भने पास्टरबुबाले तपाईँको निम्ति प्रार्थना गर्नुहुनेछ र तपाईँ निको हुनुहुनेछ।" उसको त्यो वचनले आमाको कोमल हृदय छियाछिया भयो।

"अहिले मलाई सञ्चो छैन। अर्को साबथ म तिमीसँगै चर्चमा आउनेछु" भनेर उनले वचन दिइन्। अनि अर्को साबथदेखि उनी पनि स्कूलमा रहेको चर्चमा जान थालिन्।

"मेरो छोराले परमेश्वरलाई माया गर्छ। यो धेरै असल कुरो हो। हामी पनि ज्योतिमा हिँड्नुपर्छ भनेर परमेश्वरले उसलाई हाम्रो घरमा जन्मनदिनुभएको हो भनेर म सोच्दछु" आमाले खुशी भएर भनिन्।

"आमा प्रार्थना गर्नु धेरै राम्रो होइन र? अब तपाईँले बान्ता गर्न छोड्नुभएको छ" लेताबोले आमाको अवस्था देखेर उसले एक दिन भन्यो। "हो बाबु, तिमीलाई धेरै-धेरै धन्यवाद छ। म चर्चमा आइरहनेछु" भनेर आमाले पनि आफ्नो छोरोलाई वचन दिएकी थिइन्।

"यो स्कूल खडा गर्नुभएकोमा म परमेश्वरलाई धन्यवाद दिन चाहन्छु। स्कूलमा चाहिने सबै सामग्रीहरू उपलब्ध गराइयोस् भनि म परमेश्वरसँग प्रार्थना गर्दछु" खोमोलिमोले भावुक भएर भनिन्।

लेखक: आन्द्र्यु मेकचेस्ने।