---
title:  मुठ्ठा खानु
date:   13/02/2019
---

प्रकाश १०:८-११मा लेखिएको छ "१० मैले ती स्वर्गदूतको हातबाट त्यो सानो चर्मपत्रको मुट्ठो लिएँ, र खाएँ। मेरो मुखमा त्यो महजस्तै गुलियो भयो। तर त्यो खाएपछि मेरो पेट अमिलो भयो। ११ तब मलाई यो भनियो, “तिमीले धेरै मानिसहरू, जातिहरू, भाषाहरू र राजाहरूका विषयमा फेरि अगमवाणी बोल्नुपर्नेछ।”  परमेश्वरको वचन खानुको अर्थ परमेश्वरले दिनुभएको सन्देशलाई ग्रहण गर्नु हो भनेर बाइबलले बताउँदछ। फेरि परमेश्वरका वचनहरू ग्रहण गरेर वा जानेर आफूभित्र लुकाइ राख्ने होइन न त कुनै कुटीमा बसेर अरूले सुन्न आओस् भनेर पर्खेर बस्नु हो तर अरूलाई सुनाउनु हो (यस सन्दर्भमा देहायका केही पदहरू हेर्नुहोस् "१ उहाँले मलाई भन्नुभयो, “हे मानिसको छोरो, खड़ा हो, र म तिमीसित कुरा गर्नेछु।” २ जब उहाँ मसित बोल्नुभयो, तब उहाँका आत्मा मकहाँ आएर मलाई उभ्याउनुभयो। अनि उहाँले मसित कुरा गर्नुभएको मैले सुनें। ३ उहाँले भन्नुभयो, “हे मानिसको छोरो, म तिमीलाई इस्राएली जातिकहाँ पठाउँदैछु, एउटा बागी जातिकहाँ, जो मेरो विरुद्धमा बागी भएको छ। तिनीहरू र तिनीहरूका पिता-पुर्खाहरू पनि आजको दिनसम्मै मेरो विरुद्धमा बागी भएका छन्। ४ ती मानिसहरू, जसकहाँ म तिमीलाई पठाउँदैछु, तिनीहरू निर्लज्ज र अटेरी भएका छन्। तिमीले तिनीहरूलाई भन, ‘परमप्रभु परमेश्वर यसो भन्नुहुन्छ’। ५ अनि तिनीहरूले सुनून् अथवा सुन्नलाई अस्वीकार गरून्– किनकि तिनीहरू बागी घरानाका हुन्– तिनीहरूले आफ्ना बीचमा एक जना अगमवक्ता त रहेछन् भन्ने कुरा जान्नेछन्। ६ अनि तिमीचाहिँ हे मानिसको छोरो, तिनीहरूदेखि अथवा तिनीहरूका कुरादेखि नडराऊ। तिम्रा चारैतिर सिउँड़ी र काँढ़ा भए, अथवा तिमी बिच्छीहरूका बीचमा बसे तापनि तिमी नडराऊ। तिनीहरूले जे भने पनि नडराऊ, अथवा तिनीहरूदेखि भयभीत नहो, यद्यपि तिनीहरू त बागी सन्तान हुन्। ७ तिमीले तिनीहरूसित मेरो वचन बोल्, चाहे तिनीहरूले सुनून् चाहे नसुनून् किनभने तिनीहरू बागी हुन्। ८ तर तिमीलेचाहिँ, हे मानिसको छोरो, म तिमीलाई जे भन्छु, त्यो कुरा ध्यानसित सुन्। त्यो बागी घरानाझैँ तिमी बागी नहो। तिम्रो मुख खोल्, र म जे दिन्छु, त्यो खाऊ।”  ९ तब मैले हेरें, र एउटा हात मतिर पसारेको मैले देखें। त्यसमा एउटा मुट्ठो थियो, १० जो उहाँले मेरै सामु खोलेर फिँजाइदिनुभयो। त्यसका अगाड़ि र पछाड़ि दुवैतिर शोक र विलाप र विपत्तिका कुरा लेखिएका थिए।"इजकिएल २, "४ तब उहाँले मलाई भन्नुभयो, “हे मानिसको छोरो, इस्राएलको घरानाकहाँ जाऊ, र तिनीहरूलाई मेरो कुरा भन। ५ तिमी कुनै अनौठो बोली र कठिन भाषा बोल्ने मानिसहरूकहाँ पठाइएको छैनौ, तर इस्राएलको घरानाकहाँ– ६ अनौठो बोली र कठिन भाषा बोल्ने मानिसहरूकहाँ होइन, जसको भाषा तिमीले बुझ्दैनौ। यदि मैले तिमीलाई त्यस्ताहरूकहाँ पठाएको भए, उनीहरूले निश्चय नै तिम्रा कुरा सुन्नेथिए। ७ तर इस्राएलका घरानाले त तिम्रो कुरा सुन्न चाहँदैनन्, किनभने मेरो कुरा सुन्न तिनीहरू इच्छा गर्दैनन्, किनकि इस्राएलका सारा घराना नै अटेरी र कठोर हृदयका छन्। ८ तर म तिनीहरूजस्तै तिमीलाई जिद्दीवाल र हठी तुल्याउनेछु। ९ म तिम्रो निधार चकमकभन्दा कड़ा पत्थरतुल्य पारिदिनेछु। तिनीहरू बागी घराना भए तापनि तिनीहरूदेखि नडराऊ, न त तिनीहरूको अनुहार देखेर भयभीत हो।” १० अनि उहाँले मलाई भन्नुभयो, “हे मानिसको छोरो, मैले तिमीलाई भनेका सबै कुरा होसियारसित सुन् र मनमा राख्। ११ ती तिम्रा निर्वासित मानिसहरूकहाँ अब जाऊ, र चाहे तिनीहरूले ध्यानसित सुनून् चाहे नसुनून्, तिनीहरूलाई भन्, ‘परमप्रभु परमेश्वर यसो भन्नुहुन्छ’।” १२ तब आत्माले मलाई माथि उठाउनुभयो, र मैले मेरो पछिल्तिर एउटा गुड़गुड़ गरेको आवाज सुनें– परमप्रभुको महिमा आफ्नो वासस्थानमा प्रशंसा होस्– १३ त्यो आवाज ती जीवित जीवातहरूका पखेटाले एउटाले अर्कालाई छुँदा निस्केको र तिनीहरूका छेउका ती पाङ्ग्राहरूको आवाज थियो, एउटा भुइँचालोको गुड़गुड़ आवाज। १४ तब आत्माले मलाई उठाएर लानुभयो, र तीतो मन भएर आफ्नो आत्माको क्रोधमा म गएँ, र परमप्रभुको बलिष्ठ बाहुली ममाथि थियो। १५ तब म कबार नदीको नजिक बस्ने ती देशनिकालाहरूकहाँ तेल-अबीबमा आएँ। अनि सात दिनसम्म तिनीहरू बसेको ठाउँमा म अवाक् भएर बसिरहें।" इजकिएल ३:४-१५ र "जब तपाईंका वचनहरू आए ती मैले खाएँ, ती मलाई रमाहट, र मेरो हृदयलाई आनन्द दिने कुरा भए, किनकि तपाईंको नाउँले म कहलाइन्छु, हे सर्वशक्तिमान् परमप्रभु परमेश्वर" यर्मिया १५:१६)।जब परमेश्वरको वचन ग्रहण गर्दछ तब त्यो त शुभसमाचार हुन्छ। तर जब सुसमाचारलाई घोषणा गरिन्छ तब आफूले ग्रहण गरेको सुसमाचार कतिपय समयमा तीतो हुन्छ किनभने कतिपय मानिसहरूले त्यसलाई ग्रहण गर्न चाहँदैनन् र सुन्न पनि चाहँदैनन्।

यूहन्नाले के मुठ्ठा खाए त? त्यो थियो दानिएलको पुस्तक। त्यो खाँदा उनलाई धैरै तीतो भयो। दानिएललाई आफ्नो भविष्यवाणीको विवरणलाई युगको अन्तसम्मको निम्ति लालमोहर लगाइएको थियो (दानिएल १२:४) तर यूहन्नाले त्यो खोलेको पाएका थिए। यहाँ यूहन्नालाई युगको अन्तमा हुने बचेखुचेको वा रेमनेन्ट चर्चलाई प्रतिनिधित्व गरेका थिए र उसलाई सुसमाचारलाई घोषणा गर्न अर्हाइएको थियो (प्रकाश १४:६,७ "६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो। ७ तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर")। यो सन्देश दानिएललाई दिइएको भविष्यवाणी थियो (दानिएल ७:२५ "उसले सर्वोच्चको विरुद्धमा बोल्नेछ र उहाँका पवित्र जनहरूलाई अत्याचार गर्नेछ र ठहर्याइएका समय र व्यवस्थाहरू फेर्न प्रयत्न गर्नेछ। पवित्र जनहरू साढ़े तीन वर्षसम्म उसको हातमा सुम्पिइनेछन्"।) जुन् दानिएलको समयको अन्तमा दिइएको थियो। त्यो भविष्यवाणी १,२६० दिन वा वर्षको बारेमा थियो।

त्यसमा उल्लेख गरिएको विषयबस्तुमा २,३०० वर्षको भविष्यवाणीको अन्तमा भएको यूहन्नाको दर्शनले उनलाई अर्को तीतो अनुभव भएको देखाइएको थियो। दानिएलको भविष्यवाणी अध्ययन गर्ने क्रममा विलियम मिलर र उनका अनुयायीहरूले येशू सन १८४४मा फर्कनुहुनेछ भनेर ठानेका थिए। त्यो सुनेर त्यसबेलाका इसाईहरू अर्थात् जसले उनको सन्देशलाई पत्याए तब तिनीहरूले अत्यन्त मिठो स्वादको अनुभव गरेका थिए। तर तिनीहरूले अपेक्षा गरे अनुसार येशू नफर्किनुहुँदा तिनीहरूको निम्ति त्यो अत्यन्त निराशमय र तीतो अनुभव  भएको थियो। आफूले गरेको विश्वासमा कहाँ असफल भइयो भनेर तिनीहरूले अझ स्पष्ट बुझ्ने गरी बाइबलमा येशूको आगमनको बारेमा खोज्न थालेका थिए।

संसारमा फेरि भविष्यवाणी गर भनेर यूहन्नालाई अर्हाइएको कार्यले ती मानिसहरूलाई औँल्याइएको थियो जो साबथलाई पालन गर्ने एडभेन्टिस्टहरू थिए। दानिएल र प्रकाशमा भएको येशूको दोस्रो आगमनको भविष्यवाणीको रहस्य तिनीहरूद्वारा खोलाइएको थियो।

`प्रकाश ११:१,२मा यूहन्नालाई के गर्न अर्हाइएको थियो? हेर्नुहोस् "१ त्यसपछि नाप्ने टाँगोजस्तै एउटा निगालो मलाई दिइयो, र यसो भनियो, “उठ, र परमेश्वरको मन्दिर र वेदीको नाप लेऊ, र त्यहाँ आराधना गर्नेहरूको गन्ती लेऊ। २ तर मन्दिरबाहिर रहेका आगनलाई चाहिँ छोड र ननाप, किनकि त्योचाहिँ जाति-जातिहरूलाई दिइएको छ, र बयालीस महिनासम्म पवित्र सहरलाई तिनीहरूले कुल्चीमिल्ची गर्नेछन्।"`

यो अंश प्रकाश १०को दृश्यको निरन्तरता हो। मन्दिरलाई नाप्न यूहन्नालाई आदेश दिइएको थियो। त्यहाँ भएको मन्दिर, बेदी र आराधना गर्नेहरूलाई नाप्नु भनेको थियो। बाइबलमा नाप्नुको अवधारणा न्याय गर्नु भनेर चित्रण गरिएको छ (१ “अरूलाई दोषी नठहराओ, र तिमीहरू पनि दोषी ठहराइनेछैनौ।  २ किनभने जसरी तिमीहरू अरूहरूलाई दोषी ठहराउँछौ, त्यसरी नै तिमीहरू पनि दोषी ठहराइनेछौ। जुन नापले तिमीहरू नाप्तछौ, त्यसै गरी तिमीहरूका निम्ति पनि नापिनेछ" मत्ती ७:२)। स्वर्गमा भएको मन्दिर नाप्न अर्हाइएको थियो जहाँ हाम्रो लागि येशूले सेवाकार्य गरिरहनुभएकोछ। मन्दिर, बेदी र आराधना गर्नेहरूले पश्चातापको दिनलाई औल्याउँछ (हेर्नुहोस् लेबी १६:१६-१९ "१६ यसरी इस्राएलीहरूका अशुद्धी, अपराध र तिनीहरूका जम्मै पापको कारणले महा-पवित्रस्थानका निम्ति त्यसले प्रायश्चित गरोस्। तिनीहरूका अशुद्धिको बीचमा भएको भेट हुने पालको निम्ति पनि त्यसले त्यसै गरोस्। १७ जब हारून प्रायश्चित गर्नलाई महा-पवित्रस्थानमा पस्छ, त्यसले आफ्नो निम्ति, आफ्नो घरानाको निम्ति र इस्राएलको जम्मै समुदायको निम्ति प्रायश्चित गरेर नफर्कुञ्जेल भेट हुने पालमा कुनै मानिस पनि नरहोस्। १८ “तब त्यसले बाहिर वेदीमा गएर परमप्रभुको सामुन्ने त्यसको निम्ति प्रायश्चित गरोस्। अनि साँढ़े र बोकाको रगतबाट केही लिएर वेदीका चारैतिरका सिङहरूमा लगाओस्। १९ रगतबाट आफ्नो औँलाले सात पल्ट त्यसमाथि छर्केर इस्राएलीहरूको अशुद्धीबाट वेदीलाई शुद्ध र पवित्र गरोस्")। परमेश्वरले आफ्ना जनहरूको न्याय गर्ने भएकोले यो दिन नाप्ने वा न्यायको दिन थियो। यसरी प्रकाश ११:१मा उल्लेख गरिएको न्याय त्यो न्याय थियो जुन येशूको दोस्रो आगमन भन्दा पहिले हुँदछ। यो न्याय संसारका विश्व मानवलाई छोडेर परमेश्वरका जनहरूको निम्तिमात्र न्याय थियो जो मन्दिरमा परमेश्वरको आराधना गर्दथे। प्रकाश ११:१ले यो बताउँदछ कि स्वर्गमा रहेको पवित्र मन्दिरको बारेमा सन्देश अन्तिमसमयमा सुसमाचार प्रचारको केन्द्रविन्दु वा मुटु हुनेछ भनेर देखाउँदछ। त्यसले परमेश्वरको चरित्रलाई खुलाउँदछ। शैतान गलत र उहाँ ठिक भनेर सारा जगतले देख्नेछन्। यो सन्देशले सुसमाचारको सम्पूर्ण पक्षहरूलाई ओगट्दछ। हाम्रो निम्ति क्रुसमा उहाँको बलिदान र उहाँको धार्मिकतामात्र मानव जातिको मुक्तिको बाटो हो भनेर प्रकाश ११:१को दृश्यले देखाउँदछ।

प्रायश्चितको दिनमा गरिने सम्पूर्ण बलिबिधिहरूमा रगत समावेश भएको हुन्छ। हेर्नुहोस् लेबी १६ "१ हारूनका दुई छोराहरू परमप्रभुको नजिक गएर मरेपछि परमप्रभुले मोशासित कुरा गर्नुभयो। २ परमप्रभुले मोशालाई भन्नुभयो, “तिम्रो दाजु हारूनलाई सन्दूकमाथि भएको कृपा-आसनको सामुन्ने पर्दाभित्र महा-पवित्रस्थानमा मनपरी नआओस् भन्नु। नत्रता त्यो मर्ला, किनभने म कृपा-आसनमाथि बादलमा देखा पर्छु। ३ “हारून पवित्रस्थानमा यसरी बस्नुपर्छ: त्यो पापबलिको निम्ति एउटा साँढ़े र होमबलिको निम्ति एउटा भेड़ा लिएर आओस्। ४ सूती कपड़ाको पवित्र लबेदा, सूती कपड़ाको भित्री वस्त्र, सूती कपड़ाको पटुका, र सूती कपड़ाको फेटा पहिरेर आओस्। ती पवित्र लुगा हुन्। यसकारण त्यसले पानीमा नुहाएर मात्र ती लगाओस्। ५ त्यसले इस्राएलीहरूको समुदायबाट पापबलिको निम्ति दुई वटा बोका र होमबलिको निम्ति एउटा भेड़ा ल्याओस्। ६ “त्यसपछि हारूनले आफ्नो पापबलिको निम्ति साँढ़े चढ़ाओस्, र आफ्नो र आफ्नो घरानाको निम्ति प्रायश्चित गरोस्। ७ तब त्यसले ती दुवै बोकाहरू लिएर भेट हुने पालको ढोकामा परमप्रभुको सामु राखिदिओस्। ८ त्यसपछि हारूनले दुवै बोकामा चिट्ठा हालोस्, एउटा परमप्रभुको निम्ति र अर्कोचाहिँ छाड़ा छोडिने बोकाको निम्ति। ९ चिट्ठामा परमप्रभुको भागमा परेको बोकाचाहिँ हारूनले नजिक ल्याएर पापबलिको निम्ति त्यो चढ़ाओस्। १० तर चिट्ठामा छाड़ा छोड्ने बोकाको भागमा परेको बोकाचाहिँ जिउँदै परमप्रभुको सामुन्ने ल्याइओस्, र त्यसपछि त्यो प्रायश्चित गर्नलाई छाड़ा हुन उजाड़-स्थानमा पठाइओस्। ११ “हारूनले आफ्नो पापबलिको साँढ़े ल्याओस्, अनि आफ्नो र आफ्नो घरानाको निम्ति प्रायश्चित गरोस्। त्यसले आफ्नो पापबलिको निम्ति साँढ़े मारोस्। १२ त्यसले परमप्रभुको सामुन्नेको वेदीबाट आगोका फिलिङ्गाहरूले भरिएको धुपौरो र मसिनो गरी कुटेको सुगन्धित धूप मुट्ठीभरि लिएर पर्दाभित्र ल्याओस्। १३ त्यसले परमप्रभुको सामुन्नेको आगोमा धूप हालोस्, र धूपको धूवाँले गवाहीको सन्दूकमाथि भएको कृपा-आसनलाई छोपोस्, नत्रता त्यो मर्नेछ। १४ त्यसपछि त्यसले साँढ़ेको रगतबाट केही लिएर आफ्नो औँलाले कृपा-आसनमाथि छर्कोस्, अनि कृपा-आसनको सामुन्ने आफ्नो औँलाले त्यो रगत सात पल्ट छर्कोस्। १५ “तब त्यसले मानिसहरूका निम्ति पापबलिको बोका मारोस्, र त्यसको रगत पर्दाभित्र ल्याएर साँढ़ेको रगतजस्तै कृपा-आसनमाथि र कृपा-आसनको सामुन्ने छर्कोस्। १६ यसरी इस्राएलीहरूका अशुद्धि, अपराध र तिनीहरूका जम्मै पापको कारणले महा-पवित्रस्थानका निम्ति त्यसले प्रायश्चित गरोस्। तिनीहरूका अशुद्धिको बीचमा भएको भेट हुने पालको निम्ति पनि त्यसले त्यसै गरोस्। १७ जब हारून प्रायश्चित गर्नलाई महा-पवित्रस्थानमा पस्छ, त्यसले आफ्नो निम्ति, आफ्नो घरानाको निम्ति र इस्राएलको जम्मै समुदायको निम्ति प्रायश्चित गरेर नफर्कुञ्जेल भेट हुने पालमा कुनै मानिस पनि नरहोस्। १८ “तब त्यसले बाहिर वेदीमा गएर परमप्रभुको सामुन्ने त्यसको निम्ति प्रायश्चित गरोस्। अनि साँढ़े र बोकाको रगतबाट केही लिएर वेदीका चारैतिरका सिङहरूमा लगाओस्। १९ रगतबाट आफ्नो औँलाले सात पल्ट त्यसमाथि छर्केर इस्राएलीहरूको अशुद्धिबाट वेदीलाई शुद्ध र पवित्र गरोस्। २० “जब हारूनले महा-पवित्रस्थान, भेट हुने पाल र वेदीको निम्ति प्रायश्चित गरिसकेको छ, तब त्यसले जिउँदो बोकाचाहिँ ल्याओस्। २१ अनि हारूनले आफ्ना दुवै हात जिउँदो बोकाको टाउकोमा राखोस्, र इस्राएलीहरूका सारा अधर्म, अपराध र पाप स्वीकार गरेर बोकाको टाउकोमाथि राखिदिओस्। त्यसले ती पापहरू बोकाको टाउकोमा राखेर त्यसलाई अघिबाट खटाइराखेको मानिसको साथ उजाड़-स्थानमा पठाइदिओस्। २२ यसरी त्यस बोकाले तिनीहरूका सारा अधर्म एकलास ठाउँमा बोकेर लैजाओस्, र त्यस मानिसले त्यस बोकालाई उजाड़-स्थानमा छोड़िदिओस्।  २३ त्यसपछि हारून भेट हुने पालमा गएर महा-पवित्रस्थानमा जाँदा त्यसले लाएका सूती लुगाहरू फुकालेर त्यहीँ छोड़ोस्। २४ त्यसले आफ्नो शरीर कहीँ चोखो ठाउँमा पानीमा नुहाओस्, र आफ्ना निज लुगाहरू लाएर आओस्। अनि आफ्नै लागि र मानिसहरूका लागि होमबलि चढ़ाईकन प्रायश्चित गरोस्। २५ पापबलिको बोसो पनि त्यसले वेदीमा जलाओस्। २६ “छाड़ा हुने बोकालाई छोड्न जानेले आफ्ना लुगा धोएर आफ्नो शरीर नुहाओस्, र त्यसपछि त्यो छाउनीमा आओस्। २७ रगतद्वारा प्रायश्चित गर्नलाई महापवित्रस्थानमा ल्याइएका पापबलिका साँढ़े र बोका दुवैलाई छाउनीदेखि बाहिर लगेर तिनीहरूका छाला, मासु र गोबर आगोमा जलाइदिनू। २८ ती जलाउनेले आफ्नो लुगा धोएर आफ्नो शरीर नुहाओस्, र त्यसपछि त्यो छाउनीमा आओस्। २९ “तिमीहरूका निम्ति यो अनन्तको विधि होस्। सातौँ महिनाको दशौँ दिनमा तिमीहरूले आफू-आफूलाई इन्कार गर्नू*। चाहे घरमा जन्मेको होस्, चाहे तिमीहरूका बीचमा वास गर्ने परदेशी होस्, कसैले पनि कुनै किसिमको काम नगर्नू, ३० किनभने त्यसै दिन तिमीहरूलाई शुद्ध पार्नलाई तिमीहरूका निम्ति प्रायश्चित गरिन्छ। तब परमप्रभुको सामुन्ने सबै पापबाट तिमीहरू शुद्ध हुनेछौ। ३१ यो तिमीहरूका निम्ति विश्रामको शबाथ हो। तिमीहरूले आफू-आफूलाई इन्कार गर्नू। यो सदाको लागि एउटा आदेश हो। ३२ अभिषेक भएको र बाबुचाहिँको सट्टामा प्रधान पूजाहारी हुनलाई जो नियुक्त भएको छ, त्यसैले प्रायश्चित गरोस्, र त्यसले पवित्र सूती लुगाहरू लगाओस्। ३३ त्यसले महा-पवित्रस्थान, भेट हुने पाल र वेदीको निम्ति प्रायश्चित गरोस्। अनि त्यसले पूजाहारीहरू र समुदायका सबै मानिसहरूका निम्ति पनि प्रायश्चित गरोस्। ३४ “यो तिनीहरूका निम्ति अनन्तको विधि होस्: वर्षको एक पल्ट इस्राएलीहरूका सारा पापका निम्ति प्रायश्चित गरिओस्।” अनि परमप्रभुले मोशालाई आज्ञा दिनुभएझैँ त्यसरी नै गरियो।"

`प्रायश्चितको दिनको रीतिमा रगतको भूमिका मुख्य हुन्छ। प्रभु येशूले आफ्नो हाम्रो निम्ति आफ्नो रगत बगाउनुभएको परिप्रेक्ष्यमा हाम्रो निम्ति न्यायको समयको वास्तविकता जहिले पनि खुशीको खबर किन हुनुपर्छ? यो सत्य आत्मज्ञान किन महत्त्वपूर्ण छ?`