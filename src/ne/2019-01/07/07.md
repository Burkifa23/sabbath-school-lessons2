---
title:  उपसंहार
date:   15/02/2019
---

सातौँ तुरहीले (प्रकाश ११:१५-१८) यस पृथ्वीको इतिहासलाई निष्कर्षमा पुर्याउने सङ्केत गर्दछ। परमेश्वरले आफ्नो शक्ति, सार्वभौमसत्ता र शासन गर्ने अधिकारलाई प्रकट समय आइपुगेको छ। हजारौँ वर्षसम्म शैतानको तैनाथमा बिद्रोही भएको यस पृथ्वी  ग्रह अब परमेश्वरकै हातमा शासन गर्न र उहाँकै मातहतमा चल्न लागेको छ। जब येशू क्रुसमा चढिनुभयो र स्वर्गमा जानुभयो तब उहाँ नै यस पृथ्वीलाई राज गर्ने आधिकारिक व्यक्ति हुनु भएको छ भनेर घोषणा गरिएको थियो ( "१० तब मैले स्वर्गमा यसो भनिरहेको एउटा ठूलो आवाज सुनें, “अब हाम्रा परमेश्वरको मुक्ति, शक्ति, राज्य र उहाँका ख्रीष्टको अधिकार आएको छ। किनकि हाम्रा भाइहरूलाई दोष लगाउने, जसले हाम्रा परमेश्वरको सामुन्ने तिनीहरूलाई दिनरात दोष लगाउँछ, त्यो तल फ्याँकिएको छ। ११ तिनीहरूले थुमाको रगत र आफ्ना गवाहीको वचनको कारण त्यसलाई जितेका छन्, र तिनीहरूले मृत्युसम्मै पनि आफ्नो ज्यानको माया राखेनन्। १२ यसकारण हे स्वर्गमा रहनेहरू, तिमीहरू रमाओ। तर पृथ्वी र समुद्रलाई धिक्कार छ! किनभने आफ्नो समय अल्प छ भनी थाहा पाएर दियाबलस ठूलो क्रोधसाथ तिमीहरूकहाँ तल आएको छ” प्रकाश १२:१०-१२)। आफ्नो समय थोरै छ भनेर थाहा पाएर शैतानले सकेसम्म विध्वंस मचाउने कामलाई निरन्तरता दिन खोजिरहेको हामी पाउँछौँ। विद्रोही शक्तिलाई आफ्नो ठाउँमा राखियो भनेर सातौँ तुरहीले फुक्दछ साथै यस संसारको आधिकारिक शासक येशूको हातमा अन्तमा शासन गर्ने समय आइपुगेको छ भनेर घोषणा गरिएको छ। प्रकाशको पुस्तकको बाँकी अंशलाई सातौँ तुरहीले देखाएको सारांशले प्रस्तुत गर्दछ: (१) विश्वका सबै देशहरू रिसले चुर भएका थिए:प्रकाश १२-१४मा शैतानको दिमाग प्रचण्ड क्रोधले भरिएको थियो (दुर्भाग्यवस प्रकाश १२:१७मा हुनुपर्ने पद: त्यो सर्प स्त्रीसित क्रोधित भयो भन्ने वाक्यलाई अर्कै राखेर पद १८ पनि थपिएको कुनै कुनै नेपाली बाइबलमा यस अनुवादकले भेट्टाएको छ)। शैतान समुद्रबाट निस्किएको पशूसँग र पृथ्वीको पशुसँग एकमत भएर सारा संसारको राष्ट्रहरूलाई परमेश्वरका जनहरूसँग युद्ध गर्न तयार हुन्छ। (२) परमेश्वरको क्रोधको बेला आएको छ: विश्वका राष्ट्रहरूले परमेश्वरमाथि रिस उठाएकोले त्यसको जवाफमा सात महामारी उहाँले पठाउनुहुन्छ जुन् प्रकाश १५:१मा उहाँको प्रचण्ड क्रोधको संज्ञा दिएको छ ("मैले स्वर्गमा ठूलो र अचम्मको अर्को एउटा चिन्ह देखें: सात स्वर्गदूतहरूले सात वटा अन्तिम विपत्ति लिएका थिए, किनकि तिनीहरूमा नै परमेश्वरको क्रोध समाप्त भएको छ")। (३) अब मरेकाहरूको न्याय गर्न समय आएको प्रकाश २०:११-१५ले यसरी बताउँछ "११ तब मैले एउटा ठूलो सेतो सिंहासन र त्यसमाथि विराजमान हुनुहुनेलाई देखें। उहाँको सामुन्नेबाट पृथ्वी र आकाश भागेर गए, र तिनीहरूका निम्ति कतै ठाउँ पाइएन। १२ मैले ठूला र साना सबै मृतकहरूलाई सिंहासनको सामुन्ने उभिरहेका देखें, र पुस्तकहरू खोलिए। अर्को एउटा पुस्तक पनि खोलियो, जो जीवनको पुस्तक थियो। ती पुस्तकहरूमा लेखिएका कुरामुताबिक, तिनीहरूका कामअनुसार मृतकहरूको इन्साफ भयो। १३ समुद्रले त्यसमा भएका मृतकहरू दिइहाल्यो, अनि मृत्यु र पातालले पनि तिनीहरूमा भएका मृतकहरू दिइहाले। तिनीहरू प्रत्येकको आफ्नो-आफ्नो कामअनुसार इन्साफ भयो। १४ मृत्यु र पाताल अग्नि-कुण्डमा फालिए। यो अग्नि-कुण्ड दोस्रो मृत्यु हो। १५ जसको नाउँ जीवनको पुस्तकमा लेखिएको भेट्टाइएन त्यो अग्नि-कुण्डमा फालियो।" (४) अनि प्रकाश २१ र २२ अध्यायमा परमेश्वरप्रति निष्ठावान र आस्थावान भएर सबै कष्ट सहेर बसेकाहरूको निम्ति इनाम तोकिएको छ। (५) जसले यस संसारलाई नाश गर्छ त्यसलाई पनि नाश गरिनेछ: प्रकाश १९:२ अन्तमा बेबिलोनको न्याय भएको छ किनभने उसले यस पृथ्वीलाई अनेकौँ दुष्कर्महरूद्वारा नाश गरेको थियो। बेबिलोन त्यो तत्व हो जसले अनेकौँ दर्शन वा क्रियाकलापद्वारा मानिसहरूलाई परमेश्वरबाट टाढा राख्छ र परमेश्वरको नजिक हुनेहरूलाई ध्वस्त पार्न खोज्छ। जब शैतान, उसका सम्पूर्ण मतियारहरू वा पतित स्वर्गदूतहरू र उससँग मिल्ने राष्ट्रहरूको अन्त हुन्छ तब येशू र शैतानको बीचमा भइरहेको महान् विवादको अन्त्य हुन्छ (प्रकाश १९:११-१५)। त्यो विवाद जस्तै येशूभन्दा शैतान धर्मी, यस पृथ्वीको आधिकारिक व्यक्ति, मानिसहरूलाई जबरजस्ती प्रेम गर्न लगाउने परमेश्वरको नियत जस्ता परमेश्वरप्रतिको आरोपहरू सदाको निम्ति परमेश्वरको चरित्र देखाइएर शैतानको भन्डाफोर गर्दै अन्त्य हुने हो।

**चिन्तनमनन**

`अ) कतिपय समयमा सुसमाचार प्रचार गर्दा अनेकौँ तीतो अनुभव हुनसक्छ (प्रकाश १०:१०)। कति मानिसहरूले त्यसको अस्वीकार गर्दछन्, खिल्ली उडाउँछन् र प्रतिकार गर्दछन् र हामीहरूलाई पनि कुजात जस्ता अनेकौँ आरोप लगाएर समाजबाट अलग्याउन खोज्छन्। त्यसले गर्दा सुसमाचार प्रचार गर्दा सार्वजनिकरूपमै बिरोधको सामना गर्नुपर्ने हुन्छ। बाइबलमा नै अनेकौँ पात्रहरू छन् जसले परमेश्वरको वचन जनसमक्ष ल्याउँदा अनेकौँ प्रतिरोधहरूको सामना गर्नुपरेको थियो र कतिपयको त हत्या पनि भएको थियो। के तपाईँलाई केही ती पात्रहरू को थिए थाहा छ? तिनीहरूको अनुभवले हामी आफूले नै के सिक्न सक्छौँ?`

`आ) एलेन जी ह्वाइटको यस अभिव्यक्तिलाई सोच्नुहोस्: "येशूको आगमन वा संसारको अन्त्यको बारेमा दिन, वर्ष आदि नतोक्न परमेश्वरले मलाई बारम्बार चेतावनी दिनुभएको थियो। समयको आधारमा परमेश्वरका जनहरूको निम्ति कहिल्यै पनि सन्देश आउनेछैन। येशूको आगमन वा पवित्र आत्माको खन्याइ यसबेला वा त्यसबेला हुन्छ भनेर हामीले कहिल्यै पनि निश्चित दिन, समय वा वर्ष थाहा पाउन चासो राख्नुहुन्न।"-सेलेक्टेड मेसेजेज्, बुक १, पृ. १८८बाट रूपान्तरित। जब १८४४को अक्टोबरमा येशूको आगमन हुन्छ भनेर त्यसबेलाका इसाईहरूले विस्तृतरूपमै बाइबल पढेर अनुमान निकालेका थिए तब तिनीहरूको कमजोर पक्षहरू के थिए? हामी पनि अनेकौँ चित्रहरू कोरेर यस संसारको अन्त्य र येशूको आगमनका दिन नतोकिकन कसरी सचेत हुने?`