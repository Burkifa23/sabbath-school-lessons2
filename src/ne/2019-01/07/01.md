---
title:  सात तुरही
date:   09/02/2019
---

### यस अध्यायका मूल पदहरू
प्रकाश ८:१-१३, गन्ती १०:८-१०, इजकिएल १०:२ प्रकाश १०:१-११, दानिएल १२:६,७, प्रकाश ११:१-१३ र 

> <p>लेबीहरू १६।</p>
> यस अध्यायको मूल सार पद: "तर ती दिनहरूमा जब सातौँ स्वर्गदूतले आफ्नो तुरही फुक्नै लाग्छन्, उहाँले आफ्ना सेवक अगमवक्ताहरूलाई घोषणा गर्नुभएझैँ परमेश्वरको रहस्य पूरा हुनेछ।" प्रकाश १०:७।

जब पाँचौ लालमोहर खोलिएको दृश्य यूहन्नालाई देखाएको थियो त्यसबेला परमेश्वरका जनहरूको रुवावासी तिनले देखेको कुरा हामीले पढ्यौँ। सारा युगहरूमा रहेका परमेश्वरका विश्वासी जनहरूको रुवावासीलाई त्यस दृश्यले प्रतिबिम्बित गर्दछ। परमेश्वरका ती निष्ठावान भक्तजनहरू उहाँको बेदीमुन्तिर न्याय र सही फैसलाको निम्ति चिच्याइ रहेका थिए: "कतिञ्जेल, हे प्रभु?" (प्रकाश ६:१० रूपान्तरित)। स्वर्गबाट आकाशवाणी भएर तिनीहरूलाई पर्खन साहस दिन्छ किनभने तिनीहरूलाई हानी गर्ने मानिसहरूलाई परमेश्वरले गर्नुहुने न्यायको दिन आउँदैछ। प्रकाश ६:१५-१७ले यस संसारमा येशूको आगमनको चित्रण गर्दछ र उहाँका इमान्दारी र निष्ठावान भक्तहरूलाई खराब गर्नेहरूप्रति उहाँले गर्नुहुने न्यायको फैसला उहाँको साथमा भएको थियो। पाँचौं लालमोहर खोलिँदा परमेश्वरका जनहरूको दु:खकष्टको दृश्य देखिएको थियो। यो हाबेलको समयदेखि युगको अन्तसम्म दु:खकष्ट पाएका परमेश्वरका जनहरूको इतिहास थियो। आफ्ना सेवकहरूको रगत (प्रकाश १९:२)को बदला आखिरमा उहाँले लिनुनै हुनेछ। जुनसुकै कष्ट पाएतापनि परमेश्वरका जनहरू निष्ठावान भएर बस्नुपर्दछ र आफ्ना जनहरूको प्रार्थना उहाँले सुन्नुहुनेछ भनेर तिनीहरूले विश्वास गरिरहनुपर्दछ।

आफ्ना दविएका वा दवाएका जनहरूको पक्षमा र तिनीहरूलाई नोक्सान पुर्याउने मानिसहरूको बिपक्षमा परमेश्वरले इतिहासभरी हस्तक्षेप गर्नुभएको थियो भनेर यूहन्नाले दर्शन देखेका सात तुरहीको दृश्यले बताउँदछ। आफ्ना जनहरूको दु:खकष्टमा परमेश्वर चुप लागेर बस्नुभएको छैन भनेर ढुक्क हुनु होस् भन्ने विश्वास दिलाउन सात तुरहीहरूको दर्शनदृश्यको उद्देश्य हो।