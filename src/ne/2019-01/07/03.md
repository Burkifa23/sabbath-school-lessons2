---
title:  तुरहीहरूको अर्थ
date:   11/02/2019
---

परमेश्वरका जनहरूको पक्षमा हस्तक्षेप गर्ने उहाँको कार्यलाई जनाउन प्रकाशको पुस्तकले पुरानो करारमा प्रयोग गरिएका तुरहीहरूलाई प्रतीकको रूपमा प्रयोग गरिएको छ। पौराणिक इस्राएलको दैनिक जीवनमा तुरहीहरूले अत्यन्त महत्त्वपूर्ण भूमिका खेलेका थिए (उदाहरणमा, गन्ती १०:८-१० "८ “हारूनका छोराहरू, पूजाहारीले नै तुरहीहरू फुक्ने गरून्। यो तिमीहरू र तिमीहरूका भावी पुस्ताका लागि अनन्तको विधि होस्। ९ आफ्नै देशमा तिमीहरूमाथि थिचोमिचो गर्ने शत्रुका विरुद्धमा तिमीहरू लड़ाइँ गर्न जाँदा तिमीहरूले तुरहीद्वारा जनाउ-ध्वनि फुक्नू। तब परमप्रभु तिमीहरूका परमेश्वरको सामु तिमीहरूको सम्झना हुनेछ, र तिमीहरूका शत्रुहरूबाट तिमीहरूको रक्षा हुनेछ। १० तिमीहरूका हर्षका दिनमा– तिमीहरूका तोकिएका चाड़हरू र औंसीका चाड़हरूमा– आफ्ना होमबलि र मेलबलिहरू चढ़ाउँदा तिमीहरूले तुरही बजाउनू, र आफ्ना परमेश्वरको सामुन्ने ती तिमीहरूका सम्झनाको निम्ति होऊन्। म परमप्रभु तिमीहरूका परमेश्वर हुँ।”  र २ इतिहास १३:१४,१५ "१४ जब यहूदाका मानिसहरूले फर्केर हेरे, तब तिनीहरूले लड़ाइँ आफ्नो अघि र पछि दुवैतिर रहेछन् भनी देखे। तब तिनीहरूले सहायताको निम्ति परमप्रभुलाई पुकारे। पूजाहारीहरूले आफ्ना तुरही फुके, र यहूदाका मानिसहरूले चिच्च्याएर कराए। १५ तिनीहरूले त्यसो गर्दा परमेश्वरले यारोबाम र सबै इस्राएलीहरूलाई अबिया र यहूदाको सामुन्ने परास्त गर्नुभयो।" जब तुरहीको आवाज मानिसहरूले सुने तब मन्दिरमा हुने आराधनाको समयलाई सम्झन्थे। युद्धमा, कटानीको समयमा र विभिन्न चाडबाडमा तुरहीहरूलाई प्रयोग गरिन्थ्यो।

जब तुरहीहरू फुकिन्थ्यो तब त्यसको साथसाथै प्रार्थना पनि गरिन्थ्यो। आराधनाको समयमा र चाडबाडमा तुरही फुक्दा परमेश्वरको करार आफ्ना जनहरूसँग भएको याद दिलाउँथ्यो। परमेश्वरको दिनको लागि मानिस तयार हुन पनि तुरही फुकिन्थ्यो (योयल २:१ "सियोनमा तुरही फुक, मेरो पवित्र डाँड़ामा चेताउनी ध्वनि बजाओ। देशमा बस्नेहरू सबै थरथर कामून्, किनकि परमप्रभुको दिन आउँदैछ, त्यो नजिकै छ।" युद्धको समयमा तुरही फुक्दा मानिसहरूले के गर्ने भनेर निर्देशन दिइन्थ्यो, यसलाई चेतावनीस्वरुप पनि प्रयोग गरिन्थ्यो र आफ्ना जनहरूको उद्धार गर्न परमेश्वरसँग बिन्ति गर्न तुरही बजाइन्थ्यो। प्रकाशको पुस्तकमा उल्लेख गरिएका तुरहीहरूको पृष्ठभूमि पुरानो करारमा प्रयोग गरिने तुरहीहरू थिए।

`प्रकाश ८:१३ र प्रकाश ९:४,२०,२१मा उल्लेख गरिएको सातवटा तुरहीले फुक्ने न्यायको उद्देश्य के हो? हेर्नुहोस्, "मैले हेरें, र मध्य आकाशमा उड़िरहेको एउटा गरुड यसो भन्दै चर्को सोरले कराएको सुनें, “फुक्न बाँकी रहेका तीन स्वर्गदूतका अरू तुरहीका आवाजको कारणले पृथ्वीमा वास गर्नेहरूलाई धिक्कार! धिक्कार! धिक्कार!” (प्रकाश ८:१३) र "अनि पाँचौँ स्वर्गदूतले आफ्नो तुरही फुके, र मैले एउटा तारा देखें, जो स्वर्गबाट पृथ्वीमा खसेको थियो। त्यस तारालाई अतल कुण्डको साँचो दिइयो... ४ तिनीहरूलाई आदेश दिइयो, कि पृथ्वीका घाँस वा कुनै बोट-बिरुवालाई हानि नगर्नू, तर मानव-जातिका तिनीहरूलाई मात्र हानि गर्नू जसको निधारमा परमेश्वरको मोहोर छैन।... २० यी विपत्तिद्वारा नमारिएका बाँकी मानिसहरूले आफ्ना हातका कामबाट अझ पनि पश्चात्ताप गरेनन्। तिनीहरूले भूतहरूलाई र देख्न नसक्ने, सुन्न नसक्ने र हिँड्न नसक्ने सुन, चाँदी, काँसा, ढुङ्गा र काठका मूर्तिहरूलाई पुज्न छोड़ेनन्। २१ तिनीहरूले आफूले गरेको हत्या, जादूगरी, व्यभिचार र चोरीको पश्चात्ताप गरेनन्। (प्रकाश ९:१,४,२०-२१)।`

प्रकाशको पुस्तकमा उल्लेख गरिएका तुरहीहरूबाट ल्याउने घट्नाहरूले आफ्ना जनहरूको प्रार्थनाको जवाफ स्वरुप इतिहासभरि परमेश्वरले गर्ने हस्तक्षेपलाई जनाउँदछ। मुख्यत लालमोहरले परमेश्वरका जनहरू हौँ भनेर दावी गर्ने मानिसहरूको बारेमा भनिएको छ भने तुरहीले यस संसारमा रहने परमेश्वर विरोधी मानव जातिको बिरुद्ध गरिने न्यायको आगमनलाई जनाइएको थियो (प्रकाश ८:१३ "मैले हेरें, र मध्य आकाशमा उड़िरहेको एउटा गरुड यसो भन्दै चर्को सोरले कराएको सुनें, “फुक्न बाँकी रहेका तीन स्वर्गदूतका अरू तुरहीका आवाजको कारणले पृथ्वीमा वास गर्नेहरूलाई धिक्कार! धिक्कार! धिक्कार!”)। फेरि त्यसैबखत पृथ्वीमा रहेका दुष्ट मानिसहरूलाई पश्चाताप गर्न चेतावनीस्वरुप पनि तुरही फुकिएको थियो। समय आउने छ जब पश्चाताप गर्ने अबसर सबैले गुमाउनेछन्।  

यूहन्नाको समयदेखि र यस पृथ्वीको इतिहासको अन्तसम्म हुने विभिन्न घट्नाहरूलाई सातवटा तुरहीहरूले ढाक्दछ (प्रकाश ११:१५-१८ "१५ अनि सातौँ स्वर्गदूतले आफ्नो तुरही फुके, र त्यसपछि स्वर्गमा यसो भन्ने ठूला-ठूला आवाज गुञ्जिए, “संसारको राज्य हाम्रा प्रभुको र उहाँका ख्रीष्टको राज्य भएको छ, अनि उहाँले सदासर्वदा राज्य गर्नुहुनेछ।” १६ अनि परमेश्वरको सामुन्ने आफ्नो-आफ्नो सिंहासनमा बस्ने ती चौबीसै धर्म-गुरुहरूले घोप्टो परी परमेश्वरलाई दण्डवत् गरे, १७ भन्न लागे, “हे परमप्रभु परमेश्वर सर्वशक्तिमान्, हामी तपाईंलाई धन्यवाद चढ़ाउँछौं, जो हुनुहुन्छ र जो हुनुहुन्थ्यो, किनभने तपाईंले आफ्नो ठूलो सामर्थ्य हातमा लिनुभयो र राज्य गर्न थाल्नुभयो। १८ जाति-जातिहरू क्रुद्ध भए, तर तपाईंको क्रोध प्रकट भयो। मरेकाहरूका इन्साफको समय आयो, र तपाईंका दासहरू र अगमवक्ताहरू र सन्तहरूलाई र तपाईंका नाउँको डर मान्ने ठूला-सानाहरूलाई इनाम दिने समय, र पृथ्वीको विनाश गर्नेहरूलाई नाश गर्ने समय आयो”)। जब स्वर्गमा सन्तहरूको प्रार्थना पुग्छ (प्रकाश ८:३-६) र संसारभरि सुसमाचार सुनाइन्छ तब ती तुरहीहरू फुकिन्छ (प्रकाश १०:८-११:१४)। तुरही फुकेर ल्याउने न्याय केवल आंशिकमात्र हुन्। सृष्टिको एक तिहाइ भागलाईमात्र असर पार्दछ। सातौँ तुरहीले यो घोषणा गर्दछ कि परमेश्वरले आधिकारिकरूपमा यस संसारलाई आफैले शासन गर्ने समय आइपुगेको छ। रोचक त यो छ कि सातवटा तुरहीहरू फुक्ने घट्नाको समय त्यही समयकालमा ढाकिएको पाइन्छ जस सात चर्चहरू र सातवटा लालमोहरको समय ढाकिएको थियो:

प्रथम दुई तुरहीले ती राष्ट्रहरूको खिलाफमा बजाइएको थियो जसले येशूलाई क्रुसमा टाँगे र सुरुका चर्चहरूलाईयेशू विद्रोही यरुशलेम र रोमी साम्राज्यले सताए।	मध्य युग अर्थात् पाचौँ शताब्दीदेखि पन्द्रौँ शताब्दी सम्मका इसाई हौँ भनेर दावी गर्ने तर परमेश्वरको शुद्ध वचन अनुसार नचल्ने पतित इसाईहरूको बिरुद्धमा परमेश्वरले गरिने न्यायलाई तेस्रो र चौँथो तुरहीको आवाजले चित्रण गर्दछ।

मध्ययुगको इतिहासको अन्तिम समय र सुधारवादी इसाईहरूको उदयपछि आएका बाइबलको नाउँमा आएका विभिन्न धर्मदर्शनहरू तर बाइबलसँग बाझिने शिक्षा वा दर्शनहरूले ल्याएका विभिन्न मतभेद र धर्मको नाउँमा युद्ध गर्ने मानिसहरूको विवरण ती पाँचौँ र छैठौँ तुरहीको आवाजले गर्दछन्। यी समयहरूमा शैतानले अनेकौँ जालझेल गरि चमत्कारीय काम गरेर मानिसहरूलाई परमेश्वरतिर मन लगाउन नदिन प्रयास गर्दछन्। दुष्ट आत्माहरूले तन्त्रमन्त्र, जादु टुनामुना, मरेका आत्माहरूलाई जगाउने जस्ता छली क्रियाकलाप अत्यन्तै बढ्नेछन्। अन्तमा आर­-मागेड्डोनको युद्धमा संसारलाई होमीनेछ।

`इतिहास रगतै रगतले भरिएको र पीडा र दु:खकष्टले भरिएको छ भन्ने कुरामा कसैको दुईमत छैन (करिब चार करोड भन्दा बढि इसाईहरू शहीद भएका छन् र तिनीहरूमा पनि इसाई भनिनेहरूले नै आफ्ना मत नमान्नेहरूलाई सताएका थिए)। यस दु:खदायी वास्तविकताको बीचमा  येशूले हाम्रो निम्ति गर्नुभएको प्रतिज्ञा कतिको अचम्म लाग्दो छ भनेर हामीले कसरी महसुस गर्ने?`