---
title:  स्वर्गदूतसँग खोलिएको लेखा पुस्तक
date:   12/02/2019
---

युगको अन्तसम्म छैटौँ तुरहीले हामीलाई ल्याउँदछ। यस समयमा परमेश्वरका जनहरूलाई के गर्न आह्वान गरिएको छ त? सातौँ तुरहीको आवाज फुक्नुअघि बीचमा एउटा घट्ना घुसारिएको छ। युगको अन्तमा परमेश्वरका जनहरूले पाउने अनुभव र गर्नुपर्ने कामलाई त्यस घट्नाले व्याख्या गर्दछ।

`प्रकाश १०:१-४ पढ्नुहोस् र त्यहाँ के भइरहेको छ सो सोच्नुहोस्। "१ मैले बादलमा लपेटिएको अर्का शक्तिशाली स्वर्गदूतलाई स्वर्गबाट ओर्लेका देखें। तिनको शिरमा इन्द्रेणी थियो, र तिनको मुहार सूर्यजस्तो र पाउहरू आगोका खामाजस्ता थिए। २ तिनको हातमा खोलिराखेको एउटा सानो चर्मपत्रको मुट्ठो थियो। तिनले आफ्नो दाहिने खुट्टा समुद्रमा र देब्रे खुट्टा जमिनमा राखे। ३ अनि सिंह गर्जेझैँ तिनी ठूलो सोरले कराए, र तिनी कराएपछि सात मेघ गर्जनहरूको आवाज आयो। ४ जब ती सात मेघ गर्जनहरूले आफ्नो-आफ्नो आवाज निकाले, म लेख्नै लागेको थिएँ, त्यसै बेला स्वर्गबाट यसो भन्ने आवाज मैले सुनें, “ती सात मेघ गर्जनहरूले निकालेका आवाजलाई गुप्त राख, र ती नलेख।” `

"यूहन्नालाई निर्देशन दिने शक्तिशाली स्वर्गदूत अरू कोही नभएर येशू ख्रीष्ट आफै हुनुहुन्थ्यो"-एलेन जी ह्वाइट कमेन्टस्, द एसडिए बाइबल कमेन्टरी, ठेली ७, पृ. ९७१बाट रूपान्तरित। उनले आफ्नो पाऊ समुद्र र जमिनमा राख्दछन्। यसले उहाँको जगतव्यापी शासनलाई जनाउँछ र विश्वव्यापी महत्त्वपूर्ण घोषणा गर्नै लागेको भनेर देखाउँछ। उनी सिंह जस्तै गर्जिन्छन्। सिंहको गर्जन परमेश्वरको आवाज हो भनेर पनि देखाइन्छ (होशे ११:१० "१० तिनीहरूले परमप्रभुलाई पछ्याउनेछन्। उहाँ सिंहझैँ गर्जनुहुन्छ। जब उहाँ गर्जनुहुन्छ, उहाँका बालकहरू थरथर काम्दै पश्चिमबाट आउनेछन्।" र प्रकाश ५:५ "५ तब धर्म-गुरुहरूमध्ये एक जनाले मलाई भने, “नरोऊ! हेर, यहूदाका कुलको सिंह, दाऊदको मूल यो मुट्ठो र यी सात वटा मोहोरहरू खोल्न विजयी हुनुभएको छ")। ती गर्जनहरूले के भने सो लेख्न यूहन्नालाई अनुमति दिएको थिएन। भविष्यका कति कुराहरू छन् जुन् परमेश्वरले हामीहरूलाई यूहन्नाबाट प्रकट गर्नुभएको छैन।

`प्रकाश १०:५-७ र दानिएल १२:६,७मा साझा शब्दहरू छन्। ती के हुन्? हेर्नुहोस् "५ तब समुद्र र जमिनमा उभिएका जुन स्वर्गदूतलाई मैले देखेका थिएँ, तिनले आफ्नो हात स्वर्गतिर उचाले। ६ अनि सदासर्वदा जीवित रहनुहुने, तथा स्वर्ग र त्यसमा भएका कुराहरू, पृथ्वी र त्यसमा भएका कुराहरू, समुद्र र त्यसमा भएका कुराहरूलाई सृष्टि गर्नुहुनेको नाउँमा तिनले शपथ खाएर अब ढिलो हुनेछैन भने। ७ तर ती दिनहरूमा जब सातौँ स्वर्गदूतले आफ्नो तुरही फुक्नै लाग्छन्, उहाँले आफ्ना दास अगमवक्ताहरूलाई घोषणा गर्नुभएझैँ परमेश्वरको रहस्य पूरा हुनेछ।" प्रकाश १०:५-७ र "५ तब म, दानिएलले हेरें र मेरो सामु अरू दुई जना उभिए, एक जना नदीको यतापट्टि किनारमा र एक जना अर्कोपट्टि किनारमा। ६ तीमध्ये एक जनाले नदीको पानीमाथि हुने मलमलको लुगा लगाउनेलाई भने, “यी अचम्मका कुराहरू पूरा हुन अघि कति समय लाग्ला?”  ७ त्यस नदीका पानीमाथि हुने मलमलको लुगा लगाएका मानिसले आफ्नो दायाँ हात र बायाँ हात स्वर्गतिर उठाए, र सदासर्वदा रहनुहुनेको नाममा यसो भनेर तिनले शपथ खाएका मैले सुनें, “यो साढ़े तीन वर्षका* निम्ति हुनेछ। जब पवित्र जनहरूको शक्ति अन्तमा: तोड़िनेछ, तब यी सबै कुरा पूरा हुनेछन्।”  दानिएल १२:५-७।`

"अब समय छैन" (प्रकाश १०:६)मा जब स्वर्गदूतले भन्दछन् त्यो शब्दलाई ग्रीक भाषामा क्रोनोस chromos भनेर सम्बोधन गरिएको छ। त्यसको अर्थ उक्त स्वर्गदूतले समयको अवधिलाई सम्बोधन गरिएको देखाउँछ। यसले दानिएल १२:६,७लाई औँल्याउँछ जब स्वर्गदूतले उनलाई सन्तहरूको सतावटको बारेमा उल्लेख गर्दछ। त्यो अवधि समय, समयहरू र आधा समय अर्थात् १,२६० वर्षलाई बुझाउँछ (त्यो समय सन् ५३८-१७९८ हो)। यस समयमा रोमन क्याथोलिक चर्च वा पोपले बाइबल र बाइबललाई मात्र मान्न चाहने इसाईहरूलाई सताएका थिए ("उसले सर्वोच्चको विरुद्धमा बोल्नेछ र उहाँका पवित्र जनहरूलाई अत्याचार गर्नेछ र ठहर्याइएका समय र व्यवस्थाहरू फेर्न प्रयत्न गर्नेछ। पवित्र जनहरू साढ़े तीन वर्षसम्म* उसको हातमा सुम्पिइनेछन्" दानिएल ७:२५)। दानिएल र प्रकाशको पुस्तकमा उल्लेख गरिएको भविष्यवाणीको एक दिनले एक वर्षलाई जनाउँछ ("तिमीहरूले त्यस देशको भेद लिन चालीस दिन बिताएका थियौ, यसकारण दिनको एक वर्ष गरी चालीस वर्षसम्म तिमीहरूले आफ्नो अधर्मको फल भोग्दै रहनेछौ, र तिमीहरूप्रति म नाराज भएको तिमीहरूले थाहा पाउनेछौ’।" गन्ती १४:३४-३५ र “ती दिन पूरा भइसकेपछि फेरि दाहिनेतिर कोल्टे पर् र यहूदाका घरानाको पाप भोग्। यस पल्ट मैले चालीस दिन तेरो निम्ति तोकेको छु, प्रत्येक वर्षको लागि एक दिन" इजकिएल ४:६)। समय भनेको एक वर्ष, समयहरू भनेको तीन वर्ष र आधा समय भनेको आधा वर्ष। ३६० दिनको अर्थ ३६० वर्ष अर्थात् तोकिएको समयहरू वा दिनहरू वा अर्थ लगाइएका वर्षहरू जम्म १,२६० वर्षहरू हुन्। यस भविष्यवाणीको समय पछि संसारको अन्त हुनेछ। अब समय हुनेछैन भनेर गरिएको सम्बोधनले दानिएलका भविष्यवाणीहरूलाई जनाउँछ। विशेष गरेर उनले २,३०० भविष्यवाणीका दिनहरूलाई दानिएल ८:१४मा उल्लेख गरेका थिए ("उनले मलाई भने, “दुई हजार तीन सय साँझ र बिहान लाग्नेछ, तब पवित्रस्थानको पुन:अर्पण हुनेछ”)। उनले भनेको भविष्यवाणीको वर्ष ई.पू. ४५७मा सुरु भएको थियो र सन् १८४४मा  अन्त्य भएको थियो। यस पछि भविष्यवाणीका दिन वा वर्षहरू तोकिने समय नहुने बाइबलमा देखाइएको छ। यस विषयमा एलेन जी ह्वाइट भन्नुहुन्छ: "जुन समयलाई लिएर स्वर्गदूतले सम्बोधन गरेका थिए त्यो अत्यन्त गम्भीर सपथ थियो। यो भविष्यवाणीको समय हो जुन् येशू दोस्रो पटक आउनुभन्दा अघि लागु हुन्छ। त्यसपछि मानिसहरूको निम्ति अर्को कुनै सन्देश हुने छैन जसले समयलाई औँल्याउँछ। यस भविष्यवाणीको समय सन् १८४२देखि १८४४मा पुगेको थियो। त्यसपछि कुनै पनि खास भविष्यवाणीको समय तोकिने छैन। युगको अन्त जनाउने समय सन् १८४४को शरद ऋतुमा पुर्याउँछ"-एलेन जी ह्वाइट कमेन्टस्, द एसडिए बाइबल कमेन्टरी, ठेली ७, पृ. ९७१बाट रूपान्तरित।

`संसार यसबेला अन्त हुन्छ भनेर भविष्यवाणी गरेर दिन वा वर्ष तोक्ने बानीबाट हामी पर रहनुपर्छ भनेर उक्त एलेन जी ह्वाइटको भनाइले हामीलाई कसरी बुझाउँछ?`