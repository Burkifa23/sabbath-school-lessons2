---
title:  कथा
date:   15/02/2019
---

#### तिनवटी श्रीमती भएको श्रीमान्

_कार्लोस फ्रिटासय ४८, साओ टोमे र प्रिन्सिपे_

साओ टोमे र प्रिन्सिपेको राजधानी साओ टोमेको बासिन्दा कार्लोसको तिनवटी श्रीमतीहरू थिए। ऊ र उसका अरू सात जना दाजुभाइहरू सेभेन्थ-डे एडभेन्टिस्ट हजुर आमाको घरमा हुर्केका थिए। तिनीहरू चर्च पनि जान्थे। जब तिनीहरूको हजुर आमा बित्नुभयो तब तिनीहरू चर्चबाट टाढा हुन गए।

जब कार्लोस २१ वर्षको थियो तब ऊ आइतबार मान्ने केटीसाथीसँग एउटा घरमा सर्यो। उनको नाउँ इडिटी भयो। तिनीहरूले एक बालिका जन्माए। 

एक दिन कार्लोस र उसको श्रीमतीसँग भनाभन भयो। तिनीहरू रहेको टापुको संस्कार अनुसार नयाँ जन्मेकी बालिकाको कान छेड्ने प्रथा थियो। केटीलाई कुनै खतरा नहोस् भनेर उनलाई रक्षा गर्न कान छेडेर ढुङ्ग्री लगाइदिइन्थ्यो। कार्लोस चर्च नगएपनि गहनाहरूको बिरुद्धमा ऊ थियो। त्यसकारण आफ्नी श्रीमती इडिटीलाई छोरीको कान नछेड्न उसले अनुरोध गर्यो। दुई जनाको बीचमा कान छेड्ने विषयमा नराम्रो झगडा भइरहेकै समयमा कार्लोसलाई खबरै नगरि उसकी श्रीमतीले सानी बच्चीलाई एक जना पादरीद्वारा पानी छर्केर बप्तिस्मा दिन लगाइन्। जब इडिटीले आफ्नी छोरीलाई आफूखुशी बप्तिस्मा दिन लगाइन् तब कार्लोसले इडिटीलाई छोडेर घरबाट निस्के। अनि उसले मरिया नाउँ गरेकी दोस्री श्रीमती भेट्टायो।  तर इडिटीले कार्लोससँग सम्बन्ध बिच्छेद गर्न मानेकी थिइनन्। त्यसकारण उनले कार्लोसलाई बोलाइरहिन्। "ओहो, अहिले त म दुईवटी जोईका पोइ भएँ" कार्लोसले  असजिलो मानेर यस कथाका लेखकलाई भन्यो।

तर कसो कसो कार्लोस ती दुवै श्रीमतीहरूसँग खुशी थिएन त्यसकारण उसको तेस्री महिलासँग भेट भयो र उनीसँग आवतजावत हुन थाल्यो। आखिरमा उनलाई पनि आफ्नो घरमा ल्याएर आफ्नो श्रीमती बनायो। त्यसबाट पनि एउटा बालक जन्मयो।

अब कार्लोस पहिली श्रीमतीबाट पाँचजना छोराछोरी, दोस्री श्रीमतीबाट चार जना छोराछोरी र तेस्री श्रीमतीबाट एक बालकको बाबु हुन पुग्यो। कार्लोसले आफ्नो समय तीन श्रीमतीहरूलाई दिएतापनि पहिली श्रीमतीलेचाहिँ आफू एक्लो भएको महसुस गर्दथिन्। त्यो एक्लोपना हटाउन उनी एक एडभेन्टिस्ट दम्पत्तीलाई साथी बनाइन्। तिनीहरूसँग इडिटी चर्चमा जान थालिन् र त्यही चर्चमा उनले बप्तिस्मा लिइन्।

कार्लोस अमेरिकी सरकारको रेडियो  भ्वाइस अभ अमेरिकामा काम गर्दै थियो। त्यस रेडियोमा उसले समाचार प्रसारण गर्थ्यो। उसलाई परमेश्वरप्रति चासो थिएन। तर इडिटीले एक साबथमा आफ्ना दुई छोरीहरूको बप्तिस्मा लिनेबेलामा उनले गरेको निमन्त्रणा कार्लोसले स्वीकार गर्यो।

त्यस समय चर्चको मञ्चमा आफ्नी दुई युवती छोरीहरूले भजन गाएको सुन्दा कार्लोसको आँखाबाट आँसु झर्यो। आफू सानो हुँदा चर्चमा भजन गाएको याद उसलाई आयो। उसले आफ्नो अनुहार लुकाएकोले अरूले उसको आँसु देखेनन्। त्यस साबथ पछि आफ्नो पहिली श्रीमतीसँग कार्लोस पनि चर्चमा जान थाल्यो। तर जब दोस्री श्रीमती मरियाले कार्लोस चर्च जान थालेको थाहा पाएपछि उसले तिनलाई छोड्ने षडयन्त्र गरेको भनेर आरोप लगाइन्। "एडभेन्टिस्टहरू बिवाह नगरि सँगै बस्न दिदैनन्। त्यसको अर्थ तपाईँले इडिटीसँग विवाह गर्ने सुर कस्नु भएको छ" कार्लोसलाई रिसाएर भनिन्। तर आफू विवाहको निम्ति चर्च गएको होइन भनेर कार्लोसले सम्झाउन खोज्यो। "म मुक्ति खोज्न चर्चमा गएको हुँ। तिमीलाई पनि मुक्ति चाहिन्छ। तिमी पनि मसँग चर्च आउ न" कार्लोसले अनुरोध गर्यो।

उसको अनुरोधमा मरिया पनि चर्चमा जान थालि। प्रत्येक साबथ कार्लोसले आफ्नी पहिली श्रीमतीलाई  कारमा लिएर चर्चमा लान्थ्यो। अनि दोस्री श्रीमतीलाई अर्कै एडभेन्टिस्ट चर्चमा लान्थ्यो। कार्लोस आलोपालो गरेर दुवै श्रीमतीहरू जाने चर्चमा तिनीहरूसँग जान थालेको थियो।

त्यही समयमा कार्लोसको तेस्री श्रीमती अर्को पुरुषसँग पोइलो गई। कार्लोसले गम्भीर समस्याको सामना गर्नु पर्यो। अब दुईटी श्रीमतीहरूमा कसलाई विवाह गर्ने सो निर्णय उसले गर्नुपरेको थियो। उसले दुवैसँग औपचारिकरूपमा विवाह नै नगरि घरजम गरेको थियो।

दुई महिनासम्म प्रत्येक साबथ कार्लोसले उपबास बसेर प्रार्थना गर्न थाल्यो। उसले पहिली श्रीमतीसँग विवाह गर्नुपर्ने विवेकले निधो गरिरहेको थियो तर बाइबलले के भन्छ सो उसले जान्न चाहेको थियो। एक दिन बाइबल खोलेर उसले प्रार्थना गर्यो, "हे प्रभु मलाई सहायता गर्नुहोस्। मेरो समस्याको समाधानको निम्ति बाइबलबाटै जवाफ दिनुहोस्।" कार्लोसले आँखा चिम्लेर बाइबल पल्टाएको थियो र अनि प्रार्थना गरेको थियो। तब उसले आँखा खोल्यो र बाइबलमा हेर्यो अनि उसको आँखा मलाकी २:१४मा पर्यो जसमा लेखिएको छ " १४ तिमीहरू सोध्छौ,   'किन?' किनभने परमप्रभु तिमीहरू र तिमीहरूको जवानीपनकी पत्नीको बीचमा साक्षीको काम गर्दैहुनुहुन्छ, किनकि तिमीहरूले त्यससँग दुर्व्यवहार गर्यौ, यद्यपि तिनी तिम्री जीवन-साथी र वैवाहिक करारमा बाँधिएकी पत्नी हो।" जब कार्लोसले पहिली श्रीमतीसँग विवाह गर्ने निर्णय गर्यो तब दोस्री श्रीमती धुरूधुरू रोइन्। तिनीहरू दुवै रोए तर दोस्री श्रीमतीले कार्लोसको समस्या बुझेकी थिइन्। कार्लोसले इडिटीलाई डिसेम्बर २९, २०१३मा विवाह गर्यो र पछि उसले बप्तिस्मा लियो।

"तब मेरो जीवनले नयाँ मोड लियो। म नयाँ सृष्टि हुन पुगेको थिएँ। प्रभुले मलाई के गर्नुभयो सो भन्न संसारमा जहाँ जान पनि म तयार छु" खुशी व्यक्त गर्दै कार्लोसले भन्यो।

(यस त्रैमासिकको भेटीको केही भाग साओ टोमेमा मध्यम वर्गको निम्ति चर्च भवन निर्माण गर्न सहयोग मिल्नेछ)।