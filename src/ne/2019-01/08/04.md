---
title:  यस संसारमा युद्ध
date:   19/02/2019
---

`स्वर्गमा अत्यन्त सम्मान पाएको लुशिफरले परमेश्वरको खिलाफमा बिद्रोह गरेपछि ऊ शैतान वा हामीहरूको नेपाली भाषामा राक्षस बन्न पुग्यो। शैतानले उक्त परिस्थितिमा परमेश्वरका जनहरूको बीचमा आफ्नो कस्तो नाच मञ्चन गर्न थाल्यो? हेर्नुहोस् प्रकाश १२:१३,१४ "१३ जब त्यस अजिङ्गरले आफू पृथ्वीमा फ्याँकिएको देख्यो, तब त्यसले छोरो जन्माउने त्यस स्त्रीलाई खेद्यो। १४ तर त्यस स्त्रीलाई त्यस सर्पको सम्मुखबाट उजाड-स्थानमा उड़ेर जानलाई ठूलो गरुडका दुई पखेटा दिइए। त्यो उजाड-स्थान साढ़े तीन वर्षसम्म त्यस स्त्रीको पालनपोषणको निम्ति तयार गरिएको थियो।" शैतानले १,२६० दिन वा वर्षको भविष्यवाणी वर्षसम्म चर्चलाई निरन्तररूपमा खेदेको थियो। येशूका कर्मठ तथा सत्य विश्वासीहरू त्यस भयाभव परिस्थितिमा गुज्रिरहँदा परमेश्वरको भूमिका के थियो?`

"स्वर्ग र पृथ्वीमा परमेश्वरका जनहरूलाई औँल्याएर दोष दिने शैतानलाई येशूले आफ्नो ज्यान दिने कामद्वारा स्वर्गबाट सदाको निम्ति खसालिएको वा हुट्याइएको थियो। परमेश्वरको मुक्तिको योजनाको बिरुद्धमा शैतानले जतिसुकै उधुम वा विरोध मच्चाएतापनि उहाँले मुक्तिको योजनाको कामलाई निरन्तरता दिनुभएको थियो।...आफूले विद्रोह गरेर कब्जा गरेको साम्राज्य आफूले गुमाउनुपर्नेछ भनेर शैतानलाई थाहा थियो। त्यसलाई मध्यनजर राखेर परमेश्वरको स्वरुपमा सृष्टि भएको जतिसक्यो त्यति धेरै मानव जातलाई नाश पार्न कुनै कसुर पनि बाँकी नराख्ने शैतानको दृढसङ्कल्प थियो। येशूले मानिसलाई क्षमा दिनुभएर उहाँको प्रेम र करुणा देखाउनुभएकोमा शैतानले मानिसलाई अत्यन्त घृणाको दृष्टिले हेर्न पुगेको थियो। मानिसले मुक्ति नपाउन् भनेर शैतानले आफूसँग भएको सबै छलकपटको औजार प्रयोग गर्ने प्रयास गर्छ। आफू नैराश्यको खाल्डोमा परेको महसुस भएपछि उसले आफ्नो भएभरको बाहुबल प्रयोग गरेर परमेश्वरलाई विश्वास गर्न चाहने मानिसको अस्तित्वलाई खतम गर्न प्रयास गरिरहेको हुन्छ।"-एलेन जी ह्वाइट, द स्पिरित अभ प्रोफेसी, ठेली ३, पृ. १९४,१९५बाट रूपान्तरित।

येशूको अत्यन्त मायालु बस्तु उहाँको चर्चलाई नाश गर्न यस पृथ्वीमा शैतान रिसले जुर्मुराउँदै विभिन्न क्रियाकलापहरूद्वारा निरन्तररूपमा प्रयास गरिरहेको छ भन्ने कुरामा कुनै शङ्का छैन। तर त्यस भविष्यवाणी गरिएको समय वा १,२६० दिन वा वर्षहरूमा उजाड तथा बनजङ्गलहरूमा चर्चले परमेश्वरबाट सुरक्षा पाएको हुन्छ। यो शैतानले चर्चलाई सतावट दिने विशेष अवधिलाई प्रकाशको १२ अध्यायमा दुई पल्ट उल्लेख गरिएको छ (पहिलो प्रकाश १२:६ "त्यो स्त्रीचाहिँ उजाड-स्थानभित्र भागी, जहाँ एक हजार दुई सय साठी दिनसम्म त्यसको पालनपोषण होस् भनेर परमेश्वरले त्यसको लागि ठाउँ तयार राख्नुभएको थियो" र दोस्रो "तर ती स्त्रीलाई ठूलो चीलको दुई वटा पखेटा दिइयो, अनि त्यस अजिङ्गरले नभेट्टाओस् र एक समय, दुई समय अनि आधा समय तिनको पालनपोषण होस् भनेर उजाडस्थानमा तिनको निम्ति तयार पारिएको ठाउँमा तिनी उडेर गइन्" अङ्ग्रेजी किङ्ग जेम्स अनुवादबाट तर बाइबल सोसाइटीले त्यो समयलाई साढे तिन वर्ष भनेर अनुवाद गरिएको छ। दुवैको अर्थ एउटै हो- अनुवादकको टिप्पणी)। दुवै तोकिएको अवधिले दानिएल ७:२३-२५मा उल्लेख गरिएको चर्चलाई सतावट गर्ने सानो सिंङको चर्तिकलालाई औँल्याउँछ ("२३ “तिनले मलाई यसरी बताए: ‘चौथो जनावरचाहिँ पृथ्वीमा देखा पर्ने चौथो राज्य हो। योचाहिँ अरू राज्यहरूभन्दा फरक हुनेछ र समस्त पृथ्वीलाई कुल्चीमिल्ची पारी निल्नेछ। २४ दश सिङहरू त्यस राज्यबाट आएका दश राजाहरू हुन्। त्यसपछि पहिलेको भन्दा फरक, अर्को राजा खड़ा हुनेछ। उसले तीन राजाहरूलाई दबाउनेछ। २५ उसले सर्वोच्चको विरुद्धमा बोल्नेछ र उहाँका पवित्र जनहरूलाई अत्याचार गर्नेछ र ठहर्याइएका समय र व्यवस्थाहरू फेर्ने प्रयत्न गर्नेछ। पवित्र जनहरू साढ़े तीन वर्षसम्म* उसको हातमा सुम्पिइनेछन्" दानिएल ७:२३-२५)। भविष्यवाणीको मामिलामा बोल्नुपर्यो भने बाइबलमा एक दिनको बराबर एक वर्षको संज्ञा दिइएको छ। इतिहासमा यो भविष्यवाणीको समय ठिक मिल्दछ। त्यो सन् ५३८-१७९८। त्यस बेला क्रिश्चियन धर्मको नाउँमा रोमन क्याथोलिक चर्च वा पोपीय शासनले पश्चिमी देशहरूको राजनीतिमा आफ्नो आधिपत्य जमाएको थियो। अनि फ्रान्सको सम्राट नेपोलियनको सेनापती बर्थिएरले रोमको दमन गर्ने शक्तिलाई अन्त्य गराए। उनले रोमलाई कब्जा गरेर पोपको  राजनैतिक शक्तिलाई खसालिदिएको थियो। त्यहाँदेखि पश्चिम देशहरूका पोपले राजनितिमा खुलमखुला नियन्त्रण गर्न नसक्नेभएको थियो। तर त्यो केवल केही हदमा अस्थायी थियो किनभने उसले अब राजनैतिक होइन रोमन क्याथोलिक चर्चको आत्मिक नीतिबाट विश्वलाई कब्जा गर्न खोजिरहेको छ।

पोपको मातहतमा चर्चले १,२६० वर्षसम्म इसाईकै नाउँमा ठूलो सतावट भोग्नुपरेको थियो। स्त्री वा चर्चलाई सत्यानाश गर्न अजिङ्गरले आफ्नो मुखबाट पानीको बाढी निकालेको थियो (त्यस स्त्रीलाई बाढ़ले बगाओस् भनेर त्यस सर्पले स्त्रीको पछि आफ्नो मुखबाट नदीजस्तै पानी निकाल्यो" प्रकाश १२:१५))। यो अवधिमा इसाई धर्मको नाउँमा रोमन क्याथोलिक चर्चले परमेश्वरका विश्वासी जनहरूलाई दवाउन र सास्ती दिन पश्चिमी देशका शैनिक र राष्ट्रहरूलाई प्रयोग गरेको थियो। यस सतावटको समयमा तिनीहरूलाई सुरक्षा दिन एक मित्रबत पृथ्वीले त्यस वाढी अर्थात् पोपको आफ्नो इसाई धर्मको नाउँमा अतिवादी भयानक चालबाजीबाट सुरक्षित राखेको थियो। त्यो सुरक्षित देशले स्त्री वा चर्चलाई पोपको रिसबाट सुरक्षा दिएको थियो। त्यसबेला त्यो देश अमेरिका थियो जहाँ धार्मिक स्वतन्त्रतालाई स्थान दिइएको थियो ("तर पृथ्वीले त्यस स्त्रीलाई सहायता गर्यो, र अजिङ्गरले आफ्नो मुखबाट निकालेको नदी पृथ्वीले आफ्नो मुख उघारेर निलिदियो" प्रकाश १२:१६)। त्यस अवधिमा बेलायत र अरू देशहरूबाट अमेरिकामा कतिपय मानिसहरू शरणार्थी भएर पसेका थिए। 

`इसाई धर्मकै नाउँमा रोमन क्याथोलिक चर्चले पोपलाई भगवान नमानी केवल येशू र बाइबललाईमात्र विश्वास गर्ने परमेश्वरका जनहरूलाई १,२६०वर्षसम्म सताएका थिए। ती वर्षहरूलाई मध्यनजरमा राखेर बाइबलमा उल्लेख गरिएका कतिपय कुराहरूलाई बुझ्न हामीमा सिमित ज्ञान भएको किन महसुस गर्नुपर्छ? येशूको आगमन किन ढिलो भयो भनेर फिक्रि गर्नु हाम्रो सिमित ज्ञानको उपज हो भनेर मान्नु जायज होइन र?`