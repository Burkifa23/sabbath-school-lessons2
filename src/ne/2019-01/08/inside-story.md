---
title:  कथा
date:   22/02/2019
---

### साबथको निम्ति सबै थोक त्याग गर्न तयार

_कार्लोस फ्रिटास, ४८, साओ टोमे र प्रिन्सिपे_

कार्लोसले बप्तिस्मा लिइसकेपछि आफ्नो हाकिमकहाँ गयो र भन्यो अब भ्वाइस अभ अमेरिकाको निम्ति शनिवार काम गर्न सक्तिनँ। उसको अमेरिकन हाकिमले कार्लोसलाई अचम्म मानेर हेर्यो र भन्यो "साबथ पालन गर्नु भनेको त पुरानो करारको नियम हो, हामी इसाईहरूले नयाँ करारलाई पछ्याउनुपर्छ।" त्यसबेला कार्लोसले केही खास जवाफ दिएन। कार्लोसले आफ्नो घरमा गएर नयाँ करारमा साबथको बारेमा लेखिएका पदहरूको सूची बनायो र अर्को दिन आफ्नो हाकिमलाई दियो।

"साबथ नयाँ करारमा पनि छ र त्यसलाई हामीले पालन गर्नुपर्छ" आफ्नो प्रतिवद्धता जाहेर गर्दै कार्लोसले हाकिमलाई सुनायो। "ए, यो तिम्रो अन्तिम निर्णय हो त?" हाकिमले सोध्यो। "हो, मैले कामै गुमाउनुपरेतापनि म साबथलाई पालन गर्दछु। त्यस दिनलाई अपमान गर्नु मेरो निम्ति पाप हुनेछ" नहिच्किचाइ कार्लोसले जवाफ दियो। अनि उसको हाकिमले उससँग हात मिलाएर भने "मेरो जीवनमा यो पहिलोपल्ट हो कि साबथमा काम नगर्ने निर्णय कसैले गरेको थियो।" अरू छलफल के भयो सो अन्त गर्न कार्लोसले आफ्नो काम गुमाउन परेन। उसको हाकिले उसलाई शनिबार काम गर्न फेरि कहिल्यै पनि अर्हाएनन्।तर केही समयपछि उसलाई बुझ्ने हाकिमको सरुवा भयो।

कार्लोस दश जना छोराछोरीहरूको बाबु भएको थियो। भ्वाइस अमेरिकाको रेडियोमा समाचार प्रसारणमा काम गर्ने सिलसिलामा त्यस रेडियो कम्पनीमा बिजुली बनाउने काम पनि उसले गर्दथ्यो। जब डुङ्गाबाट डिजेलको ड्रम ल्याOथ्यो तब ऊ त्यो ड्रम त्यसबाट ओर्हाल्थ्यो र रेडियो स्टेशन चलाउन जेनरेटरमा तेल हाल्दथ्यो। त्यो तेलको डुङ्गा बिहिबार आउँथ्यो। तेल आउनेबित्तिक्कै कार्लोस र उसका सहयोगीहरू मिलेर त्यो तेलको ड्रम तुरन्तै डुङ्गाबाट झार्दथे। त्यो काम तिनीहरूले शुक्रबारभित्र सिध्याउँथे।

तब एक दिन डुङ्गा बिहिबारको सट्टा शुक्रवार आयो। अब कार्लोसलाई फसाद भयो। शुक्रबारको दिनमा आएको डुङ्गाबाट तेलको ड्रम झार्न शुक्रवार बेलुकासम्म काम गर्नुपर्थ्यो। कार्लोस नयाँ हाकिमकहाँ आफू शनिबार काम नगर्ने भनेर भन्न जान चाहेन किनकि उनी आइतबार पालन गर्ने भक्त इसाई थियो। बरू ऊ मुख्य हाकिमकहाँ गयो जो अमेरिकन थियो। कार्लोसले शुक्रवारको दिन ५:३०बजेदेखि कामबाट छुट्टी लिने स्वीकृति माग्यो तर त्यस हाकिमले उसको अनुरोधलाई ठाडै अस्वीकार गरे। "मैले परमेश्वरसँग प्रतिज्ञा गरेको छु कि म शुक्रबार घाम अस्ताएपछि गर्दिनँ" कार्लोसले जिकिर गर्दै भन्यो। "यो तिम्रो समस्या हो। तर तेलको ड्रम त बेलुकीसम्मै बसेर भएपनि झार्नुपर्दछ" कठोर भएर हाकिमले जवाफ दिए। कार्लोस आफूलाई बाथरुममा बन्द गरेर प्रार्थना गर्न थाल्यो। साओ टेमोमा राम्रो काम पाउन सजिलो छैन। यदि उसले काम छोड्नुपरे आफ्नो परिवारलाई कसरी पाल्ने? तिनीहरूलाई के भन्ने जस्ता अनेकौँ प्रश्नहरू परमेश्वरको सामु उसले राख्यो। आफू कामबाट निस्कन चाहेको थिएन तर त्यसैबेला परमेश्वरप्रति झन बढि श्रद्धा देखाउन चाहेको थियो। जेभएतापनि ५:३०सम्म काम गर्ने र त्यसपछि घर जाने निर्णय उसले गर्यो।

५:३०बजे अघि त्यो डुङ्गाको इन्जिनमा पानी पस्यो। त्यसले गर्दा त्यो डुङ्गा अडाउने किनारमा ल्याउन सकिएन। कार्लोस र उसका साथीहरूले त्यो समस्या समाधान गर्न धेरै कोशिश गरे तर इन्जिनमा झन झन पानी पो पस्न थाल्यो। आखिरमा ती कर्मचारीहरू समुद्रको किनारमा आए जहाँ अमेरिकन हाकिम पर्खिरहेको थियो। "हजुर, त्यस डुङ्गाको इन्जिन धेरै खराब छ। शुक्रबार बेलुकाभरि त्यो डुङ्गा किनारामा ल्याएर ड्रम उतार्न असम्भव छ" एक जना कर्मचारीले भन्यो। त्यो हाकिमले एक शब्द पनि बोलेन। कार्लोस आफ्नो नियमित समयमा साबथको आराधना गर्न घर फर्क्यो। त्यस सोमबार अमेरिकन हाकिमसँग भेट्न भयभित भएको थियो। तर सोमबार उक्त हाकिमले केही पनि बोलेन। मङ्गलबार र बुधवार पनि उनी चुपचाप रहे। एक हप्तासम्म पनि उनले कार्लोसलाई केही पनि बोलेनन्। तब कार्लोसको सहकर्मीले उसलाई भन्यो, "के तपाईँलाई थाहा छ त्यस हाकिमले डुङ्गाको बारेमा के भन्यो? उसले भन्यो जे भयो त्यसमा परमेश्वरको हात थियो।" कार्लोसलाई यो कुरा विश्वास गर्नै गार्हो भएको थियो। घरमा आएर ऊ र श्रीमती मिलेर आफ्नो कामलाई सुरक्षित राख्नु भएकोमा परमेश्वरलाई धन्यवाद दिए।

केही दिनपछि डुङ्गा आएको शुक्रबार उक्त हाकिमले के सोचिरहेका थिए सो कुरा कार्लोसलाई खुलासा गर्यो। कार्लोसालाई चुपचाप ५:३० घर जान दिने हाकिमले सोचिरहेको थियो तर त्यो निर्णय सुनाउनुभन्दा अघि नै डुङ्गाको इन्जिनमा पानी पसेको थियो जसले गर्दा कसैले पनि साबथमा काम गर्नुपरेको थिएन।

कार्लोसलाई थाहा नभइकन उसको चालामाला एक जना सुरक्षा गार्डले हेरिरहेको थियो। यदि शुक्रवार बेलुकासम्म काम गर्नुपर्यो भने कार्लोसले के गर्ला भनेर सोचिरहेको थियो। जब परमेश्वरले हस्तक्षेप गर्नुभएको कुरा सुरक्षागार्डले थाहा पायो तब अन्त्यन्त ठूलो स्वरले कार्लोसलाई भन्यो, "तपाईँको परमेश्वर महान हुनुहुन्छ!"

उक्त सुरक्षागार्ड एडभेन्टिस्ट चर्चमा जान थाल्यो। त्यहाँदेखि कार्लोसले साबथको विषयलाई लिएर कहिल्यै पनि ठक्कर खानुपरेन।

"जसले परमेश्वरलाई विश्वास गर्छन् उहाँ सबैको निम्ति असलै काम गर्नुहुन्छ। मैले धेरै चुनौतिहरूको सामना गरेँ जुन त्यसको समाधान गर्न मलाई असम्भब लागेको थियो। तर मैले केही नगरि सबै समस्याको समाधान परमेश्वरले सुल्झाउनुभएको थियो" ४८ वर्षको कार्लोसले रमाइलो मान्दै भन्यो।

(साओ टोमे र प्रिन्सिपे देशका धेरैजसो मानिसहरूलाई साबथको बारेमा थाहा छैन। त्यो देशको जनसंख्या २००,००० छ र आधाभन्दा बेसी त्यस देशका मानिसहरू रोमन क्याथोलिक छन्। एडभेन्टिस्टहरू केवल ८,०००मात्रै छन्। तिनीहरू १३वटा चर्च भवनमा आराधना गर्दछन् साथै त्यहाँ ५६वटा साना साना झुण्डहरू छन्)।

कार्लोस आफ्नो साबथको बारेमा कथा भन्न असाध्यै मन पराउँछ। "मैले बाइबलमा जे भेट्टाएँ सो अरूलाई सुनाउने अब मेरो कर्तव्य हो। परमेश्वरको वचन फैलाउन जे पनि गर्न पछि नहट्ने मेरो चाहना हो" आफ्नो प्रतिवद्धता व्यक्त गर्दै कार्लोसले भन्यो। -लेखक: आन्द्रु मेकचेस्ने