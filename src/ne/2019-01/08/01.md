---
title:  शैतान, हारेको शत्रु
date:   16/02/2019
---

### यस अध्यायका मूल पदहरू
प्रकाश १२, उत्पत्ति ३:१५, यशैया १४:१२-१५, दानिएल ७:२३-२५, २ थेस्सोलिनिकी २:८-१२, प्रकाश १३:१३,१४ र प्रकाश १९:२१।

> <p>यस अध्यायको मूल सार पद</p>
> "तिनीहरूले थुमाको रगत र आफ्ना गवाहीको वचनको कारण त्यसलाई जितेका छन्, र तिनीहरूले मृत्युसम्मै पनि आफ्नो ज्यानको माया राखेनन्।" प्रकाश १२:११।

प्रकाश १२-१४ अध्यायले हामीलाई यस पुस्तकको अन्तिम खण्डमा (प्रकाश १५:१-२२:२१) उल्लेख गरिएको अन्तिम दिनमा हुने घट्नाहरूको अध्ययन गर्न तयार पार्दछ। यस पुस्तकको प्रथम आधा खण्डले (प्रकाश १:१-११:१९)मा येशूका विश्वासीहरू अर्थात् चर्चलाई शत्रुवत व्यवहार गर्ने संसारसंग आत्मिक संघर्ष गरिएको व्याख्या गर्दछ। येशूको आगमन भएको सम्बतको (ई.सम्बत) सुरूभएदेखि इतिहासको अन्तमा उहाँलाई विश्वास गर्ने र नगर्नेको बीचमा अध्यात्मिक संघर्ष जारिरहन्छ (येशूलाई विश्वास नगर्नेले पनि आफ्नो जन्मदर्ता गराउँदा वा कुनै व्यापारिक वा अन्तराष्ट्रिय कारोबार गर्दा येशूको जन्म भएदेखिको औँल्याइएको मितिलाई लेख्न वाध्य त हुन्छ)। प्रकाशको पुस्तकको बाँकी आधा अंश येशूको दोस्रो आगमन र परमेश्वरको राज्यको पुनर्स्थापनाको अगाडि के के घट्ना भएर यस पृथ्वीको इतिहासको अन्त हुन्छ भनेर वर्णन गरिएको छ।

संसारको इतिहासको अन्तमा हुने अन्तिम सङ्केतको पर्दा पछाडि के के हुन्छ भनेर प्रकाश १२ अध्यायले चित्रण गर्दछ। इतिहासभरि येशू ख्रीष्ट र शैतानको बीचमा भइरहेको घोर संग्राम वा महान् बैचारिकमत भिन्नताको (येशूले आफू मुक्तिदाता र सृष्टिकर्ता हुँ भनेर दावी गर्नुहुने र शैतानले त्यो दावीलाई आफू र आफ्ना मतियारहरूद्वारा प्रतिकार गर्ने जस्ता द्वन्द्वहरू) बिकास कसरी भयो भनेर उक्त अध्यायले देखाउँदछ। प्रकाशको पुस्तकमा शैतान, परमेश्वर र उहाँका जनहरूको परमशत्रु वा प्रमुख शत्रुको रूपमा चित्रण गरिएको छ। उसको अस्तित्व कुनै पौराणिक कथा वा मनगढन्ते कथा नभएर वा कसैले यो केवल दिमागमा चल्ने तत्वमात्र हुन् भनेर मानिसलाई अलमल्याउने सोच नभएर वास्तविक नै हो भनेर बाइबलले चित्रण गर्दछ। जगतमा भएको युगौँदेखि परमेश्वरसँगको विद्रोह र जगतसंसारमा हुने दुष्ट तथा खराब क्रियाकलापहरूको पछाडि शैतान भएको हावादारी विश्वास नभएर साँच्चिक्कै हो। येशूको दोस्रो आगमन अगाडि आर­-मागेड्डोनको युद्धमा जितियो भने त्यो उसको निम्ति परमेश्वरसँग जित्ने अन्तिम लडाईँ हो भन्ने कुरालाई शैतानलाई थाहा छ। त्यसकारण युगको अन्तमा त्यसतिर ध्यान दिएर आफ्नो सम्पूर्ण क्रियाकलापलाई अन्तिमरूप दिन शैतान भएभरको प्रयास गर्न आफूलाई तयार पार्दछ।

जेभएतापनि शैतानको कुनै पनि चर्तिकला वा बाहुबलले छेडिने युद्धमा सफल हुनेछैन भनेर परमेश्वरका जनहरूलाई विश्वास दिलाउन प्रकाश १२ लेखिएको हो। यो अध्याय चेतावनीको रुपमा पनि लेखिएको छ। शैतानले युगको अन्तमा रहने परमेश्वरका बाँकी वा बचेखुचेका जनहरूसँग युद्ध गर्ने अठोट गरेको छ भनेर यस अध्यायले सचेत गराएको छ। जुन चर्चका विश्वासीहरू केवल येशूमा आशा र उहाँको शक्तिमा विश्वास गरेर जिउन चाहन्छन् त्यसप्रति शैतानले अनेकौँ माध्यमहरू अपनाएर येशूको दोस्रो आगमन नहुञ्जेल लडिरहनेछ भनेर यस अध्यायमा हामी हेर्नेछौँ।