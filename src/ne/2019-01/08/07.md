---
title:  उपसंहार
date:   22/02/2019
---

थप जानकारीको निम्ति एलेन जी ह्वाइटको द ग्रेट कन्त्रोभर्सीको पृ. ५१८-५३०मा लिखित अध्याय "स्नेयर्स अभ शैतान" पढ्नुहोस्।

अन्तिम युगमा हुने अनेकौँ घट्नाहरू ख्रीष्ट र शैतानको बीचमा भइरहेको महान् द्वन्द्व वा विवादको एक भाग हुन् भनेर परमेश्वरका जनहरूले थाहा पाउन् भनेर प्रकाश १२ अध्यायको प्रथम् लक्ष्य हो। यस प्रकाशको पुस्तकले परमेश्वरका जनहरूलाई केही महत्त्वपूर्ण कुराहरूमा सचेत गराउन चाहन्छ: आज तिनीहरूले जे सामना गरिरहेका छन् र भविष्यमा झन तिनीहरूले सामना गर्नुपर्ने शैतानको अत्यन्त भयानक र गम्भीर आक्रमण, र आफ्नो समय थोरै भएकोले रिसले जुरमुरिरहेको शैतान जो परमेश्वर र उहाँका जनहरूको परमशत्रु हो। अनन्त जीवन पाओस् भनेर सत्यप्रति मोह नहुने मानिसहरूको नाश होस् भनेर युगको अन्तमा शैतानले अनेकौँ शक्ति, चमत्कारीय कामहरू गरेर, मानिसहरूलाई अचम्म पार्ने अनेकौँ झुटा अचम्मका कामहरू गरेर र अधर्मी शिक्षादीक्षाले लठ्ठ पार्नेछ भनेर पावलले सचेत गराएका छन् (२ थेस्सोलिनिकी :२९,१०)।

भविष्यसँग खेलबाड नगरि त्यसलाई गम्भीररूपमा लिन प्रकाशको पुस्तकले हामीलाई आग्रह गर्दछ। हामीहरूको जीवनको प्राथमिकता परमेश्वरमा नै भरपर्नुपर्छ भनेर पनि त्यस पुस्तकले हामीलाई औँल्याउन खोजेको छ। अर्को पक्षमा भन्ने हो भने, शैतान अत्यन्त बलियो र अनुभवि शत्रु भएतापनि येशूमाथि बिजय गर्न त्यति बलियो छैन भनेर प्रकाशको पुस्तकले कोर्दछ (प्रकाश १२:७,८ "७ अनि स्वर्गमा लड़ाइँ भयो। मिखाएल र तिनका दूतहरूले त्यस अजिङ्गरसँग युद्ध गरे। अजिङ्गर र त्यसका दूतहरूले पनि युद्ध गरे, ८ तर यिनीहरू हारे, र यिनीहरूका निम्ति स्वर्गमा कुनै ठाउँ रहेन")। बिगत समयमा शैतान र उसका दुष्ट फौजहरूमाथि बिजय पाउनेमाथिमात्र परमेश्वरका जनहरूको आशा हुनुपर्छ। आफ्नो निष्ठा वा आस्थामा अडिग रहनेहरूलाई यो प्रतिज्ञा दिइएको छ "म तिमीहरूसँग सधैँ रहनेछु, युगको अन्तसम्म पनि" (मत्ती २८:२० रूपान्तरित)।

**चिन्तनमनन**

`अ) युगको अन्तमा रहने रेमनेन्ट वा बाँकी सन्तानहरू भनेको सेभेन्थ-डे एडभेन्टिस्टहरू हुन् भनेर हाम्रोबारे हामी चित्रण गर्दछौँ। यो त ठूलो अवसरको कुरो हो! तर यो सत्यलाई स्वीकार्दा जिम्मेवारी पनि हामीमा भएको कुरालाई कहिल्यै पनि बिर्सनुहुन्न ("४२ प्रभुले भन्नुभयो, “त्यो विश्वासी र बुद्धिमानी भण्डारे को हो, जसलाई त्यसका मालिकले आफ्ना परिवारलाई निश्चित समयमा तिनीहरूका भागमा पर्ने भोजन दिनलाई खटाउनेछन्? ४३ त्यो दास धन्यको हो, जसलाई त्यसका मालिक आउँदा त्यसै गरिरहेको भेट्टाउनेछन्। ४४ साँच्चै म तिमीहरूलाई भन्दछु, तिनले त्यसलाई आफ्ना सारा सम्पत्तिमाथि अधिकार दिनेछन्। ४५ तर त्यस दासले आफ्नो मनमा “मेरा मालिक आउन ढिलाउनुहुनेछ” भनेर कमारा र कमारीहरूलाई पिट्न लाग्यो, र त्यो खान, पिउन र मात्न लाग्यो भने, ४६ त्यसले आशा नगरेको दिन र नचिताएको घड़ीमा त्यसका मालिक आउनेछन्, र त्यसलाई दण्ड दिनेछन्, र त्यसको दशा अविश्वासीहरूको जस्तो हुनेछ। ४७ “आफ्नो मालिकको इच्छा जानेर तयार नरहने र तिनको इच्छाबमोजिम नगर्ने दासले चाहिँ ज्यादै पिटाइ खानेछ। ४८ तर मालिकको इच्छा नजानेर पिटाइ खाने योग्यको काम गर्नेले थोरै पिटाइ खानेछ। प्रत्येक जसलाई धेरै दिइएको छ, त्यसबाट धेरै मागिनेछ, र हरेक जसलाई धेरै सुम्पिएको छ, त्यसबाट अझ बढ़ी लिइनेछ" लूका १२:४२-४८)। तर हामीले अपनाउने भूमिकाले हामीहरूको व्यक्तिगत मुक्ति सुरक्षित हुन्छ वा ग्यारेन्ट हुन्छ भनेर हामीले किन सोच्नुहुन्न?`

`आ) "हो, हामीले शैतानको शक्तिको बारेमा धेरै चर्चा गर्छौ। शैतान अत्यन्त बलबान जीव हो भन्ने कुरामा कुनै द्विविधा छैन तर हाम्रो शक्तिशाली मुक्तिदाताको निम्ति म धन्यवाद दिन चाहन्छु किनकि उहाँले स्वर्गबाट दुष्ट तत्वलाई फ्याँकिदिनुभयो। तर याद गर्नुहोस्, यदि हामीले हामीहरूको प्रतिद्वन्दीको बारेमा धेरै चर्चा गर्दा, उसको बारेमा प्रार्थना गर्दा र उसको बारेमा सोचिरहँदा हामीहरूको दिमागमा शैतान झन झन ठूलो भएर ठाउँ ओगटिरहेको हुन्छ। बरू शैतानको बारेमा भन्दा येशूको बारेमा हामी किन धेरै चर्चा नगर्ने? उहाँको प्रेम र शक्तिको बारेमा किन चर्चा नगर्ने? शैतान कतिको बलबान छ भनेर उसको बारेमा बढाएरचढाएर चर्चा गर्दा ऊ धेरै खुशी हुन्छ। येशूलाई उच्च राख्नुहोस्, उहाँको बारेमा ध्यान गर्नुहोस्। यदि हामीले येशूलाई हेरिरहनसक्यौँ भने हामी पनि उहाँ जस्तै भएर उहाँको स्वरूपमा परिवर्तन हुनेछौँ" -एलेन जी ह्वाइट, द एडभेन्ट रिभ्यु एण्ड साबथ हेराल्ड, मार्च १९,१८८९बाट रूपान्तरित। इसाई हौँ भनेर दावी गर्नेहरूले शैतानको शक्तिलाई कसरी बढाइचढाइ गरेर वर्णन गर्दछन्? तर फेरि त्यसैवखत शैतानको वास्तविक शक्ति र उसको वास्तविक अस्तित्वलाई वेवास्ता गर्दा पनि खतरा उत्पन्त हुनसक्छ?`