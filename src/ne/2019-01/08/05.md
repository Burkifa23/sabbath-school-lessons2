---
title:  बाँकी रहेका वा बचेखुचेका परमेश्वरका जनहरूसँग युद्ध
date:   20/02/2019
---

प्रकाश १२:१७मा लेखिएको छ " तब त्यो विशाल सर्प त्यस स्त्री प्रति खूबै क्रोधित भयो। त्यो सर्प त्यस स्त्रीको बाँकी भएका सन्तानहरूको विरुद्ध लडाईं गर्न हिँडयो। त्यस स्त्रीका बालकहरु तिनीहरु थिए जसले परमेश्वरको आदेशको पालन गर्थे। येशूले सिकाएको सत्य तिनीहरुसित थियो" (याद गर्नुहोस् कतिपय नेपाली अनुबादमा यो पद हटाइएर अध्याय १३:१को पहिलो भाग "अनि त्यो अजिङ्गर समुद्रको किनारमा खड़ा भयो"लाई १७ पद भनेर १७ पदको मूल आशयनै हटाइएको छ। तर किङ्ग जेम्स वा नयाँ किङ्ग जेम्स र अरू अङ्ग्रेजी बाइबलहरूमा यसरी १७ पदको मर्मलाई जुन हुनुपर्ने हो सो कायमै गरिएको छ-अनुवादकको खोज अनुसुन्धान)। युगको अन्तमा एक विशेष समूह हुन्छ जोसङ्ग शैतानले भयानक युद्ध गर्नेछ भनिएको छ। त्यो समूह को हो त?

कतिपय नेपाली बाइबलहरूमा "बाँकी" वा "बचेखुचेको" सन्तानहरूसँग शैतान लड्न गयो भनेर उल्लेख नगरिएतापनि विशेष गरेर अङ्ग्रेजी बाइबल जस्तै सर्बमान्य किङ्ग जेम्स जस्ता बाइबलहरूमा १७ पद र त्यो शब्द उल्लेख गरिएको परिप्रेक्ष्यमा हामी ठोकुवा गरेर भन्न सक्दछौँ कि इसाई हुँ भनेर दावी गर्ने बहुमत इसाईहरू परमेश्वरले देखाएको मार्गमा नहिँडि भ्रष्ट हुन पुगेको छ भने (१ राजा १९:१८, प्रकाश २:२४) थोरैमात्र इमान्दारी र परमेश्वरको सत्यनिष्ठामा रहने इसाईहरू पनि हुनेछन्। संसारका बहुसंख्य मानिसहरू इसाईहरू नै किननहुन्, शैतानको बहकावमा लाग्छन् भने युगको अन्तमा अर्थात् सन १७९८पछि परमेश्वरले येशूप्रति बफादार हुने कमसेकम थोरै विश्वासीहरू बाँकी राख्नेछन् जसको विरुद्धमा रिसले जुर्मुरिएर शैतानले संग्राम गर्नेछ।

`पद १७को उचित अनुवाद गरिएको पदमा ती बाँकी सन्तानको चरित्र कस्तो हुन्छ जोसँग शैतान र उसका मतियारहरू लड्नेछन्? युगको अन्तमा रहेका बाँकी इसाई हुँ भनेर दावी गर्ने विश्वासीहरू परमेश्वरको साथमा छन् कि छैनन् भनेर कसरी ठम्याउने?`

प्रकाश १२:१७ स्पष्ट छ। युगको अन्तमा रहने परमेश्वरका सत्य जनहरूले उहाँका दश आज्ञाहरू पालन गर्नेछन्। युगको अन्तमा परमेश्वरका जनहरू र शैतानको बहकावमा लाग्नेहरूको टकरावनै दश आज्ञाका प्रथम् चारवटा आज्ञाहरू हुनेछ भनेर प्रकाश १३ले देखाउँछ।

प्रथम चारवटा आज्ञाहरूले औँल्याउने मूल बिषयबस्तुमा  कसको आराधना वा पूजा गर्ने भनेर कोट्याइएको छ। युगको अन्तमा अन्तिम सङ्कटको सामना गर्नुपर्ने भनेकै विश्वका मानिसहरूले कसको आराधना गर्ने वा कसलाई परमेश्वर भनेर ढोग्ने भन्ने विषयबस्तु हुनेछ। विश्वका मानिसहरूले पशुको प्रतीकलाई पूजा गर्न निर्णय गर्छन् भने बाँकी रहेकाहरूले सनातन सृष्टिकर्ता परमेश्वर नै सृष्टिकर्ता हुनुहुन्छ भनेर उहाँको पक्षमा रहेर उहाँको आराधना गर्नेछन् (६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो। ७ तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।” प्रकाश १४:६-७)। विश्वका विभिन्न धार्मिक दर्शनहरूले विभिन्न शक्तिहरूलाई सृष्टिकर्ता भनेर मान्न पुगेतापनि दश आज्ञाको चौथौँ आज्ञाले मात्र कुन परमेश्वर सृष्टिकर्ता हुनुहुन्छ भनेर किटान गरिएको पाइन्छ। त्यो हो बाइबलले देखाएको सनातन परमेश्वर अर्थात् जो मानवरूप लिनुभएर यस संसारमा परमेश्वरको पुत्र भन्ने संज्ञा लिएर आउनुहुने येशू (यूहन्ना १:१-५)। त्यसैकारण युगको अन्तमा हुने अन्तिम सङ्कटको निर्णायक विषयबस्तु नै मानिसले आराधना गर्ने नै परमेश्वर हुनु हुनेछ।

फेरि युगको अन्तमा हुने बाँकी विश्वासीहरू दश आज्ञालाई शिरोपर गरेर चल्नेमात्र नभएर तिनीहरूमा येशू ख्रीष्टको गवाही पनि हुनेछ भनेर उल्लेख गरिएको छ। त्यो के हो त भन्दा त्यसको व्याख्या प्रकाश १९:१०ले दिँदछ "अनि तिनलाई दण्डवत् गर्न म तिनको पाउमा घोप्टो परें। तर तिनले मलाई भने, “तिमीले मलाई यसो गर्नुहुँदैन। म येशूको गवाही कायम राख्ने तिम्रा भाइहरूको र तिम्रो सङ्गी-दास मात्र हुँ। परमेश्वरलाई दण्डवत् गर! किनकि येशूको गवाही अगमवाणीको आत्मा हो।" जब हामी प्रकाश २२:९सँग त्यो पद तुलना गर्छौँ तब यूहन्नाका भाइहरू ती हुन् जोसँग येशूको गवाही छन् तिनीहरू अगमवक्ता हुन् ("तर तिनले मलाई भने, “हेर, तिमीले यसो गर्नुहुँदैन। म त तिम्रो र अगमवाणी बोल्ने तिम्रा भाइहरू र यस पुस्तकका वचन पालन गर्नेहरूका सङ्गी-दास मात्र हुँ। परमेश्वरलाई दण्डवत् गर।” प्रकाश २२:९)।

त्यसकारण "येशूको गवाही" भनेको उहाँको सत्यको गवाही दिने उहाँका अगमवक्ताहरू अर्थात् उहाँमा निष्ठावान भएर बस्नेहरूबाट उहाँको सन्देशलाई प्रसारण गर्नु हो। जसरी येशूले यूहन्नाबाट सन्देशहरू अरूलाई सुनाउन दिनुभयो त्यसरी नै युगको अन्तमा हुने परमेश्वरका बचेखुचेका वा बाँकी सन्तान अर्थात् अगमवक्ताद्वारा उहाँले सत्यको प्रसारण गरिनेछ ("येशू ख्रीष्टको प्रकाश, जो परमेश्वरले चाँड़ै हुन आउने कुराहरू आफ्ना सेवकहरूलाई देखाउन उहाँलाई दिनुभयो। उहाँले आफ्नो दूत पठाउनुभएर यो कुरा आफ्नो सेवक यूहन्नालाई प्रकट गरिदिनुभयो।" प्रकाश १:१)। युगको अन्तमा अत्यन्त कठिन परिस्थितिमा परमेश्वरका जनहरूलाई उहाँतिर मन फर्काइराख्न जोड दिने र अगुवाइ गरिरहने अगमवाणीको आत्मा जसले येशूलाई उच्च पारिराख्छ ती बाँकी सन्तानहरूको बीचमा हुनेछन् तर शैतानले अनेकौँ चर्तिकला, छलकपट, प्रलोभन, क्रोध देखाएर तिनीहरूलाई नाश गर्न उधुम मचाउनेछ। केवल हामी एडभेन्टिस्टहरूलाई अगुवाइ गर्न, सचेत गराउन र सृष्टिकर्ता परमेश्वरप्रति प्रतिबद्ध भएर रहिरन हामीमा अगमवाणी बोल्ने आत्माको बरदान पाएका छौँ। उनी हुन् एलेन जी ह्वाइट जसको सेवाबाट र धेरै लेखन सामग्रीहरूबाट परमेश्वर र येशूको बारेमा अनेकौँ गहिरो जानकारी उपलब्ध गराएर सेभेन्थ डे एडभेन्टिस्ट चर्चलाई अघि बढाइरहेका छन्।

`"अगमबाणी बोल्ने आत्माबाट" हामीले पाएका अनेकौँ गहिरो र अकल्पनीय शिक्षाहरूमा केही के तपाईँलाई थाहा छ? ती आत्मज्ञानका बरदानहरू हामीले पाएर व्यक्तिगत रूपमै होस् वा चर्च होस् कस्तो जिम्मेवारी हामीमा छ भनेर महसुस गर्नुपर्छ?`