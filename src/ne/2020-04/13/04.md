---
title:  अनि हामी थाहा पाउनेछौँ
date:  22/12/2020
---

"स्वर्ग स्कूल वा पाठशाला हो। यस पाठशालाको विषयबस्तु जगत वा ब्रम्हान्ड, अनगिन्तियो नक्षेत्र वा तारापुञ्जहरू हुन्। यसको शिक्षक अनन्तकव परमेश्वर हुनुहुन्छ। यस स्कूल वा पाठशालाको शाखा अदनको बगैँचामा स्थापना भएको थियो। जब मुक्तिको योजना सम्पन्न हुन्छ तब अदनको स्कूलमा शैक्षिक कार्यक्रम फेरि सुरु हुनेछ।"-एलेन जी ह्वाइट, एजुकेशन, पृ. ३०१बाट रूपापन्तरित।

यदि तपाईँ चिन्तक हुनुहुन्छ भने तपाईँसँग धेरै प्रश्नहरू उब्जिन सक्छ-पापको बारेमा, द:खकष्ट, बिमार, महामारी, मृत्यु, आतङ्कित बनाउने तत्वहरू, यस्तो किन भयो त्यस्तो किन भयो वा अरू किन भयो आदि।

यस भौतिक र प्राकृतिक संसारको बारेमा पनि हामीहरूसँग प्रश्नहरू होला। अनेकौँ रहस्यहरू जुन न त हामीलाई थाहा छ न त कुनै मैहुँ भन्ने वैज्ञानिकलाई थाहा छ। विज्ञान तथा प्रविधिको अनेकौँ अचम्मका विकास, आविष्कार र प्रगतिले यस पृथ्वी वा संसारको बारेमा केही न केही थाहा दिएतापनि अझ कतिपय रहस्य र जगतको बारेमा हामीलाई जे थाहा छ त्यो केवल मरुभूमिमा खन्याएको एक चम्चा पानी जतिकै हो। हामीले सिक्नुपर्ने र जान्नु पर्ने धेरै कुराहरू छन्।

आँखाले नदेखिने शुक्ष्म जिवाणुदेखि हाम्रा शिरमाथि भएका आकाश, चलिरहने अणुपरमाणुदेखि सारा जगतमा घुमिरहने र सर्वत्र फैलिएका नक्षत्र तथा आकाश गङ्गाहरूको बारेमा अहिले थाहा पाएका वास्तविक ज्ञानभन्दा महान् र गहिरो ज्ञान त हाम्रो मगजले छुन पनि सक्दैन। हामीसँग यहाँ भएको थोरै समयले ती अपार ज्ञानलाई जान्न त परै होस्।

तर अर्को दृष्टिले हेर्ने हो भने यदि ती सबै थोकहरूको अध्ययन गर्न हामीसँग अनन्त समय छ भने धेरै धेरै रहस्यका प्रश्नहरू हामीले नै समाधान गर्ने अवसर पाउनेछौँ।

`यस संसारको कहालिलाग्दो पापको बिगिविगिले ल्याएको दु:खकष्ट, आर्तनाद, मृत्युको अन्त्यपछि हामीले के सिक्नेछौँ भनेर देहायका केही पदहरूले बुझाउन खोजिएको छ? हेर्नुहोस्, १ कोरन्थी १३:१२, १ कोरन्थी ४:५`

अहिले हामीले नबुझेका, रहस्यका कुराहरू वा हामीबाट लुकिएका कुराहरू पछि बुझ्नेछौँ भन्ने प्रतिज्ञा हामीलाई दिइएको छ। अहिले हाम्रो निम्ति कठिन भएका कुराहरू त्यसबेला देख्नेछौँ र बुझ्नेछौँ भन्ने आत्मज्ञानले हामीलाई कस्तो अचम्मको आशा दिएको छ! त्यसको लागि परमेश्वरको प्रशंसा, स्तुति गर्नु सिवाय अरू के छ र? अहिलेको हाम्रो जिम्मेवारी भनेकै हामीमाभएको आस्था तथा विश्वासलाई पकडि राख्नु हो, परमेश्वरका प्रतिज्ञाहरूमाथि भरोसा राखिराख्नु हो,हामीले पाएको दिव्य आत्मज्ञान अनुसार जिउनु हो र जे परिआएतापनि अन्तसम्म सहेर थामिराख्नु हो।  र प्रभु येशूमाथि विश्वास राखेर उहाँको भक्तिभावमा हिँड्दा हामीलाई दिइएको वचन हाम्रो निम्ति असलै मान्नुपर्छ। त्यो हो "ख्रीष्ट येशूले हामीलाई दिनु हुने बलले हामी सबै थोक गर्न सक्छौँ" (फिलिप्पी ४:१५ रूपान्तरित)।

`तपाईँको दिमाग वा मनमा के गर्हौँ प्रश्नले भार भइरहेको छ? अहिले बुझ्न गार्हो भएको के कुरा छ? अहिले नबुझेका प्रश्न वा जिज्ञासाहरूको जवाफहरू हामी पछि पाउनेछौँ भनेर ढुक्क हुन परमेश्वरमा कसरी भर पर्ने?`