---
title: स्वर्ग, शिक्षा र अनन्त शिक्षा
date:  19/12/2020
---

### यस अध्यायका मूल पदहरू
यूहन्ना ३:१६, १ यूहन्ना ५:१३, १ तिमोथी १:१६, १ कोरन्थी १३:१२ र जकरिया १३:६।

अस अध्यायको मूल सार पद: "आँखाले नदेखेका, कानले नसुनेको, नत मानिसको दिमाग वा मनमा कहिल्यै घुसेको छ जुन परमेश्वरलाई प्रेम गर्नुहुनेहरूको निम्ति उहाँले तयार गर्नुभएको छ" (१ कोरन्थी २:९ रूपान्तरित)।

एक जना कवि आफ्नो मृत्युको बारेमा डराएर यो प्रश्न गरेका थिए, "चिहानभन्दा पारि कस्तो किसिमको चेतना पर्खिरहेको होला जसलाई आफ्नो अस्तित्व, मृत्यु र बिनाशको बारेमा निश्चित ज्ञान छैन?" उनले त्यसबारेमा एउटा कविता तयार पारे। त्यो कवितको शिर्षक थियो "मृत्युपश्चातको निम्ति तयार पारिने संस्था।" जब मानिस मरेपछि उसलाई के हुन्छ भनेर उसलाई थाहै छैन त्यसको निम्ति के तयार पार्नुपर्छ भनेर उसलाई कसरी थाहा हुन्छ र?

भाग्यवस, स्वर्ग, नयाँ पृथ्वी वा राज्य र अनन्तभरि हामी कसरी जिउनेछौँ र सिकिरहनेछौँ भन्ने विषयबस्तुहरूको बारेमा थाहा पाउन बाइबलमा ठूलो अन्तर्ज्ञान वा अन्तरदृष्टि हामीलाई दिइएको छ। यस पुस्तकभरि हामीले हेर्यौँ कि मृत्युपछि हामीले गर्नुपर्ने तयारी के हो भनेर सोच्नुभन्दा अहिले नै मृत्युपछिको निम्ति के, कसरी तयरा गर्नुपर्छ भनेर हाम्रो सुशिक्षादीक्षाले सिकाउँछ। अहिले हामीले जुनसुकै विषयबस्तु सिकेतापनि वा विद्या हासिल गरेतापनि त्यसले पछिको निम्ति तयार पार्न सिक्नुपर्दछ।

धेरै स्कूल वा शिक्षण संस्थाहरूले धेरै ज्ञान वा सूचनाहरू दिन सक्छन्। तिनीहरूमा कतिपय असल व्यवहारिक र उपयोगी ज्ञानहरू समावेश गरेको हुन्छ। तर मानिसले ती सबै अनेकौँ ज्ञानहरू हासिल गरेतापनि अन्तमा आएर अनन्त जीवन नै गुमाउँछ भने ती सबै ज्ञानहरूको उपलब्धी नै के छ र? अनन्त जीवनमा भर्ना हुने शिक्षणसंस्था वा निरन्तररूपमा अध्यापन गरिरहने पाठशालाको विषयमा  परमेश्वरको प्रेरणाद्वारा दिइएको सामग्रीहरूबाट हामी यस अध्यायमा हेर्नेछौँ। अनन्त समयसम्म हामीले के सिकिरहनेछौँ र केमा बिकाश गरिहनेछौँ त्यो नियाल्न प्रयास गर्नेछौँ जुन बर्तमान संसारले कल्पना पनि गर्न सक्दैन।