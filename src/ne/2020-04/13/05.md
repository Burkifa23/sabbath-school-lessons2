---
title:  नयाँ पृथ्वी वा आउनेवाला नयाँ संसारको स्कूल वा पाठशाला
date:  23/12/2020
---

`"१६ हामी हरेस खाँदैनौं। हाम्रो बाह्य मनुष्यत्व नाश हुँदैगए तापनि हाम्रो आत्मिक मनुष्यत्वचाहिँ दिनदिनै नयाँ हुँदैजान्छ। १७ किनकि हाम्रो हलुको र क्षणभरको कष्टले हाम्रा निम्ति अतुलनीय तथा अनन्तको महान् महिमा तयार गरिरहेछ। १८ हामी दृश्य कुरालाई होइन, तर अदृश्य कुरालाई हेर्छौं, किनभने दृश्य कुरा क्षणिक हुन्छन्, तर अदृश्य कुराचाहिँ अनन्तसम्म रहन्छन्।" (२ कोरन्थी ४:१६-१८)।  यी पदहरूले हामीलाई के आशा प्रदान गर्दछ? ती केही अदृष्य अनन्तका तत्वहरू के होला जसको लागि हामी पर्खिरहेकाछौँ र येशूद्वारा हामीलाई प्रतिज्ञा गरिएको छ? यी पदहरू पनि हेर्नुहोस्, प्रकाश  २१:१,२, प्रकाश २:७, र प्रकाश ७:९-१७`

येशूबाट हामीले जुनसुकै वास्तविक प्रतिज्ञाहरू पाइएतापनि, जतिसुकै धेरै कारणहरूले गर्दा हामीले ती प्रतिज्ञाहरूलाई विश्वास गरेतापनि एउटा यथार्थ तथ्यलाई हामीले स्वीकार्नै पर्छ: त्यो हो, हाम्रो लागि जे पर्खिएर राखिएतापनि त्यो केवल झिनो  शङ्केत वा झलक्क मात्र हो। एउटा कुरो सुनिश्चित छ त्यो हो जे भएतापनि त्यो बेला सिक्ने सबै ज्ञान महान् हुनेछ। पापको क्षतबिक्षत बिनाको हाम्रो जीवन कस्तो महान् होला त्यो बर्तमान पापको भुमरीमा नाचिरहेका हामीले कल्पना पनि गर्न सक्दैनौँ।

हाम्रो सबै पीडा, दु:खकष्ट, सबै संघर्षहरूको बर्तमान जीवन पापले गर्दा र पापको परिणामले ल्याएको हो। ती सबैलाई फुकाउन येशू आउनुभएको थियो। यस संसारमा पापको प्रवेश हुनुभन्दाको वातावरण कस्तो थियो र यस संसार सृष्टि गर्न परमेश्वरको मनशाय के थियो त्यसैलाई नै पुनर्स्थापना गर्न येशू आउनुभएको थियो। अझ त्यो बेलाको पृथ्वीभन्दा पछि हुने पृथ्वी झन उत्तम हुनेछ। ती सबै तेजस्वीमय महिमाको बीचमा  हाम्रो मुक्तिको निम्ति येशूले पाउनुभएको चोटका दागहरू हामी सदासर्वदा हेर्नेछौँ र पापको एक परमाणु चाहना पनि हाम्रो मगजमा घुस्नेछैन।

"हाम्रो दृष्टिलाई अन्धकार बनाउने पर्दा त्यस समयमा उघारिनेछ। त्यसबेला हाम्रो नाङ्गो आँखाले नै प्रकृति संसारको सौन्दर्यता हामीले हेर्नेछौँ जुन अहिले हामी माइक्रोस्कोपबाट केवल झल्कोमात्र हेर्न सक्छौँ। अहिले हामी (अनेकौँ अत्याधुनिक) टेलिस्कोपबाट नक्षत्रहरूका महिमालाई केवल स्क्यान वा झ्वास्समात्र हेर्नसक्छौँ जब त्यसबेला पापको अभिशापको दाग मेटिन्छ त्यसबेला देखिने हाम्रो परमेश्वरको सौन्दर्यता हाम्रो अध्ययन गर्ने विषयबस्तु  खुलारूपमा हुनेछ, त्यसबेला कस्तो होला? त्यसबेला विज्ञानको विद्यार्थीले सृष्टिको लेखालाई पल्टाउनेछ र पापको नीतिले गर्दा ल्याएको ध्वंसको कुनै दाग पनि उसले देख्नेछैन। प्रकृतिको सङ्गीतका आवाजहरू उसले सुन्नेछ र त्यसबेला दु:खकष्ट वा पीडाको कुनै आवाज पनि उसले सुन्नेछैन।  सृष्टि गरिएका सबै थोकहरूमा एउटा हस्तलेख कोरिएको देखिनेछ-त्यो हो सारा जगतमा देखिने परमेश्वरको नाउँ ठूलो ठूलो अक्षरले लेखिएको र न त यस नयाँ पृथ्वीमा न त समुद्रमा न त आकाशमा खराब वा पापको एउटा दाग पनि देखिनेछ।"-एलेन जी ह्वाइट, एजुकेशन, पृ. ३०३बाट रूपान्तरित।

`एकदमै नयाँ संसारमा सधैँभरि जिउने भनेको के हो, सो चित्रण गर्न खोज्नुहोस्। त्यसबेलाको जीवन यहाँको जस्तो कठिन हुनेछैन। तपाईँको कल्पनामा त्यो जीवन कस्तो होला? त्यसबेला तपाईँले विशेष गरेर के हेर्ने अपेक्षा गर्नुभएको छ?`