---
title:  नयाँ अस्तित्व वा जीवन
date:  21/12/2020
---

`"परमेश्वरले तिनीहरूका आँखाको आँसु पूर्ण रूपले पुछिदिनुहुनेछ, र फेरि मृत्यु नै हुनेछैन, र शोक, रोदन र पीडा पनि हुनेछैन। किनकि पहिलेका कुराहरू बितिसकेका छन्।” (प्रकाश २१:४)। बर्तमान संसारको तुलनामा त्यो नयाँ संसारमा हाम्रो अस्तित्व वा जीवन कस्तो होला भनेर माथिको पदले केही हदसम्म कसरी खुलासा गरिएको छ? त्यो संसार कस्तो होला, जहाँ दु:खकष्ट, महामारी, पीडा, एकले अर्कोलाई दवाउने वा पिडित बनाउने प्रवृति र मृत्युको छायाँसम्मै पनि हुँदैन?`

एक जना येशूभक्तले आफ्नो साथीलाई सुसमाचारमा देखाएको आशा, येशू ख्रीष्टबाट पाइने अनन्त जीवनको बारेमा सुनाउँदै थियो। त्यो साथीले अत्यन्तै नकारात्मकरूपमा अनन्त जीवनको बारेमा अनुहारमा रातो पिरो गरेर जवाफ दियो। "अहिलेको हाम्रो ७०-८० वर्षको जीवन नै काफी छ र दर्दनाक छ। यस्तो जीवनले नै वाक्क भएको सन्दर्भमा अनन्तसम्म जिउने रे? त्यो त मेरो लागि नर्क हुनेछ।"

अनन्त जीवनको बारेमा त्यस्तो कहालीलाग्दो भावना त्यस मानिसले व्यक्त गरेको वेठीक वा नाजायज भन्न मिल्दैन तर उसले एउटा कुरा के बुझेन भने अनन्त जीवन भनेको अहिलेकै जीवनको निरन्तरता होइन। हो, यथार्थमा, कसले चाहन्छ र? तर माथिको पदले हामीलाई यो आश्वास्त गराउँछ कि पुरानो थोकहरू वा जीवन बितेर जान्छ र सबै थोक नयाँ हुनेछ।

`नयाँ संसारमा हाम्रो जीवन वा अस्तित्व नयाँ हुनेछ भनेर देहायका पदहरूले हामीलाई के बुझाउन खोजिएको छ? हेर्नुहोस्, २ पत्रुस ३:१०-१३, प्रकाश २१:१-६`

`हामीले सोच्नुपर्ने अत्यन्तै महत्त्वपूर्ण प्रश्नचाहीँ यो हो:  नयाँ जीवन, नयाँ संसार वा नयाँ अस्तित्वमा सहभागी हुन हामीले के गर्नुपर्छ? हामी त्यहाँ कसरी पुग्ने? त्यस जीवनमा हामी सहभागी हुने नै छौँ भनेर कसरी सुनिश्चित गर्ने? हाम्रो बर्तमान जीवनमा के छ जुन परमेश्वरले येशूद्वारा दिनुहुने जीवनमा सहभागी हुन अहिले नै अवरोध खडा गरिरहेको छ?`