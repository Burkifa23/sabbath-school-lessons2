---
title:  सर्बोच्च गुरु
date:  24/12/2020
---

यस संसारमा हुँदा येशूको सेवाकार्यको केन्द्रित पक्ष भनेको उहाँ शिक्षक भएर उभिनुभएको धरोहरको रूपमा यस अध्ययन पुस्तकमा हामी हेर्यौँ। उहाँको सेवाकार्यको सुरूदेखि नै उहाँले उहाँका चेलाहरूलाई निरन्तररूपमा आफ्नो बारेमा सत्य पहिचान, परमेश्वर पिताको बारेमा, मुक्तिको बारेमा र हाम्रो निम्ति के आशा पर्खिरहेको छ सो उहाँले विभिन्न तरिकाहरू अपनाएर सिकाउनुभएको थियो। हेर्नुहोस्: मत्ती ५:१,२ "१ भीड़लाई देखेर उहाँ डाँड़ामा उक्लनुभयो, र उहाँ बस्नुभएपछि चेलाहरू उहाँकहाँ आए। २ उहाँले मुख खोल्नुभयो र तिनीहरूलाई शिक्षा दिन लाग्नुभयो...", मर्कूस ४:१,२ "१ पछिबाट फेरि समुद्रको किनारमा उहाँले शिक्षा दिन लाग्नुभयो। उहाँका चारैपट्टि भीड यति ठूलो भयो कि उहाँ समुद्रमा भएको एउटा डुङ्गामा चढ्नुभयो र त्यसैमा बस्नुभयो। मानिसहरूचाहिँ समुद्रको किनारका पाखामा बसेका थिए। २ अनि उहाँले तिनीहरूलाई दृष्टान्तहरूमा धेरै कुरा सिकाउनुभयो। उहाँले आफ्नो शिक्षामा तिनीहरूलाई यसो भन्नुभयो:...", लूका १९:४७,४८ "४७ उहाँले दिनहुँ मन्दिरमा शिक्षा दिँदैहुनुहुन्थ्यो। तर मुख्य पूजाहारीहरू, शास्त्रीहरू र जनताका प्रमुख मानिसहरूले उहाँलाई मार्न खोज्थे। ४८ तिनीहरूले उहाँलाई मार्ने कुनै उपाय भेट्टाउन सकेनन्, किनकि सबै मानिसहरू उहाँका कुरामा मुग्ध थिए।" र यूहन्ना ६:५३-५९ "५३ येशूले तिनीहरूलाई भन्नुभयो, “साँच्चै, म तिमीहरूलाई भन्दछु, तिमीहरूले मानिसको पुत्रको देह खाएनौ, र उसको रगत पिएनौ भने, तिमीहरूमा जीवन हुँदैन। ५४ मेरो देह खाने र मेरो रगत पिउनेसित अनन्त जीवन छ, र अन्त्यको दिनमा म त्यसलाई जीवित पार्नेछु। ५५ किनभने मेरो देह साँच्चै खानेकुरो हो, र मेरो रगत साँच्चै पिउने कुरो हो। ५६ मेरो देह खाने, र मेरो रगत पिउनेचाहिँ ममा रहन्छ, र म त्यसमा रहन्छु। ५७ जसरी जीवित पिताले मलाई पठाउनुभयो, र म पिताको कारणले जिउँछु, त्यसै गरी मलाई खाने पनि मेरो कारणले जिउनेछ। ५८ स्वर्गबाट आएको यो रोटी त्यस्तो होइन, जो पिता-पुर्खाहरूले खाए तापनि मरेर गए। यो रोटी खानेचाहिँ सधैँभरि जिउनेछ।” ५९ उहाँले यी कुरा कफर्नहुमको सभाघरमा शिक्षा दिँदा भन्नुभएको हो।"

येशूको शिक्षाको बारेमा जानकारी लिन तपाईँले सुसमाचारको कुनै पनि पुस्तकलाई सरसरती हेरे पुग्छ। र खास गरेर भन्ने हो भने उहाँको वचन वा धर्मशास्त्र बाइबलद्वारा उहाले अहिले पनि सिकाइरहनुभएको छ र त्यो सिकाउने निरन्तरत नयाँ पृथ्वीमा पनि जारि रहनेछ। तर पापको अस्तित्वको कुनै वाधा नभएको र हामीमा कुनै पनि सिमितका असमर्थताहरूले भरिएको जीवनमा त्यसबेला कस्तो भिन्न होला त्यो त अहिलेको निम्ति केवल कल्पनामात्रै हो।

`जकरिया १३:६ "कसैले उहाँलाई ‘तपाईँको शरीरमा भएका यी चोटचाहिँ के हुन्?’ भनी सोधे भने, उहाँले जवाफ दिनुहुनेछ, ‘यी मेरा मित्रहरूको घरमा मैले पाएका चोटहरू हुन्’।" यस पदमा के भन्न खोजिरहेको होला के तपाईँले गहिरिएर कहिल्यै सोच्नुभएको छ?`

"जब अनन्त समय बित्दै जाने छ तब परमेश्वर र येशूको महिमित चरित्रहरूलाई झन झन गहिरिएर उजागर हँदै जानेछ। ज्ञान प्रगतिशील हो, त्यसकै अनुपातमा परमेश्वरप्रति हाम्रो प्रेम र श्रद्धा पनि बढ्दै जानेछ र हामीमा खुशी र सुखीका लहरहरू पनि बृद्धि हुँदै जानेछ। जति हामी परमेश्वरको बारेमा सिक्दै जानेछौँ त्यति उहाँको चरित्रप्रति हाम्रो प्रशंसा, श्रद्धा र सराहना बढ्दै जानेछ। जब येशूले मुक्तिको योजनाको खजाना र शैतानसँगको महान् द्वन्द्वमा उपलब्धीहरू तिनीहरूको सामु प्रस्तुत गर्नुहुनेछ तब पापको दासत्वबाट मोल तिराएर छुटाएकाहरूका हृदयहरू उत्तेजित भएर उहाँप्रतिको अगाढ श्रद्धा अझ बढ्दै जानेछ र सुनका तार बाजाहरू बजाएर सारा जगत नै हर्षले गुञ्जायमान हुनेछ। दसौँ हजार गुणा दसौँ हजार र हजारौँ हजार आवाजहरू एक भएर परमेश्वरको स्तुतिको गान चर्कोरूपमा गाउनेछन्।

"हो, परमेश्वर र शैतानको बीचमा भइरहेको भिषण अन्तर्द्वन्द्व वा संग्राम खतम हुन्छ र पाप र पापीहरू अब हुनेछैनन्। सारा जगत नै सफा शद्ध भएको हुन्छ। सारा सृष्टिमा एउटै खुशियाली र तालेमेलको लयले ढद्कन हुनेछ। त्यो एकसुरे ढद्कन सारा असिमित जगतको क्षेत्रमा फैलिनेछ। अत्यन्तै शुक्ष्म अणुदेखि संसारको महान् प्राकृतिक संरचनासम्म, सबै जीव र अजिवमा देखिने बिना छायाँको सुन्दरता र सिद्ध तथा परिपक्व आनन्दले यो घोषणा गर्नेछ कि परमेश्वर प्रेम हुनुहुन्छ।"-एलेन जी ह्वाइट, द ग्रेट कन्त्रोभर्सी, पृ. ६७८ बाट रूपान्तरित।

`अनन्तकालभरि हामीले सिकिरहने अविश्वसनीय सत्यहरूमा हाम्रो निम्ति येशू ख्रीष्टको त्याग र बलिदानको सत्यले जस्तो चकित पार्ने ज्ञान अरू कुनै हुनेछैन। अनन्त समयसम्म सिकिरहने मुक्तिको योजना र येशूको बलिदान कतिको गहिरो, मूल्यवान र शानदार ज्ञान होला, सो कल्पना गर्नुहोस्। अहिले पनि हाम्रो निम्ति येशूले क्रुसमा के गर्नुभयो सो अझ राम्रोसँग सराहना गर्न हामीले कसरी सिकिरहने?`