---
title:  मृत्युमाथि गरिने फैसला
date:  20/12/2020
---

सन १६००तिर फ्रान्सको एक प्रसिद्ध लेखक ब्लेज पास्कलले मानवताको बारेमा चिन्तन गर्दै थिए। उनको निम्ति एउटा विषय धेरै स्पष्ट थियो: मानिस जतिसुकै लामो आयु भएतापनि (ती दिनहरूमा मानिसहरू धेरै वर्ष बाँच्दैनथे), त्यो मानिसको जीवन जतिसुकै असलै भएतापनि (त्यसबेलाको जीवन त्यति रमाइलो वा महान् त थिएन), ढिलो वा चाँडो त्यो मानिस मर्दछ।

तर जे भएतापनि मृत्युपछि जे आउँछ यस संसारको छोटो जीवनीभन्दा लामो, अनन्तको हुनेछ। त्यसकारण मानिस मरेपछि उसको निम्ति के पर्खिरहेको छ त्यो थाहा पाउन सक्नु नै उसको निम्ति तार्किक वा अर्थपूर्ण हुन्छ। यस जीवनमा आउने अनेकौँ सानोतिनो घट्ना जस्तै जागिर खुस्किनु वा आफ्नो मान, मर्यादालाई अपान गरेको जस्ता कुराहरूले मानिसहरूलाई पिरोलेको देखेर उनी चकित भएका थिए। आफू मरेपछि के हुन्छ भन्ने कुरामा तिनीहरूले चासो नदेखाउनु उनको निम्ति आश्चर्यपूर्ण थियो।

पास्कलको भनाइ तर्कपूर्ण छ। त्यही सन्दर्भमा येशूमा विश्वास गरि मुक्ति पाएकाहरूको निम्ति भविष्यमा के पर्खिरहेको छ भनेर व्याख्या गर्न वा बुझाउन बाइबलले धेरै प्रयास गर्दछ।

`देहायका पदहरू पढ्नुहोस्। तिनीहरूमा के आशा हाम्रो निम्ति प्रस्तुत गरिएको छ? युहन्ना ६:५०-५९, यूहन्ना ३:१६,१७, १ यूहन्ना ५:११-१३, १ तिमोथी १:१५-१७, यूहन्ना ४:१३-१४, यूहन्ना ६:३७-४०, यहूदा १:२०-२५, र तितस ३:४-८`

क्रुसमा देखाइएको ज्योति वा दिव्यज्ञानबाट हेर्दा अनन्त जीवन अत्यन्तै अर्थमूलक देख्दछ। येशूको क्रुसको बारेमा भएको आत्मज्ञानले हामीलाई अनन्त जीवनभन्दा अरू केही पनि अर्थपूर्ण हुँदैन। जगतको सृष्टिकर्ता सनातनको परमेश्वर जसले जगतलाई सृष्टि गर्नुभयो (हिब्रू १:२), जसमा हामी "जिउँछौँ, चल्छौँ र हाम्रो प्राण छ" (प्रेरित १७:२८ रूपान्तरित) त्यही परमेश्वर मानव चोला लिएर आउनुभयो र मानव चोलालाई क्रुसमा टाँगिन रोज्नुभयो। के को लागि? हाम्रो शरीर वा जीवन सधैँ कुहिएर रहन वा पशु जस्तै संसारको सडकमा मारिन?

त्यसैकारणले नयाँ करारमा अनन्त जीवनको प्रतिज्ञाहरूका बुट्टाहरूले भरिएका छन्। यस संसारमा पापले गर्दा हामी जे गुमायौँ त्यो अनन्त जीवनमा पाउनेछ भनेर नयाँ करारले ग्यारेन्टी दिएको छ। पापले गर्दा ल्याएको क्षतबिक्षत मानव जीवनलाई लाखौँ, करोडौँ, खरबौँ वर्षहरूको कुनै असल कामले सफा गर्न सक्दैन, पापबाट मुक्ति दिन सक्दैन (८४ लाख जुनीले मानिसलाई मुक्ति दिन्छ भन्ने धारणा बाइबलको निम्ति अनौठो छ)। येशू ख्रीष्टमा पाउने अनन्त जीवनले सबै थोकहरू सन्तुलनमा राख्न सक्दछ। अनन्त भनेको यस संसारको सिमित आयु भन्दा असिमित हो र अनन्त सधैँ अनन्त नै भएर रहिरहन्छ।

जे कुरा पछि आउने हो त्यसको तुलनामा यस संसारमा हामी जे गर्छौँ वा जति बाँच्छौँ त्यो सिमित छ भन्ने पास्कलको तर्क उचित छ। अनन्त जीवनको निम्ति हामी तयार नहुने कस्तो मूर्खता हो? (यो आत्मज्ञान वा अनन्त जीवनको निम्ति तयार हुनुपर्ने ज्ञान केवल पशुमा मात्र हुँदैन)।

`मानिस मरेपछि के हुन्छ भनेर बाइबलबिपरित अनेकौँ तर्क गर्नेहरूलाई तपाईँले के भन्नुहुन्छ? तिनीहरू अडिएको धारणा कस्तो तर्कयुक्त छैन भनेर कसरी बुझाउने?`