---
title: कथा
date:  25/12/2020
---

#### आफ्नै हजुरबुबाबाट आक्रमण

_काजलकान्नोजिया, १४, भारत_

हजुरबुबा असाध्यै दयालु र भलाद्मी हुनुहुन्थ्यो। उहाँले ५ वर्षकी काजललाई कथाहरू भन्नुहुन्थ्यो। उहाँ तीन वर्षको नाती निशान्तसँग भुईँमा खेल्नुहुन्थ्यो। तर जब एक दिन दुर्घट्ना भयो सबै थोक परिवर्तन भयो। एक दिन उहाँ भारतको नावरेली बजारबाट घर फर्किँदै हुनुहुन्थ्यो उहाँ चिप्लिनुभयो र लड्नुभयो। उहाँ जसो तसो गरेर उठ्नुभयो र घरमा फर्कनुभयो। तर उहाँको दयालु र भलाद्मी स्वभाव पनि चिप्लिएर गए। जब निशान्त उहाँसँग खेल्न बोलाएको थियो तब उहाँ झर्केर चिच्याउनुभयो। जब काजल कथा सुन्न उहाँकहाँ आइन् तब उहाँले ढुङ्गा लिएर त हिर्काउन थाल्नुभयो। उहाँ घरको छानामा चढ्नुभयो र फेरि ओर्ल्हनुभयो। यो उहाँले फेरि फेरि गर्नुभयो। दिन रात उहाँ रुन थाल्नुभयो। हजुरमुमा र सबै जना उहाँको नजिक आउन डराउन थाले। जब जब उहाँ काजलको नजिक आउनुभयो तब तब उनी डरले लुक्न गए। बुबा, आमा र हजुरमुमाले हजुरबुबालाई सबभन्दा ठूलो अस्पतालमा लानु भयो र धेरै डाक्टरहरूलाई देखाउनुभयो। उहाँहरू झाँक्री र टुनामुना गर्नेहरूकहाँ हजुरबुबालाई लानुभयो। उहाँबाट दुष्ट आत्मा वा भूत झार्न तिनीहरूले ढ्याङ्ग्रो ठट्टाए, उफ्रे अनेकौँ तन्त्रमन्त्र गरे तर भूत त के हाम्रो घरको पैसा पो तिनीहरूले झारे। हजुरबुबालाई औषधी दिए र अनेकौँ बुटी झुन्ड्याइ दिए। तर केहीले पनि हजुरबुबा पहिलाको जस्तो भएन। काजललाई दिक्क लागेको थियो र उनको चित्त दु:खिरहेको थियो। हजुरबुबाबाट कथाहरू सुन्न नपाउँदा उनलाई दिक्क लागिरहेको थियो। बुबा, मुमा र हजुरआमा पनि दिक्क हुनुभएको थियो र चित्त दु:खाइ रहनुभएको थियो। घरको नजिक रहेको सानो मन्दिरमा गएर त्यहाँबाट ढुङ्गाहरू बटुलेर हजुरबुबाले जताततै हान्न थाल्नुभयो। त्यो कसैलाई पनि मन परेन। एक दिन आमाले हामी सबैलाई सोध्नुभयो, "हाम्रा यी सबै देवीदेवताहरूले हजुरबुबालाई किन सहयोग गरेनन्?" बुबाले यो थप्नुभयो, "जब हजुरबुबाले ढुङ्गा लिएर हामीलाई हिर्काउन लागेको बेलामा ती देवताहरूले किन उहाँलाई किन रोकेनन्?" "हाम्रो देवीदेवताहरूमाथि भरपर्नुको सट्टा हामीले केही न केही गर्नुपर्छ" हजुरमुमाले भन्नुभयो।

त्यस परिवारमा तिनीहरूको देवीदेवताहरूमाथिको आस्था गुमेको थियो। हजुरबुबाको उपचारको निम्ति तिनीहरूले प्रयास गरिनै रहे। अन्तमा तिनीहरू आफ्नो गाउँबाट ठूलो सहर वाराणासीमा सर्नुभयो र त्यहाँ हजुरबुबाको निम्ति अस्पताल र क्लिनीकहरू चहार्न थाले। आफ्ना बुबाआमा, हजुरआमा, हजुरबुबा र भाइसँग सानो कोठमा सर्न पाएकोमा काजल खुशी भएकी थिइन्। हजुरबुबा निको भएर फेरि कथाहरू भन्न सकोस् भन्ने उनको चाहना थियो। बुबा र आमाले लुगा धुने सानो पसल त्यहाँ वाराणासीमा खोल्नुभयो। तिनीहरूले लुगा धुन्थे र लुगाहरूलाई स्त्रि गर्नुहुन्थ्यो। तिनीहरूले वाराणासीमा रहेका विभिन्न क्लिनिक र अस्पतालहरूमा हजुरबुबालाई लग्नुभयो। एक दिन बुबा र आमा इसाई चर्चमा जान निर्णय गर्नुभयो। पसलमा आउने एक जना ग्राहकले चर्चको पास्टरलाई बोलाएर उनको परमेश्वरलाई प्रार्थना गरे हजुरबुबालाई सञ्चो हुन्छ भनेर बराबर भनेको थियो। बुबा र आमा इसाई थिएनन्। आखिरमा यदि हजुरबुबा निको हुन्छ भने नयाँ परमेश्वरलाई प्रार्थना गर्न राजि हुनुभयो। काजल र भाइ चर्चमा जान धेरै सानै छन् भनेर आमाले भन्नुभयो। त्यसकारण तिनीहरू हजुरआमा र हजुरबुबासँग घरै बसे।

चर्चपछि पास्टरले हजुरबुबा र सबै परिवारको निम्ति प्रार्थना गर्नुभयो भनेर हजुरमुमालाई आमाले सुनाउनु भयो। अर्को आइतबार पनि फर्किने भनेर तिनीहरूले कुरा मिलाउनुभयो। अर्को आइतबार हजुरबुबाको निम्ति धेरै प्रार्थना गर्नेछ भनेर तिनीहरूले आशा गर्नुभयो। तर जब आफूहरू बसेको एउटा कोठाको घरपतिले बुबाआमा हजुरबुबालाई निको हुन्छ कि भनेर बुबाआमा चर्चमा जानुभएको थाहा पायो ऊ रिसाएर त्यस कोठाबाट सबैलाई निकालिदिए। "तिमीहरू चर्चमा जाऊ, येशूलाई विश्वास गर, तिमीहरू मेरो घरमा बस्न पाउँदैनौँ" रिसले जङ्गिएर घरपति चिच्यायो।

परिवारले त्यस बाराणासी सहरमा कहिँपनि सस्तो कोठा पाएन। तिनीहरू आफ्नै गाउँमा फर्किन वाध्य भए। बुबा र आमाले येशूलाई माया गर्न थाल्नुभएको थियो र आफ्नो गाउँमा कुनै चर्च नभएकोले तिनीहरू निराश हुन थाल्नुभयो। तर अलिअलि सिकेको भरमा तिनीहरूले आफ्नै घरमा सङ्गतिको गरेर येशूलाई पुकार्न थाल्नुभयो। उहाँहरूले दिनदिनै येशूलाई प्रार्थना गर्नु थाल्नुभयो "हे प्रभु, यदि तपाईँ प्रेमिलो परमेश्वर हुनुहुन्छ भने हामी कहाँ जाने सो देखाउनुहोस्।"  आफ्नै गाउँमा फर्केको अर्को हप्ताको शनिबार बिहान आमाले मिठो सङ्गितको धुन हावामा घुमिरहेको आमाले सुन्नुभयो। उनी घरबाट बाहिर निस्कनुभयो। आफ्नो बाटो पारि एउटा घरमा मानिसहरू गीत गाइरहेको उहाँले सुन्नुभयो। एक जना छिमेकीलाई उहाँले सोध्नुभयो, त्यहाँ के भइरहेको छ? "तिनीहरू आराधना गर्दैछन्" त्यस छिमेकीले जवाफ दियो। "पहिला त त्यस्तो गीत गाउने हाम्रो छिमेकीमा थिएन। तिनीहरूले येशूको भजन गाउँदै गरेको जस्तो सुनिन्छ तर तिनीहरू किन आइतबारमा आराधना गर्दैनन्?" आमाले सोध्नुभयो। "मलाई थाहा छैन तर तिनीहरू केही न केही आराधना गरिरहेका छन्" त्यस छिमेकीले भन्यो। त्यतिकैमा अर्को छिमेकी आएर तिनीहरू के कुरा गरिरहेको सुन्न थालिन्। "आउनुहोस्, म तपाईँलाई त्यस छिमेकीकहाँ लगिदिन्छु" त्यस छिमेकीले भनिन्। उनी सेभेन्थ-डे एडभेन्टिस्ट थिइन्। जिराले आमालाई आफ्नो छिमेकी भनेर एडभेन्टिस्ट पास्टरलाई परिचय गराइन्। अरूहरूसँग त्यस घरेलु चर्चमा परमेश्वरको आराधना गर्न आमालाई आग्रह गरिन्। आमाले हुन्छ भन्नुभयो तर आइतबारको सट्टा शनिबारनै तिनीहरू किन येशूको आराधना गरेका थिए भनेर उहाँ सोच्न थाल्नुभयो। आराधना पछि आमाल् पास्टरलाई सोध्नुभयो, "तपाईँहरू किन शनिबार आराधना गर्दै हुनुहुन्छ? सबै इसाईहरू आइतबार आराधना गर्छन् तब तपाईँहरूचाहीँ शनिबार। किन?" पास्टरले भन्नुभयो, "म बाइबलबाट तपाईँलाई देखाउँछु हामीले शनिबार किन येशूको आराधना गर्छौँ।" त्यसै हप्तादेखि बुबा, आमा र हजुरआमाले पास्टरबाट बाइबल अध्ययन गर्न थाल्नुभयो। सृष्टिको कथा भन्दै साबथमा परमेश्वरले किन यसलाई पवित्र राख्नु भयो र अलग गर्नुभयो भनेर पास्टरले सिकाउनुभयो। वहाँहरू तीनै जनाले उहाँहरूका हृदयहरू येशूलाई सुम्पिनुभयो। दुर्भाग्यवस हजुरबुबा आफ्नो रोगबाट कहिल्यै निको भएन। जब परिवारले पास्टरबाट बाइबल सिकिरहनुभएको थियो त्यसै समय हजुरबुबाको देहान्त भयो।

काजलले हजुरबुबाबाट फेरि अर्को कथा कहिल्यै सुन्न पाइनन्। तर उहाँले भन्नुभएका कथाहरूभन्दा बाइबलका कथाहरू असल भएको सुनेर उनी अत्यन्तै खुशि भएकी थिइन्। अहिले उनी १४ वर्षकी छिन् उनको १२ वर्षको भाइसँग वाराणासीको सेभेन्थ-डे एडभेन्टिस्ट आवासिय स्कूलमा बाइबल पढ्दै छन्। "स्कूलमा गीत गाएको, बाइबल पढेको र प्रार्थना गरेको मलाई मनपर्छ। यदि हाम्रो स्कूलमा रहेको सुत्ने कोठाहरू ठूलो भएको भए अरू धेरै बालबालिकाहरू आउँथे, बाइबल पढ्न र प्रार्थना गर्न मन पराउँथे" यस लेखकलाई काजलले सुनाइन्।

-आन्द्र्यु मेकचेस्नी