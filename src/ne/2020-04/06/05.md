---
title:  एक स्त्रीले उहाँसँग हाकाहाकी वा दोहोरो कुरा गर्छिन्
date:  04/11/2020
---

हो, येशू ख्रीष्ट सर्वोच्च उत्कृष्ट महागुरु हुनुहुन्छ। परमेश्वरको सही वा सत्य चरित्र येशूको शिक्षादीक्षा, उपदेश र जीवनबाट चम्किन्छ। सुसमाचारको पुस्तकमा येशूले सिकाउनु हुने तरिकाहरू धेरै छन्। त्यसमध्ये उहाँको एक तरिका हो, छलफल वा दोहोरो कुरा गरेर येशूमा भएको आत्मज्ञान लिने। यूहन्नाको सुसमाचारमा एक जना स्त्रीको बारेमा उल्लेखनीयरूपमा लेखिएको छ। त्यस महिला येशूको कुरा केवल सुन्नेमात्र गरिनन् तर उहाँसँग दोहोरो कुरा पनि गरिन्। येशूले उनको कुरालाई धैर्यतासाथ सुन्नुहुन्छ।

`एक दिन येशू र उहाँका चेलाहरू ५०देखि ८० किलोमिटर हिँडेर आफ्नो देशबाट बाहिर बिदेशी देश टुरोस र सिडोनको क्षेत्रमा जान्छन् यो आधुनिक लेबनान हो। त्यहाँ एक जना अयहूदी वा अन्य जाति महिलासँग उनीहरूको आमनेसामने हुन्छ। ती महिला कनानी वा मूर्तीपूजा गर्ने क्षेत्रमा रहन्थी। देहायका पदहरूमा उनको कथा पढ्नुहोस्। त्यसबेला येशूसँग वरिपरि रहेका उहाँका चेलाहरूले त्यस स्त्रीप्रति झर्को देखाएका थिए। येशूले पनि उनको कुरा नसुनैजस्तै गरि पन्छाएको आभास् दिनुभएको थियो। तर त्यस स्त्रीले येशूसँग आफ्नो बिन्ती सुनाएको सुनाएनै गरिन्। त्यतिमात्र होइन येशूसँग हाकाहाकी दोहोरो कुरा पनि गरिन्। यस कथामा येशूले अरूलाई कस्तो तरिका अपनाएर सिकाउनुभएको थियो भनेर हामीलाई सिकाउँछ? मत्ती १५:२१-२८, र मर्कूस ७:२४-३०`

येशू आफ्नो देशको सिमा पारि टुरोस र सिदोन क्षेत्रमा जानुहुन्छ। उहाँ त्यस क्षेत्रमा जानुभएको थियो जहाँ बिदेशीहरू बस्दथे र आवत जावत गर्दथे। यो सहर समुद्रको किनारामा भएकोले व्यापारिक दृष्टिकोणले प्रख्यात थियो। विभिन्न जातिका मानिसहरू आउने जाने भएकोले त्यहाँ बेलाबेलामा जातिय दङ्गा हुन्थ्यो। त्यस सहरमा भएका ग्रीकका मानिसहरूले यहूदीहरूलाई हेप्दथे। ती यहूदीहरू गाउँमा खेतीकिसानी गर्दथे। यहूदीहरूले पनि त्यहाँका बासिन्दाहरूलाई अन्य जाति र पानी नचल्ने जाति भनेर हेप्दथे।

येशू रहेको आफ्नो घरेलु देश गलिलमा रोमको कठपुतली बडा हाकिम हेरोडले शासन गर्दथे। केही समय पहिले बप्तिस्मा दिने यूहन्नालाई हेरोडले हत्या गरेका थिए। येशूलाई बुझ्ने र उहाँको लक्ष्यलाई प्रायजसो थाहा पाउने व्यक्ति बप्तिस्मा दिने यूहन्ना थियो। यूहन्नासँग येशूको मन मिल्थ्यो र एक आपसमा आत्मिय प्रेम थियो। येशूको निम्ति यूहन्नाको मृत्यु अत्यन्तै नमज्जा र दु:ख लाग्दो थियो। त्यतिमात्र नभएर आफ्नै काममा पनि खतरा परेको उहाँले देख्नुभएको थियो।

केही हदमा येशूलाई यूहन्नाको मृत्युले तनाव भएको थियो। त्यसबाट आराम लिन उहाँ आफ्ना चेलाहरूसाथ ५०देखि ८० किलोमिटर यात्रा गरेर विदेशी क्षेत्र टायर र सिडोनमा गएर एउटा घरमा सुटुक्क पस्नुहुन्छ। उहाँ त्यहाँ आउनुभएको छ भनेर कसैले थाहा नपाओस् भन्ने उहाँको चाहना थियो (मर्कूस ७:२४)। तर एक जना स्त्रीले उहाँलाई भेट्टाइन्। सिधै येशूकहाँ आएर उहाँसँग बिन्ति चढाउँछिन्।

त्यसबेलाको संस्कार र ठाउँलको चलन अनुसार कुनै पनि अपरिचित स्त्री अपरचित पुरुषसँग बोल्ने अधिकार थिएन। अझ ती स्त्री यहूदीहरूले मन नपराएका जाति र संस्कारकी थिइन्। अयहूदीसँग कारोबार गर्न यहूदीहरूको फुर्सद थिएन। यसले गर्दा येशूको सामु त्यस स्त्रिको पहुँच अशोभनीय थियो।

तर त्यस अनामिका स्त्रीकी आफ्नि छोरी बिरामी थिइन्। आफ्नी छोरी निको भएको उनी चाहन्थिन्। येशूको सहायता उनलाई आवश्यक भएको थियो। त्यसले गर्दा चेलाहरूले झर्को मानेपनि आफ्नी छोरीलाई निको पार्न येशूसँग बिन्ति गरिरहिन्।

येशूले उनलाई वेवास्ता गरेकै जस्तै भन्नुभयो "छोराछोरीहरूको रोटी कुकुरहरूलाई दिन मनासिब छैन (मत्ती १५:२६ रूपान्तरित)। येशूको यो कटु बचनले उनको हृदयमा ठूलो चोट लाग्न सक्थ्यो।

तर अचम्मको कुरो त्यहाँ भयो। एक बिदेशी स्त्रीले अपरिचित पुरुषसँग बोल्नुमात्र अशोभनीय थिएन उनीसँग दोहोरो कुरा गर्नु झन अचाक्ली नै थियो। येशूको कटु वचनलाई निलेर उनले उहाँसँग हाकाहाकी जवाफसवाल गरिन्। कुकुरको बारेमा उनलाई थाहा थियो। यहूदीहरूले कुकुरलाई हेप्दथे र आफ्नो घरमा पाल्दैन पनि। यहूदीहरूले आफूलाई र आफ्नो जातिलाई कुकुर थान्थे। तर सुरो भएर उनले येशूलाई जवाफ दिइन् "हो प्रभु, तर कुकुरहरूले पनि आफ्नो मालिकको टेबुलबाट खसेको टुक्राटाक्री खाने हक छ" (मत्ती १५:२७ रूपान्तरित)।

उनले व्यक्त गरेको भावनाले यहूदी र अयहूदी वा अन्य जातिको बीचमा रहेको येशूले भत्काउन सजिलो भएको थियो। उनको अनुरोधलाई स्वीकार गर्न वाध्य नै भएको थियो। येशूले उनको छोरीलाई त्यतिखेरै निको पार्नुभयो।

`"तिम्रो चाहना अनुसार होस्" (मत्ती १५:२८ रूपान्तरित)। येशूले भन्नुभएका ती शब्दहरूलाई हामीले कसरी बुझ्ने? हामीहरूले चाहेको अनुसार भएन भने के गर्ने?`