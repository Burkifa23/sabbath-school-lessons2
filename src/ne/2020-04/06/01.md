---
title: सर्वोच्च उत्कृष्ट महा गुरुबाट सिक्नुपर्ने अझै पाठहरु
date:  31/10/2020
---

### यस अध्यायका मूल पदहरू
उत्पत्ति ३:१-११, रोमी ५:११-१९, उत्पत्ति २८:१०-१७, यूहन्ना १:१-१४, मत्ती १५:२१-२८ र मर्कूस १०:४६-५२।

> <p>यस अध्यायको मूल सार पद</p>
> "अनि येशूले उसलाई भन्नुभयो, 'जाऊ, तिम्रो बाटो लाग। तिम्रो विश्वासले तिमी निको भयौ।' ऊ तुरन्तै आँखा देख्ने भयो र येशूलाई पछ्यायो।" (मर्कूस १०:५२ रूपान्तरित)।

कतिपय समयमा हामीमध्ये को लाजमा परेका छैनौँ होला? हामी मध्ये कसले के गरेन जसले गर्दा हामीलाई पीडा दिएको छ र त्यसको बारेमा अरूले थाहा पायो भने लाजले हामीलाई खुत्रुकै पार्दैन होला? कुनै न कुनै समयमा वा कुनै न कुनै यस्तो काम वा अनुभव हामीले गरेकै होला, गरेका छैनौँ र?

निषेध गरिएको फल खाँदा आदम र हव्वालाई कस्तो भयो होला, सोच्नुहोस्। वा याकूबले आफ्नै बाबुलाई छल गरेर जेठा दाजुको हक वा (लालपूर्जा) आफ्नै हातमा पार्दा उसलाई कस्तो अनुभव भयो होला? फेरि आफ्नो दाजुको रिसले गर्दा आफू भाग्नुपर्दा कस्तो नरमाइलो लाग्यो होला? त्यो रात ऊ कसरी सुत्न सक्यो होला? अनि परपुरुष गमन गरिरहेकै बेलामा (यूहन्ना ८:४) स्त्रीलाई समातेर येशूकहाँ ल्याउँदा त्यस स्त्री लाज र शर्मले कस्तो भुतुक्कै भयो होला? दाउदकै कुरा गरौँ बेथशिबाका मामिला परमेश्वर र अगमबक्तालाई थाहा भयो भनेर थाहा पाउँदा उनलाई कस्तो लाग्यो होला? भजन २२ र ५१मा उनको मर्माहत र  हृदयविदारक पश्चाताप व्यक्त गरिएको हामी पढ्छौँ।

हो, त्यही कारणले सुसमाचार कुनै स्थानीय जाति वा विशेष देशको निम्ति नभएर सारा विश्वव्यापी मानव जगतको निम्ति हो। उहाँको मृत्यु सबै मानव प्राणीको निम्ति हो। हामी जो जहाँ भएतापनि त्यसको कुनै मतलब छैन किनभने हामी सबैलाई एउटै शुत्रले बाँधिएको छ, त्यो हो पाप।

त्यसकारण हाम्रो कहालिलाग्दो अबस्थाबाट राहत पाउन केवल एउटामात्र समाधान छ, त्यो हो इसाई शिक्षाले औँल्याउने सुसमाचार। यस अध्यायमा हाम्रो स्बर्वोच्च महागुरूको बारेमा केही हेर्छौँ जसले हाम्रो आम समस्यालाई सुल्झाउने उपाय उहाँले निकाल्नुभएको थियो।