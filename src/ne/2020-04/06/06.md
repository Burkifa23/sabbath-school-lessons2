---
title:  बुझ्न सक्ने छात्र
date:  05/11/2020
---

कनानी आमाकी छोरीलाई निको पारेको लगत्तै येशू यरुशलेममा फर्कनुहुन्छ। जसरी बप्तिस्मा दिने यूहन्नाप्रति हेरोद चिन्तित थिए भने त्यसबेला हेरोदसमेत गरेर त्यहाँका शासकवर्गहरू येशूको क्रियाकलापप्रति चिन्तित थिए। तिनीहरूले उहाँलाई मन पराएका थिएनन्। उहाँका चेलाहरू विपिन्न, पिछडिएको र समाजले तिरस्कृत वर्गका थिए। तिनीहरूले आफ्नो देशको सरकार र समाजमा परिवर्तन भएको ठूलो चाहना गरेका थिए। त्यसले गर्दा येशू र उहाँका चेलाहरूमाथि ती शासकवर्गहरूले कडा निगरानी राख्नु स्वभाविक थियो।

अन्धकारले शासन गरेको यस संसारमा येशूले आशा ल्याउन चाहनुभएको थियो। अब शक्तिमा रहेका शासक, धर्मका गुरुहरू र सामन्ति तथा सम्पन्न वर्गहरूले उहाँलाई के गर्नेछन् भनेर उहाँलाई थाहा थियो। उहाँको क्रियाकलापमा तिनीहरूले बन्देज लगाउन सक्थ्यो। येशूले आफ्नो लक्ष्य पूरा गरोस् भन्ने तिनीहरूको चाहना थिएन।

तर येशूको भित्री घेरामा रहेका उहाँका बार्ह जना चेला वा छात्रहरू उहाँसँग रहन इच्छुक थिए। तर तिनीहरू अझै पनि अन्यौलमा थिए। तिनीहरू आत्मिकरूपमा अझै अन्धा नै थिए। मर्कूस ८:३१-३८मा चेलाहरूले देख्न गार्हो भएको कुरा देख्न उहाँले चुनौति दिनुभएको थियो। हेर्नुहोस् "३१ 'मानिसको पुत्रले धेरै दु:ख भोग्नु, र धर्म-गुरुहरू, मुख्य पूजाहारीहरू र शास्त्रीहरूबाट इन्कार गरिनु र मारिनु अनि तीन दिनपछि जीवित भई उठ्नु आवश्यक छ' भनेर उहाँले तिनीहरूलाई सिकाउन लाग्नुभयो। ३२ यसरी उहाँले यो कुरा प्रष्टै भन्नुभयो। तर यो सुनेर पत्रुसले उहाँलाई एकातिर लगेर हकार्न लागे। ३३ तर फर्केर आफ्ना चेलाहरूलाई हेरी, पत्रुसलाई उहाँले यसो भनेर हप्काउनुभयो, 'ए शैतान, मबाट हटिजा, किनकि तेरो मन परमेश्वरपट्टि छैन, तर मानिसपट्टि छ।' ३४ तब उहाँले आफ्ना चेलाहरूका साथमा भीड़लाई आफूकहाँ बोलाएर तिनीहरूलाई भन्नुभयो, 'कोही मानिस मपछि लाग्ने इच्छा गर्दछ भने त्यसले आफूलाई इन्कार गरोस्, र आफ्नो क्रूस उठाएर मेरो पछि लागोस्। ३५ किनकि जसले आफ्नो प्राण बचाउने इच्छा गर्दछ, त्यसले त्यो गुमाउनेछ, तर मेरो र सुसमाचारको निम्ति आफ्नो प्राण गुमाउनेले त्यो बचाउनेछ। ३६ किनभने मानिसले सारा जगत् हात पारेर आफ्नो प्राण गुमायो भने त्यसलाई के फाइदा हुन्छ? ३७ अथवा मानिसले आफ्नो प्राणको सट्टामा के दिन सक्छ? ३८ अनि यस व्यभिचारी र पापी पुस्तामा जो मदेखि र मेरो वचनदेखि शर्माउँछ, मानिसको पुत्र पनि आफ्ना पिताको महिमामा पवित्र दूतहरूसँग आउँदा त्यसदेखि शर्माउनेछ।'"

त्यसकारण जब येशू आउनुभयो उहाँलाई देखेर पनि कतिले चिनेनन्। उहाँका चेलाहरूले उहाँलाई चिनेनन्। शासकवर्गहरूले उहाँलाई चिनेनन्। धर्मका मठाधीस र धर्मगुरूहरूले उहाँ को हुनुहुन्थ्यो भनेर देख्न सकेनन्। यस्तो पृष्ठभूमिमा एक जना मानिस देखा पर्छन् जसले उहाँलाई देख्न सकेको थियो।

`एक जना अन्धा र माग्ने बारतिमैलाई येशूले कसरी शारीरिक आँखा देख्न सक्ने गराउनुभएको थियो। उहाँमाथि येशूले देखाउनुभएको दया पनि हेर्नुहोस्। एक जना अन्धो मानिसको चाहनाले येशूलाई पछ्याउन निर्णय कसरी गरायो त्यो पनि सोच्नुहोस्। त्यस मानिसले भिडलाई होइन, अरू मानिसहरूलाई होइन तर येशूकै पछि पछि लागे भनेको पनि सोचनीय छ। शायद बारतिमै येशू उहाँ जहाँ गएपनि वा यरुशलेममा गएपनि पछ्याए होलान्। के देख्न सक्ने येशूका चेलाहरू र अन्धो बारतिमैको बीचमा कस्तो अन्तर थियो भनेर मर्कूसले देखाउन चाहेको थियो कि? यस कथाले तपाईँ आफै पनि  सर्वोच्च उत्कृष्ट महागुरुको पछि लाग्नु भनेको के होला भन्ने पाठ सिक्नुभएको होला? हेर्नुहोस्, मर्कूस १०:४६-५२`

बार्तमेले शिशुको नरम कपाल हेर्न चाहेको थियो, खेतका गहुँहरू वा पहाड आदि हेर्न चाहेको थियो। तर उसको निम्ति हेर्नु भनेको केवल शारीरिक दृष्यमात्र थिएन। यो कथाको सार यथार्थमा भनौँ भने आत्मिकरूपमा देख्ने खुबी हुनु हो। महागुरु येशूले के ज्ञान दिन खोज्नुभएको थियो सोमा पस्न सक्ने भएको खुबी त्यस अन्धोमा हुनु उहाँको निम्ति महत्त्वपूर्ण थियो। हो, आँखाले हेर्न सक्नु एक महत्त्वपूर्ण पक्ष हो। यो कुरा येशूलाई थाहा थियो। तर प्रत्येक व्यक्तिको गहिरो चाहना वा अन्तर्आत्माले खोजेको कुरा भनेको नयाँ र उत्तम जीवन थियो।

`सत्य वा सही वा सक्कली शिक्षा भनेको के हो भनेर मत्ती ५:१२-१६ले हामीलाई कसरी सिकाउन खोज्दछ?`