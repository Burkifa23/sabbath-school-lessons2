---
title:  लुक्नुको सट्टा
date:  01/11/2020
---

`उत्पत्ति ३:१-११ पढ्नुहोस्। परमेश्वरले आदमलाई "तिमी कहाँ छौ?" भनेर किन सोध्नुभयो होला?`

कतिपय मानिसहरूले नखाऊ भनेको स्याउ खाएकोले पाप आयो भनेर सिकाउँदछन्। तर बाइबलले त्यो भन्दै भन्दैन। परमेश्वरको आदेश थियो केवल "रुखको फल नखानु" (उत्पत्ति ३:३)। कुन खालको फल हो त्यसको मतलब छैन। यस निषेध गरिएको फलचाहीँ किन नखानु भनेको भने त्यस रुखले कुनै थोकको प्रतिनिधि गर्दछ वा प्रतिक हो। यसले मानिसलाई यसतो प्रलोभनमा फसाउन सक्छ कि परमेश्वरलाई पन्छाएर हाकाहाकी यो घोषणा गर्न सक्छ "मेरो खुट्टामा म आफै उभिन्छु। म कस्तो हुँ भन्ने कुरा मलाई नै थाहा छ। मेरो भगवान मै हुन सक्छु। मलाई परमेश्वरको खाँचो छैन। बाइबलमाथि म पलेटी टेकेर बस्न सक्छु र मैले चाहेको अनुसार यसलाई व्याख्या गर्न  सक्छु।"

आफू भगवान हुने लोभमा फस्दा आदम र हव्वा सर्पको कुरा सुनेर निषेध गरिएको फल खाए अनि त्यहाँबाट तिनीहरू चिप्लिन थाले। जब परमेश्वरतिनीहरूको सामु उपस्थिति भएको आभास् पाए तब तिनीहरूको जीवनमा पहिलो पटक परमेश्वरदेखि डराएर बगैँचाको रुखहरूमा लुक्न गए (उत्पत्ति ३:८)।

यो पनि अनौठो छ, सर्वज्ञानी, सर्वव्यापी र सर्बशक्तिमान परमेश्वरले आदमलाई नै लक्षित गरेर सोध्नुभयो, "तिमी कहाँ छौ?"  आदम कहाँ थियो त्यो परमेश्वरलाई थाहा नै थियो। तर आदम र हव्वाले गर्न नहुने काम गरेर आफू लाजले लुकिएको महसुस गरुन् भनेर नै परमेश्वरले आदमलाई सोध्नुभएको होला। त्यसको अर्थ तिनीहरूको कामले गर्दा ल्याउने कहाली लाग्दो वा दु:ख लाग्दो नतिजा तिनीहरूले महसुस गरुन् भनेर उहाँले सहायता गर्न खोज्नुभएको थियो।

`रोमी ५:६-१९ पढ्नुहोस्। अदनको बगैँचामा आदमले जे गरे त्यसले येशूले क्रुसमा गर्नुभएको कामसँग सिधै गाँसिएको कुरा पावलले बारम्बार यी पदहरूमा औँल्याउँछन्। आदमले बिगारेको कामलाई मर्मत गर्न येशू आउनुभएकोले उहाँले के गर्नुभयो उक्त पदहरूले हामीलाई कसरी सिकाउँछ?`

आदम र हव्वाको पापले गर्दा मुक्तिको योजना बनाइनुपरेको थियो भनेर कतिले त बिवाद गर्ला। तिनीहरू आफ्नो पाप र आफूले गरेको गल्तीले गर्दा लाजमा परेर लुकिरहको थियो परमेश्वरले तिनीहरूलाई उद्धार गर्न आउनुभएको थियो। हामी पनि आआफ्नै तरिकाले त्यस्तै काम गरेकाछौँ जसले गर्दा हामी परमेश्वरबाट लुकेका हुन्छौँ र येशू ख्रीष्टले हामीलाई उद्धार गर्न आउनुभयो। त्यसकारण अदनको बगैँचामा आदमलाई सोधिएको  प्रश्न (यो रोचक छ, आदमकै नाउँ लिएर परमेश्वरले बोलाउनुभएन तर "मानिस" भनेर उल्लेख गरेकोछ) "तिमी कहाँ छौ" हामी प्रत्येक मानव प्राणीको निम्ति हो भनेर मान्नुपर्छ। अर्थात् तपाईँले गर्नुभएको पाप, गलत काम गरेर दोषी मनस्थितिमा रहनु र येशूसँगको सम्बन्धमा तपाईँ कहाँ हुनुहुन्छ? येशूले पापको पकडबाट छुट्कारा दिन उहाले तपाईँको निम्ति जे गर्नुभयो त्यसमा तपाईँ कहाँ हुनुहुन्छ?

`इसाई शिक्षादीक्षामा जे सिकाइएतापनि हाम्रो स्वभावैले परमेश्वरबाट लुक्नु हो भन्ने ज्ञान र त्यसको समाधानको निम्ति येशूतिर हेर्नुपर्ने जोर किन दिइनुपर्छ?`