---
title:  गुरु वा स्वामी येशू
date:  03/11/2020
---

नयाँ करारका पुस्तकहरूको परिचयमा यो जस्तो अत्यन्तै प्रख्यात अरू के होला, "आदिमा वचन थियो, त्यो वचन परमेश्वरसँग हुनुन्थ्यो र त्यो वचन परमेश्वर हुनुहुन्थ्यो" (यूहन्ना १:१)? अनि येशूलाई विश्वास गर्ने कुनै पनि मानिसले नबिर्सिने पदमा यूहन्नाले हामीलाई पुर्याउँछन्, "अनि त्यो वचन देहधारी हुनुभयो र हाम्रो बीचमा रहनुभयो, हामीले उहाँको महिमा देख्यौँ। त्यो महिमा पिताको एकमात्र पुत्रको जस्तो थियो। त्यो महिमा अनुग्रह र सत्यले भरिपूर भएको थियो" (यूहन्ना १:१४ रूपान्तरित)।

`यूहन्ना १:१-१४ पढ्नुहोस्। येशू को हुनुहुन्थ्यो र यस संसारमा के गरिरहनुभएको थियो भनेर यी पदहरूले के भन्दछन्? उहाँ सर्वोच्च उत्कृष्ट महागूरुको महान अनुकरणीय उदाहरण हुनुहुन्छ भनेर ती पदहरूले हामीलाई कसरी बताउँछ?`

यूहन्नाले व्यक्त गरेका शब्दहरू अत्यन्तै स्पष्ट छन्। त्यही परमेश्वर जसले आदम र हव्वालाई अदनको बगैँचामा बोल्नुभयो र  अनकङ्टार ठाँउको बीचमा याकूबलाई बोल्नु भयो अब हाम्रो माझमा देह भएर आउनुभयो। त्यही परमेश्वर मानवरूप लिएर आउनुभयो। येशूको व्यक्तित्वले परमेश्वर देखाउनुभएको थियो नयाँ करारले जिकिर गर्दछ। येशू ख्रीष्टद्वारा नै हामीले परमेश्वरको इच्छा के हो, उहाँका मार्गहरू कस्ता छ्न् र उहाँ को हुनुहुन्छ भनेर हामी सिक्न सक्दछौँ किनभने उहाँ परमेश्वर हुनुहुन्थ्यो।

अत्यन्तै प्रखर वा प्रभाकारी प्रचारक बप्तिस्मा दिने यूहन्ना अत्यन्तै कुनै विशिष्ट व्यक्ति हुनुहुन्थ्यो भनेर यरुशलेमबाट आएका धर्मगुरुहरूले ठानेका थिए भनेर यूहन्नाले आफ्नो पुस्तकमा अगाडि भन्छन्। तर बप्तिस्मा दिने यूहन्नाले त आफूभन्दा कोही महान् व्यक्तिको निम्ति बाटो तयार पार्दै हुनुहुन्थ्यो। कोही विशिष्ट व्यक्ति आउँदै हुनुहुन्छ भनेर बपिस्मा दिने यूहन्नाले सबैलाई चकित पारि भन्छन् "उहाँको खराऊको फिट्टा पनि मैले फुकाल्न म योग्यको छुइन" (यूहन्ना १:२७ रूपान्तरित)।

भोलिपल्ट उनले येशूलाई देख्छन् र भन्छन् "उहाँ परमेश्वरको पुत्र हुनुहुन्छ।" त्यस दिन र अरू दिनहरूमा वप्तिस्मा दिने यूहन्नाले येशूतिर औँल्याउँदै सम्बोधन गर्छन "उहाँ परमेश्वरको पाठो।"

फेरि, बप्तिस्मा दिने यूहन्नाको दुई जना चेलाहरूले येशूलाई पछ्याउन निर्णय गर्छन्। जब येशूले तिनीहरूलाई के खोज्दैछौ भनेर सोध्नुहुँदा तिनीहरूले उहाँलाई "रबी",गुरु वा स्वामी भनेर सम्बोधन गर्छन् (यूहन्ना १:३८ रूपान्तरित)।

हो, येशू गुरु, रब्वी, स्वामी, शिक्षक, उपदेशक जो आजसम्म उहाँको दाँजोमा कोही मानवीय गुरु देखा परेको छैन। तर उहाँ त्यो गुरुपना कुनै धर्मशास्त्र आदि पढेर, तपस्या गरेर, कुनै परोपकारी वा असल काम गरेर पाउनुभएको थिएन किनकी उहाँ परमेश्वर आफै हुनुहुन्छ। अर्को बोलीमा भन्ने हो भने परमेश्वर मानिसहरूको बीचमा मानवको रूप लिएर आउनुभयो। अनि त्यसबखत उहाँले गर्नुहुने धेरै कामहरूमा गुरु, रब्बी वा महान् शिक्षक हुनु भएर आफ्नो भूमिका निभाउनुभएको थियो। एलेन जी ह्वाइटले "यस संसारमा देखिने उहाँ जस्तो महान् गुरु कोही पनि छैन।"- साइन अभ द टाइम्स जुन १०, १८८६बाट रूपान्तरित। हुन त यो गुरु परमेश्वर आफै हुनुहुन्थ्यो।

`येशू ख्रीष्ट को हुनुहुन्छ भनेर थाहा पाएपछि आत्मज्ञानबाट सत्यता सिक्न उहाँसँग उत्तम तरिकाहरू छन् भनेर हामीले किन नसोच्ने वा उहाँबाट नसिक्ने? येशूबाट हामी के सिक्नसक्छौँ जुन कि हामीले के सिकाउँछौँ कसरी सिकाउँछौँमात्र महत्त्वपूर्ण छैन तर त्यस अनुसार हामी जिउने र हाम्रो जीवनबाट अरूलाई देखाउनु अत्यावश्यक छ?`