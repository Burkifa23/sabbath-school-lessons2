---
title:  थप जानकारी
date:  06/11/2020
---

एलेन जी ह्वाइटद्वारा लिखित स्टेप्स टु क्राइस्टको पृ. ५७-६५को "द टेस्ट अभ डिसाइपलशिप।"

जब हामी हाम्रो उत्तम महागुरु येशूको आह्वानको जवाफ हामीले सत्यतरिकाले दियौँ भने एलेन जी ह्वाइट भन्नुहुन्छ "हामी उहाँको स्वरुप हुन तिब्र चाहना गर्नेछौँ, उहाँको सास हामीले फेर्न चाहने हुन्छौँ, उहाँको चाहना गर्न चाहने हुन्छौँ र  हामीले गर्ने सबै कामले उहाँलाई खुशी पार्ने हुन्छौँ" (स्टेप्स टु क्राइस्ट पृ. ५८बाट रूपान्तरित)। जब हामी येशूसँग सहकर्मी भएर काम गर्छौँ तब हामीले गर्ने सबै काम र कर्तव्यहरू "अत्यन्तै रमाइलो मानेर गर्नेछौँ" (स्टेप्स टु क्राइस्ट पृ. ५८बाट रूपान्तरित)। अब आएर, येशूका छात्र तथा छात्राहरूले के सिकुन् जसले गर्दा परमेश्वरको राज्य स्थापना गर्नु आउनुभएको उहाँको लक्ष्य पूरा हुनसकोस्? त्यो मत्ती ५-७ अध्यायमा येशूले डाँडामा दिनुभएको उपदेशमा संक्षिप्तरूपमा लेखिएको छ। पढ्नुहोस्।

**चिन्तनमनन**

`अ.	परमेश्वरले आदम र हव्वा र याकूबलाई पनि सम्बोधन गर्नुभयो। येशूले हामीलाई पनि सम्बोधन गर्नुहुन्छ। हामीहरूको गहिरो चाहनासँग उहाँ संवेदनशील हुनुहुन्छ। बार्तिमैलाई जस्तो हामी को हौँ र कहाँ गइरहेकाछौँ सो हामीले सोचोस् भनेर चकित पार्नुहुन्छ। यस परिप्रेक्ष्यमा हाम्रा सन्तान र अरूलाई हामीले बाइबल कसरी सिकाउने? सोच्नुहोस्। हल्कारूपमा औपचारिकता पूरा गर्न वा धर्मको नाउँमा आफू असल छ भनेर देखाउन पढ्ने बाइबल पढ्ने र हाम्रो जीवनमा परिवर्तन गर्ने खालको बाइबल अध्ययन गर्नेको बीचमा के भिन्नता छ?`

`आ. 	तपाईँको जीवनको यात्राको बारेमा गरिने चिन्तन केवल व्यक्तिगतमात्र हो कि तपाईँले विश्वास गर्न सक्नेसित छलफल गर्दा उसलाई पनि छुनसक्ने हुने हो? हामी सबै विश्वासीहरू ख्रीष्टको शरीर (१ कोरन्थी १२:२७) भएकोले जसरी शरीरका एक अङ्ग अरूसँग छुटिएर बस्न सकिन्दैन त्यसरी नै हामी एक आपसमा आदानप्रदान गरेरमात्रै येशूसँग सम्पर्क राख्न सक्छौँ र उहाँले के चाहनुभएको छ सो सिक्न सक्छौँ भन्ने आत्मज्ञान के तपाईँमा हुन चाहनुहुन्छ?`

`इ. 	अन्धा बार्तिमैको कथा हामीले पढ्यौँ। उसले देख्न सक्नेबितिक्कै येशूको पछि यरुशलेमको बाटोमा लागेको थियो। त्यसको अर्थ उसको शारीरिक अन्धोमात्र होइन आत्मिक अन्धोको आँखा पनि खोलेको थियो। यस बाटोमा उसले उत्तम गुरुको ज्ञानबुद्धि र शिक्षादीक्षा शिक्न पाएको थियो। ऊपनि येशू जस्तै हुन चाहेको, उहाँले फेर्ने सास उसले पनि फेर्न चाहेको र उहाँले जे गर्नुभयो सो पनि उसले गर्न शायद चाहेको थियो होला? जसरी येशूले दिनुभएको डाँडामा दिएको उपदेशहरू सिक्दा र त्यस अनुसार चल्दा येशूले उचाल्नुभएको उच्च आदर्शको जीवन बिताउन हामी प्रसन्न किन हुन्छौँ?`

`ई. 	यस जीवनमा खराब र असलको बीचमा छुट्याउन निर्णय गरिनै रहनुपर्ने हुन्छ। असल र खराबलाई कसरी छुट्याउने? असल के हो र खराब के हो भनेर हामीले कसरी परिभाषा दिने? हामीलाई के थाहा छ भन्दा पनि हामीले थाहा पाएको ज्ञानलाई के गर्ने भन्ने कुरा किन महत्त्वपूर्ण छ?`