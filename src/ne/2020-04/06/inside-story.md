---
title: कथा
date:  06/11/2020
---

#### इनारबाट उद्धार

_शिलाम्माडोरैराज ६६, भारत_

शिलाम्माको श्रीमान पेट दुखाएर वर्ष ३०मै अस्पतालमा दु:खदतरिकाले छिट्टै देहान्त भएको थियो। शिलाम्मा केवल २० वर्षकीमात्र भएकी थिइन्। आफ्नो पाँचवर्षको छोरोसँग एक्लो पारेर उनको श्रीमानको देहान्त भएको थियो। उनी बङ्गलोर सहरबाट ३०० किलोमिटर पर रहेको बेलारी भन्ने गाउँमा रहन्थी। अत्यन्तै निराश भएर उनले आफ्नो सुनको इयरिङ्ग, गलामा लाउने माला, नाकमा झुन्ड्यएको सुनको रिङ्ग आफ्नी बहिनीलाई दिइन्। "म कसैलाई भेट्ना जाँदैछु। मेरो छोरो राजुलाई म नफर्कुञ्जेल स्याहार गर्नु" भनेर आफ्नो छोरालाई बहिनीको काखमा राखेर घरबाट बाहिर निस्केकि थिइन्। वास्तविकमा उनी घरमा फर्किने योजना बनाएकी थिइन। उनी छिमेकी गाउँमा गइन् र त्यहाँ भएको इनारमा हाम फालिन्। तर एकैछिनपछि कोही त्यस इनारमा पानी लिन आयो। त्यस इनारमा कसैको शरिर तैरिरहेको देखेर "गुहार, गुहार" भनेर त्यो मानिस चिच्यायो। गाउँलेहरू सबै जना डुगरेर आए। एक जना मानिस डोरीको सहारमा आफै तल झरेर त्यस अचेत शरीरलाई बास्केटमा राख्यो। अनि त्यस शरीरलाई इनारबाट माथि तान्यो। त्यो शरिर अचेत अवस्थामा भएकोले मरेको जस्तै थियो। तैपनि सास फेरिरहेको थियो। गाउँलेहरूले दाउराहरू जम्मा गरेर आगो बनाए। उनलाई न्यानो पारे। उनलाई सुख्खा लुगा लगाइदिए। जब उनी ब्युँझे तब रिसले चुरभएका गाउँलेहरूले उनलाई प्रश्नहरू थुप्राए। "हाम्रो गाउँमा आएर तिमीले यो किन गरेको?" एक जनाले सोध्यो। "तिमी आफ्नै गाउँमानै मर्न सक्थ्यौ" अर्कोले भन्यो। तिनीहरूले शिलाम्मालाई चिने र उनको छोरो छ भनेर तिनीहरूलाई थाहा थियो। "तिम्रो आफ्नो छोरा छन्दै किन आत्महत्या गर्न खोज्यौ? तिमीसँग खानेकुरा छैन भने मागेर खाएभए हुन्थ्यो नी" अर्कोले झर्कर भन्यो। गाउँलेहरूले उनलाई उनकै गाउँमा लगे र उनको दिदीको घरमा पुर्याइदिए। तर शिलाम्मा त्यस गाउँमा बस्न चाहेकी थिइन। एक महिनापछि आफ्नो छोरो लिएर रेल चढेर बङ्गलोर आइन्। त्यस सहरमा उनले कसैलाई चिनेको थिएन। उनको न त आफन्त थियो न त साथीहरू थिए। रेलवे स्टेशनमा मानिसहरूले गरिब आमा र छोरा देखेर आफ्नै गाउँमा फर्कनु भनेर सुनाए। "तिमी भर्खरकी छ्यौँ" एक जनाले भन्यो। "तिम्रो छोरो छ। बङ्गलोर तिमी जस्तोलाई सुरक्षित ठाउँ होइन" अर्कोले भन्यो। तर शिलाम्मा आफ्नो गाउँमा फर्किने इच्छा गरिनन्। उनले रेलवेस्टेशनमा भएका मानिसहरूलाई जवाफ दिइन् "म  फर्किँदिन। मैले सबैलाई छोडर यहाँ आएँ। म फर्किन चाहन्दिन।" एउटा अटोरिक्साले उनलाई सहरका सित्तैँमा लग्यो र एउटा ठूलो भव्य चर्चको सामु उनलाई त्यस रिक्सावालाले झार्यो। त्यस भवनको अगाडि उनी बसिन्, रूँदै आफ्ना भगवानहरूलाई पुकारे। त्यस भवन बाहिर उनले येशूको फोटो भएको एउटा कार्डलाई देखिन्। उनी इसाई त थिइनन् तर त्यो फोटो येशूको भनेर चिनिन्। त्यो फोटो हातमा लिएर "मलाई सहयोग गर्नुहोस्" भनि पुकारिन्। एक छिनपछि त्यस चर्चको भवनबाट एक जना महिला बाहिर निस्केर आइन् र उनलाई भात र तरकारी दिइन्। त्यो पाएर शिलाम्मा र छोरोले खुशी भएर खाए। "तिमी आफ्नै गाउँमा फर्केर जाऊ" त्यस महिलाले भनिन्। "म विधवी छु। मेरो छोरो छ। मलाई केही काम दिनुहोस्" शिलाम्माले त्यस महिलालाई बिन्ति गरिन्। उनले जवाफ दिइन् "यहाँ हामीकहाँ धेरैले सहायताको निम्ति आउँछन्। हामी तिमीलाई केही गर्न सक्दैनौँ।" जब तिनीहरू कुराकानी गर्दै थिए तब एक जना बाटो हिँड्ने महिलाले तिनीहरूलाई शिलाम्मा किन रोइरहेकी भनेर सोध्यो। उनको बेहालको कथा सुनेर शिलाम्मालाई आफ्नो घरमा ल्याइन् र कसैका घरहरूमा पालैपालो काम गर्न लगाइन्। उनी सरसफाइ काम गर्ने घरहरूमा एउटा सेभेन्थ-डे एडभेन्टिस्ट चर्चको पास्टरको घर पनि थियो। तिनीहरू तुरन्तै साथी भइ हाले। "तिमी के लेख्न, पढ्न जान्छौँ?" एक दिन पास्टरले शिलाम्मालाई सोधे। उनले पढ्न लेख्न नजानेको थाहा पाएर पास्टरले विस्तारै उनलाई अझर सिकाए। अलि अलि गरेर उनले बाइबल पढ्न थालिन्। उनी साबथमा चर्च जान थालिन्। उनले आफ्नो हृदय येशूलाई सुम्पिन्।

केही समयपछि त्यस पास्टर बम्बे वा मुम्बैमा सरुवा भए। उनको ठाउँमा अर्को पास्टर आए। शिलाम्मालाई स्पेनसर रोड सेभेन्थ-डे एडभेन्टिस्ट स्कूलमा सरसफाइ गर्ने काममा भर्ना गराइ दिए। उनी त्यस स्कूलमा ३४ वर्ष काम गरिन्। उनी सन २००४मा अवकास पाइन्। "म धेरै खुशी छु। म अनकङ्टारबाट आएको थिएँ। परमेश्वरले मलाई अगुवाइ गर्नुभयो। उहाँले नै मलाई उहाँको चर्चमा ल्याउनुभयो। म परमेश्वरलाई धन्यवाद दिन्छु र उहाँको स्तुति गर्छु किनभने उहाँले मलाई आशिष दिनुभएको छ। उहाँले गर्दा मेरो जीवन असल भएको छ" खुशी भएर यस लेखकलाई उनले सुनाइन्।

-लेखक आन्ड्र्यु मेकचेस्नी