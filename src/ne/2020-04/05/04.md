---
title:   सर्वोच्च उत्तम गुरुको दिमाग पहिल्याउनु वा बुझ्न खोज्नु
date:  27/10/2020
---

`फिलिप्पीमा रहेका इसाई समूदायलाई पावलले पत्र लेख्दा उनको चिन्ता के थियो? हेर्नुहोस्, फिलिप्पी २:१-४, र फिलिप्पी ४:२,३`

बाइबलमा धेरै गम्भिर, उल्लेखनीय, गहिरो र दिमागलाई कब्जा गर्ने अँशहरू छन्। तिनीहरूमा फिलिप्पी २:१-११ पनि एक हो। यी पदहरूमा येशूको जीवन कहानी समावेश भएको छ भने पनि हुन्छ। येशू संसारमा आएर कुनै सिद्ध काम गरेर वा तपस्या गरेर परमेश्वर हुनपुगेको होइन तर उहाँ यस संसारमा आउनुभन्दा अघि नै परमेश्वर हुनुहुन्थ्यो भनेर खुलासा गरिएको छ भने उहाँको ईश्वरीय स्वभाव, उहाँको मानव अवतार, उहाँको मानवता र क्रुसमा उहाँ मर्न तयार हुनुभएको सन्देश छन्। स्वर्गदेखि कलभरीसम्म झुक्दै झुक्दै लामो, कठिन यात्रा गरेको वयान ती पदहरूमा छन् (फिलिप्पी २:५-८)। फेरि यी पदहरूमा नै परमेश्वर पिताले उहाँलाई कस्तो महिमित स्थानमा उचाल्नुभयो जसले गर्दा सारा जगतले उहाँको आराधना गर्ने अवसर दिइयो (फिलिप्पी २:९-११)। यी केही पदहरूमा धेरै अचम्मका सत्यहरू कस्सिएर थन्किएका छन्।

`येशूको बारेमा पावलले फिलिप्पी २:५-११मा कसरी परिचय दिन्छन्? येशूको जीवनमा घटेका सबै घट्नाहरूसम्झिन्दै रमाएका पावलले कुनचाहीँ घट्ना छ जुन येशूभक्ति हुँ भनेर दावी गर्नेहरूले आफ्नै जीवनमा प्रतिविम्बित गरियोस् भन्ने उनले आफ्नो भावना व्यक्त गर्दछन्?`

फिलिपीका विश्वासीहरू बादविवाद गर्न रुचाउने वा को भन्दा को कम भन्ने भावनाले ग्रसित थिए। तिनीहरूले येशूको मानवीय अवतारबाट सिकुन् भन्ने उनको चाहना थियो। यदि येशू परमेश्वर भएरपनि मानिसको चोला लिएर दास हुन सक्नुभयो र क्रुससम्म होचिन राजी हुनुभयो भने (फिलिप्पी २:७ रूपान्तरित) के इसाई हुँ भनेर दावी गर्नेहरूले पनि एक आपसमा प्रेमपूर्वक समर्पित हुनु पर्दैन र? सर्वोच्च गुरु येशूबाट हामीले सिक्ने पाठहरू धेरै छन् भनेर पावलले हामीलाई सम्झाउँछन्। उहाँको सांसारिक जीवनको सेवाकार्यमा आफूसँग भएका कुराहरू उहाँले बाँडचुड गर्नुभएको थियो। उहाँले दिन रात नभनी मानिसहरूलाई चङ्गाइ गर्ने काम वा मानव हितको निम्ति खट्नु भएको र उहाँले अरूलाई कस्तो व्यवहार गर्नुभयो तिनीहरूबाट हामीले सिक्नु जरुरी छ। परमेश्वर भएर पनि यतिसम्म झुक्नुभयो कि स्वर्गको महिमित सिंहासन त्यागेर जाबो एउटा गोठलाई आफ्नो उत्रिने ठाउँ बनाउनुभयो। उहाँको त्यो अनुकरणीय उदाहरणलाई हामीले नै मनन् गरेर अरूको निम्ति उदाहरण बन्नु पर्छ भन्ने पाठ के हामीले सिक्नुपर्दैन र?

येशूको जीवनको बिपरित संसारको चालामाला भिन्नै छ। यस संसारमा एक आपसमा प्रतिस्पर्धा गर्न चाहन्छन्। आफ्नो भाऊ वा सम्मान खोज्न चाहन्छन् (भाऊ पाएन भने कतिले त चर्चलाई नै तहसनहस पार्न प्रयास गर्छन्), अरूभन्दा आफू ठूलो हुन चाहन्छन्, ठूलो ओहोदाको निम्ति तँछाडमछाड गर्न चाहन्छन्। अरूलाई होच्याएर आफ्नो इज्जत वा सम्मान राख्न चाहन्छन्। तर बेथलेहेमको गोठमा जन्मिनुभएको येशू र सर्वोच्च गुरुबाट हामीले भिन्नै पाठ सिक्न सक्नुपर्छ। शिक्षादीक्षाबाट परमेश्वरको महान् काम गर्न र मुक्तिको उपलब्ध हुन आफूलाई उच्च बनाएर होइन वा आफ्नो सम्मान खोजेर होइन तर परमेश्वरको सामु नम्र भएर र अरूको निम्ति सेवक भएर सक्रिय हुनुपर्दछ।

`तपाईँ अहिले नै कुन परिस्थितिको सामना गरिरहनुभएको छ जसले गर्दा तपाईँ झुक्न सक्नुभयो भने अरूको अगाडि येशू ख्रीष्टको चरित्रलाई प्रभावकारीरूपमा प्रतिबिम्बित गर्ने अवसर पाउन सक्नुहुन्छ?`