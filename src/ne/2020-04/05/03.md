---
title:  परमेश्वरलाई प्रकट गर्नु-भाग २
date:  26/10/2020
---

आफ्नो पुस्तकको परिचय अत्यन्तै मार्मिक ढँगले प्रस्तुत गर्दा यूहन्नाले यूहन्ना १:१-१८मा येशू ख्रीष्ट "वचन" हुनुहुन्छ भनेर येशूको बारेमा आफ्नो धारणा स्पष्टरूपमा प्रस्तुत गर्दछन्। (कतिपय मानिसहरूले दावी गरेको अनुसार वा इसाईहरूले क्रिष्टमास जस्तो चाड मनाएर उहाँको अस्तित्व केवल दुई हजार वर्षदेखिमात्रै हो भनेर देखाउन खोजिएतापनि) येशूको अस्तित्व यस संसारको सृष्टि हुनुभन्दा अघि नै थियो। साँच्चै भनौँ भने उहाँ अनन्तदेखि हुनुहुन्थ्यो। उहाँ कहिल्यैपनि विना अस्तित्वमा रहनुभएन। यस पृथ्वी र आकाश वा (आकाश गङ्गा?)को सृष्टिमा उहाँको प्रमूख हात थियो (यूहन्ना १:२,३)। उहाँ मानिसहरूको निम्ति ज्योति वा दिव्यज्ञान हुनुहुन्थ्यो (यूहन्ना १:४ रूपान्तरित)। जब त्यस वचन यस संसारमा आए तब उहाँले प्रत्येक मानिसलाई आत्मज्ञानको ज्योति वा चेतना दिन उहाँ आउनुभएको थियो (यूहन्ना १:९)।

`चन हुनुभएको हैशिएतले उहाँले के ज्योति वा दिव्यज्ञान उहाँले ल्याउनुभयो? सो गर्नमा उहाँको योग्यता के थियो? हेर्नुहोस्, यूहन्ना १:१४,१८ `

"जब यस संसारको अन्धकार अत्यन्तै गहिरो थियो...तब मानव जातको निम्ति केवल एउटामात्र आशा थियो...त्यो हो परमेश्वरको ज्ञान जसले यस संसारलाई पुनर्स्थापित गर्ने आशा। यही ज्ञानलाई पुनर्स्थापना गर्न वा फेरि दिन येशू आउनुभएको थियो। परमेश्वरलाई चिनेको छु, भेटेको छु, उहाँसँग संवाद गरेको छु, उहाँले मलाई प्रत्यक्षरूपमा दर्शन दिनुभएको छ भनेर उहाँको गलत प्रतिनिधित्व गर्दै विभिन्न मनगढन्तै र गल्ती शिक्षाहरूलाई पाखा लगाउन येशू आउनुभएको थियो। उहाँको व्यवस्थाको स्वभाव कस्तो थियो भनेर प्रकट गर्न उहाँ आउनुभएको थियो। परमपिता सनातन परमेश्वरको सुन्दर पवित्रताको चरित्र वा स्वभाव आफैमा प्रकट गर्न येशू आउनुभएको थियो।"-एलेन जी ह्वाइट, एजुकेशन, पृ. ७४-७५बाट रूपान्तरित।

`येशू ख्रीष्टले यो दावी गर्नुभयो "जसले मलाई देख्छ उसले परमेश्वर पितालाई देखेको हुन्छ" (यूहन्ना १४:९ रूपान्तरित)। कुन परिवेशमा येशूले भन्नुभएको थियो? त्यो मत उहाँले किन व्यक्ति गर्नुभयो होला? हेर्नुहोस् यूहन्ना १४:१-१४`

`फिलिपले ठूलो भूल गरेर सोधिएको प्रश्न (यूहन्ना १४:८)को आलोचना गर्न हामी हिचकिचाउँदैनौँ होला। वर्षौँसम्म येशूसँग रहेर पनि येशूको मानव चोलाको महत्त्वपूर्ण पक्ष उनले अझैसम्म पनि बुझ्न सकेको थिएन-कि येशू सनातन सृष्टिकर्ता परमपिता परमेश्वरको चरित्र वा स्वभावलाई देखाउनु आउनुभएको थियो। शायद बाइबल सिकाउनेहरूले फिलिपको प्रश्नले केही सान्त्वना पाउन सक्छन् होला। येशूसँगै रहेर पनि येशूका चेलाहरूमा एक जना फिलिप परिक्षामा राम्रो मार्क ल्याएन। फिलिपको त्यो प्रश्न किन बाइबलमा राखियो होला? शायद उनको आलोचना गर्न होइन तर हामीहरू आफैले आफूलाई जाँच्न अवसर दिन होला। (येशूसँग हामी कति हिँड्यौँ वा उहाँको बारेमा जानेको छु भनेर कति दावि गर्यौँ वा म यदि वर्षदेखि इसाई भएको छु भनेर कति दावि गर्छौँ होला? म फलाना इसाई घरानबाट आएको हुँ वा फलाना इसाई विश्वविद्यालयमा पढेको छु भनेर गौरब गर्छौँ होला वा मैले मिशनमा यतिको वर्षसम्म काम गरेको कर्मचारी हुँ भनेर फाइँफुट्टी लगाऔँला?- अनुवादकको थप)। तर के फिलिपले भन्दा हामीले येशूलाई राम्रोसँग चिनेको हौँला? येशूले भन्नु भयो जसले मलाई देखेको छ, उसले पितालाई देखेको हुन्छ।"`