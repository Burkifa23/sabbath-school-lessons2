---
title: येशू ख्रीष्ट सर्वोच्च वा उत्कृष्ट शिक्षकको अनुकरणीय उदाहरण
date:  24/10/2020
---

### यस अध्यायका मूल पदहरू
हिब्रू १:१-४,२ कोरन्थी ४:१-६, यूहन्ना १:१४,१८, यूहन्ना १४:१-१४, फिलिप्पी २:१-११ र २ कोरन्थी ५:१६-२१।

> <p>यस अध्यायको मूल सार पद</p>
> "जुन परमेश्वरले 'अँध्यारोबाट ज्योति चम्कोस्' भन्नुभयो, उहाँ हाम्रा हृदयमा चम्कनुभएको छ, ताकि परमेश्वरका महिमाको ज्ञानको ज्योति ख्रीष्टको मुहारमा चम्कोस्।" (२ कोरिन्थी ४:६)।

विश्वविख्यात प्रचारक बिल्ली ग्राहमले एउटा कथा सुनाएका थिए। युद्धको समयमा उनी युद्धभूमिमा रहेको अस्पतालमा सेनापतिसँग हेर्न गएका थिए। त्यहाँ युद्धले गर्दा खुट्टा काटिएको, खुट्टामा स्टिलको तारले बाँधिएको, कपडाले छोपेको र अरू शारीरिक पिडाले गर्दा घोप्टो परिरहेको एक जना सिपाहीँ थियो। डाक्टरले विल्ली ग्राहमलाई भने "यो मानिस शायद कहिल्यै पनि हिँड्न सक्दैन होला।" त्यसबेला त्यस सिपाहीँले सेनापतिलाई अनुरोध गर्यो, "हजुर...तपाईँको निम्ति मैले लडाईँ गरेँ, तर तपाईँको अनुहार कहिल्यै पनि देखेको छैन।" सेनापति घुँडा टेकेर सिपाहीँले ओडिरहेको कपडा खोलेर उसँग कुरा गरे। बिल्ली ग्राहमले त्यो मार्मिक दृष्य हेरिरहेको थियो। त्यस सिपाहीँको आँखाबाट आँशु टपटप झर्दै त्यस सेनापनिको गालामा परिरहेको थियो।

वर्तमान अवस्था जस्तो जब येशूको जन्म भयो त्यसबेला सारा मानव जात पापले गर्दा क्षतविक्षत भइरहेको थियो र रगताम्य भएर परिरहेको थियो। त्यसबेल मानव जातले परमेश्वरको निको पार्ने दर्शनको आवश्यकता थियो। मानव जातले पनि यही चित्कार गरिरहेको जस्तो थियो "हे प्रभु, के तपाईँको अनुहार हामी देख्न सक्छौँ?" जब सनातन सृष्टिकर्ता परमेश्वरले आफ्नो पुत्रलाई यस संसारमा पठाउनुभयो तब मानव जातलाई उहाँको अनुहार देखाउन जगतको उत्कृष्ट तथा सर्वोच्च शिक्षक वा गुरु उहाँको लक्ष लिएर पठाइनुभएको थियो। त्यसैबेलादेखि "परमेश्वरको ज्ञानको दिव्यज्योतिको महिमा येशूको अनुहारमा" (२ कोरन्थी ४:६ रूपान्तरित) हेर्ने अवसर पाइरहेका छौँ।

जब हाम्रो सर्वोच्च गुरु यस पृथ्वीमा हिँडडुल गर्नुभएको थियो उहाँबाट हामी के सिक्नसक्छौँ? हेरौँ यस अध्यायमा उहाँबाट सिक्न सकिने केही शिक्षाहरू।