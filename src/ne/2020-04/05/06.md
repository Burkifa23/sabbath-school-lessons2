---
title:  सर्वोच्च उत्तम गुरुको प्रथम छात्र वा विद्यार्थी
date:  29/10/2020
---

एक छिनमा साधारण गोठालाहरू भेँडाका वगालहरू चराइरहेका थिए। तिनीहरू एउटा सानो सहरको बाहिर चौरमा थिए। अनि अर्को क्षणमा तिनीहरूले अचम्मसँग स्वर्गदूतहरूको हुल देख्छन्। ती गोठालाहरूले स्वर्गदूतहरूबाट चकित पार्ने, अचम्मको र विश्वलाई नै तहसनहस पार्ने समाचार पाउँछन्। तिनीहरूको घोषणावाट अभिप्रेरित भएर तिनीहरूले भनेका बालकको खोजिमा निस्कन्छन्।

`कल्पना गर्नुहोस् कि तपाईँ गोठालाहरूसँग गोठमा पस्रिरहेको बालकलाई हेरिरहनुभएको छ। तपाईँले के देख्नुहुन्छ? लूका २:८-२०`

सर्बोच्च उत्तम गुरुका प्रथम छात्रहरूलाई हामी तारिफ गर्नैपर्छ। तिनीहरू युशूफ, मरियम र गोठालाहरू थिए। जुन तल्लो स्तरमा झरेर वा नम्र भएर येशूको जन्म भयो त्यसबेला तत्कालिन उहाँको मानव चोलाको घट्ना कस्तो अचम्म रहेछ भन्ने कुरालाई युशूफ, मरियम र गोठालाहरूलाई खास त्यस्तो आत्मज्ञान थिएन। कसरी सृष्टिकर्ता परमप्रभु सनातन परमेश्वर पिता बालक हुनुभएर मानव जगतसँग एक हुनुभयो भन्ने कुरो शायद तिनीहरूको आत्मज्ञानमा घुसाउन सकेका थिएनन् होला। यद्यपि, सपना, दर्शनहरूद्वारा र स्वर्गदूतहरू देखा पर्दा ती प्रथम छात्रहरूले येशूको जन्म मावताभन्दा अपार भएको महसुस त गर्नै पुगेका थिए। गोठालाहरूले अरूसँग बालकको पहिचान को हो भनेर सुनाएका थिए "मुक्तिदाता, जो मसीह प्रभु हुनुहुन्छ" (लूका २:११ र २:१७)।

`ज्ञानी मानिसहरूले येशूको जन्मको खबर कसरी लिए? राजा हेरोडको प्रतिक्रिया कस्तो थियो? हेर्नुहोस् मत्ती २:१-१२`

कतिपय मानिसहरू येशू हुर्कनुभएपछि असल काम गरेर सिद्ध हुनुभएकोले उहाँ पुजनीय हुनुहुन्छ भन्ने सोचमा परेका छन्। तर उहाँले कुनै आश्चर्य काम गर्नुभन्दा अघि र कुनै पनि  शिक्षा, उपदेश वा अर्तीकथाहरू उच्चारण गर्नुभन्दा अघि उहाँ पुजनीय हुनुहुन्थ्यो किनभने उहाँ को हुनुहन्थ्यो त्यसले गर्दा। येशूको पछिको सेवाकार्यलाई राम्रोसँग सराहना गर्नु अघि उहाँका पहिला छात्ररूसँग मिलेर सर्वोच्च उत्तम गुरु आराधना गर्नु जरुरी छ। जसका शिक्षाहरूलाई हामी सराहना गर्छौँ उहाँ केवल बुद्धिमानी शिक्षाबिदमात्र होइन। उहाँ परमेश्वर हामी मानिस जातिसँग रहन आउनुभएको थियो।  इसाई शिक्षा येशू ख्रीष्टलाई आराधना गर्ने जगमा बसालिनुपर्दछ।

ज्ञानी मानिसहरू, गोठालाहरू र स्वर्गदूतहरूसँग मिलेर येशूको आराधना गर्न हामीलाई आह्वान गरिएको छ। नयाँभएर जन्मनुभएको राजा र त्यस बालकमा परमेश्वर आफैको वास्तविकता भएको हेर्ने खुबी हामीमा हुनुपर्दछ।

`येशू ख्रीष्ट मानव अवतार लिएर आउनुभनेको परमेश्वरको चरित्रलाई झल्काउँछ। सारा जगत वा ब्रम्हाण्डका सृष्टिकर्ता जुन हाम्रो दिमागले न त कुनै वैज्ञानिक साटालाइट वा भूउपग्रहले बुझ्न नै सक्दछ आफूलाई होच्याइएर मानव जातिमा येशूकोरूपमा रहनुभयो र क्रुसमा पनि हाम्रा पापका दण्डहरू भोग्न मर्नुभयो, यो खबर कस्तो छ? सोच्नुहोस्। यो सारा मानव प्राणीको निम्ति शुभसमाचार किन हो?`