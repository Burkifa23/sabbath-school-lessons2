---
title:  थप जानकारी
date:  30/10/2020
---

एलेन जी ह्वाइटद्वारा लिखित एजुकेशनको पृ. ७३-८३ "द टिचर सेन्ट फ्रम गड।"

"परमेश्वरले पठाउनुभएको शिक्षकमा सबै खालका सही शिक्षा पद्धतिको केन्द्र पाइन्छ। आजको काममा होस् वा अठार सय वर्ष अघि उहाँले स्थापना गर्नुभएको काममा होस् उद्धारकर्ताले आफ्नो वचनद्वारा यसरी व्यक्त गर्नुहुन्छ "आदि र अन्त मै हुँ, र जीवित मै हुँ।...अल्फा र ओमेगा मै हुँ, सुरू र अन्त मै हुँ।' प्रकाश १:१७,१८, २१:६ रूपान्तरित।

"यस्तो महागुरुको सम्मुख र यस्तो ईश्वरीय शिक्षाको अवसरमा उहाँबिना जुनसुकै शिक्षादीक्षा सिक्नु खोज्नु कस्तो मूर्खता होला-ज्ञान र बुद्धिको भन्डारलाई वेवस्ता गरेर, सत्यलाई अस्वीकार गर्दै उहाँको ज्योतिलाई पन्छाउँदै, उहाँमा भएको जीवनबिना अस्तित्व खोज्नु, जीवित पानीबाट हटेर थोत्रो र बिग्रिएको कलबाट पानी निकाल्न खोज्नुको अर्थ केही छैन।

"हेर्नुहोस्, उहाँले अझै पनि हामीलाई आह्वान गरिरहनुभएको छ: "३७ अब चाड़को पछिल्लो दिन, अर्थात् चाड़को प्रमुख दिनमा, उभिएर येशूले उच्च स्वरमा यसो भन्नुभयो, 'यदि कोही तिर्खायो भने त्यो मकहाँ आओस् र पिओस्। ३८ जसले ममाथि विश्वास गर्दछ, धर्मशास्त्रले भनेअनुसार 'त्यसको अन्तस्करणबाट जिउँदो पानीका खोलाहरू बगिनिस्कनेछन्।' '१३ येशूले त्यसलाई भन्नुभयो, 'यो पानी पिउने प्रत्येक फेरि तिर्खाउनेछ, १४ तर जस-जसले मैले दिने पानी पिउँछ त्यो कहिल्यै तिर्खाउनेछैन। जुन पानी म त्यसलाई दिनेछु, त्यो त्यसमा अनन्त जीवनको निम्ति उम्रिरहने पानीको मूल बन्नेछ!' यूहन्ना ७:३७,३८, ४:१३,१४।"-एलेन जी ह्वाइट, एजुकेशन, पृ. ८४बाट रूपान्तरित।

"प्रिय शिक्षक ...

"तपाईँको कामको निम्ति गरिने अत्यन्तै उत्कृष्ट तयारीको लागि शिक्षकहरूको राजकुमारका वचनहरू, जीवन र तरिकाहरूलाई म औँल्याउन चाहन्छु। उहाँको बारेमा सोच्न म अनुरोध गर्दछु। उहाँ नै तपाईँको सत्य वा सही आदर्श हुनुहुन्छ। उहाँतिर नजर राख्नुहोस्, उहाँको शिक्षादीक्षा तथा उपदेशहरूमा त्यसबेलासम्म भिज्नुहोस् जबसम्म ईश्वरीय गुरुको आत्माले तपाईँको हृदय र जीवनलाई सम्हाल्नुहुनेछैन।

"ऐनाले जस्तै प्रभुको महिमा प्रतिबिम्बित गर्नुभयो भने तपाईँ पनि उहाँकै स्वरुपमा परिवर्तन हुनुहुनेछ। २ कोरन्थी ३:१८ रूपान्तरित।

तपाईँका छात्रहरूलाई माथ गर्ने शक्तिको रहस्य यही हो। उहाँलाई प्रतिबिम्बित गर्नुहोस्।"-एजेकेशन, पृ. २८२बाट रूपान्तरित।

**चिन्तनमनन**

`अ. 	मानव अवतार लिएर आउनुभएका सर्वोच्च उत्कृष्ट महा गुरुगम्भिर भएर सिक्ने अवधारणाले इसाई शिक्षक र विद्यार्थीहरूको निम्ति उहाँको मूल्यमान्यता र क्रियाकलाप किन महत्त्वपूर्ण हुनुपर्छ?`

`आ.  	विशेष गरेर इसाई बाबुआमा र शिक्षकहरूमा उच्च आदर्श हुनुपर्छ-त्यो हो येशूको मानवीय चोलाले देखाएको परमेश्वरको स्वभावको प्रकट गर्नु। यस आदर्शबाट हामी चुक्न थाल्यौँ भने हामीले के गर्नुपर्छ?`

`इ. 	येशूको जन्म, जीवन, र मृत्युले परमेश्वरको चरित्र वा स्वभावको बारेमा हामीलाई के सिकाउँछ? अत्यन्तै कष्टको समयमा यी कुराले हामीलाई सान्त्वना किन दिन सक्छ?`