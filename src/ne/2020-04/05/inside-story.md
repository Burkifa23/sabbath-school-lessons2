---
title: कथा
date:  30/10/2020
---

#### नबिर्सिएको दुई सपनाहरू

_रश्मी रभी चन्द्र, ३२, भारत_

म येशूलाई विश्वास गर्ने परिवारमा जन्मेको थिइँन। मेरा छ जना दिदीबहिनीहरूमा म सबभन्दा जेठी थिएँ।  जब म ठूली हुँदै थिएँ तब इसाई जीवनप्रति म आकर्षित हुँदै थिएँ। अनि म रबी नाउँ गरेको एक सेभेन्थ-डे एडभेन्टिस्ट युवकलाई प्रेम गर्न थालेँ। मैले मेरो हृदय येशूलाई दिएँ र हामी विवाह गर्यौँ। विवाह गरेको तीन महिनासम्म त हाम्रो जीवन सुखमय नै थियो। अनि म बिरामी हुन थालेँ। म मुर्छा पर्न थालेँ। दिनको कुनै पनि समयमा म मुर्छा हुन्थेँ। मैले येशूलाई विश्वास गरेकोले र तिनीहरूको धर्मलाई छोडेकोले दुष्ट आत्माले मलाई सतायो भनेर मेरा बाबुआमाले सोच्न थाले। तैपनि मेरो बुबाले एक जना एडभेन्टिस्ट पास्टरकहाँ गएर प्रार्थना गर्न सल्लाह दिनुभयो। रबी र म बङ्गलुरु हालको बङ्गलोरमा रहेको पास्टरको घरमा गयौँ। उहाँले मेरो शिरमा हात राखेर प्रार्थना गर्नुभयो। "प्रभु येशू, यदि तपाईँको इच्छा भएर तपाईँको छोरीलाई तपाईँमा समर्पति जीवन निरन्तररूपमा बिताउन सकुन्। तपाईँको सेवाको निम्ति उनलाई साहसिलो बनाउनुहोस्। उनलाई हमला गरेको शैतानको शक्तिलाई हटाइ दिनुहोस्," पास्टरले दिल खोलेर प्रार्थना गरे। जब त्यस रात मेरो श्रीमान आनन्दसाथ सुतिरहनुभएको थियो दुईवटा मनै खलबल्याउने सपना मैले देखेँ। कालो पोशाक लगाएको एक हुल मानिसहरू मेरो वरिपरि उभिरहेका थिए। एक जना अरुभन्दा निकै अल्गो थियो। उसले मलाई औँला देखाएर चिच्याउँदै थियो। एउटा कालो पोशाक लगाएको मानिसले मेरो हात बलियोसँग समातेर त्यस रिसाइरहेको अल्गो मानिसलाई देखायो। "तिमी किन एडभेन्टिस्ट चर्चमा गयौ? त्यो अल्गो मानिस तिम्रो भगवान हो। तिमीले उसलाई ढोग्नुपर्छ। तिमी येशूकहाँ जानु हुँदैन।" त्यस मानिसले मलाई हप्काइरहेको थियो। त्यो अल्गो मानिस रिसले चुर भइरहेको थियो। उसलाई हेर्न पनि मलाई डर लाग्यो। मैल शिर घोप्टो पारेँ र रोएँ। एक छिनपछि मैले एउटा सेतो पोशास लगाएको मानिस मकहाँ आयो र उसका हातहरू मेरा कुमहरूमा राखे। मैले उसको अनुहार देख्न सकिँन। उसको पोशाकमात्र मैले देखिरहेको थिएँ। मैले उसले छोएको अनुभव गरेँ। त्यो नरम र भद्र थियो। उसले नरम र सुरिलो आवाजमा मलाई भन्यो, "नडराऊ, म तिमीसित छु।"

त्यस अल्गो मानिसलाई देखाएर मलाई उसले भन्यो "अब तिमीले उसको अनुहार हेर्न सक्छौँ।" मेरा कुमहरूमा हात राखेको भरमा मैले त्यस रिसाएको कालो पोशाक लगाएको मानिसलाई सिधै हेर्न सक्ने भएको थिएँ। उसको अनुहार निर्दयी थियो र मतिर रिसले चुर भएर हेरिरहेको थियो। भोलिपल्ट बिहान रबी र म पास्टरको घरमा गयौँ र सपना देखेको सुनायौँ। "तिम्रा कुमहरूमा हात राख्ने प्रभु येशू हुनुहुन्छ" पास्टरले भन्नुभयो। हामी मिलेर प्रार्थना गर्यौँ। त्यस दिनदेखि म मुर्छा पर्ने छोड्यो। तर मेरो जीवन ठ्याक्कै परिवर्तन भयो भन्न सकेको भए हुन्थ्यो। बिवाह गर्नुभन्दा अगाडि म अत्यन्तै जिद्दीवाल केटी थिएँ। मेरो हृदय येशूलाई दिएँ पनि विभिन्न धार्मिक चाडबाडमा म मेरा बाबुआमासँग सरिक हुन थालेँ। साबथ त्यस्तो महत्त्व छ भन्ने कुरामा म विश्वस्त भएको थिइँन। तर मेरो सपनापछ मेरा श्रीमान र पास्टरले मेरो लागि प्रार्थना गर्न थालेको थियो। बिस्तारै मैले केही बानीहरूलाई छोडेँ र साबथमा अरू दिनमा गर्ने क्रियाकलपाहरूमा सामेल हुन छोड्न थालेँ। अनि एक रात फेरि अर्को सपना मैले देखेँ। एउटा सुरिलो र भद्र आवाजले मलाई भन्दै थियो "पाप नगर्नु। तिमी छिटै न्यायको आशनमा उभिनेछौ।" त्यो रमाइलो आवाज थियो। त्यस अचम्मको आवाजले मलाई तर्साएको थिएन। म झल्यास्स उठेँ। त्यो मध्य रात थियो। मैले मेरो श्रीमानलाई मेरो सपनाको बारेमा भनेँ। "त्यो आवाज पवित्र आत्माको हुनुपर्छ किनकि शैताने न्यायको बारेमा कहिल्यै पनि कुरा गर्दैन। होशियार होऊ" उनले मलाई भन्नुभयो। सपनापछि मेरो जीवनलाई केलाएर हेरेँ। परमेश्वरको सहायताले मेरो जिद्दिपना कम भयो। म धेरै प्रार्थना गर्न थालेँ। ममा भएका कमजोरीहरूमाथि बिजय पाउन परमेश्वरसँग सहायता मागेँ। मेरो श्रीमान र म धेरै प्रार्थना गर्न थाल्यौँ। चर्चको सुसमाचारीय कार्यक्रममा म सहभागी हुन थालेँ।

हाम्रो अहिले दुई भाइ छोराहरू छन्। तिनीहरूको उमेर १० र ६का छन्। तिनीहरू चर्चमा भजन गाउँछन् र सङ्गीत खेल्छन्। म सरकारी कर्मचारी हुँ। शनिबारको सट्टा आइतबार म काम गर्छु। येशूलाई नचिन्नेहरूलाई येशूको बारेमा सुनाउनु मेरो इच्छा हो। मसँगै काम गर्ने दुई जना साथीहरूले येशूप्रति चासो देखाएकोले मलाई धेरै खुशी लाग्छ। तिनीहरू चर्चमा आउने चाहना गरेका थिए। मेरा दुई सपनाहरूको निम्ति म परमेश्वरलाई धन्यवाद दिन्छु। येशू मसँग सधैँ हुनुहुन्छ भनेर मैले मेरा सपनाहरूद्वारा महसुस गरेको छु। मेरो सबै जीवन उहाँलाई सुम्पिने मैले अठोट गरेको छु।

-लेखक आन्द्र्यु मेकचेस्नीलाई रश्मी रबी चन्द्रले सुनाएको आत्मवृतान्त।