---
title:  सनातन सृष्टिकर्ता परमेश्वर पिताको प्रकट-भाग १
date:  25/10/2020
---

`हिब्रूको पुस्तकको सुरुमा प्रेरित पावलले एक उल्लेनीय महत्त्वपूर्ण भनाइ व्यक्त गर्दछन्। त्यो के हो?  हेर्नुहोस्, हिब्रू १:१-४`

नयाँ करारका लेखकहरूले बारम्बार यो महत्त्वपूर्ण धारणालाई जोरकातोरले उचालिरहेको पाइन्छ: सनातन सृष्टिकर्ता परमेश्वर पिता कस्तो हुनुहुन्छ भनेर देखाउन यस संसारमा येशू आउनुभयो। परमेश्वरको बारेमा पुरानो समयमा विभिन्न अगमवक्ताहरूले त देखाएका थिए तर टुक्रा टुक्रामा प्रकट गरिएको थियो। तर येशू ख्रीष्टमा परमेश्वर पिताको अन्तिम र शिद्ध अनुहार वा स्वभाव प्रकट भएको थियो।

व्यक्तिगतरुपमै येशू "परमेश्वरको महिमाको प्रतिबिम्ब" (हिब्रू १:३ रूपान्तरित) हुनुहुन्छ। हामी पापी भएकोले परमेश्वरको सक्कल महिमा हेर्न असक्षम् थियौँ। मानव चोला लिएर आउभएको येशूले उहाँको महिमालाई प्रतिबिम्बित पारेको छ। येशूको मानवतामा मौन भएर लुकिएको परमेश्वरको महिमालाई हेर्न सक्नुभनेको परमेश्वरको प्रेमिलो चरित्र वा स्वभावलाई बुझ्न सक्नु हो।

"परमेश्वरको व्यक्तित्वको छापलाई व्यक्त गर्नुहुने" (हिब्रू १:३ रूपान्तरित) येशू हुनुहुन्छ। यहाँ उल्लेख गरिएको ग्रीक शब्द क्याराक्टर character हो। मैनले लाहा छाप लगाउँदा राखिने चिन्ह वा सिक्कामा राखिने राजामहाराजालाई प्रतिनिधि गर्ने छापलाई वर्णन गर्न यो शब्द प्रयोग गरिन्थ्यो। त्यसकारण, येशू ख्रीष्ट "परमेश्वर आफ्नै स्वभावको छाप दुरुस्त छाप हुनुहुन्छ (हिब्रू १:३ रूपान्तरित)।

यदि हामीले सनातन सृष्टिकर्ता परमेश्वरलाई चिन्न चाहन्छौँ भने उहाँको बारेमा सर्वोच्च महान् गुरु येशूले के भन्नुहुन्छ त्यो होशियार भएर सुन्न जरुरी छ। अनि उहाँको गतिविधिलाई पनि हेर्नु जरुरी छ। परमेश्वर पुत्रमा परमेश्वर पिता देखाइनुभएको छ।

`येशू को हुनुहुन्छ र उहाँबाट हामी के सिक्छौँ भनेर देहायका पदहरूलाई तुलनात्मरूपमा हेर्नुहोस्: हिब्रू १:१-४, सँग २ कोरन्थी ४:१-६,। यस २ कोरन्थी ४:१-६मा येशू को हुनुहुन्छ र उहाँबाट हामी के सिक्न सक्छौँ भनेर कसरी देखाइएको छ?`

अरूलाई सिकाउने क्रममा पावल र उनका सहकर्मीहरूले परमेश्वर पिताको बारेमा प्रतिबिम्बित पार्नुभएको येशूलाई आफ्नै शिक्षादीक्षामा  पनि प्रतिबिम्बित गर्न चाहेका थिए। "परमेश्वरको स्वरुप" (२ कोरन्थी ४:४) हुनुभएको येशूले परमेश्वर पिताको दिब्यज्ञानलाई ल्याउनुभएको थियो। परमेश्वरको वचनलाई छलकपट गरेर वा भ्रष्टपारेर प्रस्तुत गर्न नचाहँदै सत्यलाई जस्ताको त्यस्तै स्पष्ट र सरल तरिकाले पावलले प्रस्तुत गर्न चाहेका थिए (२ कोरन्थी ४:२)।

जसरी सृष्टिमा परमेश्वरले अन्धकारलाई हटाउन प्रकाशलाई प्रयोग गर्नुभयो, त्यसरी नै उहाँको बारेमा अनेकौँ भ्रम र झुठा दृष्टिकोणहरू चाहे ती धर्मकै नाउँमा किन नहोस् हटाउने जिम्मा उहाँले येशूलाई दिनुभएको थियो। हामीलाई परमेश्वरको बारेमा सही सत्यता प्रकट गर्न येशू आउनुभएको थियो। येशूकै अनुहार वा व्यक्तित्वमा हामीले परमेश्वरको बारेमा स्पष्ट ज्ञान हासिल गर्न सक्छौँ (२ कोरन्थी ४:६)।

`परमेश्वर कस्तो हुनुहुन्छ भनेर येशूले ठीकसँग चित्रण गर्नुभएको छ र उहाँको प्रतिबिम्बित पार्नुभएको छ। हामीलाई पनि "परमेश्वरको देखासिकि गर्ने प्रिय सन्तान होस्" (एफिसी ५:१ रूपान्तरित) आह्वान गरिएको छ। त्यसको अर्थ के हो र परमेश्वरको देखासिकि गर्न येशूबाट हामी के सिक्न सक्छौँ?`