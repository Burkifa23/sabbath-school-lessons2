---
title:  उद्धारकर्ता अर्थात् मुक्तिदाताको आराधना
date:  21/10/2020
---

परमेश्वरले यस संसारलाई सृष्टि गर्नुभयो भन्ने शिक्षा हाम्रो विश्वास अर्थात् आस्थाको निम्ति त्योमात्र आवश्यक भएको देखाउँदैन, विशेष  गरेर नयाँ करारमा। नयाँ करारमा प्रायजसो सृष्टिको विद्यासँगै  मुक्तिको विद्या गाँठो पारेर बुनिएको पाइन्छ। त्यो किनभने खुलस्त तरिकाले भन्नुपर्दा यस पतित संसार जहाँ पाप र मृत्युले रजाइँ गरेको छ हामी को हौँ, कहाँबाट आयौँ, यस संसार वा जगत कहिले सृष्टिभयो भन्ने जिज्ञासाको जवाफमात्र पुग्दैन। यस संसारमा हामी रहन्छौँ, संघर्ष गर्छौँ, दु:खकष्ट झेल्छौँ, रोगव्याधी तथा महामारीको चपेटामा पर्छौँ-तब के त? के हामी मरेपछि केवल कुनै पशुको शरीर जस्तो बाटोघाटोमा नै किन नहुन् परिरहने मात्र हौँ त?

यदि हामी पशु सरह मर्छौँ भने हाम्रो अस्तित्वको के मतलब? मानिस भएर जन्मेको के फाइदा वा उपलब्धी छ र? हामी जोसुकै भएपनि कुन ठूलो कुरो छ र?

त्यसकारण, हामीमा, संसारको बारेमा निर्णायक दृष्टिकोण छ। सृष्टिको बारेमामात्र होइन मुक्तिको विद्या वा शिक्षादीक्षा छ। त्यसको अर्थ हामीमा येशू ख्रीष्ट हुनुहुन्छ जो यस संसारमा मानव चोला लिएर आउनुभयो, क्रुसमा टाँगिनुभयो र पुनरुत्थान हुनुभयो, जुन हाम्रो विश्वास तथा आस्थाको केन्द्रविन्दु हो।

`(कतिपय इसाई जगतमा येशू यस संसारमा जन्मिनुभयो अनि उहाँले ठूलो काम गर्नुभयो अनि उहाँ सिद्ध वा अरू जस्तै भगवान हुनुभयो भनेर सिकाउँछन् र उहाँलाई केवल २००० वर्ष पछिदेखिको अस्तित्वलाईमात्र पहिचान गराउन खोज्छन्-प्रचलित इसाई जगतसँग अनुवादकको असहमति) तर यूहन्ना १:१-१४मा येशू को हुनुहुन्थ्यो, उहाँको अस्तित्व कहिलेदेखि थियो र उहाँले हाम्रो निम्ति के गर्नुभयो भनेर कसरी खुलासा गर्दछ?`

यही सन्दर्भमा पहिलो स्वर्गदूतको सन्देश पनि हेर्नुहोस्, "६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक राष्ट्र, जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो। ७ तिनले चर्को सोरमा भने,  'परमेश्वरको भय मान अर्थात् श्रद्धा गर, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर'" (प्रकाश १४:६-७ रूपान्तरित)। यसमा ध्यान दिनुहोस् कि अनन्तको सुसमाचार सृष्टिकर्ता परमेश्वरसँग सिधै गाँसिएको छ। त्यही परमेश्वर जसले हामीलाई सृष्टि गर्नु भयो उहाँ मानव चोला लिएर आउनुभयो, हाम्रो पापको दण्ड आफैले भोग्नुभयो-त्यसकारण त्यस परमेश्वरको आराधना गर्न आह्वान गर्दा हामी अचम्म मान्नु आवश्यक देखिन्दैन। हाम्रो परमेश्वर खास गरेर कस्तो हुनुहुन्छ भन्ने सही आत्मज्ञान हामीमा महसुस भयो भने त्यसको प्रत्युत्तरमा हामी कसरी दिने?

त्यसैकारण, येशू र क्रुसमा उहाँको मृत्यु हामीले सिकाउने सबै विद्याको केन्द्रविन्दु हुनुपर्छ र हामीले सिकाउने सबै शिक्षादीक्षामा त्यसले अग्रज स्थान पाउनुपर्छ। तर त्यसमा येशूको दोस्रो आगमनको शिक्षाले पनि प्राथमिकता पाउनुपर्छ किनभने यदि उहाँ दोस्रो पल्ट आउनुभएन भने पहिले आउनुभएकोले हामीलाई खास कुनै राम्रो गर्दैन गर्छ र? कतिले त यो पनि तर्क गर्छन् येशूको पहिलो र दोस्रो आगमन एउटै घट्नाको दुई भाग हुन्-त्यो हो, मुक्तिको योजना।

`जेजति अस्तित्वमा हुन आएको छ त्यसको सृष्टि त्यही परमेश्वरले गर्नुभएको थियो (यूहन्ना १:३) जो हाम्रो निम्ति क्रुसमा मर्नुभयो। सोच्नु होस् त्यसको अर्थ के हो? त्यसले गर्दा जब हामी आराधना गर्छौँ तब त्यसमा हाम्रो उल्लासमय स्व:त किन हुनुपर्छ?`