---
title: परमेश्‍वरका आँखाहरु वा दृष्टहरुः संसारको बारेमा बाइबलको धारणा
date:  17/10/2020
---

### यस अध्यायका मूल पदहरू
हितोपदेश १५:३, अय्यूब १२:७-१०, एफिसी ६:१२, प्रकाश २०:५,६, यूहन्ना १:१-१४ र मर्कूस १२:२९-३१।

> <p>यस अध्यायको मूल सार पद</p>
> "परमेश्वरका आँखाहरू संसारको प्रत्येक कुनामा छन्। असल र खराब वा दुष्ट कामगर्नेहरूमाथि उहाँको दृष्टि गइरहेको हुन्छ" (हितोपदेश १५:३ रूपान्तरित)।

युरोप देशको पोल्याण्डको कवि जेस्लो मिलोस्जले एउटा कविता लेखेका थिए। त्यस कवितामा उनले काल्पनिक जनावरहरूको बारेमा लेखेका थिए। तिनीहरूमा: एक आपसमा कुरा गर्ने खरायोहरू, कुरा गर्ने लोखर्केहरू आदि। "तिनीहरूको आफ्नै संसारका जनावरहरूसँग कतिपय साझा कुरा वा व्यक्तिगत धारणाहरू छन् जस्तै हाम्रो वास्तविक संसारमा पनि हामी सबैमा साझा कुरा वा व्यक्तिगत धारणाहरू छन्। अनि आफ्नो कवितको अन्तमा उनले लेख्छन् "त्यस बेरामा सोचौँ, र थरथर कामौँ।"

"थर थर काँप्नु" भन्ने शब्द शायद रूखो वा कठोर शब्द होला। तर यो तितो सत्यचाहीँ हो। आजसम्म मानिसहरूले यस संसारको बारेमा व्यक्त गरेका विभिन्न धारणाहरू सबै गलत हुन सक्छन्। उदाहरणमा हामी हेरौँ, २,००० वर्ष सम्म अत्यन्तै चलाख, बुद्धिजीवि र उत्कृष्ट शिक्षित मानिसहरूले यो पृथ्वी जगतको बीचमा नचलिकन बसिरहेको छ भनेर सोचेका थिए। आज पनि अत्यन्तै शिक्षित, चलाख, दार्शनिक, बुद्धिजीवि र वैज्ञानिक भनाउँदाहरू किन नहोउन् तिनीहरूले मानव जात शुक्ष्म जीवबाट बिकसित हुँदै नरबाँदरवाट मानिस भएको हो भनेर जिकिर गर्छन् र सिकाउँछन् पनि।

हामी मानिस जाति भएकोले संसार वा विश्वलाई तटस्थ रहेर कहिल्यै पनि हेर्न सक्दैनौँ। हामीहरूले आआफ्नै अनुभव र हामीलाई पारिएको प्रभावको दृष्टिकोणले हाम्रा वरिपरि रहेका संसारलाई व्याख्या गर्न खोज्छौँ र बुझ्न प्रयास गर्छौँ। यो प्रयास वा हामीहरूको दृष्टिकोणले संसारलाई छानेर हेर्नेलाई विश्व-दर्शन, धारणा वा दृष्टिकोण भनिन्छ। हामीहरूका युवा पुस्ता र चर्चका विश्वासीहरूलाई यस संसार वा विश्वप्रति बाइबलको धारणा वा दृष्टिकोण कस्तो छ सो सिकाउन अत्यन्तै महत्त्वपूर्ण भएको हामी सबैले ठान्नुपर्दछ।