---
title:  थप जानकारी
date:  23/10/2020
---

"सही शिक्षाको सत्य लक्ष्य भनेकै प्रत्येक मानव प्राणीमा परमेश्वरको स्वरुप पुनर्स्थापना गर्नु हो।" एलेन जी ह्वाइट, पाट्रियार्क एण्ड प्रोफेटस्, पृ. ५९५बाट रूपान्तरित। यो धारणालाई मध्यनजरमा राख्दा एडभेन्टिस्ट शिक्षामा संसारको दृष्टिकोण ठोसरूपमा बाइबल अनुसार हेर्नु महत्त्वपूर्ण छ भनेर हामी सोच्दछौँ। हामीले अगाडि नै भन्यौँ लेख्न, पढ्न वा शिक्षित भयो भन्दैमा असलै हुनुपर्छ भन्ने आवश्यक छैन। मानिसहरू शिक्षित वा ठूलो विद्वान नै हुनसक्छ तर तिनीहरूका धारणा वा मनस्थितिहरू बाइबलमा उल्लेख गरेका नीतिहरूको विपरित हुनसक्छ। त्यसैकारण हामी एडभेन्टिस्ट भएको हैशियतले हाम्रो शैक्षिक प्रणाली बाइबलले हेरिने संसारको दृष्टिकोण अनुसार हुनुपर्छ। त्यसको अर्थ हामीले सिकाउने सबै विषयबस्तुहरूमा जस्तै विज्ञान, इतिहास, संस्कृति, सभ्यता आदि बाइबलको दृष्टिकोण अनुसार सिकाउनुपर्दछ। त्यसको अर्थ संसारले सिकाउने शिक्षादीक्षामा बाइबलको मूल्यमान्यतासँग मेल खान्छ भन्ने छैन। त्यसप्रति ध्यान दिन वाध्यता पनि छैन। फेरि हामीले अघि भन्यौँ कोही पनि धारणा तटस्थ भएर हेरिँदैन। सबै जीवन, जे जति वास्तविक कुराहरू छन् ती सबै कसैले हेर्दछन् भने त्यसलाई आफ्नै संसारको दृष्टिकोणलाई छानेर हेर्दछ। त्यो हेरिने दृष्टिकोण तर्क लगाएर वा विश्लेषण गरेर हेरिने भन्ने छैन वा हेर्न पनि सकिन्छ। त्यसकारण सेभेन्थ-डे एडभेन्टिस्टको शिक्षा प्रणालीमा बाइबलले हेरिने दृष्टिकोण समेत्नुपर्छ भन्ने कुरोमा जोड दिनु जरुरी छ।

**चिन्तनमनन**

`अ.	इतिहासलाई नियालेर हेर्दा कतिपय दर्शन तथा शिक्षाप्रणाली सुधारोन्मुखभन्दा विध्वंस्तामुख भएको केही उदाहरणहरू के तपाईँलाई थाहा छ? त्यसबाट हामी के सिक्न सक्छौँ? यस्ता दर्शन वा शिक्षादीक्षाको विध्वंसात्मक प्रभाववाट हाम्रो शिक्षाप्रणालीलाई कसरी जोगाउने?`

`आ.  	संसारको बारेमा बाइबलबाट हेरिने केही दृष्टिकोणहरू के छन्: जस्तै परमेश्वरको अस्तित्व, सृष्टि, बाइबल, मुक्तिको योजना र परमेश्वरको व्यवस्था वा दश आज्ञा? बाइबलीय दृष्टिकोणमा समावेश गर्न अरू के के विषयबस्तुहरू समावेश गर्नु पर्छ जसले गर्दा हाम्रो शिक्षाप्रणाली परिपक्व हुन्छ?`

`इ.  	अठारौँ शताब्धीका एक जना चिन्तकले यो व्यक्त गरेका थिए: "ओ विवेक! ओ विवेक! देविक तत्व भएको ओ विवेक! तिमीले अज्ञानी र अबुझलाई अगुवाइ गर्छौँ, तिमी वौध्दिक र स्वतन्त्र व्यक्ति भएतापनि-असल र खराबको न्याय गर्ने अचुक वा कहिल्यै गल्ति नगर्ने न्यायधिस, जसले मानिसलाई परमेश्वरको स्वरुपमा बनाउँछौँ? यस धारणामा के ठीक छ के वेठीक छ?`

`ई.  	एलेन जी ह्वाइटले व्यक्ति गरिएको मतलाई फेरि हेर्नुहोस्: "सही शिक्षाको सत्य लक्ष्य नै मानिसलाई परमेश्वरको स्वरुपमा पुनर्स्थापना गर्नु हो।" यसको अर्थ के हो? यसले गर्दा संसारलाई आफ्नै दृष्टिकोणले हेरिने शिक्षाभन्दा एडभेन्टिस्ट शिक्षा किन फरक हुनुपर्छ भनेर माथि व्यक्त गरिएको भावनाले कसरी देखाउँछ?`