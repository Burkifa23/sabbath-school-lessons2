---
title:  लिबनिजले उठाएको प्रश्न
date:  19/10/2020
---

सन् १६४६मा जन्मेको गटफ्रिड विल्हेम लिबनिज एक महान् दार्शनिक, वैज्ञानिक, धर्मशास्त्रको विद्वान, गणितज्ञ, लेखक आदि थिए। उनले एउटा आधारभूत र मानिसको दिमागलाई हल्लाउने एक महत्त्वपूर्ण प्रश्न गरेका थिए: "केही नहुनेको सट्टा केही थोक किन भयो?"

`लिबनिजले सोधेका प्रश्नलाई देहायका पदहरूले कसरी जवाफ दिन्छन्? हेर्नुहोस्, उत्पत्ति १:१,२, यूहन्ना १:१-५, प्रस्थान २०:८-११, प्रकाश १४:६,७, र अय्यूब १२:७-१०`

१० जीवितहरू सबैका प्राण, सबै मानिस-जातिका आत्मा परमेश्वरकै हातमा छ।" कुनै विवाद वा अनुमान न नगरी बाइबलले परमेश्वरको अस्तित्वलाई स्वीकारेको कुरा अचम्म र मनमुग्धकारी छ। परमेश्वरको अस्तित्वको बारेमा विभिन्न तर्क, वादविवाद, दर्शन आदि गरेर उत्पत्ति १:१ सुरू हुँदैन। उहाँको अस्तित्वलाई स्व:त स्विकारेको छ यस पदले स्वीकारेको छ (प्रस्थान ३:१३,१४ पनि हेर्नुहोस् "१३ मोशाले परमेश्वरलाई भने, 'हेर्नुहोस्, जब म इस्राएलीहरूकहाँ गएर तिनीहरूलाई भन्नेछु, 'तिमीहरूका पितापुर्खाका परमेश्वरले मलाई तिमीहरूकहाँ पठाउनुभएको हो', तब तिनीहरूले 'उहाँको नाउँ के हो त?' भनेर सोधे भने, मैले तिनीहरूलाई के भन्ने?

१४ तब परमेश्वरले मोशालाई भन्नुभयो, 'म हुँ जो म हुँ।' फेरि उहाँले भन्नुभयो, 'इस्राएलीहरूलाई तिमीले यसो भन्नू, 'म हुँ' भन्नेले तिमीहरूकहाँ मलाई पठाउनुभएको हो'")। सुरूमा नै परमेश्वर सृष्टिकर्ता भनेर बाइबलमा उहाँको चिनारी दिएको छ र बाइबलभरि परमेश्वरको त्यो चिनारी, अस्तित्व र उहाँको बारेमा सत्यहरू खुलाएको छ।

कुनै पनि इसाई शिक्षाको जग यस संसारलाई परमेश्वरले सृष्टि गर्नुभएको हो भन्ने शिक्षामा आधारित हुनुपर्छ। हामी इसाई वा येशूभक्त भएको हैशियतले हामीले गरेका सबै विश्वासका सारहरू छ दिनमा परमेश्वरले नै संसार सृष्टि गर्नुभएको थियो भन्ने विश्वासमा हुनुपर्छ। कुनै प्रायश्चितको दिन वा विधि, व्यवस्था, पाप, खराब, असल, क्रुस वा दोस्रो आगमनको व्याक्यले बाइबल सुरू गरिएको छैन।

अहँ, बाइबलको सुरूमा परमेश्वर सृष्टिकर्ता हुनुहुन्छ भन्ने भनाइ प्रस्तुत गर्दछ किनभने यदि परमेश्वर सृष्टिकर्ता हुनुहुन्छ भन्ने वास्तविकतालाई हामीले स्वीकारेनौँ भने माथिका कुनै पनि शिक्षादीक्षा वा दर्शनको महत्त्व हुँदैन।

त्यसकारण विश्व वा संसारको बारेमा कुनै दृष्टिकोण राखिन्छ भने बाइबलले सिकाएको सृष्टिको सिद्धान्त वा दर्शनको आधारमा हुनुपर्छ भनेर जोड दिनुपर्छ। यो जोड वा जिकिर अत्यन्तै महत्त्वपूर्ण छ, किनभने विज्ञानकै नाउँमा सृष्टिको सिद्धान्तलाई आक्रमण वा धावा गरिरहेका छन्। विकाशवाद सिद्धान्त जो प्रमाणित होइन तर अनुमानित सिद्धान्तले यस संसारको उत्पत्ति करौँड वर्ष पहिले भएको थियो र लाखौँ वर्ष लगाएर मानवको बिकाश बिस्तारै भएको थियो भनेर सिकाउँदछ। यस संसार वा जगतको उत्पत्ति अचानक आफै अस्तित्वमा आएको थियो भन्ने सिद्धान्तले बाइबलमा विश्वास गर्ने लाखौँलाईको आस्थालाई ध्वस्त पारेको छ। विकासवाद सिद्धान्त जस्तो बाइबलसँग मेल नखाने र विरोधाभास शिक्षाले साधारण इसाईहरूको विश्वास पनि कसरी धरातलमा पुर्याइरहेको छ भन्ने कुरा कल्पना गर्न पनि गार्हो छ। कतिपयले विकासवाद सिद्धान्तलाई बाइबलको शिक्षासँग तालमेल गर्न खोजिरहेको छ। यो त झन नास्तिक विकासवाद सिद्धान्तभन्दा खराब छ। विकासवाद सिद्धान्त बाइबलको निम्ति अनौठो र मेलनखाने सिद्धान्त हो। बाइबलको र सम्पूर्ण इसाई विश्वासको धज्जी वा खिल्ली नउठाइ विकासवाद सिद्धान्तलाई बाइबलमा समावेश गर्न सकिन्न।

`हप्ताको सात दिनको एक दिन, हाम्रो जीवनको सातभागको एक भाग उहाँले सृष्टि गर्नुभएको सृष्टिको बारेमा सम्झिन्दै समय बिताउन परमेश्वरले हामीलाई अर्हाउनुभएको छ। यो जस्तो अनुरोध हामीलाई अरू कुनै शिक्षादीक्षामा उहाँले दिनुभएको छैन। यसले गर्दा इसाईले हेरिने विश्व वा संसारको दृष्टिकोणमा परमेश्वर सृष्टिकर्ता हुनुहुन्छ भन्ने विश्वास हाम्रो सिद्धान्तको जग र महत्त्वपूर्ण भाग हुनुपर्छ कसरी सिकाउँछ?`