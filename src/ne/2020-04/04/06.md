---
title:  परमेश्वरको व्यवस्था वा दश आज्ञाहरू
date:  22/10/2020
---

धेरै वर्ष पहिले युरोपको फ्रान्स देशमा हत्यारा जस्ता अपराधीहरूलाई दिने सजायँ मृत्यु दण्ड खारेज गर्नुपर्छ कि पर्दैन भनेर विवाद चलेको थियो। मृत्यु दण्ड खारेज गर्नुपर्छ भन्ने धारणा राख्नेहरूले त्यसबेलाको प्रख्यात फ्रान्सेली लेखक र दार्शनिक माइकल फोकल्टलाई सम्पर्क गरे। तिनीहरूको निम्ति एउटा अखबारमा मृत्युदण्ड किन खारेज गर्नुपर्छ सम्पादकीयमा लेख लेख्न अनुरोध गरे। उनले मृत्युदण्डमात्र होइन फ्रान्समा भएका सबै झ्यालखानाहरूलाई बन्द गरेर अपराधी वा कैदीहरूलाई छुट्कारा दिनुपर्छ भनेर आवाज उठाए।

उनले त्यो आवाज किन उठाए त? उनको अनुसार सबै नैतिक प्रणालीहरू मानिसहरूको उपज हो वा शासक वर्गहरूले नैतिकता वा नीतिनियमहरू बनाएर मानिसहरूलाई नियन्त्रण गर्न खोजेको हो। त्यसकारण कुनै पनि नैतिकता वा नितिहरूको यथार्थमा न्यायसङ्गत छैन।

उनको  यो उग्र धारणा जस्तोसुकै भएतापनि त्यो धारणा खास गरेर कुनै नयाँ थिएन। हजारवर्ष अघि मोशाले इस्राएलीहरूलाई यो आदेश दिएका थिए "आज हामी प्रत्येकले आफ्नो दृष्टिमा सबै ठीक ठहरेको कुरा गरेझैँ तिमीहरूले नगर्नु" (व्यवस्था १२:८ रूपान्तरित) ।

"त्यस बेला इस्राएलमा कुनै राजा थिएनन्, र हरेक मानिसले आफ्नो दृष्टिमा जे ठीक लाग्थ्यो त्यही गर्थ्यो। न्यायकर्ताहरू", हितोपदेश १२:१५ "मूर्खको बाटो आफ्नो नजरमा ठीकै देखिन्छ, तर समझदार मानिसले अरूको सल्लाह सुन्छ")।

तर हाम्रो नजरमा ठीक छ भन्दैमा जे पायो त्यही गर्न उचित हुँदैन, किनभने हामी धर्मी होइनौँ, पवित्र छैनौँ, पापरहित छैनौँ। हाम्रो आँखाको अगाडि आएको वा सुनेको र पढेको भरमा नैतिकरूपमा सबै ठीक छ भनेर हामी भन्द सक्दैनौँ। तब के गर्ने भनेर हामीले कसरी ठम्याउने? त्यसको जवाफ परमेश्वर नै हुनुहुन्छ किनभने उहाँले हामीलाई सृष्टिमात्र गर्नुभएन हामीहरूको नैतिक जीवन कस्तो हुनुपर्छ वा हाम्रो आदर्श जीवन वा व्यवहार कस्तो हुनुपर्छ भनेर उहाँले नीतिनियमहरू दिनुभएको छ। हाम्रो आँखाले ठीकसँग हेर्न नसकौँला, तर परमेश्वरले जे गर्नु हुन्छ त्यो सधैँ ठीक हुन्छ।

`हामीहरूको नैतिक आचरण कस्तो हुनुपर्छ वा हामी कुन नियममा चल्नुपर्छ भनेर देहायका पदहरूले हामीलाई कसरी सिकाउँछ? हेर्नुहोस्, व्यवस्था ६:१-९, मर्कूस १२:२९-३१, प्रकाश १४:१२`

यदी हामी येशूभक्त भएर मुक्तिलाई इसाईले हेरिने संसारको दृष्टिकोणको केन्द्रविन्दु हुनुपर्छ भनेर सिकाउँछौँ परमेश्वरको व्यवस्था वा दश आज्ञाहरू पनि हाम्रो केन्द्रबिन्दु हुनुपर्छ। यदि हामीमा पाप भएन र परमेश्वरको आज्ञालाई तौडनौँ भने केबाट हामी मुक्ति हुने त ("यसैकारण व्यवस्थाको कर्मले कोही प्राणी उहाँको दृष्टिमा धर्मी ठहरिनेछैन, किनकि व्यवस्थाद्वारा नै पापको चेतना हुन्छ।" रोमी ३:२०)। परमेश्वरको व्यवस्था बिना सुससमाचारको कुनै अर्थ नै हुँदैन। त्यसले व्यवस्था वा दश आज्ञाहरूको औचित्य अझै छ भनेर हामी सेभेन्थ-डे एडभेन्टिस्टहरूले जिकिर गर्दछौँ। व्यवस्था पालन गरेर वा धर्मकर्म गरेर हामीले मुक्ति पाउन असमर्थ छौँ, त्यसैकारणले हामीलाई सुसमाचारको किन आवश्यकता छ भनेर हामी ठम्याउँछौँ।

त्यसकारणले सबै सेभेन्थ-डे एडभेन्टिस्टले सिकाउने शिक्षादीक्षामा दश आज्ञालाई जोडसँग समावेश गरिनुनै पर्दछ। एलेन जी ह्वाइटले "व्यवस्था वा दश आज्ञाहरूको निरन्तरता" भनेर सम्बोधन गर्नुभएको छ (द ग्रेट कन्त्रोभर्सी, पृ. ६३बाट रूपान्तरित)। यसमा अरू आज्ञाहरूसहित साबथ पनि समावेश भएको छ। यदि हामीले दिने सुशिक्षाले सकेसम्म हाम्रो जीवनले परमेश्वरको स्वरुपको पुनर्स्थापना गर्ने हो भने परमेश्वरको व्यवस्थाको आधारभूत परिपाटीलाई उच्चस्तरमा राख्नैपर्छ। येशू ख्रीष्टको दृष्टिमा र उहाँको उदाहरणमा परमेश्वरको सामु हामी सहीरूपमा कसरी ठीक हुन्छौँ भनेर देखाउने आधार नै परमेश्वरले दिनुभएको दश आज्ञाको आदर्श नीति हो।