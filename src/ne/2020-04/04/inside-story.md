---
title: कथा
date:  23/10/2020
---

#### माथिबाट हेरचाहा

_सन्दिप पी. कोलकारको, ३५,को साथमा रमैया, २९ र आयुश, भारत_

एउटा सरकारी स्कूलमा सेभेन्थ-डे एडभेन्टिस्टहरूको एउटा समूहले स्वास्थ सम्बन्धी कार्यक्रम संचालन गर्दै थियो। एक दिन एक जना शिक्षिकाले एउटा एडभेन्टिस्ट दम्पतीलाई केही कुरा गर्न एक ठाउँमा सुटुक्क बोलाए। "मेरी सासु ढाडको समस्याले कष्ट पाइरहेकी छिन्। तपाईँसँग केही उपाय छ कि?" भनेर उनले सोधिन्। त्यस आइशा नामा गरेकी शिक्षिकाले त्यस दम्पत्तिलाई उनको सासुको घरमा लगिन्। त्यस दम्पत्ति, सन्दिप र राम्याले चिकित्सा तालिम भर्खर सकेका थिए। तिनीहरूले त्यस सरकारी स्कूलमा गरिरहेको कार्यक्रम तिनीहरूको तालिमपछि पहिलो कार्यक्रम थियो। बाइबल र एलेन जी ह्वाइटको शिक्षाको आधारमा रचिएको प्राकृतिक उपचार विधि सिकाउन र स्वास्थ शिक्षा कार्यक्रम भारतभरी संचालन गर्ने तिनीहरूको आशा थियो। त्यस दम्पतिले एक जना बृद्धा सासुलाई उपचार गर्न तिनीहरूलाई पहिलो अवसर मिलेको थियो। उनको नाउँ शुभाङ्गी थियो। आफ्नो ढाडको उपचारको निम्ति उनले धेरै पैसा खर्च गरिसकेकी थिइन्। अब उनी ओछ्यानमै परिरहेकी थिइन्। उनी उठ्न र हिँड्न असमर्थ भएकी थिइन्। उनी आफ्नो घरमा एक्लै थिइन्। उनकी बुहारी त्यही घरमा रहन्थिन्। तर सासुलाई स्याहार गर्न दिक्क लागेकोले शुभाङ्गीको छोरा र नातीसँग अर्कै डेरामा उनी सरेकी थिइन्। सन्दिपले सासुका औषधी उपचारको बारेमा सिफारिस गरेको धेरै कागजहरू हेर्न थाले र राम्याले उनको औषधीले भरिएको बोटलहरू हेर्न थालिन्। तिनीहरू एक आपसमा निराश भएर हेराहेर भए। सासुलाई के गर्ने भनेर तिनीहरूलाई थाहा नै भएन। तिनीहरूले आफ्नो तालिम भर्खर सकेको थियो र यस्तो गम्भिर रोगीलाई प्राकृतिक उपचारद्वारा कसरी निको पार्ने भनेर कहिल्यै पनि व्यवहारमा लागु गरेका थिएनन्। त्यसकारण तिनीहरूको एउटै उपाय थियो: प्रार्थना जुन् तिनीहरूले गरे। "हामीले केही प्रयास गरौँ। के तपाईँले ती सबै औषधीहरू पाँचदिनसम्म नखाने निर्णय गर्न सक्नुहुन्छ?" सन्दिपले सोधे। शुभाङ्गीले हुन्छ भनिन्। अनि उपचार सुरु भयो। राम्याले  हाइड्रोथेरापी वा पानीबाट उपचार गर्न सुरु गरिन्। बिहान र बेलुका उनले शुभाङ्गीलाई मसाज गरिन्। उनले खानाको निम्ति हरियो सागपातको रस शुभाङ्गीलाई ख्वाइन्। उपचार सुरुभएको तेस्रो दिनमा शुभाङ्गी आफ्नो औछ्यानबाट उठिन् र धेरै महिनापछि पहिलो पल्ट हिँड्न थालिन्। उनी अत्यन्ति हर्षित भएर आँखाबाट आँशु तरर झारिन्।

"मेरो छोरा र बुहारीले मलाई त्यत्तिकै मरोस् भनेर छोडेर गएका थिए। तिनीहरूले मलाई स्याहार नै गर्न छोडे। मेरो बिमारले तिनीहरूलाई दिक्क बनाएको थियो" उनले आफ्नो दु:ख पोखाइन्। "परमेश्वरलाई प्रार्थना गर्नुहोस् र उहाँले तिनीहरूलाई तपाईँकहाँ ल्याउनुहुनेछ" सन्दिपले भने। शुभाङ्गी इसाई त थिइनन्। उनको घर एउटा पनि इसाई नभएको गाउँमा थियो। साँच्चै भनौँ भने त्यस गाउँमा कसैको हातमा बाइबल देख्यो भने गाउँलेहरूले बबाल मच्चाउँथ्यो। सन्दिपले मनमनै प्रार्थना गरेर शुभाङ्गीलाई उनकै भाषामा बाइबल दिइन्। "यस बाइबलबाट दिनको एक पाना पढ्नुहोस् र येशूलाई प्रार्थना गर्नुहोस्। उहाँले तपाईँको छोरा, बुहारी, र नातीलाई तपाईँकै घरमा ल्याउनुहुनेछ।" सन्दिपले उनलाई आश्वास्त पारे। पाँच दिनको उपचारपछि सासु राम्रैसँग निको भयो र उनलाई केही दुखाइ पनि भएन। उनी त पूरा स्वस्थ भइसकेकी थिइन्। दस दिनपछि उनले सन्दिपलाई फोन गरिन्। "बाबु तिमीले मलाई बाइबल पढ र मेरो छोरो मेरो घरमा फर्केर आउँछ भनेर भनेको थियौ। प्रार्थनाको जवाफ मैले पाएको छैन। दस दिन भयो ऊ फर्केर आएको छैन।" उनले दुखेसो पोखिन्। शुभाङ्गीले बाइबल दिनको तीनपटक पढेकी थाहा पाए। बिहान, दिउँसो र बेलुका गरेर डाक्टरको औषधी जस्तै उनले पढेकी थिइन्। परमेश्वरले उनको प्रार्थनाको जवाफ छिट्टै दिउन् भनेर उनी चाहन्थी। सन्दिपले भने "प्रार्थना गर्दै गर्नुहोस्। परमेश्वरले अचम्मको काम गर्नुहुनेछ।" तीन दिनपछि बुहारीले सन्दिपलाई मोइबाइलबाट सन्देश पठाइन् "मेरी सासुको घरमा म जाँदैछु।" अनि केही दिनपछि नै फेरि परिवारको पूनर्मिलन भयो। उनले नियमितरूपमा बाइबल पढ्छिन्। उनले नै सन्दिप र राम्यालाई बाइबलको पद पठाउन थालिन् र प्रार्थना पनि गर्न थालिन्। सन्दिप र राम्या अत्यन्त खुशी भइन्। "कमसेकम हामीले जे सुरु गर्यौँ त्यो राम्रै गर्यौँ" राम्याले भनिन्। "उनी हाम्रो पहिलो बिरामी थिइन्। त्यस रोगलाई कसरी सम्हाल्ने भनेर हामीलाई थाहा थिएन। चिकित्सा तालिमले हामीलाई केवल दुईवटा आधारभूत नीतिमात्र सिकाएको थियो। तर परमेश्वरले हामीलाई अगुवाइ गर्नुभयो। यो चमत्कारै भयो।" सन्दिपले यस लेखकलाई सुनाए। एलेन जी ह्वाइटद्वारा लिखित "अ हल टु मेडिकल इभान्जलिजम एण्ड हेल्थ एजुकेशन" पृ. १२बाट उतार्दै उनले थपे "चिकित्सा मिसिनेरी मानिसको शरीरमा उपचार गर्छ भने परमेश्वरले हृदयमा काम गर्नुहुन्छ।"

-आन्द्र्यु मेकचेस्नी