---
title:  बाइबलबाट हेरिने संसारप्रतिको दृष्टिकोण
date:  20/10/2020
---

हामी कसैले पनि ततष्थ भएर संसारलाई हेर्दैनौँ भनेर हामीले अगाडि नै भनिसकेकाछौँ। नास्तिकले आकाशको इन्द्रेणी हेर्दछन् तर यो प्राकृतिक दृष्यमात्र हो भनेर सोच्दछ। मानिसले त्यसको बारेमा के परिभाषित गर्न चाहन्छ त्यो भन्दा अरू कुनै अर्थ उसको लागि हुँदैन। तर त्यसको बिपरित बाइबलबाट हेरिने त्यस इन्द्रेणी केवल पानी र प्रकाशले गर्दा त्यो दृष्य भएको होमात्र भनेर त्यसलाई हेरिँदैन। तर यस विश्वलाई फेरि पानी वा जलप्रलयबाट पूरै ध्वस्त पारिनेछैन भन्ने परमेश्वरको प्रतिज्ञालाई बाइबलका विद्यार्थीहरूले हेर्दछन् (उत्पत्ति ९:१३-१६)। "पापको भुमरीमा परिरहेका उहाँका सृष्टिलाई बादलमा इन्द्रेणीको सुन्दरतालाई फैलाएर परमेश्वरले उहाँको करुणा र अनुग्रहलाई कस्तो प्रदर्शन गर्नुहुन्छ!...जलप्रलयपछिका पिँडीहरूले आकाशमा फैलिएको त्यस महिमित धनुको अर्थ सोधुन् र तिनीहरूका बाबुआमाले जलप्रलयको कथा सुनाउन् भन्ने परमेश्वरको चाहना हो। आफ्नो धनुलाई बादलमा ओछ्याएर अब यस पूरै पृथ्वी पानीले फेरि ढाकेर नाश हुँदैन भन्ने उच्च परमेश्वरको प्रतिज्ञा हो भनेर आफ्ना सन्तानहरूले बारम्बार सुनियोस् भनेर बाबुआमाले चाहना गर्नुपर्छ भनेर अठोत् गरुन् भन्ने लक्ष्यले त्यो इन्द्रेणी आकाशमा देखापरेको हो।"-एलेन जी ह्वाइट, पाट्रियार्क एण्ड प्रोफेटस्, पृ. १०६बाट रूपान्तरित।

हामी सेभेन्थ-डे एडभेन्टिस्टहरूको निम्ति हाम्रो सबै विश्वास, आस्था र दर्शनको आधार वा जग नै बाइबलले देखाएको संसारको दृष्टिकोण हो। संसारलाई हेर्न र बुझ्न बाइबलले नै छानेर हेर्नुपर्छ भनेर बाइबलले नै हामीलाई सिकाउँछ। हाम्रो सामु खडा भएका वा हामीले सामना  गरिरहेका अनेकौँ त्रसित, भयावह, आतङ्कित पार्ने, व्याख्या गर्न नसकिने महामारी र जतिल समस्याहरूलाई हाम्रो मानवीय आँखा वा दृष्टिकोणले होइन तर परमेश्वरको वचनद्वारा हेर्ने खुबी हुनुपर्छ। बाइबलमा यस्तो ढाँचा सृष्टि गरिएको छ कि हामी आफै सहभागी भएको यस अन्यौल र अलमलाउने संसारको वास्तविकतालाई राम्रोसँग बुझ्न सकौँ भनेर सहयोग होस्।

`वर्तमान भयाभव, आतङ्कित र अन्यौलको वास्तिकतामा हामी रहेको संसारलाई बुझ्न देहायका पदहरूले कसरी देखाउँछन्? हेर्नुहोस्, एफिसी ६:१२,१३, मर्कूस १३:७,८, रोमी ५:८, रोमी ८:२२-२८, उपदेशक ९:३-६, र प्रकाश २०:१-६`

हामी सेभेन्थ-डे एडभेन्टिस्ट भएको हैशियतले बाइबलको शिक्षादीक्षलाई बलियोसँग पकडि राख्नुपर्दछ। बाइबल परमेश्वरले मानव प्राणीहरूलाई दिनुभएको सत्य हो जसमा संसारको बारेमा कतिपय कुराहरूको व्याख्या गर्दछन् जुन यदि बाइबल भएन भने हामी बुझ्न सक्दैनौँ। त्यसैकारण सबै इसाई शिक्षादीक्षा परमेश्वरकै वचनमा आधार र जरा मानेर सिकाउनुपर्छ। कुनै पनि शिक्षा बाइबलसँग मेल खाँदैन भने त्यसलाई पोषाइ राख्नु येशूका भक्त भन्नेहरूलाई सुहाउँदैन।

`मानिसहरूमा कतिपय यसता धारणा, दर्शन, विश्वास वा आस्था  नै छ्न् जुन बाइबलसँग मिल्दैन वा बाइबलको विपरित छन्, ती केही हे होला? यस भिन्नताले गर्दा हामी परमेश्वरको वचनमै विश्वाससाथ अडिग रहनुपर्छ वा आस्थावान हुनुपर्छ भन्ने जिकिर हामीले किन गर्नुपर्छ?`