---
title:  परमेश्वरका आँखाहरू
date:  18/10/2020
---

एक समय बेलायतको प्रख्यात विश्वविद्यालय अक्सफोर्डको प्रोफेसरले एउटा अनुमानित दर्शन प्रस्तुत गरेका थिए। उनको अनुसार हामी, यस संसार र हाम्रा वरिपरि जे छ त्यो कुनै पनि वास्तविक होइन। उसको अनुसार जगतको कुनै ग्रहको जीवहरूले प्रयोग गरिरहेका सुपर वा अत्यधिक शक्तिशाली कम्प्युटरको डिजिटल सृजना हो। (कतिपय धर्मदर्शनहरूले यस संसार सबै माया वा मायाको जाल हो कुनै वास्तविक होइन भनेर पनि सिकाउँछन्)।

यो धारणा घट्लाग्दो त छ, तर त्यसले एउटा निर्णायक प्रश्न उठाउँछ: वास्तविकताको स्वभाव के हो त?

त्यसको दुई फराकिलो सम्भाव्य जवाफहरू छन्। ती केवल सोचाइमात्र हुनसक्छ। पहिलो त यो जगत वा ब्रम्हाण्ड हामी समेत भएको जस्ताको त्यस्तै छ। कसैले कसैलाई सृष्टि गरेको छैन। कुनै थोक पनि कसैले आकार दिएर बनिएको छैन। यो जगत छ किनभने यो भएकोले छ। यसको नसुरू छ न अन्त छ। यो जङ्गली, मूर्ख र विवेकहीन धारणा हो। परमेश्वर छैन, कुनै भगवान छैन, कुनै देवीदेवताहरू छैन र कुनै अपार शक्ति वा दैविक शक्ति छैन भनेर यस धारणाले सिकाउँछ। कुनै वास्तविक छ वा ठोस कुरा छ भने त्यो केवल शुद्ध भौतिक वा शुद्ध स्वाभाविकै अस्तित्वमा रहिरहेको छ। कुनै नयाँ धारणा नभएतापनि २५०० वर्ष अघि कसैले भनेको थियो यहाँ केवल अणुहरूमात्र छन् र शुन्यतामात्र छन्।

अर्को धारणाले कुनै दैविक शक्तिले यस जगतको सृष्टि गरेको हो। जगत त्यसै छ र त्यसको अस्तित्वको व्याख्या गर्न आवश्यक छैन भन्दा त्यो तर्कयुक्त देखिन्छ, यो मनाशिब देखिन्छ र व्यवहारिक देखिन्छ। जे कुरा हामी यहाँ भनिरहेकाछौ  त्यो प्राकृतिक संसारलाई समेत्दछ। त्यसभित्र अणु पनि छ र शुन्यता पनि छ, तर त्यसको सिमा छैन। आजभोली हामीले सुनिरहेका नास्तिक र भौतिकबाद सिद्धान्तले भन्दा त्यस धारणाले धेरै गहिरो, फराकिलो र बहुपक्षिय वास्तवकितालाई औँल्याउँछ।

`माथि उठेका धारणाहरूको बारेमा देहायका पदहरूले के भन्दछ? हेर्नुहोस्, भजन ५३:१, हितोपदेश १५:३, यूहन्ना ३:१६, यशैया ४५:२१, र लूका १:२६-३६`

कुनै पनि इसाई शिक्षाको केन्द्रविन्दुमा केवल परमेश्वर छ भनेर मात्र भनेर सिकाउने वास्तविकतामात्र होइन तर कस्तो खालको परमेश्वर उहाँ हुनुहुन्छ, हामीलाई अति नै प्रेम गर्नुहुने र हामीसँग आदनप्रदान गर्ने परमेश्वर हुनुहुन्छ भनेर सिकाइनुपर्दछ। उहाँ आश्चर्यकर्महरूका परमेश्वर पनि हुनुहुन्छ। उहाँले प्राकृतिक नियमहरूद्वारामात्र अचम्म अर्थात् आश्चर्यका कामहरू गर्नु हुन्न तर ती नियमको परिधिमा नरहेर उहाँको इच्छा भए त्यसबाट पार गरेर आफ्नो काम गर्नुहुन्छ। (जस्तै कन्या युवतीको गर्भमा येशू हुनु भनेको कुनै पनि प्राकृतिक नियमसँग मेल खाँदैन)। यस्तो खालको शिक्षा वर्तमान संसारमा विशेष गरेर धेरै महत्त्वपूर्ण छ किनभने धेरै वौद्धिक वा शैक्षिक जगतमा विज्ञानलाई नै साथमा लिएर खुलारूपमा निसङ्कोच नास्तिक र ईश्वरहिन भौतिकवादको सांसारिक धारणा विभिन्न माध्यम र दर्शनहरूबाट फैलाइरहेको छ।

`बाइबलले सिकाएको संसारको दृष्टिकोणभन्दा नास्तिक र संकुङ्चित धारणाको बारेमा सोच्नुहोस्। बाइबलले केवल प्राकृतिक संसारलाईमात्र समेत्दैन त्यो भन्दा अपार र असिमित शक्ति भएको परमेश्वरले संसार र जगत सृष्टि गर्नुभएको हो भनेर सिकाउँछ। अन्तमा आएर बाइबलले सिकाएको संसारप्रति परमेश्वरको दृष्टिकोण तर्कसङ्गत र बुद्धिमान किन छ? नास्तिक धारणासँग बाइबलको धारणा किन मेल खाँदैन?`