---
title: दश आज्ञाहरु वा परमेश्‍वरको व्यवस्था जीवनको मार्ग निर्देशक
date:  10/10/2020
---

### यस अध्यायका मूल पदहरू
व्यवस्था ६:५, व्यवस्था ३१:९-२७, रोमी ३:१९-२३, प्रकाश १२:१७, १४:१२, मर्कूस ६:२५-२७ र हिब्रू ५:८।

> <p>यस अध्यायको मूल सार पद</p>
> "तिमीले तिम्रो परमेश्वरलाई सारा हृदयले, सारा प्राण वा दिमागले र सारा बाहुबल वा शक्तिले प्रेम गर" (व्यवस्था ६:५ रूपान्तरित)।

पावलले गलातीहरूलाई जडसूत्रवाद, विधिवाद, धर्मको नाउँमा अतिवाद र मुक्ति पाउन धर्मकर्म गर्न प्रयास गर्नुपर्ने धारणा जसलाई अङ्ग्रेजीमा लिगालिजम (legalism) भनिन्छ त्यसको बारेमा चेतावनी दिँदै यो जिकिर गर्दछन्: "यदि व्यवस्था वा धर्मकर्म गरेर अनन्त जीवन दिइन्छ भने त्यहाँ व्यवस्थाद्वारा सत्य धार्मिकता हुन्थ्यो होला" (गलाती ३:२१ रूपान्तरित)। जीवन दिने कुनै व्यवस्था वा नीति भन्दा दश आज्ञासमेत परमेश्वरको व्यवस्था हुनुपर्दछ। तर हामी पापी भएको कारणले परमेश्वरको व्यवस्था वा दश आज्ञाले पनि हामीलाई अनन्त जीवन दिन सक्दैन न त वर्तमान जीवनलाई नै सार्थकता दिन सक्दछ भनेर पावलले औँल्याउँछन्। "तर धर्मशास्त्र बाइबलले सबै जना पापको परिधिभित्र छ भनेर जिकिर गर्दछ। तर विश्वास गर्नेहरूलाई येशू ख्रीष्टमाथि आस्थाद्वारा प्रतिज्ञा दिइएको छ" (गलाती ३:२२ रूपान्तरित)।

यद्यपि, यदि परमेश्वरको व्यवस्था वा दश आज्ञाहरूसमेतले गरेर पापीहरूलाई यस जीवन र अनन्त जीवन दिन सक्दैन भने व्यवस्थाको अर्थ के भयो त यदि त्यसले हामीलाई अनुग्रहको आवश्यकतालाई औँल्याइएन वा देखाइएन भने? के हाम्रा पापहरूमात्र देखाउने दश आज्ञासमेत व्यवस्थाको काम नकारात्मकमात्र हो त?

अहँ, कदापी होइन, किनभने व्यवस्थाले हामीलाई जीवनको बाटोलाई औँल्याउँछ जुन येशूमामात्र हामी पाउँछौँ। त्यसकारण, यथार्थमा सत्य वा सही शिक्षा पनि त्यही हो अर्थात् त्यसले हामीलाई अनुग्रहको जीवन, विश्वास अर्थात् आस्था र ख्रीष्टको अधिनमा रहेर उहाँका वचनहरू पालन गर्नु सिकाउँछ। इसाई शिक्षाले सोधिने स्वस्थ प्रश्नमा आधारित परमेश्वरको व्यवस्थाको भूमिका यस अध्यायमा हामी अध्ययन गर्नेछौँ। जब हामी यस अध्याय अध्ययन गर्नेछौँ तब दश आज्ञासमेत परमेश्वरको व्यवस्थाले हामीलाई मुक्ति दिन नसकेतापनि यसले विश्वास, आस्था, भक्ति, अनुग्रह र पतित मानिसलाई परमेश्वरले देखाउने प्रेमको बारेमा के सिकाउँदोरहेछ, हेरौँ।