---
title:  परमेश्वरका व्यवस्था पालन गर्नेहरूले भोग्नुपर्ने कठोर परिश्रम वा कष्ट र संघर्ष
date:  14/10/2020
---

परमेश्वरको व्यवस्था पालन गर्दा धेरै फाइदाहरू हुन्छन्। परमेश्वरले नै मानिसहरूको फलोफाप भएका प्रमाणहरू बाइबलमा छन्। जब यहोशूले इस्राएलीहरूलाई अगुवाई गर्ने क्रममा  परमेश्वरका निर्देशनहरूलाई अक्षरस वा आत्मसात् गरेर चले तब उनको सम्मुन्नती भएको थियो। बारम्बार परमेश्वरले इस्राएलीहरूलाई यो जनाऊ दिनुभएको थियो कि यदि तिनीहरूले उहाँको व्यवस्था पालन गर्यो भने तिनीहरू फस्ताउनेछन्।

`२ इतिहास ३१मा माथि व्यक्त गरेको धारणालाई ज्वलन्त उदाहरणको रूपमा प्रस्तुत गरिएको छ। राजा हेजकिया कसरी समृद्धशाली वा सफल भए भनेर त्यहाँ किटान गरिएको छ (पद २१)। तर उनको त्यो सफलताका मूल कारणहरू के थिए त भनेर ती पदहरूमा दिइएका छन्।`

१४ परमप्रभुलाई दिएका थोकहरू र अर्पण गरिएका दानहरू बाँड्न परमेश्वरको निम्ति ल्याएका राजीखुशीका भेटीहरू लेवी यिम्नाका छोरा पूर्व ढोकाका द्वारपाल कोरेको जिम्मामा थिए। १५ दलदलअनुसार ठूला-साना सङ्गी-पूजाहारीहरूलाई ठीक-ठीक हिस्सा बाँड्न पूजाहारीहरूका सहरहरूमा अदन, मिन्यामीन, येशूअ, शमायाह, अमर्याह र शकन्याहले कोरेलाई ईमानदारीसाथ सहायता गरे। १६ वंशावलीमा नाउँ लेखिएका परमप्रभुको मन्दिरमा नित्य खटिएका काम गर्ने तीन वर्ष र त्यसभन्दा बढ़ी उमेरका पुरुषहरू सबैलाई आ-आफ्ना दल र जिम्माअनुसार तिनीहरूले भाग बाँड़िदिए। १७ त्यसबाहेक वंशावलीमा आफ्ना परिवार-परिवारअनुसार नाउँ लेखिएका पूजाहारीहरू अनि बीस वर्ष र त्यसभन्दा बढ़ी उमेरका लेवीहरू सबैलाई आ-आफ्ना दल र जिम्माअनुसार तिनीहरूले भाग बाँड़िदिए। १८ यी वंशावलीका पुस्तकहरूमा नाउँ लेखिएका सारा समुदाय, तिनीहरूका पत्नी र छोराछोरीहरूसमेत, सबैलाई भाग बाँड़िएको थियो। किनभने तिनीहरूले आफू-आफूलाई विधिपूर्वक शुद्ध गर्दथे।  १९ अनि सहरहरूका छेउछाउका बस्तीहरूमा र अरू कुनै गाउँमा बस्ने हारूनका वंशका पूजाहारीहरूमध्ये हरेक पुरुषलाई अनि लेवीहरूका वंशावलीमा नाउँ लेखिएका पूजाहारीहरू सबैलाई पनि आ-आफ्नो भाग दिन विशेष मानिसहरू खटाइए।  २० हिजकियाले यहूदाभरि नै यसरी काम गरे। परमप्रभु आफ्ना परमेश्वरका दृष्टिमा जे असल, ठीक र विश्वासयोग्य थिए, ती नै तिनले गरे। २१ परमप्रभुका मन्दिरको सेवामा र आफ्ना परमेश्वरको अगुवाइ खोज्न उहाँका व्यवस्था र आज्ञाहरू मानेर गरेका सबै काममा तिनले आफ्ना परमेश्वरलाई खोजे र आफ्ना तनमनले काम गरे। अनि तिनी सफल पनि भए।"

हामी जहाँ भएतापनि वा हाम्रो शिक्षादीक्षा जहाँबाट भएपनि आज्ञाकारिताको अपरिहार्य वा आवश्यकतालाई जोड दिनुपर्दछ। हाम्रो विद्यार्थीहरू मूर्ख वा बेवकुफ  छैन। ढिलो होस् वा चाँडो होस् कतिपय मानिसहरू विश्वासीलो, बफादार, प्रेमिलो र आज्ञाकारी भएको तथ्य तिनीहरूले बुझ्नेछन्। यी गुणहरू स्व:त आउँछ भन्ने छैन तर त्यसको लागि मेहनत त गर्नुपर्छ नै। तर ती गुणहरूले हामीहरू सुसज्जित भएतापनि एउटा तितो सत्यचाहीँ तिखो भएर हामीमा रहिरहेको कुरालाई नकार्न सकिन्न। त्यो के हो भन्दा-सबैलाई कुनै न कुनै किसिमको विपत्ति, ठूलो क्षती, महाविपत्तिले चुत्न सक्दछ। परमेश्वरका आज्ञाहरूको शिरोपर गरेर चल्दा पनि ती आपदहरू आउँछन् भने किन आउँछन् त? त्यसको व्याख्या हामीले कसरी गर्ने?

यथार्थमा भन्ने हो भने त्यसको व्याख्या हामी गर्न सक्दैनौँ। हामी सबै जना पाप, दुष्ट र विनाशको निम्ति अनेकौँ आविश्कारहरू भइरहेको विश्वमा छौँ। येशू र शैतानको बीचमा भइरहेको महान द्वन्द्व वा युद्धको चपेटामा हामी सबै जना छौँ र त्यसबाट हामी कोही पनि सुरक्षित छैनौँ।

`हामी धर्मशास्त्रका विद्यार्थी, परमेश्वरका आज्ञाहरूलाई मान्ने र उहाँको मोहमा फसिरहने भएतापनि हामीले सामना गर्नुपरेका आपद, विपद, महामारी र संघर्ष किन आयो भनेर हामीमा जवाफ नभएतापनि देहायका पदहरूले त्यस मुश्किल प्रश्नको बारेमा हामीलाई के सिकाउँछ? हेर्नुहोस्, मर्कूस ६:२१-२९, अय्यूब २`

असल, निष्ठावान, विश्वासमा धनी, परमेश्वर र कुनै पनि कानुनहरूलाई शिरोपर गर्ने व्यक्तिहरूको फलिफाप सधैँ भएको छैन भन्ने कुरामा कसैको वेमत छैन। परमेश्वरलाई विश्वास गर्यो भन्दैमा र उहाँका आज्ञाहरू पालन गर्यो भन्दैमा संसारले ठानेको सफलता, फलिफाप र उन्नति परमेश्वरका जनहरूले निस्फिक्री भोगेको हुन्छ भन्ने प्रमाण विश्वको इतिहासले पेश गरेको छैन। जब हामीले आज्ञाकारिकताको महत्त्वको बारेमा सिकाउँछौँ र मानिसले खेप्नुपरेका कष्ट र दुर्दशा माथि दिएका विवरणले केही हदसम्म जवाफ दिएतापनि परमेश्वरको निष्ठा र आशामा रहँदा पनि हामी किन दु:ख पाउँछौँ भन्ने मुश्किल प्रश्न हाम्रो दिमागमा सधैँ घुमिरहेकै हुन्छ। तर बाइबलको अनुसार "सफल", "फलिफाप" वा सम्मुन्नति" भनेको के हो त? तर भजनका लेखकले व्यक्त गरेको भावनालाई सोच्नुहोस् "परमेश्वरको घरको पाले बरु म हुन्छु तर दुष्टहरूको घरमा म बस्न चाहन्न" (भजन ८४:१० रूपान्तरित)। संसारले औँल्याएको र चाहेको सफलता, फलिफाप, समृद्धि वर्तमान परिवेशमा परमेश्वरका भक्त जनहरू र उहाँका आज्ञाहरूलाई शिरोपर गरेर चल्नेहरू सधैँ उपभोग गर्नेछन् भन्ने छैन। यदि हामीले हाम्रा विद्यार्थी वा भक्तजनहरूलाई परमेश्वरलाई विश्वास गरे सबै ठीक हुन्छ, सबै रोग निको हुन्छ, जागिर पाउँछ, सफल हुन्छ, उन्नति हुन्छ वा खुशी हुन्छ भनेर सिकायौँ भने तिनीहरूलाई हामीले गलत कुरा सिकाइरहेका हुन्छौँ वा शिक्षा दिइरहेका हुन्छौँ।

`परमेश्वरप्रति निष्ठावान, आस्थावान र उहाँका आज्ञाहरू मान्नेहरूले पनि यस संसारमा दु:ख नै पाउँछन् भनेर हिब्रू ११:१३-१६ले कसरी हामीलाई बुझाउन खोज्दछ?`