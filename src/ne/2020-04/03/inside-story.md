---
title: कथा
date:  16/10/2020
---

#### चमत्कार शिशु

_निलम डारिल जोशुवा, ३४, डारियल ३९ र निशौन ३ सँग, भारत_

हाम्रो विवाह भएको दुई वर्ष भइसकेको थियो। तर हाम्रो बच्चा भएन। हामीलाई बच्चा होस् भनेर हामी ठूलो चाहना गरिरहेका थियौँ। मैले मेरो श्रीमान डारिललाई भनेँ "हाम्रो अझसम्म बच्चा भएको छैन। डाक्टरकहाँ जाऔँ र हाम्रो किन बच्चा भएन सोधौँ।" मेरो श्रीमानले बच्चा नभएको सहमति त जनाएँ तर उहाँले अस्पताल जान त्यस्तो इच्छा गर्नुभएन। जेभएतापनि मेरो अनुरोधमा हामी अस्पताल गयौँ। त्यहाँ डाक्टरलाई हामी सोध्यौँ, "म गर्भवति हुन सकेको छुइँन। तपाईँले हामीलाई सहयोग गर्नु सक्नुहुन्छ?" त्यतिकै बेला मेरो श्रीमानले मलाई हेरेर भन्नुभयो, "तिमीलाई थाहा छ, यसको बारेमा हामीले प्रार्थना गरेका छैनौँ। हामी बिवाह गरेको दुई वर्ष भयो सो सत्य हो। तर म पहिला प्रार्थना गर्छु अनि फेरि यहाँ फर्किनेछु।" डाक्टरले हामीलाई कति लामोसम्म प्रार्थना गर्नुहुन्छ भनेर सोध्नुभयो। मेरो श्रीमान डारिल पास्टर हुनुहुन्छ, एक महिना भनेर उहाँले जवाफ दिनुभयो। हामीले प्रार्थना गर्यौँ अनि पछि म गर्भवती भएँ। म अत्यन्त खुशी भएँ। म डाक्टरकहाँ गएँ र मभित्र भएको बच्चाको बारेमा उहाँसँग सोधेँ। म गर्भवती भएको उनले सहमति जनाउनुभयो तर त्यो बच्चा धेरै सानो देखिएकोले अलिकति सशङ्कित भएको व्यक्त गर्नुभयो। "तर चिन्ता नगर्नु। राम्रो खाना खानु बच्चा ठीक हुनेछ" आश्वास्त पार्दै डाक्टरले मलाई भन्नुभयो। म नियमितरूपमा डाक्टरकहाँ गएर चेकअप गरेँ। पाँच महिनापछि डाक्टरले मलाई भन्नुभयो कि म भित्र भएको बच्चा ठूलो भइरहेको देखिन्दैन। म र मेरो श्रीमान डारिल चिन्तित भयौँ। "तर चिन्ता नगर्नुहोस्। म केही औषधी दिन्छु। त्यसले बच्चाको वजन ठूलो बनाउनेछ। अर्को पल्ट डाक्टरकहाँ जाँदा मलाई जोख्दा मेरो वजन त ठूलो भएको थियो तर बच्चाचाहीँ जस्ताको त्यस्तै। "केही हप्तापछि फर्केर आउनुहोस्" भनेर डाक्टरले हामीलाई भन्नुभयो। अर्को पल्ट अस्पताल गयौँ। एक्सरे हेर्ने डाक्टरले चिन्ता व्यक्त गर्नुभयो, "तपाईँको पेटभित्र भएको बच्चा त्यस्तो ठीक देखिन्दैन। मेरो ख्यालमा तपाईँको बच्चा बाँच्दैन होला।" तर बच्चा हेर्ने डाक्टरले अर्कै बिचार व्यक्त गर्नुभयो। त्यस डाक्टरले पनि बच्चा जिवित हुँदैन भनेर सहमति देखाइन् त्यसकारण भूणहत्या गर्न सल्लाह दिनुभयो। मेरो श्रीमान र मेरो हृदय चक्नाचुर भयो। हामीले प्रार्थना गर्यौँ। "हे प्रभु, हामी तपाईँको सेवा गरिरहेकाछौँ। अब हामी के गर्ने देखाउनुहोस्" मेरो श्रीमानले प्रार्थना गर्नुभयो। डारिलले उहाँको जुम्ल्याहा भाइलाई फोन गर्नुभयो। उनी भारतको अर्कै ठाउँमा बच्चाको डाक्टर भएर काम  गर्दथे। अर्को अस्पतालमा जान उनले सल्लाह दिए। अनि अर्को अस्पतालमा हामी गयौँ। त्यहाँ डाक्टरले केही जाँचहरू गर्नुभयो। "तपाईँको बच्चा त मलाई ठीकै जस्तो लाग्छ। हेरौँ तपाईँ कतिपसम्म त्यसलाई पेटमा बोक्न सक्नुहुन्छ" उनले भन्नुभयो। "बाँच्ने सम्भावना कतिको छ?" मेरो श्रीमानले सोध्नुभयो। डाक्टरले जवाफ दिनुभयो, "तपाईँ पास्टर हुनुहुन्छ। तपाईँ प्रार्थनामा विश्वास गर्नुहुन्छ। प्रार्थना गर्नुहोस्। परमेश्वरको हातमा शक्ति छ।" म अस्पतालमा भर्ना भएँ। त्यहाँ नर्सले प्रत्येक घन्टा पेटको बच्चालाई छामिन्। त्यस रात भर्खरको नयाँ डाक्टर आउनुभयो र हामीकहाँ आएर भन्नुभयो "तपाईँहरू त एकदम खुशी दम्पति भएको देख्नुहुन्छ। किन चिन्ता गर्नुभएको?" हामीले हाम्रो बच्चाको बारेमा कुरा गर्यौँ। उनी पनि गैर इसाई परिवारमा जन्मेका थिए र येशूलाई ग्रहण गरेको सुनाउनुभयो। "के तपाईँको निम्ति म प्रार्थना गर्न सक्छु?" उहाँले सोध्नुभयो। शिर नुहाएर उहाँले यो प्रार्थना गर्नुभयो "यदि तपाईँले सूर्यलाई रोक्न सक्नुहुन्छ भने यस पास्टरको परिवारको निम्ति आश्चर्य काम गरिदिनुहोस्।" उहाँको प्रार्थनाले हामीलाई यो विश्वस्त तुल्यायो कि परमेश्वरले केही न केही गर्नुहुनेछ। दुई  दिनपछि डाक्टर आएर चिन्तित स्वरमा भन्नुभयो "पेटको बच्चा धेरै सानो छ र उसको बाँच्ने सम्भावना कम छ। तैपनि चिन्ता नगर्नुहोस्। हामीले सकेसम्म उसलाई बचाउन कोशिश गर्नेछौँ।"

साबथको बिहान बच्चा जन्मियो। उसको वचन केवल ६८० ग्राममात्र थियो। तर जब बच्चा रोयो डाक्टर खुशी भयो र उसलाई भेन्टिलेटरमा राखियो। के आश्वासन हामीलाई दिने उनलाई थाहा भएन तर "हामीले सकेसम्म बचाउन खोजिरहेका छौँ" उनले भन्नुभयो। नजिकको चिकित्सा कलेजका एडभेन्टिस्ट विद्यार्थीहरू साबथको दिउँसो पख आए हाम्रो निम्ति भजन गाए। हामी अत्यन्तै खुशी भयौँ। यस बालक छोरालाई बचाउन परमेश्वरले सबै थोक गर्नुहुनेछ भनेर हामीले उहाँमाथि भरोसा राख्यौँ। सानो बच्चालाई धेरै ट्युबहरू घुसाएको हेर्न गार्हो थियो। हामीले उसलाई छुन सक्दैनथ्यौँ। हामी केवल प्रार्थना र भजनमात्र गाउन सक्थ्यौँ। "चिन्ता नगर्नु। परमेश्वरले स्याहार्नुहुनेछ" भन्नै मेरो श्रीमान र मैले प्रार्थना गरेँ। तीन दिनपछि बच्चाको वजन ६०० ग्राममा झर्यो। बच्चालाई बचाउन गर्न लागेको  शल्यक्रियाको निम्ति डाक्टर चिन्तित थिए। आगन्तुक एडभेन्टिस्ट डाक्टरसँग प्रार्थना गर्न अनुरोध गर्यौँ। "प्रभु, मानवीय हिसाबले यो बच्चा बाँच्छ कि बाँच्दैन मलाई थाहा छैन। तर तपाईँ अचम्म काम गर्नुहुने परमेश्वर हुनुहुन्छ। यदि तपाईँको इच्छा भए रोगसँग लड्न वजन बढाउनुहोस्। यो बालक सबैको निम्ति गवाही होउन्" भनेर डाक्टरले प्रार्थना गर्नुभयो। भोलिपल्ट बच्चाको वचन १० ग्रामले बढ्यो। हरेक दिन त्यो बच्चाको वजन बढ्दै  गयो। तीन महिनापछि जब त्यो वच्चाको वजन १.६ किलोग्राम भयो तब डाक्टरले यो घोषणा गर्नुभयो "बच्चा घर जान सक्छ। तपाईँको यो सानो बच्चा धेरै दिनसम्म अस्पतालमा बस्यो। अब घर जान तयार होला भनेर म सोच्छु।" बच्चा जीवितै भएकोमा अर्को डाक्टर अचम्म माने। "यो तपाईहरूको प्रार्थनाको फल हो। परमेश्वर साँच्चिक्कै जीवित परमेश्वर हुनुहुन्छ" उनले भन्नुभयो।

त्यस बालकलाई हामीले नेशम भनेर नाउँ दियौँ। हिब्रू भाषामा "आश्चर्य" हो। हामी यो आशा गर्छौँ कि ऊ अचम्म तरिकाले जिएको हो। उसलाई पास्टरी कामको निम्ति हामीले समर्पित गर्यौँ। भजन १५०:६ले भन्छ, "सास हुने सबैले परमेश्वरको प्रशंसा गरोस्" (रूपान्तरित)। प्रत्येक सास नेशुमले लिन्छ त्यसले परमेश्वरको गवाही दिन्छ। परमेश्वरको जय होस्।