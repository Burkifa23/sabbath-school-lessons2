---
title:  येशू ख्रीष्ट हाम्रो अनुकरणीय उदाहरण
date:  15/10/2020
---

परमेश्वरको पुत्र येशू ख्रीष्ट मानिसको चोला लिएर आउनुहुँदा उहाँले पिताका आज्ञाहरूलाई शिद्धरूपमा पालन गर्नुभएको थियो। परमेश्वरको व्यवस्था वा दश आज्ञालाई शिद्धरूपमा अक्षरस पालन गर्नुभएको थियव। उहाँ केवल हाम्रो बदलिमा मर्न आउनुभएको कारणलेमात्र होइन समस्त मानव जातको निम्ति अनुकरणीय उदाहरण हुन पनि आउनुभएको थियो।

`प्रभु येशू आफ्नो जीवनकालभरि परमेश्वर पिताकोमात्र नभएर आफ्नै पृथ्वीका बुबा र आमाका आज्ञाहरूलाई पूर्णरूपमा पालन गर्नुभएको थियो भनेर देहायका पदहरूले हामीलाई कसरी सिकाउँदछ? हेर्नुहोस्, लूका २:५१,५२, फिलिप्पी २:८, हिब्रू ५:७-९?`

यस मामिलामा यूहन्नाले अत्यन्तै उच्चस्तरमा व्यक्त गरेको भने पनि हुन्छ: "जसले आफू येशूको साथमा छु भनेर दावी गर्छ भने जसरी येशू हिँड्नुभयो त्यसरी नै त्यो व्यक्ति हिँड्नु आवश्यक छ" (१ यूहन्ना २:६ रूपान्तरित)। जब हामीहरूको नजर यस संसारमा आउनुभएको येशूको जीवन र सेवाकार्यमा केन्द्रीभूत गर्छौँ तब पिताको आज्ञाकारी हुनुभएकोले येशूले पितालाई कसरी खुशी पार्नुभयो भनेर बुझ्न सक्दछौँ। ख्रीष्टले भविष्यवाणीमात्र पूरा गर्नुभएन उहाँले आफ्नो जिन्दगीभरि परमेश्वरको व्यवस्थालाई उचाल्नुभएको थियो।

जसरी परमेश्वरले मोशालाई उहाँको व्यवस्था लेख भनेर अर्हाउनुभएको थियो ताकि यो गवाहीको निम्ति होस्, येशू ख्रीष्टले परमेश्वरको व्यवस्थालाई कसरी पालन गर्नुपर्छ भनेर प्रेरितहरू, चेलाहरू, पापीहरू र सन्तहरूको सामु साकार पार्नुभएको थियो अर्थात् सबैको निम्ति आज्ञा पालनको अनुकरणीय उदाहरण हुनुभएको थियो। हामीले धर्म कमाउनु विधिविधान पालन गर्ने भनेर मनमा नराखी येशू ख्रीष्ट आफै हाड र छालाको मानवरूप लिनुभएर कसरी आज्ञाकारी हुने भनेर देखाउनुभएको थियो।

हामी पनि शिक्षक भएको हैशियतले वा येशूका भक्त भएको हैशियतले हाम्रा विद्यार्थी तथा अरू मानिसहरूको सामु येशूको जस्तै अनुकरणीय उदाहरण बनेर उहाँले कसरी पिताको आज्ञाकारी पुत्र हुनुभयो त्यसरी नै हामी पनि हुनुपर्छ भन्ने आत्मसात् किन नगर्ने?

"कतिपय इसाई हुँ भनेर दावी गर्नेहरूले परमेश्वरको व्यवस्था पालन गरेर उहाँप्रति हाम्रो कर्तव्य पालन गर्नु आवश्यकता छैन भनेर सिकाउँछन्। यस्तो खालको विश्वास विश्वासै होइन तर यो अनुमानित र अनधिकृत व्यवहार वा परमेश्वरले अनुमोदन नगर्नुभएको कदम हो। "विश्वासद्वारा अनुग्रहले तिमीहरू मुक्ति पाउँछौँ" भनेर पावलले भन्छन् भने (एफिसी २:८) याकूबले भन्छ "विश्वास गरेको छु तर त्यसलाई देखाउने कुनै काम गर्दैन भने त्यो मुर्दा विश्वास हो" (याकूब २:१७)। यस संसारमा आउनुभन्दा अघि येशूले भन्नुभएको थियो, "हे मेरा परमेश्वर तपाईँको इच्छा पालन गर्न म रमाउँछु, हो, तपाईँको व्यवस्था मेरो हृदयमा छ" (भजन ४०:८)। उहाँ स्वर्गमा उचालिनुभन्दा ठीक अघि भन्नुभयो "मैले मेरा पिताका आज्ञाहरू पालन गरेँ र उहाँको प्रेममा गाँसिएर बसेको छु" (यूहन्ना १५:१० रूपान्तरित)। धर्मशास्त्र बाइबलले खुलस्त गरेर भन्दछ "यदि हामीले उहाँका आज्ञाहरूलाई पालन गर्यौँ भने उहाँलाई हामी चिन्छौँ भनेर दावी गर्न सक्षम् हुन्छौँ...जो मानिस येशूमा गाँसिएर बसेको छु भनेर दावी गर्छ जसरी येशू हिँड्नुभयो त्यो मानिस त्यसरी नै हिँड्नुपर्छ।" (१ यूहन्ना २:३-६ रूपान्तरित)।"-एलेन जी ह्वाइट, स्टेप्स टु क्राइस्ट, पृ. ६१बाट रूपान्तरित।

`तपाईँले तपाईँको जीवनको सबै क्षेत्रहरूमा कसरी येशूको उदाहरणलाई पछ्याउन प्रयास गर्नसक्नुहुन्छ जसले गर्दा अरूको निम्ति तपाईँ असल शिक्षक हुनुहुनेछ। सबैमा प्रचलित धारणा "तपाईँको कामले तपाईँको भनाईभन्दा ठूलो स्वरले बोल्छ" भन्ने कुरालाई कसरी सम्झिराख्ने?`