---
title:  परमेश्वरलाई प्रेम गर्नु, भय मान्नु वा उहाँमाथि अगाढ श्रद्धा राख्नु
date:  11/10/2020
---

नयाँ पिँढीहरूको सामु मोशाले दिएका अन्तिम वचनहरू व्यवस्थाको पुस्तकमा समावेश भएको छ। ती नयाँ पिँढी इस्राएलीहरू प्रतिज्ञा गरिएको देशमा अन्तमा भित्रिनेवालाहरू थिए। तर तिनीहरू त्यस देशमा जानुभन्दा अघि मोशाले तिनीहरूलाई केही स्पष्ट वचनहरू र निर्देशनहरू दिँदछन्।

`परमेश्वरको भय मान्नु भनेको के रहेछ भनेर मोशाले व्यवस्था ३१:९-१३मा`

जब परमेश्वरले इस्राएलीहरूलाई आफ्नो व्यवस्था जुन तरिकाहरू अपनाएर दिनुभयो तब त्यसमा उहाँको उद्देश्य थियो। उहाँले सक्दो सबै प्रावधानहरू अपनाउनुभएको थियो ताकि उहाँका व्यवस्थाहरू इस्राएलका सन्तानहरूले नबिर्सुन। यथार्थमा, परमेश्वर सहनशील शिक्षक हुनुहुन्छ। उहाँ सदाशयी र धैर्यवान परमेश्वर हुनुहुन्छ। उहाँले सिकाउनुहुन्छ र आफ्ना सन्देशहरू आफ्ना जनहरूले दिमागमा राखिछोडुन र त्यसको पालन गरुन् भनेर उहाँले बारम्बार दोहोर्याउनुहुन्छ। आफ्नो सन्देश मानिसहरू समक्ष पुर्याउन् भनेर उहाँले अगमवक्ताहरू र उहाँका सेवकहरूलाई उहाँले प्रयोग गर्नुहुन्छ। उहाँले यो प्रक्रिया एक पटकमात्र होइन, फेरि फेरि पनि दोहोर्याएर अपनाउनुभएको थियो। पुराना करारका कतिपय लेखहरू के उहाँका जनहरूले तिनीहरूसमक्ष उहाँले राख्नुभएको सही, असल र उचित जीवनपद्धति वा शैली अपनाउन सिकाउन खोज्नुभएको होइन र? त्यो भन्दा अरू के छ र?

भविष्यका पिँढीहरूले व्यवस्था सिक्नुपर्नेमा मोशाले दिएको जोडलाई ख्याल गर्नुहोस्। परमेश्वरको व्यवस्था सिक्न मोशाले तिनीहरूलाई दुई चरणहरू दिँदछन्। पहिलो चरणमा इस्राएलीहरूले परमेश्वरको व्यवस्था सुन्नुपर्दछ वा श्रुतिबाट एक अर्कोलाई सुनाउनुपर्दछ। अनि दोस्रो चरणमा तिनीहरूले उहाँको भय मान्न वा श्रद्धा गर्न सिक्नुपर्दछ  (व्यवस्था ३१:१३)।

पहिले तिनीहरूले सुन्नुपर्दछ अनि तिनीहरूले परमेश्वरको भय मान्नु वा उहाँप्रति श्रद्धा राख्न सिक्नुपर्दछ। त्यसको अर्थ व्यवस्थाको बारेमा थाहा पाएर स्वत परमेश्वरको भय मान्नु होइन। परमेश्वरको भय मान्नु वा उहाँमाथि श्रद्धा राख्नु वा उहाँको उपस्थितिको अनुभव गर्नु भनेको के हो त्यसको प्रक्रिया मानिसहरूले सिक्नै पर्दछ। ज्ञान र भय एक प्रक्रिया हो भनेर मोशाले यहाँ भन्न खोजेको छ। परमेश्वरसँगको सम्बन्धमा उहाँको व्यवस्था जानेर उहाँसँग डर मान्नु भन्ने होइन। अर्थात्, उहाँको व्यवस्था नजान्दा त्यसको परिणाम तुरन्तै नकारात्मक हुन्छ भन्नु होइन।

तर "परमेश्वरको भय मान्नु नै" भनेको के हो त? के उहाँको नाउँ सुन्नेवित्तिक्कै थरथर काँप्नु हो त? के परमेश्वरले आफ्ना भक्त जनहरूलाई यो भन्नुभएको छैन र? "तिमीले परमेश्वरलाई आफ्नो सबै हृदयले, सारा दिमाग वा प्राणले र शक्ति अर्थात् बाहुबलले प्रेम गर्नु भनेको छैन र?" (व्यवस्था ६:५ रूपान्तरित)। यो भनेको के हो भनेर बुझ्न शायद हामीले असल बाबु र आमाको बीचमा बालकको सम्बन्धलाई हेर्नु जरुरी छ। असल बाबु वा आमाले आफ्नो बालकलाई प्रेम देखाउँछन् र हेरचाह गर्छन्। तिनीहरूले आफ्ना बालकलाई प्रेम वा माया गरेकै कारणले तिनीहरूले के भनेको छ सो तिनीहरूले मान्न जरुरी बालकले ठान्दछ। यदि बालकले गल्ती गर्यो भने आफूले माया गरेको छोरालाई बाबु र आमाले उसलाई ठिक ठाउँमा ल्याउन स्वभाविकैले उसलाई हप्काउँछन्। हो, त्यस्तै गरेर हामीले पनि परमेश्वरलाई प्रेम गर्नुपर्छ र उहाँको भय मान्नुपर्दछ वा उहाँको वचनलाई पालन गरेर उहाँलाई सम्मान गर्नुपर्दछ। ती दुई चाल एक आपसमा बाझिन्दैन। जति हामीले परमेश्वरको बारेमा सिक्दछौँ त्यति हामीले उहाँलाई प्रेम गर्न थाल्दछौँ किनभने उहाँ कतिको असल वा राम्रो रहेछ भनेर हामीले बुझ्दछौँ। फेरि त्यसै समयमा जति हामीले परमेश्वरको बारेमा सिक्छौँ त्यति उहाँको भय मान्न पुग्दछौँ वा उहाँप्रति अगाढ श्रद्धा राख्न पुग्दछौँ किनभने उहाँ कतिको पापरहित,  पवित्र र धर्मी हुनुहुन्छ भनेर हामी सिकेका हुन्छौँ र उहाँको स्वभावको बिपरित हामी कतिको पापी र अधर्मी भनेर हामी बुझ्दछौँ। अनि यो पनि हामी निश्कर्षमा पुग्दछौँ कि हामीले गरेको कुनै धर्मकर्मबाट होइन उहाँको अनुग्रहले मात्र हामी नाश भएका छैनौँ।

`परमेश्वरलाई प्रेम गर्नु र त्यसैवखत उहाँको भय मान्नु भनेको के हो भनेर तपाईँले कसरी बुझ्नुहुन्छ?`