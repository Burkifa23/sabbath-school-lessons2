---
title:  कि तिम्रो उन्नती होस्
date:  13/10/2020
---

परमेश्वरको व्यवस्था सुन्दा र पालन गर्दा मानिसहरूलाई कस्तो फाइदा वा हित भएको थियो भन्ने विवरण बाइबलभरि फैलिएको हामी पाउँछौँ।

`यहोशू १:७-९ पढ्नुहोस्। परमेश्वरले यहोशूलाई के भनिरहनुभएको छ? के त्यहाँ उल्लेख गरिएका नीतिहरू केवल यहोशू वा पौराणिक इस्राएलीहरूको निम्तिमात्र लागु हुन्छ कि हामीलाई पनि?`

जब कनान देशमा यहोशू पस्छन् तब परमेश्वरले यहोशूलाई भन्नुहुन्छ "बलियो होऊ र धेरै साहसिलो होऊ ताकि मेरो सेवक मोशाले तिमीलाई दिएको आज्ञा अनुसार व्यवस्था लेखिएको सबै नीतिहरू तिमीले पालन गर्न सकोस्। दायाँ र बायाँबाट नफर्किनु। यदि त्यस व्यवस्था अनुसार तिमीले चल्यौँ भने तिमी जहाँ गएपनि तिम्रो फलिफाप हुनेछ" (यहोशू १:७ रूपान्तरित)।

समुन्नति नै परमेश्वरको आज्ञा मान्नुको परिणाम वा उत्पादन हो भन्ने धारणा आजको विश्वले सफलताको निम्ति चलेको नीतिको विपरित देखिन्छ। आज धेरै मानिसहरूले सफलता भन्नुनै नयाँ नयाँ कुराहरू पत्ता लगाउनु वा आविश्कार गर्न, सृजनात्मक हुनु र आफ्नो खुट्टामा आफै उभिन सक्नु हो भनेर प्रचारवाजी गर्दछन्। हुन पनि कुनै पति कारखानाले सफलता हासिल गर्न चाहन्छ भने त्यसको निम्ति असाधारण दिमाग र प्रतिभा चाहिन्छ। कतिपय समयमा त त्यसमा जोखिम पनि व्यहोर्नुपर्ने हुन्छ।

तर परमेश्वरको नजरमा सफलता, सम्मुन्नतिको निम्ति अर्कै स्रोतमा भरपर्नुपर्छ।

`परमेश्वरको व्यवस्थाको उपादेयिता, आवश्यकता र त्यसलाई पालन गर्नुपर्ने अपरिहार्यता वा चाहिने नीति भनेर देहायका पदहरूले हामीलाई के भनिरहेका छन्र हो परमेश्वरको व्यवस्था पालन गरेर  हामी मुक्ति त पाउँदैनौँ तैपनि त्यसलाई पालन गर्नु किन महत्त्वपूर्ण छ? हेर्नुहोस्, प्रकाश १२:१७, प्रकाश १४:१२, रोमी १:५, रोमी १६:२६, र याकूब २:८-१८`

पुरानो करार होस्, नयाँ करार होस्, पुरानो नियम होस् वा नयाँ नियम होस्-यदि हामी बाइबललाई विश्वास गर्ने इसाईहरू हौँ भने हामीलाई परमेश्वरको व्यवस्थालाई पालन गर्न र त्यसलाई कायमा राख्न आह्वान गरिएको छ। परमेश्वरको व्यवस्था वा दश आज्ञाहरूको उल्लघन गर्नु नै पाप हो भनेर हामीले स्पष्ट पारेको छ। परमेश्वरको व्यवस्थालाई वेवास्ता गर्दा वा त्यसको अस्तित्वलाई स्वीकार नगर्दा दु:ख, पिडा, कष्ट, आतङ्क र अनन्त मृत्युलाई हामी निम्त्याइरहेकाछौँ। पापको परिणाम, परमेश्वरको व्यवस्थाको उल्लङ्घन गर्दा ल्याइने नतिजालाई हामीममध्ये कसलाई थाहा छैन र वा हामी आफैले पनि भोगेका छैनन्? जसरी यदि पौराणिक इस्राएलले परमेश्वरको व्यवस्थालाई पालन गरियो भने तिनीहरूको उन्नति वा फलिफाप हुन्थ्यो (तिनीहरूलाई परमेश्वरको अनुग्रहको पनि आवश्यकता त थियो नै), आज पनि त्यो नीतिबाट हामी अछुतो छैन वा व्यवस्थालाई वेवास्ता गर्ने अधिकार हामीलाई दिइएको छैन। त्यसकारण इसाई शिक्षाको एक प्रमुख वा केन्द्रित विषयबस्तु परमेश्वरको व्यवस्था पालन गर्नु पनी सिकाउनु जरुरी ठान्नुपर्दछ। परमेश्वरको अनुग्रहद्वारा र विश्वासद्वारा कसरी जीउने भन्ने पाठ परमेश्वरको व्यवस्थालाई आत्मसात् गर्दा सिक्दछौँ।

`पापको परिणामको बारेमा तपाईँको आफ्नै अनुभव के हो? तपाईँले त्यसबाट के सिक्नुभयो जसले गर्दा त्यही गल्ती अरूले पनि नदोहोर्याउन् भनेर सिक्न सकोस्?`