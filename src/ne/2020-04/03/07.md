---
title:  थप जानकारी
date:  16/10/2020
---

"सृष्टि र मुक्तिको आधार नै प्रेम भएकोले सही शिक्षाको आधार पनि प्रेम नै हुनुपर्छ। परमेश्वरले हाम्रो जीवनलाई आदर्श बाटोमा लान दिनुभएको व्यवस्था वा दश आज्ञाले यो पुष्टि गर्दछ। सबभन्दा पहिलो र महान् आज्ञा हो 'तिमीले तिम्रा परमेश्वरलाई सारा हृदय, सारा आत्मा, सारा दिमाग र सारा बाहुबल प्रेम गर।' लूका १०:२७। अनन्तको सर्वज्ञानी परमेश्वरलाई हाम्रो सारा बाहुबलले, दिमाग र हृदयले प्रेम गर्नुभनेकै हामीहुनुपर्ने सबै शक्तिको उच्चस्तरमा निर्माण गर्नु हो। यसको अर्थ हाम्रो पूरै जीवनमा-शारीरिक, मानसिक र आत्मिक-परमेश्वरको स्वरुपलाई पुनर्स्थापना गर्नु हो।

"त्यसरी नै पहिलो आज्ञाको जस्तै दोस्रो आज्ञा-'तिम्रो छिमेकीलाई तिमीले आफूलाई जस्तै प्रेम गर' मत्ती २२:३९ हो। प्रेमको व्यवस्थाले हाम्रो शरीरलाई हिफाजत गर्न वा स्वस्थ राख्न अर्हाउँछ भने हाम्रो दिमाग र आत्माले परमेश्वर र हाम्रा मित्र मानवको सेवा गर्न आह्वान गर्दछ। जब सेवागर्ने बानी हामी बसाल्छौँ तब त्यसले गर्दा हामी आफैले सबभन्दा ठूलो आशिषको अनुभव गर्दछौँ। सबै खालको चरित्रको सही निर्माणको जग नै निश्वार्थीपना हो। निश्वार्थी सेवाले हाम्रो जीवनको प्रत्येक पक्षको उच्च संस्कारको विकाश हुन्छ। अनि झन झन अघि बढ्दै परमेश्वरको स्वभावमा सहभागी हुनसक्छौँ। हामी स्वर्गको निम्ति योग्य हुन्छौँ किनभने हाम्रो हृदयमा स्वर्गलाई सजाइराखेकाछौँ।"-एलेन जी ह्वाइट, एजुकेशन पृ. १६बाट रूपान्तरित।

**चिन्तनमनन**

`अ. 	पौराणिक इस्राएलले जस्तै हामीले पनि परमेश्वरलाई प्रेम गर्नुपर्छ र उहाँको भय अर्थात् श्रद्धा गर्नुपर्छ (मत्ती २२:३७,प्रकाश १४:७)। परमेश्वरलाई प्रेम गर्नु र उहाँमाथि श्रद्धा राख्नु भनेको के हो? ती दुई आज्ञाहरू एक आपसमा किन बाझिएको हुँदैन?`

`आ.   	नियममा बनाउनु र कुन आदर्श चरित्र वा मापदण्डमा हिँड्नुमा के फरक छ? तपाईँको आफ्नै अनुभवले के एडभेन्टिस्ट चर्चले मानिसहरूलाई यसरी हिँड्नुपर्छ र हिँड्नुहुन्न भनेर उच्च मापदण्ड बनाउन धेरै चासो देखाउँछ कि एडभेन्टिस्ट समाजलाई एकताको शुत्रमा राख्न नीतिनिर्देशन बनाउँछ? आफ्नो लागि, परिवारको लागि र चर्चको लागि उच्च आदर्श जीवन बसालेर अनुकरणीय उदाहरण हुनुपर्छ भनेर धर्मशास्त्र बाइबलले के भन्दछ?`

`इ. 	परमेश्वरको व्यवस्था पालन गर्नुको महत्त्वपूर्णताको साथै आज्ञा पालन गरेर मुक्ति पाउने होइन भन्ने धारणालाई कसरी संतुलितमा राख्ने?`

`ई. 	भजनसंग्रह ११९ पढ्नुहोस्। त्यहाँ आज्ञाकारिता, स्वतन्त्रता, विधिविधान, नियमहरू र परमेश्वरका आदेशहरूको बारेमा कति पल्ट उल्लेख गरेका छन्? ती विषयबस्तुहरूले भजन ११९को लेखकले हामीलाई के भन्न खोजिरहेका छन्?`