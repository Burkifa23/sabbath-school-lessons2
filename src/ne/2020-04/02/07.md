---
title:  थप जानकारी
date:  09/10/2020
---

एलेन जी ह्वाइटद्वारा लिखित एजुकेशन पुस्तको देहायका अध्यायहरू पढनुहोस्: पृ. २७५-२८५को "प्रिपरेशन", पृ. २८३-२८६को "कोअपरेशन" र पृ. २८७-२९७को "डिसिप्लिन।"

"आफ्ना बालबालिकालाई सुरुदेखि र पछिसम्म तालिम दिने कामको जिम्मेवारी बाबुको पनि हो र आमाको पनि हो भन्ने ठान्नु जरुरी छ। आफ्ना बालबालिकाहरूलाई सिकाउने कुरामा दुवै बाबुआमा होशियारी हुनुपर्छ र के सिकाउने भन्ने कुरामा दुवैले पूरा तयार गर्नुपर्छ। यस मामिलालाई दुवै बाबु र आमाले अत्यावश्यक ठान्नुपर्दछ। बाबु र आमा हुने जिम्मेवारी सम्हाल्नुभन्दा पहिले पुरुष र महिलाले शारीरिक विकाशको बारेमा जानकारी हुनुपर्छ...मानसिक विकाश र नैतिक तालिमको नीतिहरू पनि तिनीहरूले बुझ्नु पर्दछ।"-एलेन जी ह्वाइट, एजुकेशन, पृ. २७६बाट रूपान्तरित।

"एक आपसमा सहयोग गरेर चल्ने काम बाबु र आमाले घरेलु जीवनमै देखाएर सुरु गर्नुपर्दछ। आफ्ना छोराछोरीहरूलाई हुर्काउने जिम्मेवारी दुवै बाबुआमा एक भएर जुत्नुपर्दछ। छोराछोरीहरू पाएपछि हुर्काउने जिम्मेवारी दुवैको हो। तिनीहरू निरन्तररूपमा एक भएर आफ्ना बालबालिकालाई हुर्काउने प्रयास गर्नुपर्दछ। बाबुआमाले आफूहरूलाई परमेश्वरमा समर्पण गरोस् र एक आपसलाई सम्हाल्न उहाँसँग सहयोग मागोस्।...जब बाबुआमाले आफ्ना छोराछोरीहरूलाई सिकाउँछन् र तालिम दिन्छन् त्यस्ता बाबुआमाले स्कूलका शिक्षकहरूको आलोचना कमै गर्छन्। आफ्ना छोराछोरीहरूलाई हुर्काउन र सिकाउन जिम्मेवारी बोकेका स्कूल वा शैक्षिक संस्थालाई सम्मान गर्न र त्यसका नीतिहरूलाई सकेसम्म उचाल्ने जिम्मेवारी बाबुआमाको पनि हो भन्ने बुझ्नु जरुरी छ किनभने दुवै बाबुआमा र स्कूल वा शैक्षिक संस्थाले छोराछोरीहरूको हितको निम्ति काम गरिरहेको हुन्छन्। स्कूल वा शैक्षिक संस्थाले आफ्नो नीतिहरू विद्यार्थीहरूको हितको निम्ति कार्यान्वन गर्ने भएकोले बाबुआमाबाट ती नीतिहरूलाई आफ्ना छोराछोरीहरूको सामु समर्थन गर्न स्कूल वा शैक्षिक संस्थाको न्यायपूर्ण माग हो।"-एलेन जी ह्वाइट, एजुकेशन, पृ. २८३बाट रूपान्तरित।

**चिन्तनमनन**

`अ.  	हामीसँग छोराछोरीहरू होस् वा नहोस् हामी जो भएतापनि वा जहाँ भएतापनि कुनै न कुनैरुपमा घरेलु वातावरणमा रहन्छौँ। हामी सबैले एक आपसमा कुनै न कुनै किसिमले अन्तर्क्रिया गर्दछौँ वा पारस्परिक सम्बन्ध राख्दछौँ। यस अध्यायमा तपाईँले के सिक्नुभयो जसले गर्दा तपाईँ जहाँ भएतापनि कसैसँग पारस्परिक सम्बन्ध राख्दा वा गवाही दिँदा कस्तो व्यवहार गर्नुपर्छ?`

`आ.  	शिक्षा पाउनु असल हो भनेर हामी सबैले ठान्छौँ। (शिक्षा आर्जन गर्नबाट कसले विरोध गर्दछ र?)। तर शिक्षा सधैँ असल हुन्छ र? शिक्षा पाउनेको नाउँमा वा ज्ञान आर्जन गर्ने नाउँमा त्यस्तो कस्तो शिक्षा होला जसले मानिसलाई भ्रष्ट बनाउँछ र खराब काम गर्न उक्साउँछ? कुनै पनि शिक्षा, विज्ञान वा आविश्कारहरू जसले मानिसलाई बिगार्न वा ध्वस्त बनाउँछ त्यो आम मानिसको हित बिपरित हुन्छ। त्यो शिक्षाको नकारात्मक पक्ष हो। तर ती नकारात्मक उदाहरणहरूबाट हामीले के सिक्न सक्छौँ जसले हाम्रो शिक्षालाई असल बनाउन परिणत गर्न सक्छौँ?`

`इ.  	चौथो बुँदामा हामीले अध्ययन गर्यौँ कि परमेश्वरले हामीलाई आत्मनिर्णयको पवित्र स्वतन्त्रता हामीलाई सुम्पिनुभएको छ। ढिलो वा चाँडो, हाम्रा छोराछोरीहरू जब हुर्कन्छन् र ठूलो हुन्छन् तब तिनीहरूले परमेश्वरको बारेमा सानैदेखि सिकेका ज्ञानहरूलाई मानेर उहाँको बाटोमा हिँड्ने किन नहिँड्ने निर्णय तिनीहरू आफैले गर्नुपर्ने हुन्छ। त्यसकारण सबै बाबुआमा वा जोसुकै किन नहोस् जब सुसमाचार सुनाइन्छ परमेश्वरले दिनुभएको आत्मनिर्णयको स्वतन्त्रताको निर्णायक सत्यतालाई हामीले किन दिमागमा राखिराख्नुपर्छ?`