---
title:  येशूका बालककाल
date:  05/10/2020
---

येशूको बालककालको बारेमा बाइबलले अत्यन्त थोरैमात्र बताउँछ। उहाँले आफ्नो सेवाकार्य सुरू गर्नुभन्दा अघिको युवा अवस्था पनि प्रायजसो रहस्यमय नै छ। तर केही हदसम्म येशूका सांसारिक बुबा र आमाको बारेमा केही न केही हामीलाई जानकारी दिइएको छ। मरियम र युशूफको बारेमा हामीले केही सिक्न सक्यौँ भने येशूको बालककाल र उहाँको सुरुको शिक्षादीक्षाको बारेमा जान्न मद्दत मिल्दछ।

`देहायका पदहरूले मरियम र युशूफको बारेमा हामीलाई के सिकाउँछ जसले गर्दा येशूले प्रारम्भिक शिक्षादीक्षा उहाँकै आमाबाबुबाट पाएका थिए भनेर केही हदसम्म देखाउँछ?`

`लूका १:२६-३८, र मत्ती १:१८-२५`

माथीका पदहरूले यो बताउँछ कि दुवै मरियम र युशूफ यहूदी धर्मका पक्का विश्वासीहरू थिए। परमेश्वरको व्यवस्था र आज्ञाहरूको नीति अनुसार चल्न तिनीहरू खोज्दथे। अनि जब स्वर्गदूत तिनीहरूकहाँ आए र तिनीहरूमा के हुनेछ भनेर बताए तब तिनीहरूले उहाँले भनेकै बमोजिम काम गरेका थिए।

"कुनै पनि सांसारिक र धार्मिक सिनिगग स्कूलमा  बालक येशूले शिक्षादीक्षा पाउनुभएको थिएन। उहाँकी आमा नै उहाँको प्रथम मानवीय शिक्षिका थिइन्। उनकै मुखारबाट र भविष्यवक्ताले लेखेका मुठ्ठाहरूबाट स्वर्गका बस्तुहरूको बारेमा उहाँले सिक्नुभएको थियो। जुन बचनहरू इस्राएलको मोशालाई उहाँले बोल्नुभएको थियो अब उहाँले आफ्नी आमाको पाऊमुनी बसेर सिक्नुभएको थियो। जब उनी बालककलाबाट युवा अवस्थामा बढ्नुभयो तब उहाँले तत्कालिन धर्मगुरु रब्बीहरूका स्कूलहरूमा गएर सिक्न खोज्नुभएन। अरू कुनै मानवीय स्रोतहरूबाट उहाँले शिक्षादीक्षा लिनु आवश्यक थिएन, किनभने परमेश्वर आफैले उहाँलाई सिकाउनुहुन्थ्यो।"-एलेन जी ह्वाइट, द डिजाएर अभ एजेज्, पृ.७०बाट रूपान्तरित।

तत्कालिन इस्राएलमा उल्लेखनीय, असल र धार्मिक गुरुहरू नभएको होइन। तर लूका २:४१-५० पढ्नुहोस्: "41 उहाँका आमा-बुबा निस्तारचाड़मा प्रतिवर्ष यरूशलेम जाने गर्थे। 42 जब येशू बाह्र वर्षका हुनुभयो, तब उहाँहरू चाड़को रीतिअनुसार यरूशलेममा जानुभयो। 43 चाड़का दिन सिद्धिएपछि तिनीहरू फर्कदा बालक येशू यरूशलेममै रहनुभयो। योचाहिँ उहाँका आमा-बुबाले थाहा पाएनन्। 44 उहाँ यात्रीहरूको दलमा हुनुहुन्छ भनी ठानेर तिनीहरू एक दिनको बाटो गए। उहाँलाई तिनीहरूले नातेदार र चिनाजानाहरूका बीचमा खोजे, 45 तर नभेट्टाउँदा तिनीहरू उहाँलाई खोज्दै फेरि यरूशलेममा फर्के। 46 तीन दिनपछि तिनीहरूले उहाँलाई मन्दिरमा शिक्षकहरूका बीचमा बसेर तिनीहरूका कुरा सुन्दै तिनीहरूलाई प्रश्न गरिरहनुभएको भेट्टाए। 47 सुन्नेहरू सबै उहाँको समझ-शक्ति र उहाँका उत्तरहरूमा छक्क पर्दथे। 48 उहाँलाई देखेर उहाँका आमा-बुबा चकित भए, र उहाँकी आमाले भनिन्, “छोरो, तिमीले हामीलाई यो के गरेको? हेर, तिम्रा बुबा र म हैरान भएर तिमीलाई खोजिरहेका थियौं।”  49 उहाँले तिनीहरूलाई भन्नुभयो, “तपाईंहरूले मलाई किन खोज्नुभएको? के म आफ्ना पिताको घरमा हुनुपर्छ भन्ने तपाईंहरूलाई थाहा थिएन?” 50 तर उहाँले तिनीहरूलाई भन्नुभएको कुरा तिनीहरूले बुझेनन्।" यस बृतान्तले येशूका आमाबाबुहरूलाई उहाँहरूका छोरोको बारेमा कतिपय कुराहरू बुझेका थिएनन् भनेर देखाउँछ किनकी  उहाँमा भएका ज्ञान र बुद्धि परमेश्वर आफैबाट पाउनुभएको थियो।

`माथि एलेन जी ह्वाइटले व्यक्त गर्नुभएको येशूका शिक्षकहरूको बारेमा फेरि पढ्नुहोस्। येशू ख्रीष्ट आफैले बोल्नुभएको वचनले आफ्नी आमाबाट उहाँले के सिक्नुभएको थियो भन्ने कुरालाई हाम्रो दिमागमा कसरी घुसार्ने? हामी पतित, पाप र अन्धकारको संसारमा रहनेहरूले त्यसको प्रत्यत्तर कसरी दिने?`