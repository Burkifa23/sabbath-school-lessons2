---
title: परिवार
date:  03/10/2020
---

### यस अध्यायका मूल पदहरू
उत्पत्ति ३:१-१५,२ कोरन्थी ४:६, लूका १:२६-३८, मत्ती १:१८-२४, एफिसी ४:१५, १ यूहन्ना ३:१८ र व्यवस्था ६

> <p>यस अध्यायको मूल सार पद</p>
> "मेरो छोरो, तिम्रो बाबुको अर्ती र शिक्षालाई सुन् र तिम्रो आमाले दिएकी व्यवस्था वा नीतिलाई पालन गर्न नभूल।" ( हितोपदेश १:८ रूपान्तरित)।

मानव जाति भएको हैशियतले हामी सधैँ केही न केही जहिले पनि सिकिरहेका हुन्छौँ। आखिरमा भन्नै पर्दा हाम्रो जीवन आफै पनि स्कूल हो।

"इस्राएलमा परमेश्वरप्रति बफादार हुने जनहरूको सुरुदेखि नै युवा युवतीहरूलाई शिक्षादीक्षा दिने काममा तिनीहरूले धेरै जोड दिएका थिए। बच्चादेखि बालककालसम्मदेखि नै मानिसप्रति परमेश्वरको हित, माया, उहाँको महानता, विशेष गरेर उहाँको व्यवस्थामा प्रकट गरिएको उहाँको महिमा र इस्राएलको इतिहास सिकाउनुपर्छ भनेर परमेश्वरले निर्देशन दिनुभएको थियो। भजन, प्रार्थना र धर्मशास्त्र बाइबलबाट पाठहरू ताजा दिमागले लिन सक्ने गरेर सिकाउनुपर्दछ। परमेश्वरको व्यवस्थाले उहाँको चरित्रलाई देखाउँछ भनेर बाबुआमाले आफ्ना छोराछोरीहरूलाई सिकाउनुपर्छ। जब तिनीहरूको हृदयमा परमेश्वरको व्यवस्थाका नीतिहरू सजाएर राख्दछन् तब तिनीहरूको दिमाग र मनमा परमेश्वरको स्वरुपको छाप बसिरहन्छन्। धेरैजसो सिक्षादीक्षा श्रुती अर्थात् लिखित नभएर मुखले बोलेर सिकाइन्थ्यो। तर युवाहरूले हिब्रू भाषाका लेखहरू पनि पढ्न सिक्दथे र तिनीहरूले अध्ययन गर्न पुरानो करारका मुठ्ठाहरू पनि तिनीहरूको अध्ययनको निम्ति उपलब्ध हुन्थ्यो।"-एलेन जी ह्वाइट, द डिजाएर अभ एजेज्, पृ. ६९बाट रूपान्तरित।

प्रायजसो मानव इतिहासमा शिक्षादीक्षाहरू घरमा नै सिकाइन्थ्यो। विशेष गरेर बच्चा व बालककालमा मूल सिक्ने कुराहरू घरकै आमाबाबुहरूले सिकाइन्थ्यो। हाम्रो परिवारको स्थिति जस्तोसुकै भएतापनि परिवारमा हुने शिक्षाको बारेमा बाइबलले के सिकाउँछ र वर्तमान युगमा बाइबलमा दिएका शिक्षा नीतिहरू हामी कसरी लागु गर्नसक्छौँ भनेर यस अध्यायमा हामी नियाल्नेछौँ।