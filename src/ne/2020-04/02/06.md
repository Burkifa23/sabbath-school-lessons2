---
title:  तिमीहरू विर्सेला
date:  08/10/2020
---

प्रतिज्ञा गरिएको देशमा भित्रिनुभन्दा अघि मोशाले इस्राएलीहरूलाई परमेश्वरले तिनीहरूलाई कसरी अचम्म तरिकाले अगुवाइ गर्नुभयो भनेर याद दिलाएका थिए। परमेश्वरले तिनीहरूको निम्ति के गर्नुभयो सो नबिर्सन तिनीहरूलाई बारम्बार सम्झाएका थिए। परमेश्वरले तिनीहरूलाई के गर्नुभयो सो नबिर्सन उनले बारम्बार अर्ति दिएका थिए। यथार्थमा भन्ने हो भने व्यवस्थाको पुस्तक मोशाको अन्तिम इच्छापत्र वा करार भनेपनि हुन्छ। हजारौँ वर्ष अघि बर्तमान हाम्रो जीवन, संस्कार समाज र परिस्थितिभन्दा अत्यन्तै फरक भएतापनि त्यस पुस्तकमा लेखिएका नीतिहरू हाम्रो जीवनमा पनि कार्यान्वन गर्नु हाम्रो निम्ति भलो हुन्छ भन्ने कुरा बुझ्नु जरुरी छ।

`व्यवस्था ६ अध्याय पढ्नुहोस्। त्यसमा हामीलाई धेरै कुराहरू सिकाइएको छ, जस्तै: इसाई शिक्षाका नीतिहरू कस्तो हुनुपर्दछ? हाम्रा सन्तानलाईमात्र होइन परमेश्वर र उहाँको महान् मुक्तिको कामको बारेमा थाहा नपाउनेलाई सिकाउँदा हामीले सिकाउने विषयवस्तुको केन्द्रविन्दु के हुनुपर्दछ? परमेश्वरको नीतिनिर्देशन अनुसार नचल्दा कस्तो हानी हामीलाई हुनसक्छ भनेर कस्ता चेतावनीहरू त्यहाँ उल्लेख गरिएका छन्?`

परमेश्वरले उहाँका जनहरूको निम्ति कस्तो अचम्मको कामहरू गरिरहनुभएको छ सो तिनीहरूका छोराछोरीहरूलाई मूल विषयबस्तुको रूपमा तिनीहरूले सिकाउन मोशाले अर्हाएका थिए। साथै, तिनीहरूको निम्ति परमेश्वरले जुन सबै कामहरू गर्नुभयो सो नबिर्सन पनि चेतावनी उनले दिएका थिए। हुनत, यदि छोराछोरीहरूको जीवनमा बाइबलका शिक्षादीक्षाहरू समावेश गर्नु छ भने तिनीहरूले ती शिक्षादीक्षाहरूको बारेमा पर्याप्त ज्ञान हुनुपर्छ, तिनीहरूलाई आफ्नै जीवनमा लागु गराउन सक्नुपर्छ र तिनीहरूले आफ्ना छोराछोरीहरूलाई सिकाउन तिनीहरूसँग समय बिताउन तयार हुनुपर्छ। यो मामिलामा आफूहरू जिम्मेवार भएको बाबुआमाहरूले सम्झनुपर्दछ र त्यसको निम्ति आफूहरूलाई कसरी व्यवस्थापन गर्ने सो जिम्मेवार लिनुपर्दछ।

"बालकको प्रथम् शिक्षक आमा हो। बालक छिटोछिटो बढ्छन् र त्यसबेला जे देख्छन्, सुन्छन् त्यो तिनीहरूको दिमागमा जिन्दगीभर कोरिएको हुन्छ। आफ्नो बालकको दिमागमा के राख्न चाहन्छ त्यो राख्ने कामको ठूलो अभिभारा आमाकै हातमा हुन्छ।"-एलेन जी ह्वाइट, एजुकेशन, पृ. २७५बाट रूपान्तरित।

बाबुआमाले परमेश्वरका प्रतिज्ञाहरू र प्रेम सिकाउने समय अत्यन्तै संवेदनशील र महत्त्वपूर्ण समय हो। परमेश्वरको ज्ञान र प्रतिज्ञाहरू व्यक्तिगतरूपमा आफ्ना छोराछोरीहरूलाई सिकाउने नियमित बानी बसाल्न सकियो भने त्यसले तत्काल तपाईँको परिवारलाईमात्र होइन आउने पिँढीहरूलाई पनि प्रभाव पार्न सक्दछ।

`यो पद फेरि पढ्नुहोस्: "ती तिमीहरूले आफ्ना छोराछोरीहरूलाई होशियारीसाथ सिकाओ। घरमा बस्दा, बाटोमा हिँड्दा, ढल्केर सुत्दा र उठ्दा तिनको चर्चा गर।" व्यवस्था ६:७। यहाँ के भन्न खोजिरहेको छ? हाम्रा छोराछोरीहरूको निम्तिमात्र होइन हामीहरूकै जीवनमा त्यहाँ लेखिएको अर्तिले परमेश्वरको अस्तित्वको वास्तविकतालाई कसरी निर्णात्मक चरणमा हामीलाई राख्दछ?`