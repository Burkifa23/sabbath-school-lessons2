---
title:  हाम्रो प्रथम् परिवार
date:  04/10/2020
---

यथार्थमा भन्ने हो भने मानव इतिहासको सुरूमा कस्तो खालको पारिवारिक शिक्षा चलेको थियो भनेर बाइबलको सुरूमा उल्लेख गरिएको छैन। तर जे भएतापनि पारिवारिक बनावटभित्रै शिक्षादीक्षा चलेको थियो भनेर हामी ठोकुवा गरेर भन्न सक्छौँ।

"अदनको बगैँचामा चलेको शैक्षिक पद्धतिको केन्द्रविन्दु परिवार थियो र पठनपाठन प्रणालीको स्थापना परिवारको हितको निम्ति भएको थियो। लूका ३:३८मा आदमलाई परमेश्वरको पुत्र भनेर कहलाइएको छ। तिनीहरूको परमेश्वर पिताबाट उच्च परमेश्वरका सन्तानहरूले शिक्षादीक्षा पाएका थिए। साँच्चिक्कै भनौँ भने तिनीहरूको स्कूल भन्नु नै परिवार थियो।"-एलेन जी ह्वाइट, एजुकेशन, पृ. ३३बाट रूपान्तरित।

सुरुमा सिकाइएको विषयबस्तु के थियो भनेर हामीले ठ्याक्कै भन्न सक्दैनौँ। तर सुरुमा परमेश्वरको सृष्टिका अचम्म सृजनाहरू सिकाइएको हुनुपर्छ भने पाप आएपछि मुक्तिको योजना थपिएको हुनुपर्छ।

`आफ्ना छोराछोरीहरूलाई देहायका विषयबस्तुहरू किन समावेश भएको हुनुपर्छ भनेर तलका बाइबलका अंशहरूले हामीलाई सिकाउँछ? हेर्नुहोस् उत्पत्ति १, २, २ कोरन्थी ४:६, लूका १०:२७, गलाती ३:११, र प्रकाश २२:१२`

"जुन शिक्षा प्रणाली संसारको सुरुमा स्थापना भएको थियो त्यही प्रणाली संसारको जीवनभरि नमुनाको रुपमा लागु हुनुपर्दछ। अदनमा स्थापना भएको नमुना स्कूलका नीतिहरू वा विषयवस्तुहरू के हुनुपर्छ भनेर हाम्रो प्रथम् पूर्खाको घरपरिवारले चित्रण गर्दछ।" एलेन जी ह्वाइट, एजुकेशन, पृ. २०बाट रूपान्तरित।

सही वा सत्य इसाई शिक्षा भनेको परिवारलाई शिक्षादीक्षा दिने समर्पणता र प्रतिवद्धता हुनुपर्छ। परिवारका सदस्यहरूलाई परमेश्वरको वचनबाट दिनुपर्ने सिद्धान्त वा आत्मिक ज्ञानहरू, नीतिनिर्देशनहरू सिकाउने, सङ्गति गर्ने, सुसमाचार प्रचार गर्ने र सेवा गर्ने जस्ता विषयवस्तुहरू हुनुपर्दछ। परमेश्वरका प्रेम र प्रतिज्ञाहरू सिकाउने प्रथम संस्था नै तपाईँको घर परिवार हुनुपर्दछ। येशू ख्रीष्ट तिनीहरूको प्रभु, मुक्तिदाता र साथी भनेर छोराछोरीहरूलाई सिकाउने वा चिनाउने प्रथम् स्कूल नै घर हो। परमेश्वरको वचन वा धर्मशास्त्र बाइबललाई अत्यन्तै उच्चस्तरमा राख्ने ठाउँ नै घरपरिवार हो। स्वर्गमा रहनुहुने हाम्रो परमेश्वर पिता कस्तो हुनुहुन्छ भने स्वस्थ सम्बन्धद्वारा प्रतिबिम्ब गर्ने ठाउँ वा आदर्श स्थान नै घरपरिवार हो।

दुवै कैयन र हाविलले परमेश्वरको सामु भेटीहरू ल्याएको उत्पत्ति ४:१-४मा हामी पढ्छौँ। त्यसले गर्दा तिनीहरूले मुक्तिको योजनाको बारेमा पारिवारिक शिक्षामा तिनीहरूले सिकेकै हुनुपर्दछ भनेर हामी अनुमान गर्न सक्छौँ। तर कैयनको चर्तिकलाले के देखाउँछ भने असल वा सही शिक्षा कसैले सिकियो भने त्यसलाई सिक्नेले आत्मसात् वा त्यस अनुसार चल्नेपर्छ भन्ने छैन भन्ने तथ्यमा पनि हामी सजग हुनुपर्छ।

`तपाईँको घरेलु परिस्थिति जस्तोसुकै भएतापनि तपाईँ रहेको घरमा सत्यलाई सिकाउने र त्यस अनुसार जिउने वातावरण तपाईँले कसरी सृजना गर्न सक्नुहुन्छ?`