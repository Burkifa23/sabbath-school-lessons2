---
title:  बुबाआमाका भूमिका
date:  07/10/2020
---

"बुबा हो, आफ्ना छोराछोरीलाई रीस नउठाओ, तर तिनीहरूलाई प्रभुको अनुशासन र शिक्षामा हुर्काओ।", "बुबा हो, आफ्ना छोराछोरीहरूलाई रीस नउठाओ, नत्रता तिनीहरू निराश हुनेछन्।" कलस्सी ३:२१ र "उच्च चरित्र भएकी पत्नी कसले पाउन सक्छ? तिनी मानिकभन्दा पनि अति नै बढ़ी मूल्यकी हुन्छिन्।" हितोपदेश ३१:१०।

(कतिपय समाजमा बाबु आमा हुनु हलुकारुपमा लिन्छन्। छोराछोरीहरू पाउँछन् त समाज र संस्कार यस्तै हो भनेर न त बाबुले न त आमाले तिनीहरू जन्माउनु भनेको गम्भिर विषय ठान्दछन्)। तर बाबुआमामा ठूलो र गम्भिर जिम्मेवारी हुन्छन्। नि:सन्देह, परिवारको मूल बाबु हो। चर्च, स्कूल, समाज र देशको निम्ति पूर्व प्राथमिक वा शिशुशाला घरपरिवार हो। यदि बाबु कमजोर छ, आफ्नो जिम्मेवारी बहन गर्न चाहन्दैन, असक्षम छ, बाबु हुन सुहाउँदैन वा परिवारलाई थिचोमिचो गर्ने प्रवृत्तिले ग्रस्त छ भने परिवार, चर्च, स्कूल र समाजले त्यसको नतिजा नराम्रोसंग भोग्नुपर्छ। पवित्र आत्मको फल वा गुणहरू बाबुमा हुनुपर्दछ र देखाउनु पर्दछ-"प्रेम वा माया, आनन्द, शान्ति, सहनशील, भद्रपन वा कोमलता, असलपना, विश्वास, नम्रता, संयम" (गलाती ५:२२,२३)।

बाबुभन्दा अझ आमा त समाजको सबै तहमा महत्त्वपूर्ण भूमिका रहेको छ भनेर स्वीकार्नुपर्दछ। तिनीहरूको बालबालिकाको स्वभावको उचितरुपमा निर्माण गर्न र घरमा नै संयम स्वभाव र व्यक्तित्व विकाशको निर्माण गर्न आमाको भूमिका उच्च हुन्छ। कुनै पनि छोरा छोरीहरूमा आमाको प्रभाव गहिरो हुन्छ। आफ्ना छोरा छोरीहरूलाई शिक्षादीक्षा दिन दुवै बाबु र आमा मिल्नुपर्छ नत्र भने केवल आमाको भरमामात्र तिनीहरूलाई हुर्काउँदा बाबुले आमाप्रति ठूलो अन्याय गरिरहेको हुन्छ।

`देहायका पदहरूबाट बाबु र आमा वा पति र पत्नी हुने जिम्मेवारी बोकेकाहरूले के नीतिहरू सिक्न सकिन्छ? हेर्नुहोस्, एफिसी ५:२२-३०, १ कोरन्थी ११:३, २ कोरन्थी ६:१४-१८, रोमी १३:११-१४, २ पत्रुस १:३-१०, र फिलिप्पी ४:८`

बाइबलमा देखाएको अनुसार येशूको नमुना भएर र तिनीहरूको चर्चमा सदव्यवहार गरेर चल्न इसाई बाबुआमाको नैतिक जिम्मेवारी हो। परिवार र समाजमा येशूको आदर्श के हो भन्ने ज्ञान आफ्नै उदाहरणद्वारा प्रस्तुत गर्नुपर्दछ। पवित्र विवाहलाई हल्का रुपमा लिनु अत्यन्तै गैर जिम्मेवारी हो। पवित्र विवाह वा श्रीमान र श्रीमतीको बीचको सम्बन्धले आफ्नो चर्चप्रति येशूको सम्बन्ध कस्तो छ भनेर देखाउँदछ वा पवित्र परिवार येशू र चर्चको प्रतिक हो। जब बाबु र आमाले उचितरूपमा वा आदर्शरूपमा उदाहरण बनेर घरलाई परिवारलाई अगुवाइ गर्न अस्वीकार गर्छन् वा दवाउने र निरङ्कुस प्रवृत्तिले घर चलाउँछन् भने तिनीहरूले आफ्ना छोराछोरीहरूको निम्ति येशूको गलत चित्रण दिइरहेका हुन्छन्। अन्यायी, अत्याचारी, दमन गर्ने बाबुआमाले समाजमा नै परमेश्वरको चरित्रको गलत सूचना दिइरहेको हुन्छ। व्यवस्था ६:२-९मा भनिएको छ "२ सम्पूर्ण जीवनभरि परमप्रभु तिमीहरूका परमेश्वरको भय मानेर तिमीहरू र तिमीहरूका छोराछोरी र नातिनातिनाले उहाँका सबै विधि र आज्ञाहरू पालन गर्नू, कि तिमीहरूको आयु लामो होस्। ३ हे इस्राएली हो, यी सबै पालन गर, ताकि तिमीहरूको भलो होस्, र परमप्रभु तिमीहरूका पिता-पुर्खाका परमेश्वरले तिमीहरूलाई प्रतिज्ञा गर्नुभएझैँ दूध र मह बहने देशमा तिमीहरूको खूब वृद्धि पनि होस्। ४ हे इस्राएल, सुन, परमप्रभु हाम्रा परमेश्वर एउटै परमप्रभु हुनुहुन्छ। ५ तिमीहरूले परमप्रभु आफ्ना परमेश्वरलाई आफ्नो सारा हृदयले आफ्नो सारा प्राणले र आफ्नो सारा शक्तिले प्रेम गर। ६ मैले आज तिमीहरूलाई सुनाएका आज्ञाहरू आफ्नो मनमा राख। ७ ती तिमीहरूले आफ्ना छोराछोरीहरूलाई होशियारीसाथ सिकाओ। घरमा बस्दा, बाटोमा हिँड्दा, ढल्केर सुत्दा र उठ्दा तिनको चर्चा गर। ८ ती आफ्ना हातमा चिन्हको लागि कसिराख। ती तिमीहरूको निधारमा बाँधिराख। ९ ती आफ्ना घरका द्वारको चौकोस र मूल ढोकाहरूमा लेख।" अर्थात् आफ्ना छोराछोरीहरूले इमान्दारी र लगनशील भएर सिकाउन परमेश्वरले "म इसाई हुँ" भनेर दावी गर्नेहरूलाई आदेश दिनुभएको छ। हृदयदेखि नै परमेश्वरलाई प्रेम गर्न सिकाउने काम बाबुआमाको जिम्मेवारी हो। परमेश्वरप्रति कसरी पूरा समर्पित हुन, उहाँलाई कसरी श्रद्धा राख्न र कसरी प्रेमपूर्वक भक्तिभाव राख्ने भनेर बाबुआमाले सिकाउनुपर्दछ।

परमेश्वरले उहाँका जनहरूलाई कस्तो महान् कामहरू गर्नुभयो भन्ने पाठ सिकाउन विशेष निर्देशन व्यवस्था ६:७मा दिइएको छ। यदि त्यसबेलाका यहूदीहरूले आफ्ना छोराछोरीहरूलाई परमेश्वरले गर्नुभएको महान् कामहरू सिकाउने विषयहरू होला तर हामी येशूको क्रुसको पछि रहेकाहरूले त झन कस्तो महान् कथाहरू वा पाठहरू हाम्रा सन्तानलाई सिकाउन सक्छौँ होला?

स्वस्थ वातावरणमा हाम्रा छोराछोरीहरूले परमेश्वरको सत्यतालाई निरन्तररूपमा घरपरिवारमा सिकिरहनुपर्दछ। त्यसले गर्दा येशूसँगको तिनीहरूको सम्बन्धलाई सक्रिय र सृजनात्मक बनाइ राख्न तयार पार्दछ।

अन्तमा आएर, हामीले जे सिकाएतापनि वा जसरी सिकाएतापनि हामी प्रत्येकलाई परमेश्वरले आत्मनिर्णयको पवित्र बरदान दिनुभएको छ। जब हाम्रा छोराछोरीहरू हुर्कन्छन् वा ठूलो हुन्छन् र आफूहरूले निर्णय गर्न सक्ने जिम्मा लिन्छन् तब तिनीहरूले जे गरेतापनि तिनीहरू परमेश्वरप्रति जवाफदेही हुन्छन्।