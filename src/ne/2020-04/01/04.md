---
title:  चुकिएको वा वेवास्ता गरिएको सन्देश
date:  29/09/2020
---

अघिल्लो बुँदामा हामी हेर्यौँ कि परमेश्वरको स्पष्ट आदेशको बाबजुद पनि आफूले जे सिकेकी थिइन् त्यो हव्वाले वेवास्ता गरेकी थिइन्। परमेश्वरले दिनुभएको आदेशलाई उनले होइन भनेको त होइन तर उनले त्यस आदेशलाई गम्भिररुपमा उनले लिएकी थिइनन्। परमेश्वरको आदेशलाई गम्भिररुपमा नलिएको कारणले त्यसको नतिजा सबै सृष्टिमा कस्तो परेको थियो भन्ने कुरा सबैलाई थाहा छ।

यसरी जब हव्वाले सर्पसँग सामना गरिन् तब उनले परमेश्वरले भन्नभएको जस्तै ठ्याक्कै नभनेतापनि निषेध गरिएको रुखको बारेमा सर्पलाई सुनाएकी थिइन् (उत्पत्ति ३:२,३)। हामीलाई थाहा छ यो सन्देश सर्पको निम्ति कुनै नयाँ थिएन। परमेश्वरको आदेश सर्पलाई थाहा थियो र त्यसकारण हव्वाको अज्ञानताको फाइदा उठाएर त्यसलाई बँग्याउन ऊ तयार थियो।

`उत्पत्ति ३:४-६ फेरि राम्रोसँग  केलाएर हेर्नुहोस्। परमेश्वरले ठ्याक्कै भन्नुभएको सन्देशलाई अस्वीकार गर्दै सर्पले हव्वालाई के भन्यो जसले गर्दा उसले सफलता हासिल गर्यो? सर्पले के नीतिहरूमाथि फाइदा उठायो? यसमा आदम र हव्वाको सबभन्दा कमजोर पक्ष के थियो?`

जब सर्पले गलत सन्देश हव्वालाई सुनायो तब उनले परमेश्वरसँग सल्लाह माग्नुपर्थ्यो। अदनको बगैँचामा सिकेको शिक्षाको सौन्दर्यता यही थियो कि विद्यार्थीहरूले आफूलाई नजानेको र नबुझेको कुरा शक्तिशाली र सर्वज्ञानी महा गुरु परमेश्वरसँग सिधै सोध्न सकिन्थ्यो। तर सर्पको कुरा नसुनी फर्कनुको सट्टा, परमेश्वरसँग सहायता माग्नुको सट्टा हव्वाले सर्पको कुरा सुन्छिन्। हव्वाले सर्पको कुरा सुन्नको अर्थ उनले परमेश्वरको बारेमा शङ्का गरेको देखाउँछ। उहाँले के आदेश दिनुभयो त्यो उनले हल्कारुपमा लिएर सर्पकै कुरा सुन्ने निधोमा उनी गएकी थिइन्।

फेरि यस विषयमा आदम पनि अनजान थिएन। आफू कठिन परिस्थितिमा परेको आदमले महसुस गर्न पुगेका थिए। "आदमलाई थाहा थियो कि उनको सहयोगी वा श्रीमतीले परमेश्वरको आज्ञालाई तोडेकी थिइन्। परमेश्वरप्रति स्वइच्छा वा स्वविवेकले श्रद्धा राख्ने, प्रेम वा विश्वास गर्ने कि नगर्ने, उहाँप्रति बफादारी भएर बस्ने कि नबस्ने  भन्ने एउटामात्र प्रावधान वा जाँचमा हव्वा असफल भएको आदमलाई थाहा थियो। उनको दिमागमा भिषण द्वन्द्व चलेको थियो। आफूबाट अलग भएर हव्वालाई घुम्न पठाएकोले आदमले शोक त गरे। तर अव जे भयो भयो। उनी हव्वाबाट अलग हुनै पर्दछ। हव्वाको साथमा हुँदा उनी अत्यन्तै खुशी, रमाइलो र आनन्द थिए। उनी बिना आदम अब खुशी, रमाइलो र आनन्द कसरी हुने त?" –एलेन जी ह्वाइट, पाट्रियार्क एण्ड प्रोफेटस्, पृ. ५६बाट रूपान्तरित। दुर्भाग्यवस के ठीक थियो र के बेठिक थियो उनलाई थाहा भएतापनि उनले पनि गलत निर्णय गरेर हव्वासँगै पापमा होमिए।

शैतान वा सर्पले चलाखी वा धुर्त बनेर आदम र हव्वालाई फसाएको सोच्नुहोस्। "यदि तिमीहरूले यसको फल खायौ भने तिमीहरू देवताहरू जस्तै हुनेछ वा परमेश्वर जस्तै हुनेछौ" (त्यसको अर्थ हव्वालाई सर्पले बोल्दा आदम पनि नजिकै थियो भन्ने आभास् दिन्छ-अनुवादकको जिज्ञासा) भनेर तिनीहरूलाई सर्पले झुठो बोलेर धोखा दिएको थियो। तिनीहरू परमेश्वरको स्वरुपमा सृष्टि गरिएका थिए भनेर के उत्पत्ति १:२७मा भनिएको थिएन र? यस घट्नाले हामीलाई के सिकाउँछ? हामीमा परमेश्वरप्रतिको अगाढ आस्था, उहाँसँग निरन्तर सम्पर्क र उहाँको आज्ञा पालनमात्र हाम्रो आत्मिक, मानसिक र शारीरिक सुरक्षित किल्ला हो नत्र भने आदम र हव्वाले जस्तो उत्कृष्ट र उच्च शिक्षा हासिल गरेतापनि शैतान र उसका मतियारहरूले ल्याउने अनेकौँ प्रलोभन र परिक्षाको सजिलै शिकार हुनसक्छौँ।