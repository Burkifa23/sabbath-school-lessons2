---
title:  थप जानकारी
date:  02/10/2020
---

"पवित्र दम्पत्ति परमेश्वर पिताको हेरचाहमा रहेका सन्तानमात्र भएका थिएनन् तर तिनीहरूले सर्वज्ञानी सृष्टिकर्ताको शिक्षादीक्षा ग्रहण गर्ने वा सिक्ने विद्यार्थीहरू पनि थिए। स्वर्गदूतहरू तिनीहरूकहाँ आउँथे र तिनीहरूको सृष्टिकर्ता र तिनीहरूको बीचमा छलफल गर्न वा भेट्न कुनै वाधाअर्चन थिएन। जीवनको रुखको फल तिनीहरूले खान पाएकोले तिनीहरू जोशिलो र फूर्तिलो थिए। तिनीहरूको वौद्धिक क्षमता स्वर्गदूतहरूको भन्दा अलिकतिमात्र कम थियो। प्रत्यक्ष जगतका रहस्यहरू वा "सबै ज्ञानमा सिद्ध हुनुभएका परमेश्वरका अचम्म र आश्चर्यपूर्ण कामहरू" (अय्यूब ३७:१६) तिनीहरूको निम्ति कहिल्यै पनि अन्त्य नहुने अध्ययन गर्ने विषयबस्तु थियो र तिनीहरूले अत्यन्तै रमाइलो मानेर अध्ययन गर्दथे। प्रकृतिलाई संचालन गर्ने व्यवस्था वा नीतिहरू अध्ययन गर्न तिनीहरूको निम्ति खुला थिए। ती सिकाउने व्यक्ति परमेश्वर आफै हुनुहुन्थ्यो जसले सबै थोकलाई उहाँको चाहना अनुसार आकार दिनुभयो र त्यसलाई सम्हाल्नुभयो। यी विषयवस्तुहरू हामी ६ हजार वर्षसम्म अध्ययन गरिरहेका छौँ। प्रत्येक पात, फूल र रुखसँग तिनीहरूसँग सोधपूछ वा अनुसुन्धानात्मक अध्ययन गरेर जीवनको रहस्यको बारेमा तिनीहरूले जम्मा गर्दथे। प्रत्येक जीव जगतसँग जस्तै पानीमा तैरिने लिभिथान वा भयानक ठूलो ह्वेल माछादेखि लिएर साना साना किरा जुन् सूर्यको किरणले तल्काउँथ्यो आदमसँग परिचित थियो। उनले नै तिनीहरूलाई नाउँ दिएका थिए र तिनीहरू रहने ठाउँ र तिनीहरूको स्वभावको बारेमा आदमलाई थाहा थियो। हाम्रा प्रथम् पूर्खाहरूले उदाहरणकोरुपमा देहायका केही विषयबस्तुहरू अध्ययन गर्ने अवसर मिलेका थिए, जस्तै यस सारा जगतमा परमेश्वरको महिमा, अपार नक्षत्र वा जगतमा रहेका अनगिन्ति पृथ्वीहरूका चालहरू, अचम्म तरिकाले बादलहरू झुन्डिएका, आवाज र प्रकाशका रहस्यहरू र दिन र रात। परमेश्वरको नाउँ जङ्गलको प्रत्येक पातमा, पहाडका पत्थरहरूमा, चम्किने प्रत्येक ताराहरूमा, यस पृथ्वी, आकाश र हावामा लेखिएको हुन्थ्यो। जुन व्यवस्थित र तालमेल गरेर सृष्टि सम्हालिएको थियो त्यसले परमेश्वरको अनन्त ज्ञानबुद्धि र शक्तिको बारेमा बोल्दथ्यो। निरन्तररूपमा तिनीहरूले कुनै न कुनै आकर्षित विषयबस्तुलाई पत्ता लगाउँदै थिए जसले गर्दा तिनीहरूको हृदयमा परमेश्वरप्रतिको गहिरो प्रेमले भरिन्थ्यो र उहाँप्रति आभारित भएर ताजा भावनाहरू व्यक्त गर्दथे।"-एलेन जी ह्वाइट, पाट्रियार्क एण्ड प्रोफेटस्, पृ. ५०,५१बाट रूपान्तरित।

**चिन्तनमनन**

`अ. 	यदि सृष्टिको सुरुमा अध्यापन र काम भनेको परमेश्वर र उहाँको सृष्टिसँग आदानप्रदान गर्ने विषय उहाँको लक्ष्य थियो भने केही अहिले पनि उहाँको लक्ष्य वा चाहना अनुसार त्यही खालको शिक्षा पाइरहेका छौँ कि काम गरिरहेका छौँ? हाम्रा काम जुनसुकै भएतापनि हामीहरूको कामद्वारा परमेश्वरसँग कसरी परिचित हुने? ती कामहरूमा शिक्षण पेशा होस् वा अरू कुनै होस्, तलब पाएर होस् वा स्वयंसेवक भएर होस् वा परमेश्वरको सेवाकार्यमा लाग्ने होस् वा चर्चको कुनै क्षेत्रमा सम्मिलित भएर काम गर्ने आदि होस्।`

`आ.  	जुन चलाखी अपनाएर अदनको बगैँचामा शैतानले आदम र हव्वालाई फसाए त्यसले गर्दा हामी मानिसमा भएको कमजोरले हामीलाई सजिलैसँग निराश बनाउन सक्दछ। परमेश्वर आफूहरूको नजिक हुनुहुन्थ्यो भनेर आदम र हव्वालाई थाहा थियो, तैपनि तिनीहरूले सर्प वा शैतानको आदि सत्यलाई ग्रहण गरे। अहिले हामी आदम र हव्वाजस्तै परमेश्वरसँग भौतिकरुपमा नजिक छैनौँ तैपनि शैतान वा कुनै तत्वले ल्याउने प्रलोभनबाट बच्न परमेश्वरबाट हामीले शक्ति कसरी पाउने?`

`इ.  	आफूभन्दा माथिको वा अधिकारवालाहरूको कुरा मान्न किन जरुरी छ? जब अगुवा र उनका मुनी रहेको बीचमा हुनुपर्ने सम्पर्कमा बादल लाग्यो भने के हुन्छ? शासक वर्गले आफूहरूले पाएका अख्तियार वा अधिकारलाई कसरी दुरुपयोग गर्न सक्छ र त्यसको हामी कसरी सामना गर्ने?`