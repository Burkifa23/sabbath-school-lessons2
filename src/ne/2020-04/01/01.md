---
title: अदनको बगैंचामा शिक्षादीक्षा
date:  26/09/2020
---

### यस अध्यायका मूल पदहरू
उत्पत्ति २:७-२३, उत्पत्ति ३:१-६, २ पत्रुस १:३-११, २ पत्रुस २:१-१७ र हिब्रू १३:७,१७,२४।

> <p>यस अध्यायको मूल सार पद</p>
> “परमेश्वर ता हामीभन्दा अति उच्च महिमामा रहनुहुन्छ  वा उहाँको शक्तिले उहाँ  उचालिनुभएको छ उहाँले जस्तो अरूले के सिकाउन सक्छ र?" (अय्यूब 36:22 रूपान्तरित)।

प्रायजसो बाइबलका सबै पाठकहरूलाई उत्पत्ति १-३मा लेखिएको कथा थाहा हुन्छन्। ती कथाका पात्रहरूसँग पनि तिनीहरू परिचित छन्। ती पात्रहरूमा परमेश्वर, आदम, हव्वा, स्वर्गदूतहरू र सर्प। अदनको बगैचा जस्तो स्वर्गको आनन्दमय स्थानमा त्यस कथाको सेटिङ्ग वा रचिएको हो। कथा जुन क्रमवद्धरूपमा घटे त्यो तर्कपूर्ण र अर्थपूर्ण श्रृङ्खलावद्धरूपमा घटेको थियो। परमेश्वरले सृष्टि गर्नुहुन्छ। परमेश्वरले आदम र हव्वालाई शिक्षा र आदेश दिनुहुन्छ। आदम र हव्वाले पाप गर्छन्। आदम र हव्वा अदन बगैँचाबाट निश्कासन हुन्छ। यद्यपि, उत्पत्तिका प्रथम केही अध्यायहरूलाई नजिकै नियालेर अध्ययन गर्दा वा विशेष गरेर शिक्षाको दायराले हेर्दा त्यहाँका पात्रहरू, घट्ना घटिने स्थान र वातावरण र कथाबाट धेरै दिव्य वा आत्मज्ञानहरू उघारिएको हामी भेट्टाउन सक्छौँ।

"जुन शिक्षा प्रणाली वा पद्धति यस संसारको सुरूमा स्थापना गरिएको थियो त्यो प्रणाली पाप पछि पनि मानव जीवनकालभरि नमुनाको रूपमा लिनुपर्दछ। हाम्रा प्रथम् पूर्खा वा बाबुआमाको अदनको घरमा स्थापना भएको नमुना स्कूलमा पाठशाला वा स्कूलको निम्ति विभिन्न नीतिहरू प्रस्तुत गरिएका छन्। अदनको बगैँचा आदम र हव्वाको निम्ति क्लासरुम वा पढ्ने कोठा थियो, प्रकृति तिनीहरूको पाठ्यपुस्तक थियो भने तिनीहरूको गुरु परमेश्वर आफै हुनुहुन्थ्यो र मानव परिवारका प्रथम् पूर्खाहरू त्यस स्कूलका विद्यार्थीहरू थिए।"-एलेन जी ह्वाइट, एजुकेशन, पृ. २०बाट रूपान्तरित।

त्यस प्रथम् स्कूलका संस्थापक, प्रिन्सिपल वा हेडमास्टर र शिक्षक परमप्रभु परमेश्वर आफै हुनुहुन्थ्यो। तर अन्तमा, आदम र हव्वालाई आत्मनिर्णयको स्वतन्त्रता दिइएको हुनाले तिनीहरूले अर्कैलाई गुरु माने र त्यसबाट गलत शिक्षादीक्षा सिके। अनि त्यसपछि के भयो त, सुरुको शिक्षादीक्षाको बारेमा लेखिएको शिक्षा वा पठनपाठनको विवरणको पाठमा के छ जसबाट हामी सिक्न सक्छौँ? तिनीहरूको जवाफ यस अध्यायमा दिन प्रयास गरिनेछ।