---
title: कथा
date:  02/10/2020
---

#### सत्य परमेश्वरको खोजिमा

_जयशिला भेन्कटेश (३४), भारत_

बीस वर्षकी जयशिला मध्य-भारतको गाउँमा बस्दथी। उनी अत्यन्तै गरिब थिइन्। उनको डकर्मी श्रीमान भेन्केटेशले काम पाउन धेरै मेहनत गर्नुपर्दथ्यो। तिनीहरूका ४ वर्षको छोरा र २ वर्षकी छोरी थिए। जयशिला तिनीहरूलाई स्याहार्न घरमै बस्दथी आफ्नो घरमा तीनवटा देवताहरूका फोटोहरू थिए। उनले दिन दिनै ती फोटोहरूलाई ढोग्दथी। आफ्नो आँखा बन्द गर्दै भजन गाउँदै ती देवताहरूलाई पुकार्थी "आजको निम्ति हामीलाई खाना दिनुहोस्। हामीसँग पैसा छैन। कमसेकम आजको निम्ति भएपनि खान दिनुहोस्।" हरेका शुक्रबार बिहानदेखि बेलुकासम्म उनी र उनको श्रीमान ती देवताहरूलाई खुशी पार्न उपवास बस्थे र पुजा गर्दथे। तर ती देवताहरूप्रति जति भक्ति देखाएतापनि र तिनीहरूलाई पूजा गरेतापनि तिनीहरूको बिन्ति ती देवताहरूले सुनेका थिएनन्। कहिलेकाहीँ दयालु छिमेकीले केही हरियो सागपात दिन ल्याउँथ्यो। तर कतिपय समयमा त्यो परिवार भोकै हुन्थ्यो। ती देवताहरूले तिनीहरूलाई किन वास्ता गरेन होला भनेर जयशिलाले ठानिन्। तिनीहरूको बिन्ति सुन्न अरू कुनै देवताहरू होलान् कि भनि उनि खोज्न थालिन्।

एक दिन तिनीहरूको छिमेकीमा रहेको एउटा इसाई चर्चमा तिनीहरू गए। त्यस चर्चमा प्रत्येक आइतबार आराधना हुन्थ्यो। आफ्नो परिवारसहित जयशिला त्यस चर्चमा गइन्। सत्य परमेश्वरलाई उनले पाउन चाहेकी थिइन्।  केही समयपछि उनले अर्को छोरी जन्माइन्। बच्चीलाई सास फेर्न गार्हो भएको थियो। "हामीले उलाई बचाउन सक्दैनौँ" भनेर डाक्टरले भने। अनि जयशिलाले चर्चको पास्टरलाई आफ्नी छोरीको निम्ति प्रार्थना गर्न अनुरोध गरिन्। उनले येशूलाई प्रार्थना गरे र अचम्म तरिकाले त्यो बच्ची राम्रो हुन थाल्यो। आफूले सत्य परमेश्वर पाएको हो कि भनेर जयशिलाले सोच्न थालिन्। त्यसपछि जब जब उनका छोरा छोरीहरू बिरामी हुन्थे तब उनले पास्टरलाई प्रार्थनाको निम्ति बोलाउँथी। तिनीहरू निको हुन्थे र तिनीहरू अस्पतालमा कहिल्यै पनि जानुपरेन। तर एक दिन त्यस पास्टरको मृत्यु भयो। जयशिला चिन्ताले व्याकुल भइन्। उनको सबै आवश्यकताहरूको निम्ति उनी त्यस पास्टरको प्रार्थनामा भर पर्थी।

एक दिन उनका तीनै जना छोराछोरीहरू बिरामी भए र अब के गर्ने भनेर उनलाई थाहा भएन। अब कसकहाँ जाने भनेर उनी चिन्तित भइन्। उनी गएकी चर्चमा नयाँ पास्टर नियुक्ति भएको थिएन। त्यहाँ भएका दुई जना अगुवाले पास्टरी कामको लागि तँछाडमछाड गर्दै थिए। उनी आफैले येशूलाई प्रार्थना गर्न जानेकी थिइनन। उनी डराउन थालिन्। रुँदै रुँदै उनले बाइबल हातमा लिएर पढ्न प्रयास गरिन्। उनी केवल चार कक्षमामात्र पढेकि थिइन्। तैपनि उनले जसोतसो गरेर बाइबल पढ्न थालिन् र त्यहाँ लेखिएका वचनहरू बुझ्न प्रयास गर्न थालिन्। उनले बाइबलमा येशूको बारेमा लेखेको पढ्न धेरै प्रयास गरिन्। उनी पढ्दा पढ्दा येशू त शनिबार पो चर्चमा जानुहुन्थ्यो आइतबार होइन भनेर उनले पढ्दा उनी छक्क परिन्। केही समयपछि उनी आफ्नो चर्चमा गइन्। त्यसबेला नयाँ पास्टर नियुक्ति भइसकेको थियो। एक दिन पास्टरलाई उनले सोधिन् "बाइबल अनुसार शनिबार पवित्र दिन हो हामीले येशूको किन आइतबारै आराधना गर्छौँ?' त्यस्तो पढ्न लेख्न नजान्नै स्त्रीबाट त्यो प्रश्न आउँदा पास्टरले मन पराएनन्। "तिमी त शैतानको फन्दामा छौ। येशूले सबै आज्ञाहरू खारेज गर्नुभयो। त्यसकारण त्यसको चिन्ता नगर्नु" पास्टरले ठाडै जवाफ दिए। जयशिलाले होला भनेर पास्टरको कुरा सुनिन्। तर एक दिन १२ वर्षकी एक जना केटीले चर्चको प्रार्थना सङ्गतिमा दश आज्ञा कण्ठ गरेकि उनले सुनिन्। त्यस केटीले चौथौँ आज्ञा दोहोर्याएको सुनिन्, "साबथ दिन याद गर्नु र यसलाई पवित्र राख्नु" (प्रस्थान २०:८)। सबै दश आज्ञाहरू त्यस केटीले कण्ठ गरेकोले पास्टरले उनलाई श्यावास दिए। तर यदि येशूले सबै आज्ञाहरू खारेज गर्नुभयो भने ती आज्ञाहरूलाई कण्ठ गर्नु केको अर्थ भनेर  जयशिलाले सोच्न थालिन्। केही दिनपछि जयशिला पास्टरको घरमा गइन्। त्यहाँ उनले पास्टरको कोठाको भित्तामा दश आज्ञा लेखेको पोस्टर झुण्ड्याइ राखेकी देखिन्। अब त उनी झन अलमलमा परिन्। यदि आज्ञाको औचित्य नै छैन भने पास्टरले नै त्यो दश आज्ञाको पोस्टर आफ्नो कोठाको पर्खालमा किन झुण्ड्यायो होला भनेर  सोच्न थालिन्। अनि जीवनको पहिलो पल्ट उनले येशूसँग प्रार्थना गरिन्, "प्रभु येशू मलाई सत्य देखाउनुहोस्।"

त्यस रात उनले एउटा सपना देखिन्। सपनामा आफू दौडमा भाग लिइरहेकी थिइन् र अचानक कसैले उनलाई रोकेको थियो। अनि उनी बिउँझिइन्। त्यो दौडमा दौड सिध्याउन नै नपाइ उनलाई कसले रोक्यो भन्ने कुरामा उनलाई रिस उठेको थियो। सुत्न नसक्दा उनले प्रार्थना गरिन्, "प्रभु येशू, म दौड प्रतियोगितामा भाग लिइरहेको थिएँ। अब मलाई थाहा भएन कहाँ जाने। मलाई बाटो देखाइदिनुहोस्।" त्यो सपना देखेको केही दिनपछि उनकहाँ एक जना आफन्त भेट्न आयो। उसलाई उनले सात वर्ष सम्म भेटेको थिएन। आफूले त्यस चर्चको सदस्य हो जसले साबथ समेत गरेर सबै दश आज्ञाहरू पालन गर्छन्।

आज, जयशिला र उनको श्रीमान विश्वासिलो सेभेन्थ-डे एडभेन्टस्ट भएका छन्। तिनीहरूले आफ्नै गाउँको नयाँ घरमा हरेक साबथ आराधनाको कार्यक्रम चलाउँछन्। ती परिवार पहिलाको जस्तै गरिब छैनन्। केही समय अघि उनको घरेल चर्चमा गाउँका १५ जनाले येशूलाई आफ्ना हृदयहरू दिएका छन्।

परमेश्वरले आफूलाई कुन बाटो जाने भनेर देखाउनुभएको थियो भनेर जयशिलाले विश्वास गर्छिन्।

(यस त्रैमासिकको भेटीको उब्रिएको केही भाग जयशिलाको गाउँको नजिकमा रहेको बङ्गलोरमा दुई वटा चर्चहरू स्थापना सहयोग मिल्नेछ)।

-लेखकः आन्द्र्यु मेकचेस्नी