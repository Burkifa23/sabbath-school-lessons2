---
title:  हित खोज्ने अगुवा वा अधिकारिक व्यक्तिको आदेशलाई पालना नगर्ने वा हेला गर्ने
date:  01/10/2020
---

कतिपय कक्षा कोठा वा पाठशालामा भर्ना भएका विद्यार्थीहरू स्वाभाविकैरुपमा विद्यार्थी वा सिक्ने खुबी भएका हुन्छन्। अत्यन्तै उच्च नम्बर पाउन वा क्लासमा अघिल्लो स्थान पाउन तिनीहरू जाँचको बेलामामात्र रातभरि बत्ती बालेर पढ्ने खालका हुन्छन् किनकि कक्षामा नै सिकिरहेको बेलामा तिनीहरू ध्यान पूर्वक सुन्दछन् र जे सुने वा सिके भित्री हृयददेखि पचाइ रहेका हुन्छन्। तिनीहरूले जे सिकिरहेका हुन्छन् त्यसमा तिनीहरू अडिग भइरहेका हुन्छन् र दिमागमा गाढिरहेका हुन्छन्। तर २ पत्रुस १ र २ अध्यायहरूले भन्दछन् कि यदि हामी येशूमा शिक्षा हासिल गरिरहेका हुन्छौँ भने शिक्षा पाउने समान अवसरमा सहभागी भइरहेकामात्रै हुँदैनौँ तर उहाँमा समर्पित जीवन पनि बिताइरहेका हुन्छौँ।

जसरी २ पत्रुस १मा हामीलाई उत्साह दिने र हौशला दिने खालका वचनहरू दिएका छन् भने २ पत्रुस २मा हामीलाई गम्भिर चेतावनी पनि दिएको छ। २ पत्रुस २ चाहीँ २ पत्रुस १को बिपरित छ।

`२ पत्रुस २ विशेष गरेर १-१७ पढ्नुहोस्। यहाँ पत्रुसले अत्यन्तै प्रभावकारी वा शक्तिशाली र दोष दिने खालका शब्दहरू ती देखावटी इसाई हुँ भनेर दावी गर्नेहरूलाई लक्षित गरेको पाउँछौँ। फेरि यस्तै तिखो वा धारिलो निन्दा र भन्डाफोर गर्ने चेतावनीहरूको बीचमा पनि महान् आशाको प्रतिज्ञाको किरण चम्किरहेको हामी पाउँछौँ।`

हाकिमको वा अधिकारवाला अवहेलना वा कुरा नमान्नेहरूलाई पद १०मा पत्रुसले औँल्याएको हेर्नुहोस्। यो केवल त्यस समयका मानिसहरूलाईमात्र लक्षित गरेको होइन अहिलेका मानिसहरूको वास्तविकताको पनि भन्डाफोर गरिएको छ। हामी चर्च भएको हैशियतले हामी भन्दा माथिको सरोकारवालाहरू वा अधिकार भएकाहरूसँग मिलिजुली काम गर्नु आवश्यक ठान्नुपर्छ। ( यस विषयमा पावलले पनि हिब्रूको पुस्तकको १३ अध्यायको पद ७, १७ र २४मा यसरी व्यक्त गर्दछन्: "7 आफ्ना अगुवाहरूको सम्झना राख, जसले परमेश्वरको वचन तिमीहरूलाई सुनाए। तिनीहरूका जीवनको परिणामलाई ध्यान देओ, र तिनीहरूका विश्वासको अनुकरण गर।... 17 तिमीहरूका अगुवाहरूको आज्ञापालन गर, र तिनीहरूका अधीनमा बस। किनकि लेखा दिनुपर्छ भन्ने कुरा जानेर नै तिनीहरूले तिमीहरूका प्राणको हेरचाह गर्छन्। यो काम तिनीहरूले आनन्दसाथ गरून्। दु:ख मानेर होइन, नत्रता त्यसबाट तिमीहरूलाई कुनै लाभ हुँदैन।... 24 तिमीहरूका सबै अगुवाहरू र सबै सन्तहरूलाई अभिवादन देओ।"

हाम्रा अगुवा वा हामीलाई हेरचाह गर्नेहरूको कुरा सुनेर तिनीहरूका वचनहरू पालन गर्नुपर्दछ भनेर पत्रुस र पावलले जिकिर गर्दछन्। तर ती अगुवाहरू अरूमाथि प्रभुत्व जमाउन पायो वा रजाईँ गर्न पायो भनेर अहङ्कार वा फूर्तिले फुल्ने खालका हुने खालका नभएर आफूहरू पनि कमसेकम तिनीहरूको अगुवा वा स्वामी प्रभु येशू ख्रीष्टप्रति बफादारी हुनुपर्दछ वा उहाँमाथिको विश्वासमा अडिग हुनु पर्दछ।

पत्रुसले कठोर निन्दा गरिरहेकै बेलामा त्यसको बिपरित सकारात्मक वचनहरू पनि हाम्रो माझमा राख्दछन्।  धर्म वा कुनै नाउँमा मानिसहरूलाई धोखा दिने र खराब प्रवृति हुन निर्णय गर्ने मानिसहरूलाई तिनीहरूकै पापमा तिनीहरूलाई परमेश्वरले डुवाउनुहुनेछ भन्ने वचनप्रति पत्रुस जिकिर गर्दछन् भने परमेश्वरको भक्तिमा लाग्ने, असल र ईस्वरीय स्वभाव भएका मानिसहरूलाई कसरी उद्धार गर्ने भन्ने कुरा उहाँलाई थाहा छ भनेर उनी बताउँछन् (२ पत्रुस २:९)। यस वचनलाई मध्यनजर राख्दा इसाई शिक्षाको एक प्रमुख भाग के हो भनेर हामीले जान्नपर्ने जरुरी देखिन्छ। हामीले इसाई शिक्षादिक्षा पाएपछि शैतानले ल्याउने अनेकौँ प्रलोभनबाट जोगिएर बस्नेमात्र नभएर ती प्रलोभन, परिक्षा, पासोबाट परमेश्वरले हामीलाई विभिन्न तरिकाहरूद्वारा उद्धार गर्नुहुन्छ भन्ने कुरा सिक्दछौँ । त्यो मात्र होइन, गोप्य वा रहस्यमय तरिकाले धर्मका खोल ओडेर मानिसहरूलाई शोषण गर्ने, फसाउने र ध्वस्त गर्नेबाट (२ पत्रुस २:१) पनि सुरक्षित भएर बस्न त्यस सत्य इसाई शिक्षादीक्षाले सहयोग। हाम्रा अगुवा, हाकिम वा हामीमाथि रेखदेख गर्न अधिकार पाएकाहरूको अवहेलना गर्नु वा विद्रोह गर्नु भनेको पत्रुसबाट निन्दा पाउनुमात्र होइन सत्य इसाई शिक्षामा हामीमाथि शासन गर्ने मानिसहरूको (हिब्रू १३:७) बारेमा उचित तथा ठीकसँग बुझ्न र तिनीहरूमाथि समर्पित भएर आज्ञाकारी कसरी बन्नु भन्ने विषय पनि समावेश हुनुपर्दछ।

आदम र हव्वाले सरासर परमेश्वरलाई हेला गरे वा उहाँको अधिकारलाई ठुक्राउने प्रवृत्तिमा तिनीहरू चलेका थिए भनेर हामीले हाकाहाकी भन्नु नसकेतापनि अन्तमा गएर तिनीहरूले परमेश्वरको आदेश वा नियमलाई उल्लङ्घन गर्न तिनीहरूले रोजेका थिए भनेर हामी भन्न सक्छौँ। तिनीहरूले परमेश्वरको आज्ञा नमान्ने कदम किन धेरै नराम्रो थियो भन्दा तिनीहरू परमेश्वरको प्रभुत्व, अधिकार र स्वामित्वको विरुद्धमा सरासर खडा भएका थिए। परमेश्वर जसले तिनीहरूको हित खोज्नुभएको थियो र तिनीहरूको निम्ति कति असल काम गर्नुभएको थियो र तिनीहरूकै हितको निम्ति दिनुभएको आदेशलाई ठाडो उल्लङ्घन गरेका थिए।

`अगुवा, शासकवर्ग वा हामीलाई रेखदेख गर्न जिम्मा लगाइएको व्यक्तिको बारेमा सोच्नुहोस। चर्चको मामिलामामात्र होइन, हाम्रो परिवार समाज र देशको परिप्रेक्ष्यमा पनि सोच्नुहोस्। अगुवाले उचित वा ठीकसँग आफ्नो अधिकार प्रयोग गर्नु र त्यसमा उचितरुपमा प्रतिवद्धता जनाउँदै उसको आज्ञा पालन गर्नु किन महत्त्वपूर्ण छ?`