---
title:  सत्य वा सही इसाई शिक्षा
date:  22/11/2020
---

एक जना यहूदी रब्बी वा गुरुले एउटा कक्षामा युवाहरूलाई सिकाउँदै थिए। त्यसबेला कतिपय विद्यार्थीहरूको आँखा निदाउँदै थियो। उनले अचानक सबैको दिमाग जगाउन एउटा प्रश्न गरे: "बाबुहरू हो, रात अन्त्य भएको र दिन सुरू भएको कुन् मानिसलाई थाहा हुन्छ?"

धेरै विद्यार्थीहरू उत्सुकतासाथ आआफ्ना हातहरू उठाए। "रब्बी, के अलिबको रुख र अन्जिर अर्थात् भोटेदाखको बीचमा फरक भएको देखाउन सकेदेखि हो?" एक जनाले सोध्यो। "अहँ" रब्बीले जवाफ दियो। अर्कोले हात उठाएर सोध्यो, "रब्बी, के भेँडा र बाख्राको बीचमा फरक भएको भन्न सकेपछि हो?" विभिन्न सवाल जवाफ पछि रब्बीले आफ्नो जवाफ दिए, "बाबुहरू हो, रात बित्यो र दिन सुरू भयो भनेर त्यसबेला कसैलाई थाहा हुन्छ जसले कहिल्यै पनि नदेखेको र नचिनेको अपरिचित मानिसको अनुहार देखेपछि ऊपनि दाजुभाइ वा दिदीबहिनी हो भन्ने आभास् हुन्छ। जबसम्म कोही मानिस त्यस ज्ञानमा पुग्दैन जतिसुकै दिन उज्यालो भएतापनि उसको निम्ति त्यो अँध्यारो नै भइरहन्छ।"

`लूका १०:२५-३७मा एउटा विशेष कथा येशूले भन्नुभएको छ। यस कथामा येशूले के कुरा औँल्याउन खोज्नुभएको थियो? हाम्रो सही र सत्य इसाई शिक्षादीक्षामा उहाँले औँल्याउनुभएको के कुरा समावेश हुनैपर्छ भनेर हामीलाई सिकाउँदछ?`

हामी सेभेन्थ-डे एडभेन्टिस्ट भएको हैशियतले प्रसस्त शिक्षादीक्षाका ज्योति र सत्यले हामीलाई सिङ्गारिएको छ। हामीसँग मानिस मरेपछि के हुन्छ, १८४४ र न्याय, परमेश्वर र शैतानको बीचमा भइरहेको महान् अन्तर्द्वन्द्व आदि जस्ता शिक्षाहरू छन् जुन अधिकाँश इसाईहरूले अझसम्म पनि बुझ्न सकेका छैनन्। यद्यपि हामीमा जतिसुकै निर्णायक सत्यहरू भएतापनि यदि हामीहरूलाई दया देखाउन सकेनौँ, अरूप्रति पूर्वाग्रह राख्छौँ, सामाजिक, रङ्ग, संस्कार आदिले गर्दाहरू तिनीहरू हामीभन्दा तल्लो स्तरका छन् भनेर भेदभावपूर्ण व्यवहार गर्यौँ भने हामीमा भएको शिक्षादीक्षाको अर्थ नै के छ र?

सही, सक्कली वा असली शिक्षाको परिभाषा यस प्रकार छ: मानिसहरूको खराब तत्व वा बानी र कमिकमजोरीबाट माथि उचलिएर तिनीहरूलाई येशूको आँखाले हेर्नसक्नु, जसको निम्ति येशू मर्नुभयो तिनीहरूको साथमा हुनु, जसका पापहरू येशूले क्रुसमा बोक्नुभयो तिनीहरूसँग हुनु र जसको निम्ति अमूल्य र असिम मूल्य तिर्नुभयो तिनीहरूको सेवा गर्नु हो। यदि सहीरूपमा हामीले येशूको क्रुसलाई उचाल्यौँ र उचाल्नैपर्छ अनि हामीले प्रत्येक मानिसको मूल्य र मान्यतालाई चिन्नसक्ने हुन्छौँ, तिनीहरूले पाउनुपर्ने सदव्यवहार हामी तिनीहरूलाई गर्छौँ तर यो मनमा राख्दै अघि बढ्नुपर्छ भन्ने त्यो स्तरमा हामी पुग्न सक्छौँ जब प्रत्येक मानिस परमेश्वरको नजरमा अत्यन्तै मूल्यवान छ भन्ने आत्मज्ञान हामीमा हुन्छ। यी शिक्षा इसाई शिक्षामा समावेश हुनु जरुरी छ नत्र भने "इसाई वा येशू भक्त" भन्न कसैलाई सुहाउँदैन न त इसाई हुँ भन्ने अधिकार वा योग्य नै छ।

`तपाईँको समाज वा संस्कारले कस्तो पूर्वाग्रह हुन खुलारूपमा होस् वा थाहा नपाउने गरेर सिकाउँछ जुन तपाईँ येशूभक्त भएको हैशियतले तिनीहरूबाट माथि उचेलिनुपर्दछ?`