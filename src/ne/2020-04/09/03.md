---
title:  रोशनी वा सबैको निम्त उज्यालो बन्न बोलाइएको
date:  23/11/2020
---

वर्तमान युगको संसारमा जताततै हेरेतापनि मानौँ यो पृथ्वी ग्रह नै ज्योतिलाई छोपेर अन्धकारको बादलले ढाकिरहेको छ। घरकै आँगनमै किन नहोस् वा हामीले सामना गरिरहनुपर्ने अनेकौँ कठिन परिस्थितिहरूले रोशनीले भन्दा पनि अन्धकारले अड्डा जमाइरहेको हामी अनुभव गरिरहेका हुन्छौँ र त्यसको चुनौतिसँग लड्न हामी वाध्य भइरहेका हुन्छौँ। अनेकौँ बिमार, महामारी, प्रियजनहरूको मृत्यु, श्रीमान र श्रीमतीको बीचमा भइरहेको सम्बन्ध बिच्छेदले ल्याउने घरेलु आतङ्क आदिले गर्दा यस जीवन भयाभव वा त्रासपूर्ण भइरहेको हामीले बुझ्नुको बिकल्प अरू नभएको हामी पाइरहेकाछौँ। हाम्रो समाज र संस्कारमा विद्यमान खराब तत्व र दुष्टहरूको वर्षामा हामी संघर्ष गरिरहनुपर्दा संसारको अस्तित्वको कुनै अर्थ नै छ त भनेर हामी कराइरहेका हुन्छौँ।

यद्यपि, नैतिकतामा तात पल्टेको, भ्रष्ट आत्मिक अन्धकारले छाइरहेको र अनेकौँ भित्री र बाहिरी हल्लाखल्लाले भरिरहेको संसारमा येशूले उहाँका प्रत्येक भक्तलाई चुनौतिसाथ उहाँको यो दिव्यवाणी बोलिरहेको सुन्छौँ:

`१४ “तिमीहरू संसारका ज्योति हौ। डाँड़ामा बसालिएको सहर लुक्न सक्दैन।  १५ मानिसहरूले बत्ती बालेर बाटाले त छोप्दैनन्, तर सामदानमा राख्दछन्, र घरमा हुने सबैको निम्ति त्यसले उज्यालो दिन्छ।  १६ यसरी नै तिमीहरूको ज्योति मानिसहरूका सामुन्ने चम्कोस्, र तिनीहरूले तिमीहरूका सुकर्म देखून्, र स्वर्गमा हुनुहुने तिमीहरूका पिताको महिमा गरून्।" (मत्ती ५:१४-१६ रूपान्तरित)। संसार अन्धकार त छ नि तैपनि माथिका पदहरूले हामीलाई के सिकाइरहेको छ, गहिरिएर सोच्नुहोस्? हामी इसाई भनेर दावी गर्नेहरू कस्तो खालको जीवन बिताउनुपर्छ जसले गर्दा हामीहरूको प्रत्येक क्रियाकलापले परमेश्वर कस्तो हुनुहुन्छ भनेर अरू मानिसहरूलाई प्रभाव पार्दछ?`

चर्को घाममुनि गालिल समुद्रको किनाराको पहाडको टुप्पोमा पलेटी कसेर सुनिरहेका उहाँका चेला र अरूहरूले येशूको त्यस भनाइलाई कसरी बुझ्न सक्नुपर्ने होला? येशूको मुखारबाट ती शब्दहरू सुन्ने मानिसहरूलाई उज्यालो र अन्धकारको बारेमा निष्फिक्री थाहा हुनुपर्ने हो। तिनीहरूमा लादिरहेको अन्धकारले तिनीहरूलाई त्रसित त बनाइनै रहेको थियो। तिनीहरू पाश्चत्य गोराहरूको देश रोमको सैनिक शासनको मुनि दविएर जिउन संघर्ष गरिरहेका थिए। आजको जस्तो मोबाइल, टेलिफोन, कम्प्युटर र इन्टरनेट सेवा त्यसबेला उपलब्ध थिएन। कतिपय कुराहरूमा तिनीहरूभन्दा हामीहरूमा सुविधा होला तर कतिपय तिनीहरू होस् वा वर्तमान परिवेशमा होस् अझ धेरै भयावह परिस्थितिको सामना त हामी पनि गरिरहेकाछौँ (कोरोनाले गर्दा ल्याएको वा ल्याइरहने महामारीको भयावह स्थितिको त कुरै गर्न साध्य छैन-अनुवादक)।

जब येशू यस संसारमा मानव चोला लिएर आउनुभएको थियो तब रोमी सैनिकहरू जताततै छरिरहेका थिए। यदि कसैले रोमको बारेमा खितिक्क बोले वा विरोध गरे तिनीहरूलाई समातेर यातना दिइहाल्थे र रोमी सभ्यताले आविश्कार गरेको निर्दयी मृत्यु दण्ड जुन क्रुसमा नाङ्गै झुन्ड्याउने फन्दामा परिहाल्थ्यो।

अनि यस्तो अन्धकारमय परिवेशमा येशूले आफ्ना भक्तहरूलाई रोशनीको जीवन वा उज्यालो दिने र हुने जीवन बिताउनु रे! त्यतिमात्र कहाँ हो र? तिनीहरू दयावन्त होऊ, हृदयमा चोखो होऊ, शान्तिको निम्ति पहल गर आदि होऊ रे! त्यसकारण इसाई शिक्षादीक्षामा हाम्रा विद्यार्थीहरूले यस संसारमा कसरी ज्योति वा रोशनी हुने भन्ने विषय सिकाउन जरुरी ठान्नै पर्छ। यस प्रकारको शिक्षादीक्षाले तिनीहरूको काम र निर्णय यस्तो होस् कि तिनीहरूले परमेश्वरको वास्तविकता र प्रेम वा हामीप्रति उहाँको भलो चाहना अरूको सामुने प्रकट गर्न सकियोस्।

`यो सोच्नुहोस्, हामीले कुन कुन तरिकाहरू अपनाएरले परमेश्वरको वास्तविकता र प्रेमलाई अरूको सामु औँल्याउन सक्षम हुनसकौँ?`