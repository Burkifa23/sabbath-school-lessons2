---
title:  थप जानकारी
date:  27/11/2020
---

"संसारमा ठूलो भाऊ र प्रतिष्ठा खोज्नेहरूलाई येशूले निराश पार्नुभएको थियो। गलत शिक्षाले ल्याएका तत्वहरूलाई येशूले डाँडामा दिनुभएको उपदेशले सच्याउन खोज्नुभएको थियो। त्यस उपदेशमा येशूले उहाँको राज्य र आफ्नै चरित्रको ठीक धारणा र चित्रण उहाँलाई सुन्नेहरूको माझमा राख्नुभएको थियो। तैपनि उहाँले मानिसहरूका भूलहरूलाई सिधै आक्रामक हुनुभएन। पापले गर्दाले संसारका दु:खदायी अवस्थालाई उहाँले देख्नुभएको थियो। तैपनि उहाँले तिनीहरूलाई तिनीहरूको दयनीय अवस्थालाई तिब्र तरिकाले चित्रण गर्नुभएन। तिनीहरूले थाहा पाएको भन्दा अपार उत्तम कुराहरू तिनीहरूलाई सिकाउनुभएको थियो। परमेश्वरको राज्यको बारेमा सुनाउन आक्रामक शैली नअपनाइ येशूले त्यहाँ पस्न कुन् कुन शर्तहरू पालन गर्नुपर्छ भनेर सिकाउनुभएको थियो। त्यसले गर्दा परमेश्वरको राज्यमा पस्न चाहन्छ कि चाहन्दैन भन्ने निर्णय आफैले गर्न उहाँले छोड्नुभएको थियो। उहाँले सिकाउनुभएका सत्यहरू त्यसबेलाका भिडहरूको निम्तीमात्र होइन अहिले पनि हाम्रो निम्ति उत्तिक्कै महत्त्वपूर्ण छ। तिनीहरूलेमात्र होइन हामीले पनि परमेश्वरको राज्यका आधारभूत नीतिहरू सिक्नु आवश्यक छ।"-एलेन जी ह्वाइट, द डिजायर अभ एजेज, पृ. २९९बाट रूपान्तरित।

**चिन्तनमनन**

`अ. स्कटलाण्डको प्रख्यात लेखक रोबर्ट लुइस स्टेभेन्सन सन् १८५०मा स्कटलाण्डको सहर इडिनबर्हमा जन्मेका थिए। एक दिन राती सुत्न उनको धाइ आमाले ओछ्यान मिलाउँदै थिइ तब उनले झ्यालमा गएर झ्यालबाहिर हेरे। त्यहाँ उनलाई मनमुग्ध पार्ने एउटा दृश्य उनले देखे। एक जना खम्बामा रहेको ग्यासको बत्तीलाई एक खम्बाबाट अर्को खम्बामा गएर बाल्दै थियो। बालकपनको रमाइलो स्वरले उनले आफ्नो धाइ आमालाई झ्यालमा डाकेर भने, "हेर्नुहोस त त्यस मानिस! उसले त अन्धकारमा प्वाल पो पारिरहेको छ!" तपाईँको जीवनमा परमेश्वरले के भूमिका खेल्नुभयो जसले गर्दा तपाईँको जीवनमामात्र होइन तपाईँको समाजलाई प्रेम गर्न उहाँको रोशनी दिनुभएको छ? विश्वासी मित्रहरूसँग छलफल गर्नुहोस्।`

`आ. यदि चर्च परमेश्वरसँग सहभागी भएर संसारमा पुग्नु छ भने हामी येशूका वचनहरू र उहाँको सेवाकार्यलाई मनन गर्नै पर्छ। मानव अवतारको वास्तविकता वा परमेश्वर हामीहरूसित रहनुको उद्देश्य नै हाम्रो संसारमा उहाँ रहन, हामीसँग रुन, हाँस्न र संघर्ष गर्न आउनुभएको थियो। त्यही भूमिका हामीले पनि हाम्रा वरिपरि रहेका बीचमा खेल्न उहाँले हामीलाई बोलाउनुभएको छ। यो हामीले कसरी गर्ने? हाम्रा चर्चका युवाहरूलाई त्यस काममा संलघ्न गराउन कसरी सक्रिय बनाउन सकिन्छ?`

`इ. 	हामी सेभेन्थ-डे एडभेन्टिस्टहरूलाई परमेश्वरले हामीलाई दिनुभएको अचम्मका शिक्षादीक्षाहरू अरूलाई सिकाउन जिम्मा दिनुभएको छ। हामी र स्थानीय चर्चले हामीमा भएको सत्यलाई अरूलाई सिकाउन कस्तो भूमिका खेल्नुपर्छ? फेरि त्यसैवखत जीवनका जटिल प्रश्नहरू सोधेर सत्य खोज्नेहरूको निम्ति हाम्रो चर्च कसरी सुरक्षित थलो बनाउने? तपाईँले कस्तो वातावरण तयार पार्न सक्नुहुन्छ जसले गर्दा गम्भिर प्रश्नहरूलाई सम्बोधन गर्न सकिन्छ?`

`ई. 	तपाईँको समाजमा रहेको संस्कार, चालचलन वा रहनसहनले ल्याउने पूर्वाग्रहको बारेमा सोच्नुहोस्। ती पूर्वाग्रहहरूबाट धर्मशास्त्रको शिक्षाले कसरी माथि रहन सिकाउँछ?`