---
title: कथा
date:  27/11/2020
---

#### झाँक्री आफैलाई निको पार्न सकेन

_बगिचा सिँ, ७०, भारत_

बगिचा सिँ आफ्नो जीवनकाल भरिनै आफ्नो घरको वरिपरि रहेका रुखहरू र देवीदेवताहरूका मूर्तीहरूलाई पूजा गर्थ्यो। बगिचा भारतको एउटा गाउँमा बस्दथ्यो। आफू झाँक्री भएकोले आफूलाई धनी बनाउने श्रेय देवीदेवताहरूलाई दिएको थियो। ती देवताहरूले उसलाई धनमात्र होइन शक्ति पनि दिएको थियो भनेर उसले विश्वास गरेको थियो। मुन्द्रिचुरिमा गाउँमा भएको उसको घरमा मानिसहरू तन्नै हुन्थ्यो। तन्त्रमन्त्र र झाँक्री विद्याबाट उसले रोग निको पार्न सक्छ भनेर मानिसहरूले विश्वास गर्दथे। बगिचालाई चाहेको सबै थोक थियो, धन सम्पत्ति, जग्गा जमिन। तर उसलाई एउटो कुरोको अभाव थियो, त्यो थियो उसको मनमा शान्ति।

एक दिन ऊ अचानक बिरामी भयो। उसले बान्ता गर्न थाल्यो। त्यो बान्ता उसले रोक्न सकेन। उसलाई रिङ्गता लाग्यो। उसको टाउको दुख्न थाल्यो। त्यो टाउको दुखाइ चर्को भयो। आफूलाई निको पार्न उसले आफूमाथि आफैलाई झाँक्री लगायो। तर आफ्नो झाक्री विद्यालाई अर्कोलाईचाहीँ निको पार्ने आफूलाई निको नपार्ने देखेर छक्क पर्यो। उसले धेरै डाक्टरहरूकहाँ चहार्यो तर कसैले पनि उसलाई निको पार्न सकेन। ऊ धुरु धुरु रुन थाल्यो। "म मर्दै छु, म मर्दै छु" आफ्नो घरका परिवारहरूलाई रोइ रोइ उसले आफ्नो दु:ख पोखाउन थाल्यो। केही समयसम्म उसकहाँ बिरामी मानिसहरू आउँदै गरे। तर एक दिन उसले भन्यो "मकहाँ नआउनुहोस् किनभने म आफै बिरामी छु। तिमीहरूलाई म निको पार्न सक्दिनँ।" मानिसहरू उसबाट टाढा भए र उसको झाँक्री धन्धामा घाटा लाग्न थाल्यो। एक दिन उसको छोराले उसको छिमेकी गाउँमा रहेको ग्लोबल मिसन पायोनियरलाई आफ्नो घरमा आएर उसको बुबाको निम्ति प्रार्थना गर्न अनुरोध गर्यो। त्यस पायोनियरले त्यस गाउँको सेभेन्थ-डे एडभेन्टिस्ट चर्चको अगुवाई गर्दै थियो। पायोनियर सामसन सोनी बगिचाको घरमा गयो। तर सामसनले येशूको भक्त भएकोले झाँक्रीले उसलाई बोल्न पनि चाहेन। "तिम्रो प्रार्थना मलाई चाहिँदैन। मेरो झाँक्री विद्या तिम्रो भगवानभन्दा शक्तिशाली छ" बगिचाले सामसनको अनुरोधलाई अस्वीकार गर्दै भन्यो। तैपनि सामसनले हरेसक खाएन। उसको निम्ति उसले प्रार्थना गरिनै छाड्यो। बगिचाको रोग झन झन चर्को हुँदै गयो। आखिरमा उसलाई ज्वालान्दर सहरको अस्पतालमा लग्यो। त्यहाँ दस लाख मानिसहरू बसोबास गर्दथ्यो। उसको गाँउबाट ९० मिनेटको बाटो भएर ऊ कारमा गएको थियो। त्यस अस्पतालमा डाक्टरले उसलाई जाँच्यो र भन्यो बगिचालाई ब्रेन ट्युमर अर्थात् उसको मगजमा मासु जमेको छ। "यदि तपाईँको शल्य क्रिया भएन भने तपाईँ छिट्टै मर्नुहुनेछ" डाक्टरले भने। तर शल्यक्रिया अत्यन्तै महँगो थियो। झाँक्री काम गरेर उसले धेरै धन कमाएको थियो। सामसनलाई थाहा भयो कि बगिचा अस्पतालमा छ। त्यसकारण सामसन बगिचालाई भेट्न अस्पतालमा आयो। बगिचा अस्पतालमा एक्लै नियास्रो लागेर ओछ्यानमा परिरहेको थियो। जब उसले सामसनलाई देख्यो तब उसलाई केही जाँगर आयो। सँगै उभिरहेको डाक्टरलाई उसले भन्यो "ओहो, येशू आउनुभयो। उहाले मलाई निको पार्न सक्नुहुन्छ।" बगिचाको निम्ति प्रार्थना गर्न सामसनले डाक्टरसँग अनुमति माग्यो। जब डाक्टरले हुन्छ भन्यो तब आँखाभरि आँशु झारेर सामसनले बगिचाको निम्ति प्रार्थना गर्यो। "हे परमेश्वर पिता, येशूको नाउँमा म तपाईँसँग पुकार्दछु कि दाजु बगिचालाई निको पारिदिनुहोस् ताकि उसले तपाईँको नाउँको महिमा गरोस्। यो प्रार्थना प्रभु येशूको नाउँमा गर्दछु। आमेन" सामसनले भन्यो। भोलिपल्ट डाक्टरले बगिचालाई आएर हेर्यो र चेक अप गर्यो। डाक्टर त छक्क पर्यो। उसमा त ट्युमरको एक दाग पनि थिएन। डाक्टरले विशेषज्ञलाई बोलाए र उनको सल्लाह मागे। त्यस विशेषज्ञले पनि बगिचाको मगजमा ट्युमर भेट्टाएन। चकित भएको डाक्टरले सामसनको प्रार्थना सम्झे, बगिचालाई केलाएर सोधे "तपाईँको मगजमा मासुको डल्लो खोइ? तपाईँले कुन भगवानलाई विश्वास गर्नुहुन्छ?" अत्यन्तै हर्षित भएर बगिचाले जवाफ दियो "म त धामी झाँक्री र बोक्सी विद्यामा एकदम सरिक भएको थिएँ। तर ग्लोबल मिसन पायोनिएरले मेरो लागि प्रार्थना गर्यो। उसले नै मलाई येशूलाई देखाउनुभयो। अब म येशूलाई विश्वास गर्छु। म विश्वास गर्दछु कि येशूले नै मेरो ब्रेन ट्युमरलाई निको पार्नुभयो। ग्लोबल मिसन पायोनियरबाट येशू मकहाँ आउनुभयो।"

अर्को शनिवार बगिचाले आफ्नो छिमेकी गाउँमा सामसनलाई खोज्यो। सामसनलाई भेट्टाएपछि उसले भन्यो "तिम्रो येशूले मलाई निका पार्नुभयो।" आफ्नो गाउँघरमा त्यो कथा आफ्नो परिवार र छिमेकिहरूलाई सुनायो। "म निको भएँ। म बोक्सी र धामी विद्याबाट स्वतन्त्र भएँ। तिमीहरू पनि चर्चमा आउनुपर्छ जहाँ  येशूले निको पार्नु हुन्छ" सबैलाई चकित पार्ने गरेर उसले सुनायो। बगिचाको गवाहीले धेरै मानिसहरू चर्चमा आउन थाले। सामसनबाट ५० जनाले बाइबल अध्ययन गरे। सेप्टेम्बर २०१८मा तिनीहरूमा आधाजसोले बप्तिस्मा लिए। त्यसमा बगिचा र उसका परिवारका तीन जन सदस्यहरू पनि थिए। अरूहरू बाइबल अध्ययनमा निरन्तररूपमा सरिक भइरहेका छन् र मानिसहरू धमाधम तिनीहरूसँग सरिक हुन आउँदैछन्। आज बगिचा चर्चको अत्यन्तै विश्वासीलो सदस्य भएको छ। "मेरो लागि प्रार्थना गरिदिनुहोस् ताकि म येशूको विश्वासमा अटल भएर बस्न सकुँ र येशूको दोस्रो आगमनको निम्ति म तयार हुन सकुँ" बगिचाले यस लेखकलाई आग्रह गर्यो।

बगिचा र उसको परिवारका २५ सदस्यहरू र साथीहरूलाई सामसन गुलाममसीहले बप्टिस्मा दिए। बगिचाको गाउँको नजिकैको पास्टर सामसनमात्रै थियो।

-लेखक, आन्द्र्यु मेकचेस्नी