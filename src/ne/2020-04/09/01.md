---
title: चर्च र शिक्षा
date:  21/11/2020
---

### यस अध्यायका मूल पदहरू
लूका १०:३०-३७, मत्ती ५:१४-१६, लूका ४:१८-२३, यर्मिया २९:१३, मत्ती ७:७ र १ थेस्सोलिनिकी २:६-९।

यस अध्यायका मूल सार पदहरू: "६ ख्रीष्टका प्रेरित भएका नाताले हामीले तिमीहरूमाथि अधिकार चलाउन सक्थ्यौं (वा तिमीहरूबाट सम्मान खोज्न वा माग गर्न सक्थ्यौँ)। तापनि हामीले मानिसहरूबाट आदर खोजेनौं, न त तिमीहरूबाट, न अरू कसैबाट। ७ आफ्ना बालकहरूलाई स्याहार्ने धाइ-आमाझैँ तिमीहरूका बीचमा हामी कोमल भयौं। ८ यसैले स्नेहपूर्वक तिमीहरूको चाहना गरेर हामीहरू परमेश्वरको सुसमाचार मात्र होइन, तर हाम्रो प्राणसमेत तिमीहरूलाई दिनु तत्पर थियौं, किनकि तिमीहरू हाम्रा निम्ति अति प्रिय भएका थियौ।" (१ थेसलोनिकी २:६-८ रूपान्तरित)।

चर्चको सुरूको इतिहासदेखि नै येशूका विश्वासी भक्तहरू परमेश्वरको आराधना गर्न जम्माभएका थिए। तिनीहरू सिनिगग वा यहूदी धर्म मन्दिर, घरमा र चर्चहरूमा सङ्गति गर्न भेला हुन्थे। त्यहाँ त्यस खालका विश्वासीहरू भेला भएका थिए जो धर्मशास्त्र र आराधनाद्वारा परमेश्वरलाई चिन्न तिब्र चाहना गर्दथे र तिनीहरूको जीवनमा उहाँको इच्छा बुझ्न चाहन्थे। यी कुराहरू बाइबलले प्रकट गरेको छ। चर्चमै गम्भिर र महत्त्वपूर्ण छलफल होस् र तिनीहरूमा हुने परमेश्वरको ज्ञान र उहाँको इच्छा थाहा पाउन सकोस् भनेर बाइबलले पटकपटक प्रकट गरेको छ।

कतिपय समयमा हामी प्रश्नहरू सोध्न डराउँछौँ वा हिचकिच्याउँछौँ। तर परमेश्वरको बारेमा स्पष्ट धारणा बुझ्न र मानिसहरूलाई चर्चमा ल्याउन प्रायजसो प्रश्नहरूकै माध्यम प्रयोग गरेको बाइबलमा पाउँछौँ। मानिसहरूलाई तिनीहरूको समर्पण र प्रतिवद्धतालाई तिखार्न र फेरि सोच्न बाइबलभरि विभिन्न कथा, घट्ना र अर्तिकथाहरू छरिएका छन्। परमेश्वरलाई विश्वास गर्छु भन्नेहरूमा ज्ञानको सृजना गर्ने अवसरहरू मिलोस् भन्ने अभिप्रायले ती माध्यमहरू बाइबलमा प्रयोग गरिएको छ। आफ्ना चेला र उहाँका अनुयायीहरूलाई शिक्षादीक्षा दिन त्यस प्रकारको शिक्षालाई विशेष गरेर प्रयोग गर्नुभएको थियो।

यदि चर्च शिक्षाको थलो हो भने यसले इमान्दारी र सक्कली वैचारिक आदानप्रदान गर्ने वातावरण उपलब्ध गराउनैपर्छ। जसरी हामीले स्कूलमा विद्यार्थीहरूलाई बारम्बार भन्छौँ कि "मूर्ख प्रश्न त हुँदै हुँदैन",  त्यसरी नै हामीले चर्चमा यस्तो सुरक्षित वातावरण खडा गर्नैपर्छ जहाँ प्रत्येक मानिस परमेश्वरको अनुग्रहमा बढ्न, उहाँको बारेमा र तिनीहरूको जीवनमा परमेश्वरको योजना थाहा पाउन सकोस्।