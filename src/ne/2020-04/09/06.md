---
title:  हाम्रो जीवन अरूलाई बाँड्नु
date:  26/11/2020
---

`१ थेस्सोलिनिकी २:१-१२ पढ्नुहोस्। पावलले यहाँ के भनिरहेको छ जुन कि हाम्रा स्कूल र चर्चहरूले प्रतिबिम्बित गर्नुपर्छ?`

आज हामी त्यस्तो समाजमा छौँ जहाँ पारस्परिक हितको निम्ति जम्मा हुने समाज भत्किरहेको छ। यसतो युगमा बाइबलले दिएको चर्चको परिभाषा र बाइबलले हामीलाई बुझाउन खोजेको विश्वासीहरूको समूदाय वा भेला अत्यन्तै सान्दर्भिक र अर्थमूलक मान्नुपर्छ। मत्ती १८:२०मा हामीलाई यो याद दिलाउँछ "जहाँ दुई जना वा तीन जना मेरो नाउँ लिएर जम्मा हुन्छन् त्यहाँ म तिनीहरूको बीचमा हुन्छु।" चर्च र विश्वासीहरूको समूदायको आधारभूत संरचना विश्वासीहरूकै घरबाट सुरू भएका थिए। यहाँ नै विश्वासीहरूको समूह साना साना झुण्डमा भेला हुन्थे। त्यहाँ तिनीहरू प्रार्थना गर्थे, भजन गाउँथे, प्रभुभोज खान्थे र एक आपसमा येशूका वचहरू सिक्थे र सिकाउँथे।

परमेश्वरको आराधना गर्ने ती समूहरू नै पहिलो चर्च स्कूलहरू थिए। यहाँ नै नयाँ आगन्तुकहरूलाई बाइबल चिनाएका थिए र येशूमा भएको नयाँ जीवनहरू सुनाउँथे। पावलले रोमी १२:२मा लेख्दछन् "यस संसारको गति वा ढाँचामा नहिँड बरू तर आफ्नो दिमाग वा मनमा नयाँ भई पूर्ण रूपले परिवर्तित होओ, र परमेश्वरको असल, ग्रहणयोग्य र सिद्ध इच्छा के हो, त्यो तिमीहरूले जाँच्न सक।" यसले नै सुरूको चर्चको शिक्षादीक्षालाई विश्वासीहरूले गम्भिरतापूर्वक लिएका थिए भनेर देखाउँदछ।

सुरूका विश्वासीहरूले यो पत्ता लगाएकी सुसमाचारीय जीवन समाजमै रहेर उत्तम तरिकाले प्रदर्शन गर्न सकिन्छ। समूदायमा हामी चर्चको स्वरले गीत गाउन सक्छौँ, तल्लिन भएर प्रार्थना गर्न सक्छौँ र एक आपसमा अझ धेरै करुणा र हेरबिचार गर्न सक्छौँ। जब अरूको जीवनमा परमेश्वरले असल काम गरिरहनुभएको हामी सुन्छौँ तब हाम्रै जीवनमा उहाँ कति राम्रो हुनुभएको थियो भन्ने याद दिलाउँछ। जब अरू मानिसहरू संघर्ष र चोटको सामना गरिरहेका छन् भनेर सुन्छौँ तब हाम्रै जीवनमा परमेश्वरले गरिरहनुभएको चङ्गाइको आभास् पाउँछौँ। त्यसको फलस्वरुप हामी परमेश्वरको अनुग्रह र अरूको चोटलाई निको पार्न सक्ने औजार हुन उत्सुक हुन्छौँ।

माथिको अंशमा परमेश्वरको सुसमाचार नै सबै थोक भनेर पावलले जिकिर गरिरहेको पाउँछौँ: क्रुसका शक्ति, येशूको पुनरुत्थान र उहाँको दोस्रो आगमनको प्रतिज्ञा। यस संसारमा यो भन्दा खुशीको खबर अरू कुनै पनि छैन। पावलले आफ्नो बाँकि जीवन येशूको कथा सुनाउन ठूलो लगनशीलता र समर्पणतासाथ लागेका थिए। उनको प्रथम प्राथमिता नै सुसमाचार सुनाउने चुनौतिसँग भिडिरहने थियो।

यद्यपि यहाँ पावलले हामीहरूलाई भन्न चाहेको यो थियो कि सुसमाचार अत्यन्तै असल तरिकाले बुझ्न, अनुभव गर्न एक्लो जीवनबाट होइन तर एक आपसमा जीवन बाँडेरमात्र सफल हुनसक्छ। हामीले प्रचार गरेका र विश्वास गरेका बाइबलका सन्देश अनुसार हामीहरू बाँचिरहेका छौँ कि छैनौँ भनेर अरू मानिसहरूले नजिकैको आँखाहरूले हेरिरहेको हुन्छ भन्ने कुरा हामीले कहिल्यै पनि बिर्सनुहुन्न।

`यो तपाईँले आफैलाई गहिरिएर सोध्नुहोस् तपाईँको जीवनले तपाईँका वरपरि रहेका मानिसहरूको सामु कस्तो गवाही प्रस्तुत गरिरहेको छ?`