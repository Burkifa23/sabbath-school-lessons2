---
title:  येशूकै चेला भएर जिउनु
date:  24/11/2020
---

यदि इसाई शिक्षालाई बल दिने साधन चर्च हो भने त्यो शिक्षा येशूबाटै आउनुपर्छ भन्ने कुरामा जोड दिनैपर्छ। येशूले चेलाहरूलाई चुन्नुभयो। हामी लक्ष्यको निम्ति तिनीहरूलाई तालिम दिन उहाँ तिनीहरूसँगसँगै हिँड्नुभयो। तिनीहरूले सरोकार राख्नुपर्ने, स्याहार्नुपर्ने र प्रेम देखाउनुपर्ने मानिसहरूको जीवनमा समावेश हुन उहाँले तिनीहरूलाई अवसरहरू उपलब्ध गराउनुभयो। यस संसारमा मानिसहरूको बीचमा एक आपसले एक आपस दाजुभाइदिदी बहिनीहरू हौँ भन्ने मनस्थित बाँधेर चलोस् भन्ने उहाँको लक्ष्य थियो। त्यस लक्ष्यलाई साकार बनाउन उहाँले चेलाहरूलाई दिन दिनै चुनौति दिनुभएको थियो।

`लूका ४:१६-२४ पढ्नुहोस्। यहाँ येशूको के सन्देश छ?  यदि हामी उहाँका अनुयायी वा भक्तहरू हौँ भनेर दावी गर्छौँ भने येशूको त्यो लक्ष्यलाई साकार पार्न हामीले कस्तो भूमिका खेल्नुपर्छ?`

आफ्ना गुरु येशूले परमेश्वरको राज्यको आदर्श जीवन बिताइरहनुभएको चेलाहरूले कमसेकम तिन वर्ष हेर्न अवसर पाएका थिए। परमेश्वरको राज्य कस्तो हुन्छ भन्ने आदर्शवाद प्रवचन नाजरथमा प्रथम पल्ट सुनाउनुभएको थियो। यस पापी संसारमा एक्लोपना, समर्पित जीवन र कठिन जीवनको साथसाथै क्षमाशीलता, अनुग्रह र प्रेम सँगसँगै येशूमा हिँडेको तिनीहरूले देखेका थिए। यदि येशूले सिकाउनुभएको र देखाउनु भएको पाठ अनुसार चल्न कोही चाहन्छ भने त्यसलाई हल्का पाराले होइन बरू गम्भिरतापूर्वक लिनुपर्छ। त्यो पनि हप्ताको एकदिन चर्चमा आएर खिचिक्क इसाई हुँ भनेर देखाउने होइन तर दिन दिनै जीवनपर्यन्त देखाउनुपर्छ।

"जुन आदेश मुक्तिदाता येशूले आफ्ना चेलाहरूलाई दिनुभयो...त्यो युगको अन्त्यसम्म रहने उहाँका सबै विश्वासीहरूको निम्ति हो...स्वर्गबाट प्रेरित भएका आएका सबै थोकहरू सुसमाचारमा थुपारिएका छन्। जो व्यक्ति येशूको जीवन पाउँछ त्यो व्यक्ति आफ्ना मित्र मानिसहरूको मुक्तिको निम्ति काम गर्न अभिषेक गरिएको हुन्छ। यही कामको निम्ति चर्चको संगठन स्थापना भएको हो र सबै जो बप्तिस्मामा पवित्र शपथ खान्छन् तिनीहरू येशूको सहकर्मी हुन प्रतिवद्धता जाहेर गरिएको हुन्छ।"-एलेन जी ह्वाइट, द डिजाएर अभ एजेज्, पृ. ८२२बाट रूपान्तरित।

आज हामी येशूका चेलाहरू हौँ भनेर दावी गर्छौँ। यदि गर्छौँ भने हामीहरूको आराधना र सङ्गतिमा जहिले पनि येशूलाई केन्द्रविन्दु बनाएको हुनै पर्छ। असली वा सक्कली चेलापन हुनु भनेको के हो भनेर येशूले आविश्कार गर्नुभएको थियो भन्ने याद गरिराख्नु जरुरी छ। उहाँका दिनहरूमा रब्बी, धर्मका पण्डित, स्वामी भनाउँदा फरिसीहरूले अनुयायीहरूलाई आकर्षित गरेतापनि येशूले आफ्नो पछि लाग भनेर उहाँले नर र नारीहरूहरू आह्वान गर्नुभएको थियो। आफूले सिकाएका धार्मिक दर्शन वा नीतिहरूभन्दा चेलाहरू येशूसँग रहन आह्वान गर्नुभएको अत्यन्तै महत्त्वपूर्ण भएको ती धर्मगुरुहरूले कल्पना गर्न नै सकेका थिएनन्। यो तिनीहरूको निम्ति क्रान्तिकारी धारणानै थियो। र, हामी येशूका चेलाहरू भएको हैशियतले हामी सबै मानिसहरूलाई आदरमात्र गर्दैनौँ तर सबैको निम्ति त्यस्तो वातावरण बनाउँछौँ जहाँ सबै मानिसहरूको उत्थान हुनसकोस्, सबै कुरामा बढ्न सकोस् र चरित्र निर्माण गर्न सकोस्।

त्यसकारण, इसाई शिक्षामा यस्तो खालको लक्ष्य समावेश हुनुपर्छ जुन केवल जीवन निर्वाह गर्न आर्थिक लाभ गर्नको निम्तिमात्र होइन तर येशूले आह्वान गर्नुभएको अनुसार हाम्रै क्षेत्रमा गर्नसक्ने काम हामी गर्न सकौँ। ती हुन्: आवश्यकता पर्नेहरूको सेवा गर्न उहाँको पाइलामा हिँड्नु र तिनीहरूलाई सुमाचारको सन्देश सुनाउनु।