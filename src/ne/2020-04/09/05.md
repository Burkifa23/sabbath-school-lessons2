---
title:  सत्यको खोजिन
date:  25/11/2020
---

विश्व विख्यात भौतिक विज्ञानको वैज्ञानिक अलबर्ट आइन्स्टाइनलाई आधुनिक भौतिक विज्ञानको पिता भनेर सम्मान गरिन्छ। उनले यो भावना व्यक्त गरेका थिए, "यस जीवनमा महत्त्वपूर्ण कुरो त प्रश्न सोध्न रोक्नुहुन्न। मानिसहरूमा हुने उत्सुकताको अस्तित्वको आफ्नै कारण छ। जब अनन्तका रहस्यहरू र प्राकृतिक अचम्म संरचनाको वास्तविकतालाई ध्यान दियौँ भने मानिस अत्यन्तै श्रद्धामा भावुक हुनसक्छ। दिनदिनै अलिकतिमात्र रहस्यलाई बुझ्न मानिसले प्रयास गर्यो भने उसलाई पुग्दछ। तर पवित्र उत्सुकता, कौतुहलता र जिज्ञासालाई कहिले पनि नगुमाउनुहोस्।"

हामी रहस्य नै रहस्यहरूले भरिएको संसारमा जिइरहेकाछौँ, छैनौँ त? यस संसारमा अस्तित्वमा रहेका प्रत्येक तहमा विश्वासै गर्न नसकिने अनेकौँ जटिल बनावट वा संरचनाहरू छन् भनेर आधुनिक विज्ञानले हामीलाई देखाइरहेका छन्। यदि भौतिक बस्तुमामात्र त्यस्तो छ भने झन आत्मिक तत्वहरूमा कति होला?

`देहायका पदहरूले सत्यको खोजि र त्यसको जवाफको बारेमा के भन्छ? हेर्नुहोस्, यर्मिया २९:११-१३, मत्ती ७:७,८, प्रेरित १७:२४-२७, भजन २५:४,५, यूहन्ना १६:१२-१५, र यूहन्ना १७:१७`

हामी जस्तै जिज्ञासा राख्ने, उत्सकुता भएका र कौतुहलले धकधकाएका मानिसहरूको कथाले बाइबल भरिएका छन्। ती मानिसहरूमा हामीहरूमा जस्तै विभिन्न प्रश्नहरू सोधेका थिए, तिनीहरूमा डर, त्रास, आशाहरू, आनन्दले भरिएकाहरू थिए। तिनीहरूको आफ्नै पाराले सत्यलाई खोजिरहेका थिए र जीवनमा भएका अनेकौँ कठिन प्रश्नहरूको जवाफ खोजिरहेका थिए।

"उहाँले प्रत्येक थोक आफ्नै समयमा सुन्दर बनाउनुभयो। साथै तिनीहरूका हृदयहरूमा अनन्ता चाहनालाई राखि दिनुभएको छ। परमेश्वरले सुरूदेखि अन्तसम्म गरिनेकामको गहिर्याइ कसैले पनि पत्ता लगाउन सक्दैन" (उपदेशक ३:११ रूपान्तरित)। राजा सोलोमनले यहाँ भन्न खोजेको कुरा के हो? कसैले हिब्रू भाषा ओलम olamn लाई अनन्त भनेर अनुवाद गरिएको छ भने कसैले विगत र भविष्यकोको बारेमा सजग हुनु भनेर अनुवाद गरिएको छ। त्यसको अर्थ, प्रत्येक मानिसलाई भूत, र भविष्य वा अनन्तताको चेतना मानिसको हृदयमा रोपी दिनुभएको छ। त्यसको अर्थ हामी मानव जात भएको हैशियतले हाम्रो जीवन र हाम्रो अस्तित्वको तात्पर्य के हो भन्ने जस्ता ठूला ठूला प्रश्नहरू सोच्ने क्षमता परमेश्वरले दिनुभएको छ। र यहाँ नै पवित्र धर्मशास्त्र बाइबलले मूख्य भूमिका खेल्न पुग्छ। हामी को हौँ? हामी यहाँ किन छौँ? हामी कसरी जिउने? हामी मरेपछि के हुन्छ? किन दुष्ट, पाप र कष्ट किन हुन्छ? यी प्रश्नहरू संसारको इतिहासकै सुरूदेखि मानिसहरूले सोधिरहेकाछन् र ती मानिसहरू सत्यलाई खोजिरहेका थिए। ती मानिसहरू जसले ती प्रश्नका जवाफहरू खोजिरहेका थिए तिनीहरूलाई ती प्रश्नहरूको जवाफ औँल्याउने अवसर र उत्तरदायित्व हामीले पाएका छौँ। इसाई शिक्षाको औचित्य के हो यदि परमेश्वरको वचनमा पाइएका ती प्रश्नहरूको  जवाफ दिन सकेनौँ भने?

`हाम्रो जीवनले उठाएका विभिन्न ठूला ठूला वा जटिल प्रश्नहरूको जवाफ दिन बाइबलले नै किन दिन खोज्नुपर्छ? हाम्रो जीवनसँग सरोकार भएका प्रश्नहरूको जवाफको निम्ति बाइबलले मूख्य भूमिका किन खेल्नुपर्छ?`