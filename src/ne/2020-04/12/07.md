---
title:  थप जानकारी
date:  18/12/2020
---

एलेन जी ह्वाइटद्वारा लिखित द डिजाएर अभ एजेजको पृ. २८१-२८९को "द साबथ।"

"यहूदीहरूलाई परमेश्वरले सुम्पनु भएको साबथले जस्तो तिनीहरू अरू राष्ट्रका मानिसहरूभन्दा पूरै  फरक छ भन्ने कुनै विधि वा संस्थामा देखाइएको थिएन। साबथलाई पालन गर्ने ढाँचामा तिनीहरू उहाँका आराधकहरू हुन् भन्ने देखाओस् भन्ने परमेश्वरको योजना थियो। तिनीहरू आफूहरू मुर्तिपूजाबाट अलगिएको र सत्य परमेश्वरसँग सम्पर्क भएको छ भनेर चिनारी गराउन साबथ दिइएको थियो। तर साबथलाई पवित्र राख्न मानिसहरूपनि पवित्र हुनुपर्छ। विश्वासद्वारा तिनीहरू येशू ख्रीष्टको धार्मिकताको सहभागि हुनैपर्छ। जब इस्राएलीहरूलाई परमेश्वरले "साबथ दिनको याद राख्नु र यसलाई पवित्र राख्नु" भन्ने आदेश दिनुभएको थियो तब परमेश्वरले यो पनि थप्नुभएको थियो "तिमीहरू मेरो निम्ति पवित्र जनहरू हुनु" प्रस्थान २०:८, २२:३१। इस्राएलीहरूको पवित्र जीवनद्वारा साबथ पालन गरियो भनेमात्रै तिनीहरू जीवित परमेश्वरको सच्चा र सही उपासकहरू हुन् भनेर देखाउन सकिन्थ्यो।"-एलेन जी ह्वाइट, द डिजाएर अभ एजेज्, पृ. २८३बाट रूपान्तरित।

"तब ख्रीष्ट येशूसँग हामीलाई पवित्र बनाउने शक्ति छ भनेर साबथको प्रतिकले देखाउँदछ।...उहाँको शुद्ध गर्ने शक्ति देखाउन सबैलाई साबथ दिइएको छ। येशू ख्रीष्टको तर्फबाट सबै जना परमेश्वरको इस्राएलको भाग हो भनेर देखाउने चिनारी नै साबथ हो।"-एलेन जी ह्वाइट, द डिजाएर अभ एजेज्, पृ. २८८,२८९बाट रूपान्तरित।

**चिन्तनमनन**

`अ.  	कतिपय समयमा सेभेन्थ-डे एडभेन्टिस्टहरू साबथमा के गर्नु उपयुक्त छ वा छैन भनेर सोचेर समय बिताउँछन्। साबथ पालन गर्न यस  अध्यायमा छलफल गरेर केन्द्रित भएका केही प्रश्नहरू बनाउनुहोस् जसले गर्दा साबथ भनेको शैक्षिक अनुभवको निम्ति दिएको हो भन्ने जोरलाई आभास् दिन्छ। एउटा उदाहरणमा: "साबथमा म के गर्छु जसले गर्दा मैले परमेश्वरको चरित्रको बारे अझ बढि जानकारी पाउन सक्छु?`

`आ.  	माथि एलेन जी ह्वाइटले व्यक्त गर्नुभएको कथनहरूमा ध्यान दिनुहोस्। एडभेन्टिस्टहरू रहेको समाजमा साबथ पालन गर्ने तिनीहरू भिन्नै छन भनेरमात्र औपचारिकरूपमा देखाउने होइन भनेर ती कथनहरूले सिकाउँदछ।  तिनीहरू "येशूको धार्मिकतामा सहभागी भएको छ वा उहाँको धार्मिकता छ" र तिनीहरूलाई  "पवित्र" पारिएको छ भनेर कसरी देखाउने? ती दुई तत्वहरूसँग साबथको सम्बन्ध के छ?`

`इ.  	तपाईँको आफ्नै जीवनमा साबथ दिनमा आत्मिक जीवनलाई अझ कसरी मजबुत बनाउन सक्नुहुन्छ? वर्षभरि साबथ पालन गरेर परमेश्वरसँगको सम्बन्ध मजबुत पार्न तपाईँले तीन वटा लक्ष्यहरू निर्धारण गर्नुहोस् जसमा तपाईँ केन्द्रित हुन सक्नुहुन्छ।`