---
title:  संतुलित समय पाउन खोज्नु
date:  16/12/2020
---

परमेश्वरको व्यवस्थालाई येशूले आदर र समर्थन जनाउनुभएको थियो (मत्ती ५:१७,१८)। यद्यपि, येशूले त्यसबेलाका यहूदी धर्मगुरुहरू र नेतृत्व वर्गहरूलाई तिनीहरूले गर्ने व्यवस्थाको व्याख्या गलत भएको भनेर चुनौति दिनुभएको थियो। व्यवस्थाका विभिन्न नितिहरूको बारेमा येशूले दिनुभएको चुनौति त धम्किपूर्ण नै थियो। तर साबथको स्थापना केको निम्ति गरिएको थियो र कसरी पालन गर्नुपर्ने हो भन्ने निर्णायक आवाज येशूले उठाउनुहुँदा त्यो तिनीहरूको निम्ति सबभन्दा ठूलो धम्किपूर्ण चुनौति थियो। यहूदी धर्मस्थलहरूमा प्रत्येक साबथ तोराह वा धर्मशास्त्र पढिन्थ्यो र त्यसको व्याख्या गरिन्थ्यो। सिनिगग धार्मिक शिक्षाको थलो थियो। धर्मगुरु वा शास्त्रीहरू र यहूदी पण्डित फारसीहरूलाई व्यवस्थाको बारेमा पूरै ज्ञान थियो। तर आफ्ना चेलाहरूलाई साबथ दिनमा सिकाउने क्रममा येशू ती पण्डितहरूभन्दा अघि जानुभएको थियो।

`मत्ती १२:१-१३ र लूका १३:१०-१७ पढ्नुहोस्। येशूले तत्कालिन मानिसहरूलाई साबथको बारेमा व्यवहारिक शिक्षा के दिनुभएको थियो र के अहिले पनि बर्तमान परिस्थितिमा त्यो सान्दर्भिक अर्थात् लागु हुन सक्छ र?`

येशूले साबथमा बिरामीहरूलाई निको पार्नुहुँदा जुन द्वन्द्वको सृजना भयो त्यसले पापको स्वभावको बारेमा महत्त्वपूर्ण अध्यात्मिक विवादलाई अघि बढाएको थियो। त्यतिमात्र नभएर साबथ के को निम्ति सृजना गरिएको हो, येशू र परमेश्वर पितासँगको उहाको सम्बन्ध र येशूको अधिकार कतिको ठूलो थियो भनेर ती यहूदी धर्मका पण्डित र शास्त्रीहरूलाई खुलेआम हाँक देखाएर सुनाउनुभएको थियो।

साबथको बारेमा येशूको स्पष्ट धारणा मर्कूस २:२७,२८मा उल्लेख गरिएको छ "अनि तिनीहरूलाई उहाँले भन्नुभयो, 'साबथ मानिसको निम्ति (मानिसको हितको निम्ति) सृजना गरिएको हो। तर साबथको निम्ति मानिस सृष्टि भएको थिएन। त्यसकारण मानिसको पुत्र साबथको पनि प्रभु हो।'" (रूपान्तरित)। मानिसको हित वा फाइदाको निम्ति साबथको सृजना भएकोले यस दिनलाई मानिसले बोझकोरूपमा लिनुहुन्न भन्ने येशूले जोर गर्न चाहनुभएको थियो। साबथ बनाउनुहुने परमेश्वरको स्वभाव वा चरित्रको बारेमा सिक्ने विशेष अवसर दिन साबथ "बनाइएको" वा "सृष्टि" गरिएको थियो। यस दिनमा परमेश्वरको सृष्टिको मूल्य र मान्यताको अनुभव गरि सिकोस् भन्ने परमेश्वरको चाहना थियो।

आफ्नै क्रियाकलापद्वारा प्रश्नहरू उठाउनुभएर येशूले चेलाहरू, यहूदी धर्मगुरुहरू र भिडको दिमागमा धर्मशास्त्र बाइबलको बारेमा अझ  गहिरिएर सोच्न, तिनीहरूको आस्थालाई नियाल्न र साबथ सृजना गर्नुमा परमेश्वरको मनशाय के थियो सो थाहा पाओस् भन्ने कुरा जगाउन चाहनुभएको थियो। कतिपय समयमा साथबमा यो गर्नुहुन्छ, त्यो गर्नु हुन्न भनेर विभिन्न नीतिकुतीहरूमा लाग्न सजिलो हामी ठान्छौँ जुन ती नीतिहरू आफै खराब नहुन सक्छ तर साबथको अन्त ती नीतिहरू पालन गर्नुमात्रै होइन बरु हामीले सेवा गर्ने परमेश्वरको चरित्रको आत्मज्ञान पाउन ती नीतिहरू माध्यम हुनुपर्छ। साबथबारे हाम्रो उचित धारणा भयो भने हाम्रो निम्ति येशूको धार्मिकताले ल्याउने फाइदा बुझ्न सक्छौँ जसको आधारमा हामी उहाँमाथि भरोसा राख्न सक्छौँ र उहाँको विश्वासिलो आज्ञाकारी हुन सक्छौँ।

`तपाईँ आफैले साबथलाई कसरी पालना गर्नुभएको छ? के यस दिनलाई तपाईँले केवल यो गर्नुहुन्छ त्यो गर्नुहुन्न भनेरमात्र मनमा राखेर दिन बिताउनुहुन्छ कि परमेश्वरपमा विश्राम भएको अनुभव गरेर उहाँको बारेमा अझ जान्ने अवसर लिने गर्नुभएको छ? परमेश्वरले जुन अभिप्रायले तपाईँलाई साबथ दिनुभएको छ त्यसलाई भारको रूपमा नभएर अवसरको रूपमा लिएर तपाईँको आत्मिक फुर्ति त्यस दिनमा कसरी बढाउने?`