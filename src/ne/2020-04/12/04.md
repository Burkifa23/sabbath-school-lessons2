---
title:  हाम्रा प्राथमिकताहरू के हुन् भन्ने सिक्ने अवसर
date:  15/12/2020
---

परमेश्वरसँगको तलमाथिको अनुभव इस्राएलीहरूले साबथलाई कसरी लिएका थिए त्यसमा पनि भरपरेको थियो। तर कतिपय समयमा इस्राएलीहरूले साबथप्रति अनादर देखाउँदा र त्यसको गरिमालाई महत्त्वपूर्ण नठान्दा परमेश्वर तिनीहरूको परमेश्वर हुनुहुन्छ भन्ने चिन्हलाई मान्न नचाहेको परमेश्वरले महसुस गर्नुभएको थियो (यर्मिया १७:१९-२७)।  साबथप्रति पुनसमर्पणताले पुनर्स्थापनाको भाग हो भनेर देखाइएको थियो। यसले तिनीहरूको जीवनमा कुन् प्राथमिकताहरू ठीक ठाउँमा राखिएको छ भनेर पनि देखाइएको थियो। यशैया ५८मा रोचक ढङ्गमा प्रस्तुत गरेको छ। अर्थात् यहूदीहरूको जीवनमा कुन कुराले प्राथमिकता पाएको थियो र कुन कुराले प्राथमिकता पाएको हुँदैन भनेर यस अध्यायले देखाउँछ।

`हेर्नुहोस् यशैया ५८: परमेश्वरले आफ्ना जनहरूलाई के भनिरहनुभएको छ? के त्यो केवल इस्राएलीहरूलाईमात्र लागु हुन्छ र के हाम्रो निम्ति त्यो सरोकार छैन र?`

आफ्ना आराधनामा र उपवास गर्ने विधिहरूद्वारा इस्राएलीहरू परमेश्वरका भक्त हौँ भनेर देखाइरहेका थिए। तर तिनीहरूको धार्मिक विधिहरूपछि तिनीहरूको दैनिक जीवनको रहनसहनमा ती आराधना वा विधिहरू केवल औपचारिकमात्र भएको थियो भनेर देखाइरहेको थियो। तिनीहरू परमेश्वरको व्यवस्थाप्रति इमान्दार थिएन र तिनीहरू देखावटीमामात्र परमेश्वरमा लागेको भनेर देखाएका थिए।

उहाँका जनहरूबाट परमेश्वरले के अपेक्षा गर्नुहन्छ भनेर यशैया ५८ले खास पहिचान गराउँछ।

त्यतिमात्र होइन। यशैया ५८:१४,१४ पढ्नुहोस्। यस अध्यायको अन्तमा परमेश्वरले साबथलाई किन केन्द्रविन्दु बनाउनुभएको छ? यशैयाले यशैया ५८मा एउटा वाक्य प्रयोग गरेका छन् जुन एउटै खालको देखिन्छ: "तिमीहरूले जे मनलाग्यो त्यही गर्ने", "आफ्नै बाटोमा" नजानु, तिमीहरूले आफूहरूलाई जे मनलाग्यो त्यही गर्ने वा वाहियात वा व्यर्थका कुराहरू गर्न" छोड। यी बोलिहरूबाट अगमवक्ताले चेतावनी दिइरहेका थिए। अर्को स्पष्टशब्दहरूमा भन्ने हो भने औपचारिक पूरा गर्नमात्र साबथमा परमेश्वरको आराधना नगर, आराधनाको समयमा परमेश्वरको स्तुतिसँग सम्बन्ध नभएका आफ्नै सोचबिचारमा नपर्नु वा जिउचाहीँ चर्चमा तर दिमाग अन्तै राखेर आराधनाको कुनै ओचित्य छैन भनेर यशैयाले मानिसको आत्मिक जीवनको चिरफार गरेको हामी पाउँछौँ। तर साबथ रमाइलो र आदरणीय हुनुपर्छ। यस अध्यायको बाँकि अँशहरूमा भन्न खोजेको नीति यही हो कि साबथ दिन भनेको परमेश्वरको चरित्र र उहाँको लक्ष्यको बारेमा सिक्नु, अनि त्यही चरित्र अनुसार हामी जिएर अरूसँगको समबन्धमा हाम्रो जिवन मधुर, मायालु, करुणामय बनाउनु हो। साबथ पालन गर्ने भनेर केवल हप्ताको एक दिन नियमितरूपमा भेला भएर आराधना गर्नुमात्र पुग्दैन। हामीले जे सिक्छौँ त्यसले हाम्रो जीवनमा प्रभाव पार्नैपर्छ। हाम्रा प्राथमिकताहरू के हुन् भन्ने सिक्ने दिन साबथ हो।

`के साबथ आउँदा तपाईँ खुशी हुनुहुन्छ कि भार भएको महसुस गर्नुहुन्छ? त्यस मनस्थितिलाई कसरी परिवर्तन गर्ने? के तपाईँले साबथको गरिमालाई आदर गर्न सिक्नुभएको छ? व्यवहारिक भएर सोच्नुहोस्।`