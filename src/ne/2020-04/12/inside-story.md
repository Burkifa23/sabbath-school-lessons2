---
title: कथा
date:  18/12/2020
---

#### माया गर्न सिक्दै

_अन्जलिना सिँ, २५, भारत_

जब १४ वर्षकी थिइन् अन्जलिनाले पास्टरहरूलाई मन नपर्ने निधो गरेकी थिइन्। त्यही वर्ष उनको आमा बिरामी परिन् र उनलाई टाढाको एउटा अस्पतालमा लगियो। उनलाई मृगौला र पित्त ठैलीको रोगले सताएको थियो। बुबाचाहीँ आमासँगै अस्पतालमा स्याहार गर्न त्यहीँ बसे। घरमा अन्जलिना र उनको दस वर्षको भाइ रोशन थिए। तिनीहरूको घर गोरखपुरमा थियो। तिनीहरू आफै स्कूलमा गए र छिमेकीहरूले तिनीहरूलाई खाना ख्वाए। अनि केही समयपछि अन्जलिनालाई जन्डिस भयो र नजिकैको अस्पतालमा भर्ना गरियो। उनी एक्लै भएको महसुस गरिन्। टाढा अस्पतालमा रहेको अस्पतालमा उपचार गरिरहेकी आफ्नी आमालाई उनले सम्झिन्। हरेक आइतबार आफ्नो परिवार चर्च गएको उनले सम्झिन्। उनलाई भेट्न कोही आउन् भन्ने उनको चाहना थियो। "प्रभु, मलाई भेट्न कोही आओस्" भनेर उनले प्रार्थाना गरिन्। उनले त्यो प्रार्थना हरेक दिन गरिन्, तर उलाई भेट्न कोही पनि आएन। दश दिनपछि उनको बुबा र आमा अस्पतालमा उनलाई भेट्न आए। आमा बिमारबाट निको भइसकेकी थिइन्। बाबुआमाले अन्जलिनालाई घरमा लगे। आफ्नो

आमालाई पनि कसैले भेट्न नआएको अन्जलिनाले छिट्टै थाहा पाइन्। चर्चबाट उनलाई भेट्न कोही पनि आएन न त पास्टर नै। उनी निराश भइन् र उनलाई रिस उठ्यो। चर्चमा फेरि कहिल्यै नजाने उनले निर्णय गरिन्। पास्टरलाई कहिल्यै पनि विश्वास नगर्ने उनले सङ्कल्प गरिन्। जब कसैले उनलाई पास्टर भन्ने शब्द निकालेपनि उनको हृदयमा भएको गहिरो रिस जाग्दथ्यो।

धेरै वर्षपछि उनको फुपुले उनलाई फोन गरिन्। "के तिमीलाई थाहा छ हाम्रो सहरमा एउटा चर्च छ जसको नाउँ सेभेन्थ-डे एडेभेन्टिस्ट हो। यस चर्चमा भर्खरको युवा पास्टर हुनुहुन्छ। उनी हाम्रो घरमा भेटघाट गर्न आए। हाम्रो घरमा आउनु र उनलाई भेट्नु" काकीले भनिन्। तर अन्जलिनाले पास्टरलाई भेट्न चाहेनन् र भनिन् "अहँ, म कुनै पनि पास्टरलाई भेट्न चाहँदिनन" अन्जलिनाले जवाफ दिइन्। फुपुले केही दिनपछि अन्जलिनालाई फेरि बोलाइन् र पास्टरलाई भेट्न बोलाइन्। "म कुनै पास्टरलाई भेट्न चाहँदिन र कुनै पनि चर्चमा जान चाहन्न" अन्जलिनाले ढिपी गरेर भनिन्।

केही समयपछि फुपुले फेरि फोन गरिन्। यसबेला दु:खद समाचार उनले दिएकी थिइन्। उनको श्रीमानको मृत्यु भयो र आफ्ना परिवारका सदस्यहरूलाई अन्त्यस्टीमा सहभागी हुन बोलाइन्। उनले एडभेन्टिस्ट पास्टरलाई उनको फुपाजुको देहान्त भएको सूचना दिन र परिवारसँग प्रार्थना गर्न बोलाउनु भनेर अन्जलिनालाई अर्हाइन्। अन्जलिनाले पास्टर प्रदिप सिँलाई बोलाइन्। बाइबल पढेर परिवारलाई सान्त्वना दिँदै पास्टरले प्रार्थना गरे। अन्जलिनाकी आमाले पास्टरलाई मन पराइन् र आफ्नो घरमा आउन अनुरोध गरिन्। जब पास्टर प्रदिप अन्जलिनाको घरमा आए तब आमाले धेरै प्रश्नहरू उनलाई गरिन्। तिनीहरू पास्टरसँग तीन घन्टा समय बिताए। प्रार्थना गरेपछि पास्टरलाई भोलिपल्ट पनि आउन तिनीहरूले आग्रह गरे। अनि पास्टरले साबथमा परिवारलाई चर्चमा आउन अनुरोध गरे। अर्को साबथमा बुबा, आमा र रोशन चर्चमा गए। अरू चर्चभन्दा त्यो चर्च केही फरक भएको तिनीहरूले महसुस गरे। अनि तिनीहरूले बाइबल अध्ययन गर्न अनुरोध गरे। तीन महिनापछि तीनै जना एडभेन्टिस्ट चर्चमा बप्तिस्मा लिए। तर अन्जलिनाले तिनीहरूसँग सरिक हुन अस्वीकार गरिन्। बप्तिस्मा पछि पनि अन्जलिनाका बुबाआमालाई प्रत्येक हप्ता बाइबल सिकाउन पास्टर आए। जब उनी घरमा आउँथे तब अन्जलिना अर्कै कोठामा गएर बस्थी। पास्टर गएपछिमात्र उनी बाहिर निस्कन्थी। उनले आफ्नो कोठाको ढोका बन्द गरेपनि कोठा बाहिर तिनीहरू छलफल गरेको र प्रार्थना गरेको उनले सुन्थिन्। अठार महिनापछि अन्जलिनाले आमालाई चकित पार्ने गरेर भनिन् "पास्टरलाई बोलाउनुहोस्। म पनि बाइबल अध्ययन गर्न चाहन्छु।" उनको कुरा सुनेर सबै जना छक्क परे। "यो कसरी भयो? हामीले त्यसैको निम्ति अठार महिनासम्म प्रार्थना गर्दै थियौँ," आमाले भनिन्। जब पास्टर आए तब अन्जलिनाले ठट्टा गरेको जस्तो भयो तैपनि उनले उनलाई बाइबल सिकाए। सन् २०१७मा अन्जलिनाले आफ्नो हृदय येशूलाई सुम्पिन्। बप्तिस्मा लिएको केही महिनापछि अन्जलिनाले बाबुआमालाई झन छक्क पर्ने गरेर अनुरोध गरिन्, "म त्यस एडभेन्टिस्ट पास्टरसँग विवाह गर्न चाहन्छु। म पास्टरको श्रीमती हुन चाहन्छु।" अब पास्टरले के भन्ला भनेर बाबुआमालाई चिन्ता लाग्न थाल्यो। तिनीहरूलाई थाहा थिएन कि पास्टर प्रदिपले तीन वर्षसम्म सुहाउँदो श्रीमतीको निम्ति प्रार्थना गरिरहेका थिए। अन्जलिना उनको श्रीमती हुनेछ भन्ने उनले कहिल्यै पनि सोचेका थिएनन्। जब अन्जलिनाका बाबुआमाले पास्टरसँग उनको प्रस्ताब राखे तब उनले अस्वीकार गर्न सकेन। "उनलाई मेरी श्रीमती बनाउन म खुशीसाथ स्वीकार गर्छु" भनेर हँसिलो भएर पास्टरले जवाफ दिए। अक्टोबर २०१८मा प्रदिप र अन्जलिनाको बिवाह भयो। अन्जलिना नर्सको काम गर्छिन् र उनको श्रीमान पास्टर भएको गोरखपुर चर्चमा उनी डिकनेस छिन्। अरू मानिसहरूलाई येशूतिर ल्याउन पाउँदा उनी धेरै हर्षित भइन्। उनको जीवनमा परिवर्तन आएको देखेर पाँच जना आफन्त र साथीहरूले बप्तिस्मा लिए।

"अब मैले महसुस गरेँ कि पास्टरहरू असल मानिस हुन्। म पास्टरहरूलाई माया गर्छु विशेष गरेर मेरो श्रीमानलाई" मुस्कुराउँदै अन्जलिनाले यस लेखकलाई सुनाइन्।

अन्जलिनाले एडभेन्टिस्ट शिक्षालाई पनि मन परेको थियो। तिनी एडभेन्टिस्ट भएपछि आफ्नो सहरको नजिक रहेको बारानासीको सेभेन्थ-डे एडभेन्टिस्ट स्कूलमा के छ भनेर हेर्न गइन्। त्यस स्कूलमा बालबालिकाहरूलाई बाइबल सिकाइरहेको तिनले देखिन्। त्यसदेखि उनी अत्यन्तै प्रभावित भइन्। आफ्ना आफन्तहरूलाई पनि तिनीहरूका छोराछोरीहरूलाई एडभेन्टिस्ट आवासिय स्कूलमा भर्ना गर्न आग्रह गरिन्। अहिले सम्म उनले छ जना बालबालिकालाई स्कूलमा भर्ना गर्न ल्याएकी छिन्।

-लेखक, आन्द्र्यु मेकचेस्नी