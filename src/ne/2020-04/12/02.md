---
title:  चकित हुने समय
date:  13/12/2020
---

सृष्टिको बारेमा तालमेल भएको दुई वटा कथाहरू उत्पत्ति १ र २मा किन दिइयो के तपाईँले कहिल्यै सोच्नुभएको छ? उत्पत्ति १ अध्यायमा सृष्टिको हप्ताको विवरण दिइएको छ। त्यसमा पृथ्वीको रचना अत्यन्तै गजबसँग दिइएको छ। सारा सृष्टि छ दिनभित्र सृष्टि भएर त्यसमा यस पृथ्वीलाई विभिन्न आकार दिएर जीवहरूको सृष्टि गरेर छैथौँ दिनमा नर र नारीको रचना भएको उत्पत्ति १मा उल्लेख गरेको छ। उत्पत्ति २ अध्याय पनि त्यही सृष्टिको विवरण दिइएको छ तर अर्कै दृष्टिकोणले। यसमा विशेष गरेर छैथौँ दिनमा के के भयो भनेर केन्द्रित गरिएको छ। उत्पत्ति १को केन्द्रविन्दु परमेश्वरको रचनामा थियो भने उत्पत्ति २को केन्द्रविन्दु आदमलाई बनाइएको छ।    पृथ्वीमा जेजति सृष्टिभयो ती सबै आदमको निम्ति हो: बगैँचा, नदीहरू, जनावरहरू र  नारी। यस पृथ्वीको चित्रको केन्द्रविन्दु आदम भएको थियो।

सृष्टिको बारेमा एउटै लेखामा विवरण दिनु अत्यन्तै गहिरो कुरो हो। पहिलो, परमेश्वर जो शक्तिशाली र कलात्मक हुनुहुन्छ र उहाँका आँखाहरू सिद्ध वा परिपक्व सुन्दरता छ भनेर  हामी सिक्छौँ। अनि सम्बन्ध राख्न चाहने परमेश्वरलाई हामी भेट्छौँ। सारा मानव जगतमा एक आपसको बीचमा पारस्परिक प्रेम होस्, एक आपसमा स्याहार होस् र सबै सृष्टिसँग सुमधुर सम्बन्ध होस् भन्ने चाहना परमेश्वरको भएको हामी बुझ्दछौँ।

`देहायमा दिएका उत्पत्ति १ र २ अध्याय पढ्नुहोस्। प्रथम साबथले पहिलो सृष्टिको बिवरणलाई कसरी जोडेको छ र अनि सृष्टिको दोस्रो विवरणतिर कसरी डोर्याएउँछ हेर्नुहोस्। ती पढेपछि तपाईँले के निश्कर्ष निकाल्नुहुन्छ जसले साबथलाई परमेश्वरले दिनुभएको आशिष र त्यसलाई पवित्र पार्नुभएकोको अर्थ देखाउँछ?`

पहिलो साबथको उत्सब मनाउन तपाईँ आदम वा हव्वा हुनुभएको कल्पना गर्नुहोस्। तपाईँ जीवित हुनुभएको पहिलो दिन, आफ्नी श्रीमती वा श्रीमानसँग रहेको पहिलो दिन र अनि परमेश्वरसँगै पहिलो दिन। त्यो कस्तो शिक्षप्रद थियो! तपाईँले परमेश्वरको बारेमा सिक्न सुरु गर्नुहुन्छ जो प्रकृतिका सौन्दर्यतालाई सृष्टि गर्न सक्नुभएको थियो। हाती र उफ्रिरहेको भ्यागुता सँगसँगै भएको तपाईँ देख्नुहुन्छ र तपाईँ अचम्म मान्नुहुन्छ। ठूलो जनावर होस् वा सानो भ्यागुतो होस् तिनीहरू आआफ्नैमा विशेषता छ। अनि जिराफ र राँगा वा गाईहरूको आआफ्नै खालका सिङ्गहरू हेरेर तपाईँ हाँस्नुहुन्छ होला। प्रकृतिमा भएका विभिन्न कलात्मक रङ्ग र आकारहरू अनि चराचुरुङ्गीहरूको विभिन्न चिरबिरे स्वरसङ्गीत कस्तो रमाइलो थियो होला! अनि तपाईँ त्यहाँ घुमफिर गरेर त्यहाँका स्वाद, विभिन्न बास्नाहरू र विधिन्न आकारका वस्तुहरूलाई छोएर कस्तो रमाइलो मानिरहनुभएको होला! अनि अझ थप कुरो त, तपाईँ सम्बन्ध, जिम्मेवारी, प्रेम र एक आपसमा हुनुपर्ने स्याहार वा हेरचाहको बारेमा सिक्न सुरु गर्नुभयो। सृष्टिकर्ता परमप्रभु सनातन परमेश्वरसँग तपाईँको मिठो सम्बन्धले उहाले सृष्टि गर्नुभएको सारा सृष्टिलाई कसरी सम्हाल्ने भनेर तपाईँ सिकिरहनुहुन्छ।

आदम र हव्वाको निम्ति पहिलो साबथ त्यसै दिनभरी मनमोहक बगैँचाको घाँसमा सुतिरहने थिएन होला। यसबेला परमेश्वरले सृष्टि गर्नुभएको सृष्टितिर र उहाँतिर ध्यान दिने अवसर थियो।

`पहिलो साबथमा आदम र हव्वाले कस्ता शैक्षिक ज्ञानहरू हासिल गर्ने अवसरहरू पाए होलान्? सोच्नुहोस्। अहिले हामी फरकै परिस्थितिमा रहेतापनि त्यहाँ सिकिएका विषयबस्तुहरू सिक्ने के अहिले पनि सान्दर्भिक छ त? तिनीहरूबाट तपाईँको साबथ ज्ञानप्रद हुने कस्तो महसुस गर्न सक्नहुन्छ?`