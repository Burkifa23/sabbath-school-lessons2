---
title:  फेरि पत्ता लगाउने समय
date:  14/12/2020
---

जब परमेश्वरले सारा इस्राएली समूदायलाई इजिप्टबाट उद्धार गरेर ल्याउन अर्हाउनुभएको थियो त्यसबेला प्रायजसो सबै यहूदीहरूले आफूहरू परमेश्वरका सन्तान हौँ भन्ने धारणा गुमाइसकेका थिए। परमेश्वर को हुनुहुन्छ भनेर तिनीहरूले फेरि पत्ता लगाउनुपरेको थियो। तिनीहरूबाट परमेश्वरले आफ्नो आराधना गरिएको, आफूलाई श्रद्धा देखाएको अपेक्षा गर्नुभएको थियो। भविष्यको निम्ति अत्यन्तै अचम्म लाग्दो धेरै प्रतिज्ञाहरू तिनीहरीलाई दिइएको थियो। परमेश्वरको बारेमा नयाँ ज्ञान पत्ता लगाउने क्रममा दिइएको साबथ एक मूख्य विषय थियो जुन् तिनीहरूको यात्रामा अनुभव गर्दै सिक्दै थिए। परमेश्वर र यहूदी राष्ट्रको बीचमा विशेष सम्बन्ध भएको देखाउने शङ्केत साबथ थियो। यस साबथले यहूदी र अरू राष्ट्रहरूको बीचमा प्रमूख भिन्नता छ भनेर देखाइएको थियो। इस्राएलीहरूलाई परमेश्वरले दिनुहुने शिक्षामा मन्नाको अनुभवले उहाँले सिकाउने कला कस्तो थियो भनेर निचोढमा देखाइएको थियो।

`इस्राएलीहरूले के पाठहरू सिक्नु परेको थियो भनेर प्रस्थान १६:१३-३०ले कसरी बताउँछ?`

परमेश्वरले इस्राएलीहरूलाई दिन दिनै चाहिँदोमात्रामात्रै मन्ना आकाशबाट अचम्मसाथ बर्षाउनुभएको थियो। त्यो दिनभरीलाई पुग्नेमात्र थियो। यदि तिनीहरूलाई आवश्यकभन्दा बढि उहाँले दिनुभयो भने त्यो मन्ना कसले उपलब्ध गराउनुभएको हो सो तिनीहरूले बिर्सिने थिए। त्यसकारण प्रत्येक दिन उहाँले तिनीहरूको निम्ति आश्चर्य काम गर्नुभएको थियो। तिनीहरूले प्रत्येक दिन ताजा मन्ना दिनुभएर ती मानिसहरूलाई परमेश्वरले कस्तो स्याहार गर्नुहुँदो रहेछ भनेर उहाँले देखाउनुभएको थियो। तर साबथ परिस्थिति अलगै थियो। त्यसबेला उहाँले दुई आश्चर्य कामहरू गर्नुभएको थियो। शुक्रबारको दिन दोबर मन्ना बर्षाइएको थियो र रातभरि राख्दा त्यो मन्नामा ढुसी परेको थिएन। यसले गर्दा तिनीहरूलाई उद्धार गर्ने परमेश्वर हुनुहुन्छ र उहाँको जन हुनु भनेको के हो भनेर तिनीहरूले पत्ता लगाएर चकित होस् भनेर साबथ दिन तिनीहरूलाई दिइएको थियो।

अचम्म कुरो त के भने त्यो मन्ना इस्राएलीहरूलाई चालिस वर्षसम्म बर्षाइएको थियो (प्रस्थान १६:३५) तर ती चालिस वर्षहरूमा तिनीहरूले परमेश्वरको बिरुद्धमा कति गए तैपनि परमेश्वरले मन्ना वर्षाउन रोक्नुभएन। परमेश्वरले ती इस्राएलीहरूलाई मरुभूमिमा कसरी अगुवाई गर्नुभयो भनेर याद दिलाइ रहन एक ओमर (करिब १ किलो ८०० ग्राम) भाँडोमा राख्न उहाँले मोशालाई अर्हाउनुभएको थियो (प्रस्थान १५:३२,३३)। त्यसले साबथ दिनमा भएको विशेष अनुभवलाई सम्झाउँथ्यो। (त्यो मन्ना परमेश्वरको पवित्र सन्दुकसँग राखिएको थियो। त्यस सँगै हारुनको लौरो पनि थियो। हुनसक्छ ई.पू. ५९७ यरुशलेमलाई कब्जा गर्ने क्रममा ती दुवै हराउन पुगेको थियो-अनुवादकको खोज)।

मन्नाको मामिलामा मात्र होइन साबथ दिन विशेष दिन हो भनेर स्पष्ट पार्न परमेश्वरले अरू अवसरहरू उपलब्ध गराउनुभएको थियो।

इस्राएलीहरू विश्वमा रहेका अरू राष्ट्रका वा जातिहरूभन्दा फरक भएको पहिचान गरोस् र परमेश्वरनै तिनीहरूको परमप्रभु सनातन सृष्टिकर्ता हुनुहुन्छ भनेर ठोकुवा गराउन साबथ दिइएको थियो। साबथको आज्ञा पालन गर्न र यसलाई पवित्र राख्न तिनीहरूलाई परमेश्वरले निर्देशन दिनुभएको थियो। साबथ केवल औपचारिक विधि भनेर होइन तर परमेश्वरको चरित्रको गहिरो आत्मज्ञान बुझोस् र परमेश्वरले दिनुभएको प्रतिज्ञा अनुसार निरन्तररूपमा उहाँसँगको सम्बन्ध भइहोस् भन्ने अभिप्रायले इस्राएलीहरूलाई साबथ दिइएको थियो।

`आजभोलि कतिपय युवाहरूले साबथ नियास्रो दिन हो भनेर सोच्दछन्। बाइबलले भनेकोले र आमाबाबुले अर्हाएकोले मात्रै साबथ पालन गरेको भनेर नाईनास्ती नगर्न कतिपय मानिसहरू साबथमा चर्च जानसक्छन्। तर परमेश्वरसँगको सम्बन्ध पत्ता लगाउन वा उहाँको निगरानीमा हामी छौँ भन्ने आत्मज्ञान दिन हामीलाई साबथ दिइएको हो भनेर आफूले र अरूलाई कसरी बुझाउने?`