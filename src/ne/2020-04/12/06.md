---
title:  समूदायको निम्ति समय
date:  17/12/2020
---

प्रत्येक साबथ यहूदीहरूको आराधना स्थल सिनिगगमा सरिक हुने बानी बसाल्नुपर्छ भनेर येशूले चेलाहरूलाई आफ्नै उदाहरणबाट देखाउनुभएको थियो। येशूकव पुनरुत्थानपछि पनि येशूका चेलाहरू र अरू अनुयायीहरूले त्यही विधिलाई निरन्तरता दिएका थिए। पुनरुत्थानको बारेमा छलफल गर्न सिनिगगनै प्रेरितहरूको निम्ति प्रमूख स्थल भएको थियो। साबथमा समाजका विभिन्न मानिसहरू सिनिगगमा आराधना गर्न भेला भएको हुनाले येशूको बारेमा सिक्ने र सिकाउने अवसर मिलेको थियो। येशू हिब्रू वा यहूदी मसीह हुनुहुन्थ्यो। मसीहको बारेमा सिनिगगमा पुरानो करारबाट प्रत्येक हप्ता पढिन्थ्यो। यहूदी र परमेश्वरप्रति श्रदा राख्ने अरूहरूलाई (प्रेरित १३:१६,२६) येशूको बारेमा प्रचार प्रसार गर्न र गवाही दिन सिनिगग नै उत्तम र उपयुक्त ठाउँ भएको येशूका चेलाहरूलाई लागेको थियो।

`सार्बजनिक स्थलहरूमा येशूका भक्तहरूले उहाँको बारेमा गवाही दिएका थिए भनेर देहायका पदहरूले हामीलाई कसरी बुझाउँछ? जब तपाईँ ती पदहरू पढ्नुहुन्छ तब यी कुराहरूमा ध्यान दिनुहोस्: तिनीहरू कहाँ बोलिरहेका थिए? तिनीहरूले कसलाई सम्बोधन गरिरहेका थिए? तिनीहरूले के बोलिरहेका थिए? तिनीहरूको सम्बोधनको नतिजा कस्तो थियो? हेर्नुहोस्, प्रेरित १३:१३-५२`

जब प्रेरितहरूले गवाही दिए तब त्यसमा तिनीहरूको व्यक्तिगत गवाही पनि थिए र बाइबलबाट पनि येशूको बारेमा सिकाइएका वचनहरू औल्याएका थिए। प्रेरित १३मा पावलले इस्राएलको इतिहासलाई "हाम्रा पूर्खाहरू" (प्रेरित १३:१७) भनेर तिनीहरूको इजिप्टमा गरेको बसोबासदेखिको बृतान्त सुनाएका थिए। मरुभूमिमा ४० वर्षसम्मको यात्रा, कनान देशमा आफ्ना भूमि अधिकारमा लिएका, न्यायकर्ताहरूको प्रशासन, राजाहरू र दाउदसम्मको बृतान्त पावलले सुनाएका थिए भने आफ्नो सम्बोधन येशूको जीवनलाई औँल्याएर परिपक्वतरिकाले अन्त गरेका थिए।

धर्मशास्त्रकै मुताविक आफूले बुझेका कुरा र व्यक्तिगतरूपमा अनुभव गरेका कुराहरू कसरी ठीक थिए भनेर पावल र अरूले देखाएका थिए। सुसमाचारको सन्दैश तिनीहरूले श्रोताहरूलाई सुनाइए, तिनीहरूले तर्क, विवाद र छलफल गरे। आफ्नो शिक्षादीक्षमा र छलफल गर्दा आफ्नो व्यक्तिगत गवाही र धर्मशास्त्रको ज्ञान मिलाएर प्रस्तुत गर्नु अत्यन्तै प्रभावकारी हुन्छ। कतिपय धार्मिक अगुवा वा गुरुहरू प्रेरितहरूदेखी डाही भएका थिए किनकि तिनीहरूले बोल्दा यस्तो तर्क गरेर जोशसाथ बोल्दथे कि कतिपय यहूदी र अयहूदीहरूमाथि तिनीहरूको बलियो प्रभाव भएको ती धर्मगुरुहरूले देखेका थिए।

सेभेन्थ-डे एडभेन्टिस्ट चर्चको पनि बलियो इतिहास छ। गवाही र बाइबललाई व्याख्या गरेर प्रचार गर्न र सिकाउन, सुनाउन जोर गर्दछ। यथार्थमा साबथ स्कूल अध्ययनको समय, प्रवचन र साबथमा गरिने अरू सभाहरूले सेभेन्थ-डे एडभेन्टिस्टको आराधनामा बलियो औपचारिक आध्यात्मिक शिक्षा संचालन हुन्छ भनेर देखाइरहेको छ। विश्वासीहरूले हप्ताभरि वा साबथमा जे जे कार्यक्रमहरू हुन्छ त्यसले विश्वासीहरूको बीचमा आत्मियता बाँडिन्छ। खास गरेर साबथमै धर्मशास्त्र बाइबलको अध्ययन, व्यक्तिगत गवाही र आराधना गर्ने विधिले प्रत्येक विश्वासीलाई आत्मिक शैक्षिक अनुभव दिलाउनु जरुरी छ।