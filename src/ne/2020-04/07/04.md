---
title:  आत्मा र सत्य
date:  10/11/2020
---

(येशूको सेवाकार्यले मानिस र मानिसको बीचमा भएका विभिन्न तगारोहरू जस्तै लैङ्गिक असमानता, जातिय र क्षेत्रिया भेदवाभ, राष्ट्रिय र अन्तराष्ट्रियको बीचमा सिमानाले गर्दा एक आपसमा अलग हुने परिस्थितिहरूलाई तोड्नुभएको थियो)। नयाँ करारमा दिएका उहाँको विभिन्न क्रियाकलापहरूको लेखाजोखामा टुटिएका हृदयभएका     मानिसहरूलाई पनि उहाँले सेवा गर्नुभएको भनेर लेखिएको छ। त्यसमा अत्यन्तै रोचक र गजबको विवरण येशू र एक जना सामारी स्त्रीको इनारमा भएको जम्का भेटघाटको कथालाई लिन सकिन्छ।

`यूहन्ना ४:१-२६ पढ्नुहोस्। परमेश्वरको आराधनाको बारेमा यहाँ येशूको धारणा कस्तो थियो? येशू र एक अपरिचित सामरी स्त्रीसँगको दोहोरो छलफलमा आराधना गर्ने विषयबस्तुमा छलफल गर्न कसरी पुगियो?`

त्यस स्त्रीले आराधनाको कुरा गरेर आफ्नो विषय बदल्न खोजेकी थिइन् तर उनको त्यो चाललाई माध्यम बनाएर येशूले आराधना र आराधनामा के सम्मिलित हुनुपर्छ भनेर केही अत्यन्तै सत्यहरू सिकाउनुभएको थियो। शायद हामीले अहिले हामीले बुझ्न तुरन्तै ध्यान दिनुपर्ने पद यूहन्ना ४:२४ हो जहाँ येशूले भन्नुभयो "परमेश्वर आत्मा हुनुहुन्छ र जसले उहाँको आराधना गर्छ उसले आत्मा र सत्यमा आराधना गर्नै पर्छ।" (रूपान्तरित)।

परमेश्वरको सत्य वा सही आराधना "आत्मामा वा आत्मियतामा" गर्नुपर्छ। अर्थात् परमेश्वरप्रतिको प्रेम हृदयबाट उब्जाएर उहाँको आराधना गर्नुपर्छ। त्यो त्यसबेला उम्रिन्छ जब हामीले उहाँलाई व्यक्तिगतरूपमै चिनेको अनुभव गर्दछौँ। "परमेश्वरबाट आएको धर्ममात्रै त्यो धर्म हो जसले परमेश्वरतिर डोर्याउँछ। उहाँको सेवा गर्न हामी ईश्वरीय आत्मामा जन्मनै पर्छ। यसले हृदयलाई शुद्ध पार्दछ र दिमागलाई नविकरण दिइरहन्छ। त्यसले गर्दा परमेश्वरलाई चिन्न र प्रेम गर्न नयाँ खुबी प्रदान गर्छ। यसले गर्दा उहाँले निर्देशित गर्नुभएको सबै आज्ञाहरूको खुशीसाथ पालन गर्ने जोश मिल्दछ। यही नै सत्य आराधना हो। यो पवित्र आत्माले मानिसको जीवनमा काम गरिरहेको छ भन्ने प्रमाण दिने फल हो।"-एलेन जी ह्वाइट, द डिजाएर अभ एजेज, पृ. १८९बाट रूपान्तरित।

फेरि त्यसैखत आराधनामा आत्मियता र जोशमात्र भएर पुग्दैन तर "सत्यमा" गर्नुपर्छ। (अर्थात् सत्यले हाम्रो होसलाई सम्हाल्छ)। परमेश्वरको बारेमा सही वा सत्य आत्मज्ञान हुनु जरुरी छ। उहाँ को हुनुहुन्छ र हामीबाट उहाँले के अपेक्षा गर्नुभएको छ सो जान्नु जरुरी छ। त्यसको अर्थ शिक्षादीक्षा वा बाइबलले सिकाएका विभिन्न ज्ञानहरू जान्नु आवश्यक छ। (हामी त्यस परमेश्वरको आराधना गर्दैनौँ जसले मानिसहरूलाई अनन्त समयमा आगोमा पोलिरहेको हुन्छ। यस्तो शिक्षाले कतिपय मानिसहरूलाई परमेश्वरबाट टाढा राखेको हुन्छ वा प्रेमले होइन डरले उहाँलाई विश्वास गर्न पुग्छन्। बाइबलका अत्यन्तै आवश्यक धार्मिक शिक्षाहरू जान्नु आवश्यक छ)।

त्यसकारण आराधनामा दुई तत्वहरू छन्: त्यो अनुभव हो जसले हामीलाई परमेश्वरलाई चिनाउँछ र उहाँको आज्ञा सिरोपर गर्न सघाउँछ। अनि जे जे कुराहरू सिक्छौँ त्यसले परमेश्वरको बारेमा सिकाउने वा प्रकट गर्ने हुनुपर्छ। सत्यबिना केवल जोशलेमात्र परमेश्वरलाई विश्वास गर्न पुग्यो भने त्यसले केवल भावुकमात्र बनाउँछ। हामीमा हुने भावुक केवल क्षणिकमात्र हो र त्यो सेलाएर जान्छ। सत्य वा सही ज्ञानबिना केवल आवेगमा मात्र आएर परमेश्वरलाई विश्वास गर्दा वा झट्टै जोशले भरिएर येशूलाई विश्वास गरेर बप्तिस्मा लिन जाँदा जसरी बप्तिस्मा लिएपछि भिजेको लुगा सुक्छ त्यसरी नै परमेश्वरप्रति जगाएको आस्था पनि सुकेर जान्छ। तर फेर सत्य त छ, बाइबलको बारेमा धेरै ज्ञान छ र धेरै जान्नेभएको छ तर त्यसम आत्मियता भएन भने केवल औपचारिक विश्वासमात्र हुन्छ। त्यस्तोले रितिवाद वा विधिबाद धर्म उब्जाउँछ र त्यसमा कुनै जीवनको सार हुँदैन। त्यसकारण सत्य परमेश्वरको आराधना गर्न हामीलाई दुवै आत्मियता र सत्य चाहिन्छ।

`परमेश्वरको सही आराधना वा उपासनाको  बारेमा सिकाउँदा "आत्मामा र सत्यमा" हुनुपर्छ भनेर तपाईँले कसरी सिकाउनुहुन्छ? कतिपय समयमा ती दुवै तत्वहरू असंतुलित हुन सक्छ तर तिनीहरूलाई संतुलनमा राखेर परमेश्वरको आराधना गर्नुपर्छ भनेर कसरी बुझ्ने?`