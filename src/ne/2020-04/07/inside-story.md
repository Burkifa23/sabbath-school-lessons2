---
title: कथा
date:  13/11/2020
---

#### मधुरो सुरिलो आवाज

_बिलबर पेरियरा, ४४, भारत_

विलबर परियरा एउटा कारमा लामो दुरीको यात्रा गर्दै थियो। त्यसबेला ३० वर्ष पछि भेटेको भतिजासँग कारमा यात्रा गर्न पुगेको थियो। तिनीहरू मध्य-दक्षिण भारतको एउटा सहरमा हुने विवाह समारोहमा जाँदै थिए। तिनीहरू गन्तव्य स्थानमा पुगेपछि विलबरकी श्रीमतिले उनलाई फोन गरि र उसको यात्रा कस्तो भयो भनेर सोधेकि थिइन्। यात्रा अत्यन्तै रमाइलो भयो। परमेश्वरलाई धन्यवाद होस् भनेर विलबरले आफ्नी श्रीमतीलाई जवाफ दियो। भतिजा, वाल्टर, अचम्म मानेर विलबरलाई नियाल्यो। भारतमा धेरै मानिसहरू येशूलाई विश्वास गर्दैन। "तपाईँको धर्म के हो?" भतिजाले विलबरलाई सोध्यो। आफू सानैदेखि इसाई चर्चमा आइतबार नियमितरूपमा गइरहेको तर त्यस चर्चको धेरै शिक्षासँग विवाद भएकोले त्यस चर्चमा आफू जान छोडेको विलबरले आफ्नो भतिजोलाई बतायो। "सबैले कुनै न कुनै किसिमको मूर्तीलाई पूजा गर्छ। बाइबलले भन्छ 'म तिम्रो परमेश्वर हुँ, मेरो अगाडि तिमीले कुनै देवीदेवता नमान्नु।' तर म जाने चर्चले मरियम, सन्तहरू र धेरै मूर्तीहरूको आराधना गर्छन्। म सत्यलाई खोज्दैछु" विलबरले जवाफ दिए। "चिन्ता नगर्नुहोस्। एकदिन तपाईँलाई सत्य चर्चमा परमेश्वरले अगुवाइ गर्नुहुनेछ। तपाईँ सत्यको नजिक हुनुहुन्छ" वाल्टरले जवाफ दियो। विवाह पछि ठूलो भोजको कार्यक्रमको आयोजना गरिएको थियो। त्यस भोजमा शाकाहारीमात्र खाना थियो। त्यहाँ कुनै बँगुको मासु र अरू मासुको परिकार नभएकोले विलबर निराश भएको थियो। विलबर घर फर्केपछि उसले सत्यको खोजि गर्दै रह्यो। आफ्नो सहर बङ्गलोरमा येशूलाई नपुज्ने ठाउँहरूमा गयो। उनलाई थाहा थियो जीवित, सनातन, सृष्टिकर्ता परमेश्वर हुनुहुन्छ तर मानिसका हातले बनाएको र सृष्टि परमेश्वर कदापि होइन। उसले खोज्दै रह्यो। विलबर आफ्नो बालककलाको चर्च बाइबलको शिक्षाबाट टाढा भइरहेको महसुस गर्न थाल्यो। एक दिन शनिबार उसले आफ्नी श्रीमतीलाई भन्यो कि उनीसँग चर्चमा आफू नजाने। "तिमीसँग म चर्चमा अबदेखि जाँदिन। यो सत्य चर्च होइन। यहाँ त हिन्दु देविदेवताहरूलाई जस्तो मूर्तीहरूलाई पुजा गर्छ। यसले बाइबल अनुसार चल्दैन।" भनेर आफ्नो भावना विलबरले व्यक्त गर्यो। त्यस दिन बेलुका उनको श्रीमती नान्सी आफ्ना परिवारका सदस्यहरूलाई बोलाइन् र आफूसँग विलबर चर्च जाओस् भनेर सम्झाउन तिनीहरूलाई अनुरोध गरिन्। तर विलबर आफ्नो अडानमा अडिग थियो। फेरि त्यसै वखत बङ्गलोरमा कुन चर्चमा जाने भनेर पनि सोचिरहेको थियो। भोलिपल्ट बिहान आफू कुन चर्चमा जाने भनेर सोच्दै दिउँसोको खाजको लागि खानेकुराहरू किन्न गइरहेको थियो। अचानक उसले एउटा मधुरो पुरुषको आवाज सुन्यो। "तिम्रो भतिजोलाई फोन गर्नु" त्यस आवाजले भन्यो। विलबरले वास्ता गरेन र ऊ  हिँडिरह्यो। "तिम्रो भतिजोलाई फोन गर्नु" फेरि त्यस आवाजले भन्यो। विलबर टक्क उभ्यो। "तिम्रो भतिजोलाई फोन गर्नु" फेरि त्यही आवाज आयो। अनि आफ्नो मोबाइल झिकेर वाल्टरलाई फोन गर्यो। आफ्नी श्रीमतीसँग चर्चको बारेमा कचकच भएको भतिजोलाई बताएपछि ऊ कुन चर्चमा जान्छ भनेर सोध्यो। "म त सेभेन्थ-डे एडेन्टिस्ट चर्चमा जान्छु" वाल्टरले जवाफ दियो। विलबरले बङ्गलोरको एडभेन्टिस्ट चर्च देखेको थियो तर त्यस चर्चको बारेमा उसलाई केही थाहा थिएन। विलबर त्यस चर्चभित्र पस्यो र हप्ताको तीन दिन बाइबल अध्ययन क्लासमा सरिक हुन कुरा मिलायो। अर्को शनिबाल विलबर बङ्गलोरको हामइस्ट्रिट सेभेन्थ-डे एडभेन्टिस्ट चर्चमा गयो। त्यहाँ साबथ स्कूलको क्लास उसलाई सार्है मन परायो। एडभेन्टिस्ट चर्चप्रति आफू आकर्षित भएको र प्रत्येक शनिबार त्यहीँ जाने आफ्नो प्रतिवद्धता श्रीमतीलाई जनायो। नान्सीले त्यस नयाँ विश्वासको घोर बिरोध गरिन् र दिनदिनै आफ्नो श्रीमानसँग कचकच गरिन्। तर आफ्नो श्रीमानको जीवनशैली बिस्तारै परिवर्तन भएको देखेर उनलाई अचम्म मान्दै आयो। ऊ चुरोठ खान्थ्यो र रक्सी पिउँथ्यो। विलबरले त्यो सबै गर्न छोड्यो। साबथको लागि एकदिन अघि नै श्रीमानले खाना तयार गरेको उनलाई अचम्म लाग्यो। दुध पदार्थ र अण्डाहरू उसले किन खान छोड्यो र आफ्नो छोरोलाई पनि दिन किन छोड्यो त्यो उनले बुझ्न सकेनन्। आफ्नो सबै क्रियाकलापले परमेश्वरको आदर गर्न चाहन्छु भनेर विलबरले आफ्नी श्रीमतीलाई भन्यो। बाइबलले भनेकै अनुसार शनिबारलाई परमेश्वरको पवित्र दिन साबथ भनेर पालन गर्ने र आफ्नो शरीर परमेश्वरको मन्दिर हो भनेर त्यसलाई जतन गर्ने प्रतिवद्धता आफ्नी श्रीमतीलाई सुनायो। उसको शरीर र स्वास्थ आफ्नो भन्दा राम्रो भएको उनले स्वीकार गर्न वाध्य भएको थियो। उनलाई घाँटी दुख्ने रोगले सताएको थियो। जब एकदिन एडभेन्टिस्ट चर्चले सित्तैँ स्वास्थ उपचार क्लिनिकको आयोजना गर्यो तर विलबरले आफ्नी श्रीमतीलाई आफूसँग त्यहाँ जान अनुरोध गर्यो। कसरी निरोगी हुने वा असल स्वस्थ जीवन बिताउने भनेर त्यस चर्चले कार्यक्रम आयोजना गरेको थियो। जब त्यस कार्यक्रममा एक जना डाक्टरले आत्मिक जीवन स्वस्थ राख्न शारीरिक जीवन पनि स्वस्थ हुनुपर्छ भनेर सुनाए तब नान्सीको हृदय छोएको थियो। उनको निम्ति यो नौलो कुरो थियो। आफ्नो चर्चमा त्यस्तो कुरा सिकाउँदैनथ्यो। घरमा पुगेपछि आफन्तहरूलाई खुशी मान्दै त्यस क्लिनिकमा सहभागी हुन अनुरोध गरिन्। अर्को साबथ नान्सीलाई आफूसँग चर्चमा आउन विलबरले अनुरोध गर्दा उनी मानिनन् तर आफ्नो छोरो पहिलोपल्ट उसको बुबासँग चर्च जान उनले अनुमति दिइन्। बालबालिकाको निम्ति गरेको साबथ स्कूल कार्यक्रम र सेवापछि सबै मिलेर खाएको त्यस छोरोलाई मनपर्यो। घरमा पुगेपछि आफ्नो आमालाई सबै कुरो एकदम जोशिलो पाराले उसले भन्यो। उनको उत्सुकता जाग्न थाल्यो। एक दिन आफूलाई पनि बाइबल अध्ययन गर्न चाहेको चाहना उनले व्यक्त गरिन्। केही दिनको बाइबल अध्ययन पछि उनले साबथको बारेमा सिकेपछि आफू पनि साबथ पालन गर्ने तुरन्त निधो दिइन्। "मैले कामै छोड्नुपरेतापनि अबदेखि साबथमा म काम गर्दिन" उनले सङ्गतिमा आफ्नो प्रतिवद्धता जनाइन्।

आजभोली विलबर र नान्सी स्वास्थ कर्मी भएका छन्। तिनीहरूले भारतको ठाउँ ठाउँमा मानिसहरूलाई सुस्वास्थको बारेमा कार्यक्रम आयोजना गर्दै स्वास्थको बारेमा शिक्षित बनाइरहेका छन्। "आवश्यक परेका मानिसहरूकहाँ हामी जान्छौँ। तिनीहरूलाई असल स्वास्थ्यका नियमहरू सिकाउँछौँ, अनि चङ्गाई गर्ने सत्य परमेश्वरतिर तिनीहरूको ध्यान दिन लगाउँछौँ" विलबरले यस लेखकला सुनाएको थियो।

-लेखक आन्द्र्यु मेकचेस्नी