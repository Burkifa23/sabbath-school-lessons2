---
title:  परमेश्वरको पवित्रताको सौन्दर्यता
date:  11/11/2020
---

`१ इतिहास १६ पढ्नुहोस्। त्यहाँ भइरहका दृष्यहरूको बारेमा कल्पना गर्नुहोस्। तपाईँले आफ्नो दिमागमा त्यहाँ भइरहेको गतिविधिको चित्रण गर्नुहोस्। के त्यो समय गम्भिर, श्रद्धामय, परमेश्वरप्रतिको आस्थाले गर्दा भयपूर्ण थियो कि चाडपर्व जस्तै रमझम रमाइलो थियो? तर ती दुवै वातावरणको केही हदसम्मको समिश्रण  भएको हुनसक्छ होला? त्यहाँ भइरहेको दृष्यले परमेश्वरको आराधना कस्तो रहेछ भनेर हामीले कसरी सिक्न सक्छौँ? परमेश्वरको आराधना भनेको के हो भनेर हामीले त्यबाट के सिकाउन सक्छौँ र आरधनाको अनुभव हामीले कसरी गर्न सक्छौँ?`

जुन ठाउँमा आराधनाको निम्ति स्थल बनाइएको थियो नै पवित्र बासस्थान वा पाल थियो। पौराणिक इस्राएलमा परमेश्वरको उपस्थिति त्यस पवित्र पालले जनाएको थियो। यही ठाउँमा तिनीहरूलाई मुक्तिको योजना प्रकट गरिएको थियो। जब पवित्र मन्दिरमा आराधना गर्ने समयमा विविन्न विधिहरू अपनाइन्थ्यो तब त्यसको र आराधनाको शिक्षाको केन्द्रविन्दु येशू र मुक्तिको योजना हुनुपर्थ्यो। पवित्र मन्दिरमा गरिने सबै सेवाकार्यहरूले येशूको जीवन र मृत्युलाई औँल्याइएको थियो। परमेश्वरले हाम्रो निम्ति जे गर्नुभएतापनि उहाँ हाम्रो स्तुतिप्रशंसा र आराधनाको योग्य हुनुहुन्छ तर त्यसमा येशूको बलिदान र हाम्रो निम्ति क्रुसमा मर्नुभएकोबाट उपलब्ध हुने अनन्त जीवनको आशा पनि समावेश हुनुपर्छ। मुक्तिको योजनाको आशा बिना कुनै पनि उपासना वा आराधनाको अर्थ हुँदैन।

सारा संसारले इस्राएलको परमेश्वरको बारेमा सिक्नुपर्छ भन्ने विश्वव्यापी सुसमाचारको आह्वानलाई गहिरिएर ख्याल गर्नुहोस्।

`१ इतिहास १६:२९लाई हेर्नुहोस्: "परमप्रभुलाई उहाँको नाउँअनुसारको महिमा चढ़ाओ, भेटी लिएर उहाँको सामु आओ। उहाँका पवित्रताको वैभवमा परमप्रभुलाई दण्डवत् गर।" पवित्रताको वैभव वा सौन्दर्यता भनेको के होला?`

सुरुमा पापको बारेमा सोच्ने मानिसले पाप कस्तो कुरुप, बिध्वंसात्मक र गिरिएको भनेर सोच्ला। तत्कालिन इस्राएलका छिमेकी देशहरूले धर्मको नाउँमा अनेकौँ  विभिन्न भयाभव कुप्रथा, रीतिथिती, संस्कार आदि चलाएका थिए। तिनीहरूमा नरबलि अर्थात् बालबालिकाहरूलाई बलि दिने वा आगोमा फ्याँक्ने पनि गरिन्थ्यो। अनि मानिसहरूले जस्तो खालको देवीदेवताहरूलाई पूजा गरे त्यस्तै खालको मनस्थिति वा क्रुर हृदयका स्वभावहरूले तिनीहरू ग्रस्त भएका थिए। तिनीहरूको बिपरित इस्राएल राज्य पवित्र राष्ट्र हुनुपर्थ्यो। तिनीहरूको छिमेकी देशका विभिन्न दुष्ट संस्कारहरूबाट तिनीहरू अलग हुनुपर्थ्यो। तिनीहरूको हृदयमा र दिमागमा पवित्र हुनुपर्थ्यो। तिनीहरूको त्यस पवित्र मनस्थितिले गर्दा नै तिनीहरूको आराधना अर्थपूर्ण र परमेश्वरको वैभता गाँसिएको हुन्थ्यो। ती इस्राएलीहरू जसले परमेश्वरको आराधना पनि गर्थे तर अनेकौँ भ्रष्ट क्रियाकलापमा संलग्न भएको र तिनीहरूका हृदयहरू परमेश्वरबाट टाढा भएको छ भनेर बारम्बार पुरानो करारका अगमवक्ताहरूले तिनीहरूको विरुद्धमा बुलन्द आवाजहरू उठाएका थिए।