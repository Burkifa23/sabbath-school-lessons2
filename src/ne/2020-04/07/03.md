---
title:  र आफ्ना सन्तानलाई सिकाऊ भनेर घोषणा गर
date:  09/11/2020
---

पौराणिक इस्राएलको धार्मिक जीवनमा पुरानो करारको भजनसंग्रहले विस्तारै उल्लेखनीय भूमिका खेलेको थियो। प्रायजसो त्यसबेला भएका बाजागाजासाथै भजनसँग्रहका अध्यायहरू गीतको रूपमा प्रस्तुत गर्थै गाउँथे। तिनीहरूलाई कण्ठ पनि गरिन्थे। विशेष गरेर सार्वजनिक आराधनामा भजन गायनहरूसाथ भजन गाउँथे। पुरानो करारमा मानिसहरूले परमेश्वरको आराधेना कसरी गर्थे भनेर मूल कुरो थाहा पाउन त्यस आराधनामा सामेल गरिएको भजनको बारेमा बुझ्न जरुरी छ। सारा इस्राएली जातिहरू एक समूदायकोरूपमा क्रियाशील हुन्थे र सार्वजनिकरूपमा परमेश्वरको आराधना गर्न सारा मानिसहरू समूदायकै रूपमा एक हुन्थे।

भजनसंग्रह खास गरेर कविताहरू थिए। तिनीहरूको छन्दहरूलाई गीत बनाएर गाउँथे। हिब्रू भाषामा भजनसँग्रहलाई टेहिलिम  Tehillim भनिन्छ जसको अर्थ "स्तुति प्रशंसाका गीतहरू" हो। जब हामी गीत गाएर परमेश्वरको प्रशंसा गर्दछौँ तब हामीले परमेश्वरको आराधना गर्दछौँ। परमेश्वरको आराधनामा अरू कार्यक्रमहरू पनि थपिन सक्छ तर भजन गाउने आराधनाको मूख्य भाग हो।

`भजन ७८:१-१७ पढ्नुहोस्। यसमा के मूलभूत सन्देश छ र शिक्षा र आराधनाको मामिलाको प्रश्न यो भजन कसरी मिल्दछ?`

भजन ७८मा एउटा विशेष ठोस तत्व उल्लेख गरिएको छ। यो भजन आशाफलाई भजन गाउन दिइएको थियो। यसको पद २मा "प्राचिनका भेदका कुराहरू" भनेर नेपाली भाषामा उल्लेख गरिएको छ तर अङ्ग्रेजी भाषामा "dark sayings of old (KJ)" अर्थात "पौराणीक कालका अन्धकार भनाइहरू" भनेर अनुवाद गरिएको छ। "अन्धकार" भन्दा कुनै अपशकुन नभएर जब कुनै विगतको निर्णायक घट्नाहरू  इतिहासमा पछाडि पर्दा पर्दा मधुरो वा बर्तमान पुस्ताले देख्न नसकिने वा बुझ्न नसकिने न त पढ्न आवश्यक भएको ठानेको हुन्छ। अरू अनुवादमा नेपालीमा समेत अन्धकारलाई "भेद", "रहस्य" वा "पुरानो मिठो सत्यहरू" (मेसेज अनुवाद) भनेर सम्बोधन गरिएको छ। यसमा के भन्न खोजिएको छ भने इस्राएलीहरूको शिक्षामा जे समावेश भएतापनि परमेश्वरका चुनिएका जातिको निम्ति परमेश्वरले कस्ता महान् कामहरू गर्नुभयो भन्ने कथाहरू समावेश भएका थिए।

`फेरि भजन ७८:६-१७ पढ्नुहोस्। इस्राएली आमाबाबु, अगुवा वा शिक्षकहरूले आफ्ना सन्तानहरूलाई के विशेष पाठहरू सिकाउनुपर्थ्यो? तिनीहरूले सिक्ने पाठको अन्तिम लक्ष्य के हो?`

`इस्राएलीहरूको शिक्षाप्रणालीमा धेरै उद्देश्यहरू छन्। ती उद्देश्यहरूमा तिनीहरूको सन्तानले परमेश्वरमाथि भरोसा राख्न र उहाँका आज्ञाहरू पालन गरोस् भन्ने एउटा मूख्य उद्देश्य थियो। प्रकाश १४:१२को अनुसार त्यही अवधारणालाई आज हामीलाई प्रतिबिम्ब गर्न सकिन्छ?`