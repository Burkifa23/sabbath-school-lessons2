---
title: शिक्षामा परमेश्वरको आराधना
date:  07/11/2020
---

### यस अध्यायका मूल पदहरू
दानिएल ३, प्रकाश १४:६-१२, भजन ७८:१-१७, यूहन्ना ४:७-२६, १ इतिहास १६:१-३६ र मर्कूस ७:१-१३।

> <p>यस अध्यायको मूल सार पद</p>
> "परमप्रभुलाई उहाँको नाउँअनुसारको महिमा चढ़ाओ, भेटी लिएर उहाँको सामु आओ। उहाँका पवित्रताको वैभव वा सौन्दर्यतामा परमप्रभुलाई दण्डवत् वा आराधना गर" (१ इतिहास १६:२९)।

(प्रत्येक मानिस शारीरिक, बौद्धिक वा मानसिक र आत्मिक प्राणी हो। त्यसले गर्दा परमेश्वरको) आराधना गर्ने प्रत्येक मानवताको भाग हो। यो मानिसको स्वभावैमा कोरिएको हुन्छ। मानिस जतिसुकै पतित र पापी भएतापनि वा परमेश्वरको अस्तित्वालई मान्न नचाहेतापनि मानिसको स्वभावमा आफूभन्दा अपार शक्तिको उपासना गर्ने वा आराधना गर्ने तत्व कुँधिएको हुन्छ (त्यसले गर्दा नै मानिस र पशुको बीचमा मूल अन्तर भएको छ)। हामी सृष्टि गरिएको प्राणी हौँ। हाम्रो सृष्टिकर्ता हुनुहुन्छ भनेर स्वीकार गरिएको परमेश्वर चाहनुहुन्छ। तर उहाँले दिनुभएको परमेश्वरको आराधना गर्ने स्वतन्त्रता अनुसार उहाँले चाहनुहुन्छ कि हामी उहाँको आराधना गरौँ किनभने उहाँलाई हामी प्रेम गर्छौँ र उहाँ आराधनाको योग्य हुनुहुन्छ भन्ने मनस्थिति हामीमा होस्। पाप आउनुभन्दा गरिने यस्तो आराधना वा उपासना सजिलै थियो होला किनभने मानिस परमेश्वरसँग मुखामुख पहुँच थियो। त्यसबेलाको पृथ्वी पाप, मृत्यु र ध्वसात्मक तत्वले क्षतविक्षत भएको थिएन। अहिले पापको संसारमा रहेका हामीले त्यसबेलाको वातावरण कल्पना पनि गर्न सक्दैनौँ।

वर्तमान युगमा परमेश्वरको आराधना गर्ने जन्मजात भित्री चाहना भएतापनि आराधना वा परमेश्वरको उपासना गर्ने तत्वलाई पापले गर्दा अरू जस्तै बतारिएको वा बङ्ग्याएइएको र तोडमोड गरेर बिग्राइएको छ। त्यसको अर्थ यस संसारमा हामीले गर्ने अनेकौँ क्रियाकलापमा हाम्रो आराधना वा उपासना पनि गलत बस्तुलाई गरिरहेका हुनसक्छ। (सबै धर्म एकै हो भन्ने मनोवृत्तिले गर्दा) हामीले गर्नुपर्ने परमेश्वरको आराधनाको सट्टा र उहाँलाई गरिनुपर्ने आराधनाको तरिकाको सट्टा उहाँलाई आराधनामै नगरिरहेको हुन सक्छ। उदाहरणमा मर्कूस ७:१-१३ "१ यरूशलेमबाट आएका फरिसीहरू र शास्त्रीहरू येशूका चारैतिर भेला भए। २ येशूका कतिपय चेलाहरूले अशुद्ध हात, अर्थात् नधोएको हातले खाएका तिनीहरूले देखे। ३ फरिसीहरू र सबै यहूदीहरू तिनीहरूका पुर्खाहरूले दिएका परम्पराअनुसार हात नधोई भोजन खाँदैनन्। ४ बजारबाट आएपछि स्नान गरेर शुद्ध नभई तिनीहरू खाँदैनन्। यति मात्र होइन, तिनीहरूले यस्ता धेरै अरू परम्परा मान्दछन्, अर्थात् कचौराहरू, भाँड़ाहरू र काँसोका भाँड़ाहरू धुने परम्परा। ५ तब फरिसीहरू र शास्त्रीहरूले उहाँलाई सोधे, 'तपाईंका चेलाहरू पितापुर्खाले राखिदिएका परम्परामा किन चल्दैनन्, तर अशुद्ध हातले खान्छन्?' ६ तब उहाँले तिनीहरूलाई भन्नुभयो, 'यशैयाले तिमी कपटीहरूका विषयमा ठीकसँग यसरी अगमवाणी गरे, जस्तो लेखिएको छ, 'यस जातिले मलाई ओठले मात्र आदर गर्छ, तर तिनीहरूको हृदय मदेखि टाढ़ा छ। ७ तिनीहरू व्यर्थमा मेरो उपासना गर्दछन्, तर तिनीहरूका शिक्षा मानिसहरूले सिकाएका विधि मात्र हुन्।' ८ तिमीहरू परमेश्वरको आज्ञालाई त्यागेर मानिसहरूका परम्परा मान्छौ।' ९ उहाँले तिनीहरूलाई भन्नुभयो, 'तिमीहरू आफ्ना परम्परा मान्नलाई कति धूर्ततासँग परमेश्वरको आज्ञालाई टारिदिन्छौ। १० किनभने मोशाले भनेका छन्, 'आफ्ना आमा-बुबालाई आदर गर, र जसले आमा-बुबाको विरुद्धमा दुष्ट कुरा बोल्छ त्यो मारिनैपर्छ।' ११ यदि कुनै मानिसले आफ्ना बुबा वा आमालाई 'मबाट जे-जति मद्दत तपाईंहरूलाई मिल्नुपर्ने त्यो कुर्बान हो, ' अर्थात् परमेश्वरलाई चढ़ाइएको) भन्छ भने, १२ तिमीहरू त्यसलाई आफ्ना आमा-बुबाको निम्ति फेरि केही गर्न दिँदैनौ। १३ यसरी तिमीहरू आफ्नो चलिआएको परम्परालाई कायम राखेर परमेश्वरको वचनलाई चाहिँ रद्द तुल्याउँछौ। अनि यस्तै अनेक कामहरू तिमीहरू गर्दछौ।" र यर्मिया ७:१-८ "१ यर्मियाकहाँ आएको परमप्रभुको वचन यही हो: २ 'परमप्रभुका भवनको मूल ढोकामा उभिएर यो सन्देश घोषणा गर्: 'परमप्रभुको आराधना गर्नलाई यी मूल ढोकाहरूबाट पस्ने हे यहूदाका सबै मानिस हो, परमप्रभुको वचन सुन। ३ सर्वशक्तिमान् परमप्रभु, इस्राएलका परमेश्वर यसो भन्नुहुन्छ: तिमीहरूका चाल र तिमीहरूका कामहरू सुधार गर, र म तिमीहरूलाई यस ठाउँमा रहन दिउँला। ४ छली कुरामा भरोसा गरी यो नभन, 'यो परमप्रभुको मन्दिर हो, परमप्रभुको मन्दिर हो, परमप्रभुको मन्दिर हो! ' ५ यदि तिमीहरूले आफ्ना चाल र कामहरू साँच्ची नै सुधार्यौ, र तिमीहरू एउटाले अर्कासित न्यायसङ्गत व्यवहार गर्यौ भने, ६ यदि तिमीहरूले विदेशी, टुहुरा-टुहुरी र विधवाहरूमाथि अत्याचार गरेनौ भने, अथवा यस ठाउँमा निर्दोषको रगत बगाएनौ भने, र यदि तिमीहरूको आफ्नै हानिको निम्ति अरू देवताहरूका पछि लागेनौ भने, ७ म तिमीहरूलाई यस ठाउँमा बस्न दिनेछु, यसै देशमा, जो मैले तिमीहरूका पिता-पुर्खालाई युग-युगसम्म रहनलाई दिएको थिएँ। ८ तर हेर, तिमीहरू छली कुरामा भरोसा राख्तछौ, जो व्यर्थैका छन्।"

त्यसैकारण यदि कसैले येशूभक्त हुँ भनेर दावी गर्छ वा येशूको अनुयायी हुँ भनेर जिकिर गर्छ भने परमेश्वरको आराधना वा उपासना गर्ने उसको जीवनको केन्द्रविन्दु हुनैपर्छ। इसाई शिक्षाले आराधना वा उपासना गर्ने विद्यालाई जोर दिनैपर्छ। यसबारे हामी यस अध्यायमा छलफल गर्नेछौँ।