---
title:  हामी कुन न कुनैको पूजा वा आराधना गर्छौँ
date:  08/11/2020
---

यो कुनै विवादीय विषय होइन कि परमेश्वरले हामीभित्र केही न केही सुरूमै बुनेर राख्नुभएको छ तर पापले गर्दा त्यसलाई भ्रष्ट बनाइएको छ-त्यो हो आराधना वा पूजा गर्ने मनस्थिति। हुन त सुरूमा केवल परमेश्वरकोमात्र आराधना हामीले गर्नुपर्थ्यो जो हाम्रो प्रभु र सृष्टिकर्ता हुनुहुन्छ र उहाँमात्र आराधनाको योग्य हुनुहुन्छ। तर पापले गर्दा यसमा भारि परिवर्तन आयो।

तैपनि हामी कुनै व्यक्ति वा कुनै थोकलाई हामी पूजा गर्छौँ वा त्यसलाई भगवान मानेर ढोग्छौँ। त्यसैले सारा मानव इतिहास र सभ्यतामा मानिसहरूले कसै न कसैको पूजा गर्ने संस्कार बसालिएको छ। आजको युगमा पनि त्यो परिस्थिती रहिरहेको छ। पौराणिक इजिप्ट अर्थात् मिश्रदेशमा फारो राजाहरूलाई भगवान मानेर पूजा गर्थ्यो भने कतिपय देशहरूमा माछा, शर्पका मूर्तीहरू, धेरै टाउका भएका देविदेवताहरू वा कुनै न कुनै मूर्ती वा असाधारणा मानिसहरूलाई देवता भनेर पुजा गरिन्थ्यो। कतिपय मानिसहरूले सूर्य, चन्द्रमा, ताराहरूलाई पूजा गर्दथे भने अहिले पनि गर्दछन्।

आजभोलीका आधुनिक तथा वौद्धिक जगतका मानिसहरूले भ्यागुताको मूर्तीको सामु ढोग्दैन होला। तर कतिपय इसाई सन्तहरू जस्तै मरियमलाई होस् अरू धर्ममा सिद्ध भनेर कतिपय मानिसहरूलाई नै भगवान भनेर पूजा गर्दछन्। परमेश्वर नमान्ने मानिसहरूले पनि कुनै न कुनैलाई भगवान जस्तै गरेर उसको अगाडि कुनै न कुनै तरिकाले ढोगी रहेका हुन्छन् वा झुकिरहेका हुन्छन् जस्तै पैसा, शक्ति, यौन, आफूहरू नै भगवान भन्न रुचाउनेहरू, सङ्गितका नाइकेहरू, फिल्मका नायक तथा नायिकाहरू र राजनैतिज्ञहरू। हामीले कसलाई पूजा गर्छौँ भनेर ठम्याउन चाहन्छौँ भने यो कुरामा भन्न सकिन्छ: जसलाई हामी अति प्रिय ठान्छौँ, हाम्रो अत्यधिक ध्यान जसमा गइरहन्छ, जसको निम्ति जिइरहन्छ, तिनीहरू हाम्रो पूजनीय हुन्छन्। एक जना परमेश्वरलाई खास नमान्ने लेखक देभिद फोस्टर वालेसले भनेका थिए "यदि तपाईँले गलत तत्वलाई पूजा गर्नुभयो भने त्यसले तपाईँलाई जिउँदै निलिदिन्छ।"

`दानिएल ३मा लेखिएको कथाले सत्य आराधना वा उपासनाको महत्त्व किन छ भनेर हामीलाई कसरी सिकाउँछ?`

प्रस्थान २०:४-६ले उल्लेख गरेकै अनुसार ती तीन जना यहूदी युवाहरूले दोस्रो आज्ञालाई गम्भिरतापूर्वक मानेका थिए। परमेश्वरको त्यस आज्ञामाथि खेलबाद नगरि जस्तै छ त्यस्तै गरि पालन गर्नुपर्छ भन्ने परमेश्वरको चाहना थियो। यो दश आज्ञाहरूको एक भाग हो जस्मा हत्या गर्नु चोरि गर्नु जस्ता क्रियाकलापलाई मनाही गरिएको छ। सनातन सृष्टिकर्ता परमेश्वरलाई नै ठोकुवा गरेर उहाँको आराधना वा उपासना गर्नु भनेको येशूभक्तको निम्ति यस्तो महत्त्वपूर्ण छ कि येशू ख्रीष्टको दोस्रो आगमन पहिले यो नै सबै विषयबस्तुको केन्द्र हुनेछ। त्यसकारण सत्य वा सही इसाई शिक्षामा आराधनाको बारेमा सम्पूर्ण प्रश्नहरू समावेश हुनुपर्छ: आराधना गर्नु भनेको के हो, हामीले कसरी गर्ने, यो किन महत्त्वपूर्ण छ र कसको आराधना गर्नुपर्छ?

`प्रकाश १४:६-१२ पढ्नुहोस्। येशू ख्रीष्टको दोस्रो आगमनभन्दा पहिला मानिसहरू कसलाई आराधना गर्ने हो भन्ने विषयबस्तु नै निर्णायक विषय हो भनेर यी पदहरूले कसरी खुलासा गर्दछ?`