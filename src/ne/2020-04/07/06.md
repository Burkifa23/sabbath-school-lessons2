---
title:  शिक्षामा मूर्तीपूजा
date:  12/11/2020
---

पौराणिक इस्राएल धरै धार्मिक मानिसहरूले घेरिएका थिए। तिनीहरूले पूजा गरेका देवीदेवताहरूप्रति अत्यन्तै समर्पति र तिनीहरूलाई रिझाउन भरमग्दुर प्रयास गर्दथे। ती देवीदेवताहरूलाई खुशी पार्न आफ्ना छोराछोरीहरूलाई पनि आगोमा नै होमेर किन नहोस् बलि दिन तयार थिए। तिनीहरू कस्तो सम्पर्पित थिए, थिएन त?

त्यसकारण, हाम्रो लागि आराधना वा सत्य आराधना भनेकै सत्य परमेश्वरको आराधना हो। सत्य आराधना, हिब्रूहरूलाई घेरिएको मूर्तीपूजा र गलत आराधनाबाट तिनीहरूलाई सुरक्षित राख्न तिनीहरूको जीवनको महत्त्वपूर्ण भाग थियो। यद्यपि, अनेकौँ ती धार्मिक क्रियाकलाप बिरुद्धमा दिइएको चेतावनीको बाबजुद पनि तिनीहरू परमेश्वरलाई विश्वास नगर्ने मूर्तीपूजा गर्ने धर्म र संस्कारहरूको धरापमा तिनीहरू स्वइच्छाले फसेका थिए।

त्यो त पौराणिक इस्राएलको कथा हो, तर आज हाम्रो बारेमा हामि के भन्ने? विशेष गरेर आजको मूर्तीपूजाको खतराबाट जोग्न वा त्यससँग सामना गर्न सत्य परमेश्वरले हाम्रो निम्ति के गर्नुभयो भनेर बारम्बार सम्झिनु र उहाँको आराधना गर्नु हाम्रो निम्ति पनि किन महत्त्वपूर्ण मान्नु पर्छ?

`मर्कूस ७:१-१३ पढ्नुहोस्। विशेष गरि आजको सन्दर्भमा चल्न पद ७-९मा के नीति दिइएको छ जसमा इसाई शिक्षामा लागु हुन्छ? संसारको वा कठित इसाई धर्म नै किन नहुन् सेरोफेरोमा लागेर गलत शिक्षादीक्षालाई हाम्रो दिमागमा भित्राउँदा हाम्रो आस्था अनुसार नचल्न त्यसले कस्तो नकारात्मक प्रभाव पार्न सक्छ?`

आजभोलिको संसारमा महान् बौद्धिक धारणा वा दर्शनहरू, अनेकौँ प्रख्यात पुस्तकहरू मानिसहरूले नै देखेका प्राकृतिक धारणामा आधारित कुराहरू वास्तविक भनेर प्रस्तुत गरिरहेकाछन्। आजभोलि शिक्षण संस्थानहरूमा शिक्षाका धेरै विषयबस्तुहरू तिनीहरूकै दृष्टिकोण अनुसार सिकाउँदछ जुन प्रायजसो धर्मशास्त्र बाइबलको बिपरित ज्ञानहरू छनु। मानिसहरूका धारणाहरूलाई आत्मसात् गरेर तिनीहरूकै दर्शनहरूलाई पालन गरेर हामीहरूले परमेश्वरलाई भन्दा मानिसहरूका दर्शन, धारणा वा वौद्धिक बिचारहरूलाई भगवान मानेर पूरा गर्ने प्रलोभनमा हामी फस्न सक्दछौँ। धर्मशास्त्रको बिपरित सिकाउने दार्शनिक, वैज्ञानिक, गणतज्ञ आदिहरूका प्रतिभाशाली दिमागहरूलाई भगवान जस्तो मानेर तिनीहरूको सामु झुक्न सक्दछौँ वा  पूजा गर्न सक्दछौँ। कतिपय धारणाहरू राम्रै होला तर प्रायजसो ती धारणाहरू धर्मशास्त्रको ज्ञानसँग बाझिएको हुन्छ र अहिले तिनीहरू सत्य हो भनेर विश्वास गर्दछन् र कतिपय इसाई शिक्षामा नै तिनीहरू समावेश भएका छन्। इसाई भनाउँदा विद्वान वा शिक्षाविदहरूले पनि आफ्नो आस्थासँग सम्झौता गरेर बाइबललाई बँग्याउँदछन र तोडमोड गर्छन्। तिनीहरूले बाइबललाई नै तिनीहरूको  ढाँचामा वा तिनीहरूले चाहेको अनुसार वर्तमान धारणाहरूसँग मिलाउन चाहन्छन्।

`धर्मशास्त्र बाइबलसँग बाझिने आजभोलिका केही धारणा वा विश्वासहरू के के हुन् र हाम्रै शिक्षाप्रणालीमा तिनीहरूलाई समावेश गराएर हाम्रो आस्थामा आँच नआओस् भनेर हाम्रो चर्चलाई सुरक्षित राखेर हामी नै कसरी सुरक्षित हुने?`