---
title:  थप जानकारी
date:  20/11/2020
---

मत्ती २८:१८-२०मा येशूले दिनुभएको सुसमाचार सुनाउने महान् आदेशले संसारभरि अत्यन्तै उल्लखनीय धार्मिक अभियानलाई परिचालन गरेको थियो। केही प्रेरित वा सुसमाचार प्रचारकहरू (जसको अर्थ पठाइएकहरू) त्यसबेलाका संसारभरि गएर छात्रहरू जम्मा गरेर तिनीहरूलाई चेला बनाउँदै येशूलाई विश्वास गर्ने बनाएका थिए। तिनीहरूले ती छात्रहरूलाई बप्तिस्मा दिएर येशूबाट  सिकेका वचन उहाँकै आदेशक अनुसार सिकाएका थिए। विश्वभरिका विभिन्न जाति, संस्कार ,संस्कृति र भाषाका येशूलाई विश्वास गर्नेहरू बप्तिस्माको पानीबाट निस्केर आत्मिक पाठशालामा भर्ति हुन पुगेका थिए। त्यहाँ तिनीहरूले प्रारम्भिक शिक्षासहित निरन्तर सिक्ने पेशामा लाग्न आफूहरूलाई समर्पित गरेका थिए। यो अचम्मको कुरा थिएन किनक तिनिहरूले सिक्नुपर्ने कुराहरू धेरै थिए।

येशूलाई विश्वास गर्नेहरू निरन्तररूपमा सिकिरहेका हुन्छन तर केवल उत्सुक लागेर दिमागमा ज्ञान भर्नमात्र वा कुनै ज्ञानमा पौरख हुनलागिकोमात्र नभएर इसाई  आस्थाको जीवन भनेको दैनिक जीवनको प्रत्येक कुनामा पसाउनको निम्ति हो। सिक्नुपर्ने धेरै कुराहरू छन्। त्यसले गर्दा नयाँ करारका पत्रहरूमा दुवै येशूको बारेमा गरिने घोषणा (कहिलेकाहीँ नयाँ करारको भाषाले केरिग्मा kerygma भनिन्छ) र येशूभक्तहरूले सिक्नुपर्ने सबै शिक्षाहरू समावेश भएका छन् (जसलाई कहिलेकाहीँ नयाँ करारमा यसलाई डिडाके didache भनिन्छ)। यस घोषणाको ज्वलन्त उदाहरण १ कोरन्थी २:२मा देखाइएको छ। यहाँ येशूको बारेमा जान्नुपर्ने शिक्षाको सुरु हुन्छ १ कोरन्थी ४मा  कुनै न कुनै शिक्षाले निरन्तरता पाउँदै बाँकि पत्रको अन्त्य हुन्छ। येशूका भक्तहरूले सिक्नुपर्ने कुरा के हो त?

केही हदमा यी हुन् अर्थात् येशूलाई एक फेरा विश्वास गरेर बप्तिस्मा लिएपछि र नियमितरूपमा साबथमा चर्च जाँदैमात्र इसाई परिपक्वता भयो भन्ने स्थिति वा कदमा पुगिन्दै। तिनीहरूले काम गर्नुपर्छ (कतिपय आफू येशूलाई सुम्पेको भनि केही नगरि हातबाँधेर बस्ने चलन इसाईहरूलाई नसुहाउने भइरहेको छ जब ६ दिन काम गर भन्ने परमेश्वरको सल्लाह होइन आदेश नै हो। केही नगरि बस्ने र चर्चको मुखमात्र ताकेर बस भनेर बाइबलमा कहीँ पनि उल्लेख गरिएको छैन), विश्राम (शरीरलाई आराम चाहिन्छ यसलाई घोटाउनेमात्र होइन), सामाजिक विषयहरूमा चासो राख्नु, समूदायसँग राम्रो सम्बन्ध राख्नु, चर्च जानु, सङ्गति गर्नु, व्यक्तिगत आराधना गर्नु, आर्थिक मामिलामा सचेत हुनु, धन आर्जन गरेर आफूलाईमात्र होइन दिलदार भएर अरूलाई पनि दिनु वा परोपकारी हुनु, शासक वा आफूभन्दा माथिका वर्गहरूसँग राम्रो सम्बन्ध राख्नु, सरसल्लाह र सुझावहरू दिनु, परिवार राम्रोसँग चलाउनु, वैवाहिक जीवन सफल बनाउनु, बालबालिक हुर्काउनु, स्वस्थकर खाना खानु र तयार गर्नु, उचित लुगाफाटा लगाउनु, बुढेस कालको निम्ति तयारी हुनु र आफ्नो व्यक्तिगत र संसारको अन्तको लागि तयार हुनु आदि इसाई जीवनलाई गतिशील बनाउने बाइबलका केही शिक्षाहरू हुन्। येशूभक्त हुनुभनेको सबै थोकको बारेमा जान्नु र अझ धेरै जानिरहनु (दानिएल बेबिलोन सभ्यताका सबै ज्ञानहरूमा अरूभन्दा दश गुणा बढि निपुण थिए)। विश्वमा फैलिरहेको ज्ञान स्वत आउँदैन तर त्यसलाई आर्जन गर्नैपर्छ वा सिकिरहनु नै पर्छ।

**चिन्तनमनन**

`अ.	चर्चको लक्ष्य पूरा गर्न शैक्षिक काम किन महत्त्वपूर्ण छ?`

`आ.	जब एलेन जी ह्वाइटले एजुकेशन पृ. ३०१मा "स्वर्ग भनेको पाठशाला हो" भनेर व्यक्त गर्नुभएको थियो, त्यसको अर्थ के हो?`

`इ.	१ कोरन्थी २:१-१६ फेरि पढ्नुहोस्। पावलले पाएको प्रेरणाद्वारा परमेश्वरले प्रकट गर्नुभएको के कुरा हामीलाई बुझाउन खोजिरहेको छ। यो पनि सोच्नुहोस्, संसारका शासकवर्गहरू र कुनै पनि युगका ज्ञानबुद्धि आखिरमा केही पनि नहुने भएर अन्त्य हुन्छ। दुई हजार वर्ष अघि पावलले त्यसबेला भएका दर्शन, ज्ञान, बुद्धी, विज्ञान आदिको बारेमा भन्न सकेको थियो भने अहिले हाम्रो युगमा मानिसहरूले उमारेका ज्ञान, बुद्धि, दर्शन वा विज्ञान आदिलाई हामीले के भन्ने?`