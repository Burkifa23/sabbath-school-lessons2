---
title:  सुरुको चर्चमा शिक्षाप्रणाली
date:  19/11/2020
---

जब येशूले आफ्ना छात्राहरू वा चेलाहरूलाई छोडेर जान तयार हुनुभएको थियो त्यसबेला उहाँले तिनीहरूलाई अत्यन्तै उल्लेखनीय बाइबलमा भएको शिक्षा नीतिहरूपमा एक प्रस्तुत गर्नुभएको थियो। तिनीहरू उहाँसँग कमसेकम साढे तीन वर्षसम्म थिए। यो समय झण्डै हामीले हाइस्कूल वा कलेज शिक्षाको निम्ति समावेश हुन्छौँ। जब कित हाइस्कूल वा कलेजको अध्ययन सकिन्छ तब हामीले विद्यार्थीलाई अब आफ्नै तरिकाले आफ्नो जीवन व्यवस्थित गर्न तयार हुनसक्छ भनेर मानिलिन्छौँ। हुन त यो विद्यार्थीमा पनि भर पर्दछ।

तर आफ्ना विद्यार्थी वा चेलाहरूको बारेमा येशूलाई राम्रोरी थाहा थियो। उहाँको व्यक्तिगत उपस्थितिको अभावमा चेलाहरूले उहाँबाट सिकेका शिक्षा वा नीतिहरू त्यतिकै रोकियोस् भन्ने उहाँको चाहना थिएन बरू पवित्र आत्माको गुरुत्वमा तिनीहरूले सिकेका कुराहरू सम्झिरहुन् र सिक्ने कुरामा निरन्तरता पाउन् भन्ने उहाँको इच्छा भएकोले तिनीहरूलाई पवित्र आत्मा उपलब्ध गराउनुभएको थियो। कुनै ठाउँहरूमा शिक्षक वा अगुवालाई सान्त्वना दिने वा पहल गर्ने (ग्रीक भाषामा पाराक्लिटोस paracletos) येशूका चेलाहरूलाई स्थाइरूपमा दिइने भनेर उल्लेख गरिएको छ (यूहन्ना १४:१६,१७)। उहाँ कुनै हावादारी नभएर सत्यको आत्मा भनेर चिनाइएको छ। पवित्र आत्मालाई शिक्षक नै भनेर चिनारी नगेतापनि उहाँको काम शैक्षिक नै थियो। त्यो शिक्षा सत्य पत्ता लगाउन मानिसहरूलाई खोज्नेहरू उपलब्ध गराउने उहाँको काम हो।

`शैक्षिक प्रणालीको महत्त्वको सन्दर्भमा पावलले १ कोरन्थी २:१-१६मा के भनिरहेका छन्?`

जब पावल कोरन्थीको चर्चमा पहिलो पटक आएका थिए तब उनले येशू ख्रीष्ट र उहाँको क्रुसबाहेक केही कुरा नबोल्ने अठोटमा आएका थिए भनेर पावलले तिनीहरूलाई याद दिलाउँछ (१ कोरन्थी २:२)। कुनै लटरपटर वा मानिसलाई मनमुग्ध पार्ने भाषण गर्न उनी त्यहाँ गएका थिएनन् तर केवल सुसमाचारको घोषणा गर्नको निम्ति मात्रै तिनी त्यहाँ गएका थिए। तर त्यतिकै त्यो अन्त भएको थिएन (१ कोरन्थी २:६) किनभने जब नयाँ इसाईहरू परिपक्व हुन्छन् वा येशूको सुसमाचार राम्ररी बुझ्छन् तब बुद्धि सिकाउन पावल फर्किने कुरा गरेका थिए। संसारको सामु परमेश्वरले लुकाइरहेका कुराहरू (१ कोरन्थी २:७) वा परमेश्वरका गहिरा गहिरा रहस्यमय कुराहरू (१ कोरन्थी २:१०) सुनाउन कोरन्थीहरूकहाँ फर्किने वचन पावलले दिएका थिए। सबै जना परमेश्वरको आत्माको अगुवाईमा अध्ययन गर्नेछ जब उहाँ पवित्र आत्मा सिक्न चाहनेहरूसँग सम्मिलित हुन्छ।

`त्यो अध्ययन कतिको गहिरो हुनेछ र पवित्र आत्माले अगुवाई गर्नेहरूलाई सिकाउने कति धेरै हुनेछ त? यो अध्याय अगमवक्ता यशैयाको कथनलाई उद्धृत गर्दै पावलले अन्त्य गर्दछ, "कसले परमप्रभुको मन बुझेको छ, अथवा उहाँको सल्लाहकार भएर उहाँलाई शिक्षा दिएको छ?" ( यशैया ४०:१३)। सर्वसाधारण मानिसहरूतिर लक्षित गर्दै अगमवक्ताले बोलिरहेका थिए। त्यसबेला कोही पनि मानिसलाई परमेश्वरको मन बुझेको छैन न त उहाँलाई सिकाउन नै सकेको छ। तर पावलले त्यो दृष्टिकोणलाई सच्याउँदै आफ्नो भनाइ अन्त गर्छ " हामीमा ख्रीष्टको दिमाग छ" इ अर्थात् पवित्र आत्माले भरिएका इसाईहरूसँग परमेश्वरको दिमागभित्र जान पनि पाइन्छ जसलेगर्दा धार्मिकता, असल वा उचित जीवन यापना गर्न चाहिने ज्ञानहरू जति चाहे पनि सिक्न र बुझ्न उपलब्ध हुन सक्छ (१ कोरन्थी २:१०-१३)।`