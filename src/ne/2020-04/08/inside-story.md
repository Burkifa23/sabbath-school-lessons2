---
title: कथा
date:  20/11/2020
---

#### बाइबल अध्ययनको समूहमा तीन पल्ट आक्रमण

_अल्कामाट्टु, ३६, भारत_

भारतको पञ्जाब राज्यको अमृत सहरको एउटा ठूलो घरको बैठमा पास्टर सामसनले अल्का र उनका १४ जना घरका परिवारलाई प्रकाशको बारेमा बाइबल अध्ययन दिइरहेका थिए। उनी कोठाको पछिल्लो ठाउँमा उभिरहेका थिए। घरका परिवारका सदस्यहरू भुईँमा बसेर सुनिरहेका थिए। उनको हातमा बाइबल थियो। "ठूलो अजिङ्गर वा राझस जो पौराणिक सर्प थियो र जसलाई शैतान र दियाबल भनिन्छ, उसलाई स्वर्गबाट फ्याँकियो र यस पृथ्वीमा खसालियो। उसले नै सारा पृथ्वीलाई धोखा दिन्छ। त्यस शैतानसँग उसका मतियार स्वर्गदूतहरू पनि यस पृथ्वीमा खसालिए" पास्टरले प्रकाश १२:९बाट पढ्दै थिए। उनले पढिसकेपाछि अल्काको ससुरा शशिपाल चकटीबाट जुरुक्क उफ्रेर पास्टरलाई खाउँला जस्तै गरेर झम्टिन पुगे। "येशूको बारेमा तिमीले किन सिकाइरहेका छौ। यस संसारमा म शक्तिशाली छु" आँखाबाट आगो निकाल्दै त्यस ससुरा चिच्यायो। शैतान वा दुष्ट आत्माले आफूलाई धम्की दिइरहेको पास्टर सामसनलाई महसुस भयो। उनलाई १ यूहन्ना ४:४ पद याद गरे। "नडराउनुहोस्, हामी घुँडा टेकेर प्रार्थना गरौँ" उनले परिवारलाई अनुरोध गरे। शशिपाल घुँडा टेक्न अस्वीकार गरे र उनी चिच्याइ नै रहे। पास्टरले त्यस ससुराको शिरमा हात राखेर उनको आँखामा सिधै हेरेर भने "तिमी शैतान, तिमी त येशूलाई कलभरीको क्रुसमा टाँगिएपछि हारिसकेका छौ। म येशूको रगतले धोइएको छु। ममाथि तिम्रो अधिकार छैन। मेरा साथीहरूमाथि पनि तिम्रो अधिकार छैन। तिनीहरू मसँग प्रार्थना गर्दैछन्। शैतान, तलाईँ परास्त्र गर्न परमेश्वरको आत्मा हामीमाथि आउनुभएको छ। प्रभु येशू ख्रीष्टको नाउँमा र उहाँको रगतको नाउँको शक्तिले तलाईँ हट्न म आदेश दिन्छु। येशूको नाउँमा यसबाट निस्केर आऊ र जाऊ।" एकै छिनमा शशिपाल घुँडा टेक्न पुगे। बिस्तारै र शान्तसँग बोल्दै त्यस बयोबृद्ध मानिसले भने "येशू तपाईँलाई धन्यवाद छ।" त्यस दिन उनबाट शैतान हटेर गयो। "आमेन, परमेश्वरको जय होस्। "परमेश्वर असल हुनुहुन्छ" भन्दै पास्टर सामसन र परिवारले स्तुती गाउन थाले। एक हप्तापछि पास्टर सामसन फेरि बाइबल सिकाउन आए। त्यस दिन उनले प्रकाश १२:११ पढेर सुनाए "तिनीहरू थुमाको रगतले जिते।" जब उनले यो भन्दै थिए अल्काको १६ वर्ष छोरो  सिँह जस्तै गर्जन थाल्यो। अनि गधा जस्तै कराउन थाल्यो, अनि कुकुर जस्तै भुक्न थाल्यो र सर्प जस्तै हिस गर्न थाल्यो। "यस घरमा पास्टर आएर प्रार्थना गरेको म चाहन्न। मेरो घरमा येशूको नाउँमा बोल्न नदिनु" भनेर रिसले चिच्याउन थाल्यो। अघिल्लो हप्ता आएको त्यही दुष्ट आत्मा हो भनेर पास्टर सामसनले महसुस गरे। शैतानले आफ्नो उपस्थिति जनाउन यो चर्तिकला गरेको हो भनेर उनले थाहा पाए। "नडराउनुहोस्। हामी प्रार्थना गरौँ" उनले अनुरोध गरे। त्यस परिवार तीन दिनसम्म खाना र पानी नखाइ उपवास बसे। तेस्रो दिन शुक्रबारको बेलुका अल्काको घरमा पास्टरले बाइबल अध्ययन दिन आए। त्यसबेला अल्काको छोरो जोन खुशी हुँदै परिवारसँग घुँडा टेकेर प्रार्थना गर्न सम्मिलित भयो। सिँह जस्तो गज्रने, गधा जस्तो कराउने, कुकुर जस्तो भुक्ने र सर्प जस्तो हिस गर्नुको सट्टा पास्टरको हात बिस्तारै आफ्नो शिरमाथि राख्यो। "मेरो लागि प्रार्थना गर्नुहोस्। म कमजोर महसुस भएको छु। मेरो मुटु दु:ख्छ। मलाई गर्हौँ भएको महसुस भएको छ" उसले भन्यो। पास्टर सामसनले उसको निम्ति प्रार्थान गरे। जोनले फेरि पशु जस्तो कहिल्यै पनि हल्ला गरेन। तर यो कथा यहीँ अन्त्य भएको हँदैन।

अर्को हप्ता पास्टर सामसन फेरि बाइबल सिकाउन आए। त्यस दिन उनले एफिसी ६:१०-१८ पढे। त्यसमा शैतानसँग भिँड्न परमेश्वरका अस्त्रहरू धारणा गर्नुपर्छ भनेर लेखिएको छ। जब उनले पढ्दै थिए तब अल्काको श्रीमान सुरिन्दर अचानक आफ्नो छोरो जोनतिर हेरेर गर्जिन थाले "तँमा भएका दुष्ट आत्माहरू खोइ? तिमीभित्र ती दुष्ट आत्माहरू अब छैन। तिनीहरू मभित्र छ!" पास्टर सामसन परिवारलाई फेरि प्रार्थना गर्न अनुरोध गरे। प्रार्थना पछि उनले भजन २३ र भजन ९१ पढ्न अनुरोध गरे। "यो शैतानको अन्तिम चुनौति हो" उनले भने। त्यसपछि "जब येशू घरमा हुनुहुन्छ त्यो घर खुशी खुशी घर हो" भन्ने गीत गाए। सुरिन्दर पनि सँगसँगै गीत गाए। दुष्ट आत्माहरू उनबाट निस्किसकेका थिए। ती दुष्ट आत्माहरू अब त्यस घरमा कहिल्यै पनि फर्केर आएन।

आफ्नो पुरानो जीवनबाट अल्का र उनको परिवार एउटा मूख्य आस्थाको बारेमा सिकिरहेको धेरै भयो। तिनीहरू अहिले पनि येशूको अनुग्रह र धार्मिकताको बारेमा सिक्दैछन्। "मेरो परिवारको निम्ति प्रार्थना गरिदिनुहोस्। मेरी आमाले पनि येशूलाई ग्रहण गरोस् भनेर उनको निम्ति बिशेष प्रार्थना गर्नुहोस्" अल्काले यस लेखकलाई भनेकी थिइन्।

-लेखक आन्द्र्यु मेकचेस्नी