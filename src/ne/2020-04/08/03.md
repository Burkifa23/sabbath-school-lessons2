---
title:  येशू हाम्रो गुरु
date:  16/11/2020
---

येशू को हुनुहुन्छ भनेर व्याख्या गर्न वा वयान गर्न बाइबलमा धेरै शब्दहरू प्रयोग गरिएको छ। उहाँ परमेश्वरको पुत्र, मसीह, मानिसको पुत्र, मुक्तिदाता अर्थान् उद्धारकर्ता, परमेश्वरको पाठो आदि। यी त केवल केहीमात्र हुन्। तर जुन मानिसहरूले येशूलाई उहाँको यहूदिया र गालिलमा गर्नुभएको सार्वजनिक सेवाकार्यको तीन वर्ष आदिसम्म चिनेका थिए उहाँलाई लोकप्रिय शब्दमा "गुरु", "स्वामी" वा "रबी" भनेर सम्बोधन गरेका थिए। ती सबैको खास अर्थ "गुरु" वा "शिक्षक" हो।

त्यसैकारण उहाँको शिक्षण पेशामा र सिकाउने काममा आफ्नो सार्वजनिक सेवाकार्य उपयुक्त भएको उहाँले ठान्नुभएको थियो। तर उहाँको मुक्ति वा पापबाट उद्धार गर्ने काम र शिक्षादीक्षा दिने काम सँगसँगै गएको देखिन्छ। त्यसको बारेमा पुरानको करारको सुसमाचारक अगमवक्ताले पनि उहाँको त्यस कामको बारेमा भविष्यवाणी गरेका थिए।

`यशैया ११:१-९ पढ्नुहोस्। येशूको शिक्षण पेशाको बारेमा ती पदहरूले कसरी प्रकट गर्दछ?`

मसीहको बारेमा गरेका चकित पार्ने भविष्यवाणीहरूमा यशैया ११मा छ। पद १-३मा मसीहलाई शैक्षिक शैलीमा वर्णन गरिएको छ। उहाँले ज्ञान, सरसल्लाह, बुद्धि र समझशक्ति ल्याउनुहुनेछ भनेर ती पदहरूमा वर्णन गरिएको छ। यस अंशको निश्कर्ष यो अचम्मको प्रतिज्ञा दिएर गरिएको छ "समुद्र पानीले भरिएझैँ पृथ्वी परमप्रभुको ज्ञानले भरिपूर्ण हुनेछ।" ( यशैया ११:९)। यही खालको शिक्षाले गर्दा नै शायद एलेन जी ह्वाइटले एजेकेशन जस्तो पुस्तक लेख्दा शिक्षाको र उद्धार वा मुक्तिको कार्य एउटै हो भनेर उल्लेख गर्नुभएको थियो (एजुकेशन पृ. ३०)

यूहन्ना ३:१-३ पढ्नुहोस् "१ फरिसीहरूमध्ये निकोदेमस नाउँ भएका एक जना मानिस थिए। तिनी यहूदीहरूका महासभाका एक सदस्य थिए। २ यिनी राती येशूकहाँ आए, र उहाँलाई भने,  'गुरुज्यू, हामी जान्दछौं तपाईं परमेश्वरबाट आउनुभएको शिक्षक हुनुहुन्छ, किनकि परमेश्वर साथमा हुनुभएन भने तपाईंले गर्नुभएका यी चिन्हहरू कसैले गर्न सक्दैन।'३ येशूले तिनलाई ज वाफ दिनुभयो, 'साँच्चै म तिमीलाई भन्दछु, कोही नयाँ गरी जन्मेन भने उसले परमेश्वरको राज्य देख्न सक्दैन।'" यहूदी धर्मको पण्डित र यहूदी धर्मको सभासद निकोदिमसले येशूलाई रबी वा गुरु भनेर सम्बोधन गरेका थिए साथै उहाँले दिनुभएको शिक्षा र कामहरू परमेश्वरकै बरदानबाट आएका हुन् भनेर स्वीकारेका थिए। येशूले गर्नुभएका आश्चर्य कामहरू र उहाँको शिक्षादीक्षाले मानिसको जीवनमा अर्थपूर्ण थियो। येशूले आफूलाई गुरु भनेर सम्बोधन गरेको पदलाई उहाँले स्वीकार गर्नुभएको थियो। त्यो पदले निकोदिमिसलाई दिएको सन्देशले यो देखाएको थियो कि उहाँमा शिक्षादिने बरदान आफैमा भएको उपज हो। परमेश्वरको राज्यमा पस्न, बुझ्न र त्यसलाई देख्न निकोदिमसले नयाँ जन्मको अनुभव गर्नै पर्छ भनेर उहाँले जिकिर गर्नुभएको थियो। त्यसको अर्थ येशूमा भएको अरूलाई दिने शिक्षादीक्षाको अधिकार परमेश्वरबाट आएको हो भनेर पुष्टि गरेको थियो।

हो, शिक्षा वा अरूलाई सिकाउने खुबी हुनु परमेश्वरको बरदान हो। यो परमेश्वरबाटै निर्देशित भएर आएको हो। येशूले आफू सुहाउँदो त्यस शिक्षालाई प्रयोग गर्नुभएको थियो र उहाँको शिक्षालाई सुन्ने मानिसहरूले उहाँमा परमेश्वरको अधिकार भएको महसुस गरेका थिए।

`परमेश्वरको ज्ञान सारा संसारभरि फैलिने छ भन्ने भविष्यवाणी कसरी पूरा भइरहेको छ भनेर हेर्नु हाम्रो दृष्टिकोण कस्तो छ?`