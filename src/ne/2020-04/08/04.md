---
title:  मोशा र अगमवक्ताहरू
date:  17/11/2020
---

`इसाई शिक्षामा धर्मशास्त्र बाइबलको भूमिका के भनेर २ तिमोथी ३:१४-१७ले हामीलाई कसरी बताउँछ?`

बाइबलको पहिलो पाँच पुस्तकहरूलाई टोराह भन्छ। कहिलेकाहीँ यसलाई "व्यवस्था" भनेर पनि अनुवाद गरिन्छ किनभने यी पुस्तकहरूमा धेरै व्यवस्थाहरू लेखिएका छन्। तर टोराहको मूख्य अर्थचाहीँ "शिक्षादीक्षा दिने" "सिकाउने, निर्देशन दिने वा तालिम दिने" हो। कतिपय मानिसहरूले व्यवस्था भन्दा विभिन्न रितिथिती, नियम कानून, धार्मिक विधिहरू र संस्कारको निम्ति दिएका निर्देशनहरू भनेर बुझ्छन्। परमेश्वरको अनुग्रहमा रहिरन ती व्यवस्थालाई पालन गरिरहनु पर्छ भनेर तिनीहरूले सिकाउँदछन्। खास त यो होइन, परमेश्वरले दिनुभएको व्यवस्थामा ती शैक्षिक सामग्रीहरू छन् जसले परमेश्वरले सुरुमा जुन अभिप्रायले हामीलाई सृष्टि गरिएको थियो त्यस अभिप्रायमा रहन परमेश्वरसँग करारको सम्बन्धमा कसरी सुरक्षित पूर्वक रहिरहने र हामी कसरी सफल र अर्थमूलक जीवन व्यतित गर्ने भनेर ती शिक्षण सामग्री वा व्यवस्थाले सिकाउँदछन्।

अर्को हिब्रू बाइबल वा पुरानो करारका दुई भागहरूलाई अगमवक्ताका लेखहरू भनिन्छ। परमेश्वरले अगमवक्ता, व्यवस्था र ऐतिहासिक विवरणहरूबाट सिकाउनुभएका शिक्षादीक्षा, अर्ति, उपदेशहरूलाई उहाँका जनहरूले कसरी सिकेर पालन गरेका छन् र पछिका अगमवक्ताहरूले सिकाएका शैक्षिक सामग्रीहरूबाट तिनीहरूले कसरी सिक्नुपर्थ्यो सिकेकि सिकेनन् भन्ने विवरणले अगमवक्ता वा परमेश्वरका प्रवक्ताका लेखहरू दोस्रो भागमा लेखिएको छ। पुरानो करारका बाँकि भागहरूलाई "लेखहरू" भनेर कहलाइन्छ। त्यसमा परमेश्वरका शिक्षक र विद्यार्थीहरूको बिचमा उहाँले दिनुभएको शिक्षादीक्षाहरूको सफल र कम असफल अनुभवहरू खुलारुपमा प्रस्तुत गरेका छन्। एस्थर, रुथ, दानिएल र अय्यूबका अनुभवहरूले परमेश्वरले सिकाउनुभएका शिक्षाहरूलाई कसरी सफलतापूर्वक पालन गरे भनेर लेखिएको छ। असफल छात्रहरूमा अरूहरूको साथै अय्यूबका चार जना साथीहरू पर्दछन्। भजनसंग्रह भजनको पुस्तक हो, तैपनि त्यसमा कमसेकम तीन भजनहरू छन् जुन शिक्षा दिने भजनहरू हुन्। तिनीहरूमा भजन १, भजन ३७ र भजन ७३ हुन्।

विशेष गरेर येशूका अर्ती कथाहरू समेत गरेर सुमाचारका पुस्तकहरूमा शिक्षाको निम्ति  होस् भन्ने अभिप्रायले धेरै सामग्रीहरू भरिएका छन्। पावलले लेखेका धेरै पत्रहरूमा सुसमाचारको घोषणा चर्को स्वरले सुरु गरेर लेखिएका थिए। तर उनले लेखेका सामग्रीहरूमा इसाई जीवनको दैनिक क्रियाकलापमा कस्तो चालचलन हुनुपर्छ भनेर शैक्षिक सामग्रीसाथ प्रस्तुत गरेकाछन्। प्रकाशको पुस्तक पनि शिक्षा सामग्रीहरूले भरिएको छ। त्यसमा भविष्यको इतिहासलाई खुलाएको छ भने येशूको चर्चको भविष्य फुकाएको छ जुन परमेश्वरको थुमाको पुस्तकमा प्रकट गरिएको छ। तर पुस्तक केवल सर्वोच्चा महागुरु येशूले मात्र खोल्न सक्नुहुन्छ (प्रकाश ५:१-५)।

`कतिपयले भन्छन् मोशाले लेखेका पुस्तकहरूमा लेखिएका धेरैजसो शैक्षिक सामग्रीहरू हाम्रो युगमा लागुहुन सक्दैन। केही हदसम्म त्यो ठीक हो। व्यवस्था १७:१४-२०मा पछि गएर इस्राएलीहरूले परमेश्वरको नेतृत्वलाई अस्वीकार गर्दै राजा माग्नेछन् भनेर परमेश्वरले भन्नुभएको थियो। त्यसबेला राजाहरूको बारेमा निर्देशन दिइएको थियो। यदि कोही राजा भएर इस्राएल देशको शासन गर्न चाहन्छ भने कस्तो मानिसलाई राजा चुन्नुपर्छ भनेर स्पष्ट आदेश परमेश्वरले दिनुभएको थियो। आज हाम्रो चर्चमा कुनै पनि मानिसलाई राजा मानेर नियुक्त गर्दैनौँ। तैपनि धर्मशास्त्र बाइबलमा लेखिएका शिक्षण निर्देशिकाहरूको हाम्रो युगमा परिमार्जित, उचित र समझदारीरूपमा कार्यान्वन गर्न कसरी निर्णय गर्ने?`