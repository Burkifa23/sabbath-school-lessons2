---
title: शिक्षा र मुक्ति वा अनन्त जीवन
date:  14/11/2020
---

### यस अध्यायका मूल पदहरू
उत्पत्ति १:२६,२७, यशैया ११:१-९, २ तिमोथी ३:१४-१७, १ राजा ४:२९-३४, यूहन्ना १४:१७ र १ कोरन्थी २:१-६।

> <p>यस अध्यायको मूल सार पद</p>
> "१६ सम्पूर्ण पवित्र-शास्त्र परमेश्वरको प्रेरणाबाट दिइएको हो, र यो शिक्षादीक्षा दिनलाई वा सिकाउनलाई, अर्ती दिनलाई, सच्याउनलाई, धार्मिकतामा तालीम दिनलाई लाभदायक हुन्छ, १७ ताकि परमेश्वरको जन हरेक सुकर्ममा पूर्ण रूपले सुसज्जित भई सिद्ध भएको होस्।" (२ तिमोथी ३:१६-१७ रूपान्तरित)।

परमेश्वर र उहाँका जनहरूको बीचमा लामो कथा भएको पुस्तक बाइबल हो। कहिलेकाहीँ यो पुस्तकलाई प्रेमकथा पनि भनिन्छ तर अस्थाइरूपमा भएतापनि परमेश्वरको प्रेमलाई हत्याउने र उहाँलाई रुवाउने उहाँका प्रियसी जनहरूको गाथा पनि भनिन्छ। वा यो बाबु र उहाँका विद्रोह गर्ने सन्तानहरूको कथा पनि भनिन्छ जहाँ परमेश्वर र उहाँका जनहरूको बीचमा भइरहेको सम्बन्धमा तलमाथी भइरहन्छ र अन्तमा सबै ठीक हुने आशाले भरिएको पुस्तक बाइबल हो।

तर यस अध्यायको अध्ययनको बिषयबस्तु अलि भिन्नै खालको हुनेछ। बाइबलका कथाहरूमा धेरै विषयबस्तुहरू छन्। यस अध्यायमा गुरु र चेला वा शिक्षक र विद्यार्थीको बीचमा भएको सम्बन्धको बारेमा हामी अध्ययन गर्नेछौँ। चेला वा विद्यार्थी अर्थात परमेश्वरका जनहरूले जाँचमा फेल भएकै भऐ हुन्छ। तर परमेश्वरले तिनीहरूलाई बारम्बार पाठ सिकाइरहनुभएको हुन्छ ताकि आखिरमा तिनीहरूले सिकुन्।

बाइबलको कथा हामीले थाहा पाएका मानव कथाहरू भन्दा धेरै फरक नभएको त पाइन्छ किनभने यसले मानिसहरूका जीवनका कथाहरूलाई प्रतिबिम्बित गरेको हुन्छ। तर एउटा अपवाद वा मानिसहरूका कथा भन्दा फरक एउटा छ। संसारका मानिसका कथाहरूको अन्त जहिले पनि दु:खान्त नै हुन्छ। जतिसुकै मानिसहरू खुशी वा सफल भएतापनि अन्तमा तिनीहरूको अन्त्य हुन्छ र सबैलाई रुवाएर गएकै हुन्छ। तर परमेश्वर र उहाँका जनहरूको कथाले त्यस कथाको अन्त्य असल हुन्छ र परमेश्वरको लक्ष्यमा आखिरमा पुग्नेछ भनेर हामीलाई विश्वस्त पारिएको छ। प्रायजसो मानिस मानिसको बीचमा भइरहेको सम्बन्ध गलत हुनसक्छ, त्यसले मानिसहरूको बीचमा भयाभव वा कष्टकर वातावरण सृजना भइरहेको पनि पाइन्छ। तर बाइबलको कथाले मुख्यत: परमेश्वरले हामीलाई यस्तो निम्तो दिनुहुन्छ भनेर देखाउँछ कि उहाँको बारेमा हामी जानुन र मानव जगतमा उहाँको चाहना र लक्ष्य सबैले थाहा पाउन्। परमेश्वरको बारेमा जान्न सक्नु नै उहाँको अनुग्रहको स्वीकार गर्ने हाम्रो मूख्य प्रत्युत्तर हो। परमेश्वरको त्यस अनुग्रहलाई हामीले कुनै धर्मकर्म वा परोपकारीय काम गरेर आर्जन गर्न सक्दैनौँ। तर हामी सिक्न सक्दछौँ। साँच्चै भनौँ भने इसाई शिक्षाको मूल विषयबस्तु भनेकै यस अनुग्रहको बारेमा सिकाउनु हो भने पनि हुन्छ।