---
title:  परमेश्वरको स्वरुपमा
date:  15/11/2020
---

`देहायका पदहरू पढ्नुहोस्। ती पदहरूले सुरुमा परमेश्वरलाई कस्तो खालको मानिसलाई सृष्टि गर्नुभयो र पछि पापले गर्दा परमेश्वरको त्यो सृष्टि कसरी क्षतबिक्षत भयो भनेर हामीलाई सिकाउँदछ? हेर्नुहोस्, उत्पत्ति १:२६,२७, र उत्पत्ति ५:१-५`

"परमेश्वरको स्वरुप" भन्नु भनेको केहो भनेर शताब्दीयौँदेखि बाइबललाई गर्नेहरूलाई आकर्षित गरिरहेको छ। जब पहिलो मानव प्राणीको सृष्टिभयो तब त्यो मानिसको रुप कस्तो थियो होला? त्यसको अर्थ के परमेश्वरले भर्खर नयाँ सृष्टि गर्नुभएको मानव ऐनामा हेर्नुभएर "ल, यो त मजस्तै रहेछ" भनेर महसुस गर्नुभएको थियो की? वा अरू सबै सृष्टिहरूका जीवहरूमा मानिसचाहीँ परमेश्वर जस्तै देखिएको हो? वा मानव सृष्टिमा उक्त मानवमा परमेश्वरसँग मिल्ने आत्मिक र वौद्धिक क्षमता वा प्रतिभा भएक थियो? बाइबलका विभिन्न विद्वानहरूले त्यसको अर्थ विभिन्न लगाउन खोजेतापनि बाइबलले ठ्याक्कै यही हो भनेर लेखिएको छैन। तर जे भएतापनि पापपछि त्यो सरुप परिवर्तन भएको थियो भनेर हामी देख्न सक्छौँ। यही सन्दर्भमा लिएर एलेन जी ह्वाइटले भन्नुहुन्छ कि सही वा असल शिक्षाको लक्ष्य भनेकै मानिसलाई उसको सृष्टिकर्ताको स्वरुपमा पुनर्स्थापित गर्नु हो (एजेकेशन पृ. १४-१६बाट रूपान्तरित)।

यस्तो अत्यन्तै उल्लेखनीय र पुनित लक्ष्य शिक्षाले कसरी हासिल गर्न सक्छ?

पहिले त यो कुरो हामीले सम्झनु जरुरी छ। जसरी बाबुआमाले छोराछोरी जन्माउँछन् त किनभने भन्दा तिनीहरूसँग सम्बन्ध राख्नको लागि, त्यसरी नै परमेश्वरले हामीलाई सृष्टि गर्नुभयो ताकि उहाँले हामीसँग सम्बन्ध राख्न सकोस्। उहाँले हामीलाई उहाँको स्वरुपमा बनाउनुभयो जसरि हामी हाम्रा मानवीय बाबुआमाको स्वरुपमा जन्मिएका हुन्छौँ (उत्पत्ति ५:१)। हामी उहाँको सन्तान भएर उहाँले हुर्काउन सकोस, हामी उहाँको  परिवारमा समावेश हुन सकोस्, हामीसँग आदानप्रदान  वा कुराकानी गर्न सकोस् र कहिल्यै नटिटिने सम्बन्ध उहाँले हामीसँग गाँसिराख्न सकियोस्। परमेश्वरको स्वरुप भनेको केवल हामीले उहाँको स्वरुप भनेको के हो भनेर बुझ्न खोज्नुहो अर्थ हामीहरूको दिमागमा उहाँको बारेमा भएको चित्रणलाई जगाइ राख्नु जस्तो हो । जसले गर्दा दुई जीवहरू, परमेश्वर र मानवले आआफ्ना दिमाग, सोचबिचारलाई एकै थलोमा राखेर आदानप्रदान गर्न सकुन्। मानसिकरूपमा परमेश्वर हामीसँग भेटघाट गर्न चाहनुहुन्छ। यही खालको वातावरणको सृजना पहिला घरमा हुन्छ। बालबालिकाहरूले पहिलो शिक्षादीक्षा बाबुआमाबाट नै पाउँछन् अनि तिनीहरू स्कूल जान्छन् र तिनीहरूको शिक्षकहरूले शिक्षण प्रणाली अनुसार पाठ सिकाउँछन्। हामीलाई थाहा भएको यो शैक्षिक प्रक्रिया होस् भन्ने परमेश्वरको अभिप्राय थियो जसले गर्दा मानिस र पशु वा अरू जीवको बीचमा ठूलो अन्तर हुन गएको छ। उहाँले हामीलाई उहाँकै स्वरुपमा बनाउनुभयो-उहाँले हामीलाई किन बनाउनुभयो भन्दा उहाँले हामीलाई तबसम्म हामीलाई सिकाउन सकोस्, उहाँबाट हामी तबसम्म सिक्न सकोस् जबसम्म हामीले उहाँको स्वरुप वा दिमागलाई प्रतिबिम्ब गर्न सकियोस्।

`मुक्तिको कथा भनेको त्यो शिक्षाको कथा हो जसले सृष्टिदेखि येशूको मानव अवतारसम्म र येशूको मानव अवतारदेखि हाम्रो पुनर्सृष्टि होस्। परमेश्वर स्वयँ हाम्रो गुरु हुनुहुन्छ र अनन्त समयसम्म हाम्रो स्कूल स्वर्ग हो (एलेन जी ह्वाइट, एजुकेशन, पृ. ३०१)। यस सोचलाई व्यवहारमा उतार्न हाम्रो घरमा, चर्चमा, स्कूलमा, विश्वविद्यालयहरूमा र सारा जीवनभरि इसाई शिक्षाप्रति हाम्रो प्रतिवद्धता कस्तो हुनुपर्छ?`