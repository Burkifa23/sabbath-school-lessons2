---
title:  ज्ञानी वा बुद्धिमानी पुरुष र महिलाहरू
date:  18/11/2020
---

हाम्रो युगमा स्कूल, अध्ययन र शिक्षा भन्ने शब्दहरू स्पष्टरूपमा हामी बुझेका हुन्छौँ। तर यी शब्दहरू साधारणतया बाइबलमा उल्लेख गरिएका छैन। तर एउटा शब्द भने चलनचल्तीको छ, त्यो हो बुद्धिमान र बुद्धि। पुरानो करारमा बुद्धिमानी पुरुष र स्त्रीका बारेमा उल्लेख गरिएको छ (२ शमूएल १४:२, हितोपदेश १६:२३)।

`ज्ञानबुद्धीको महत्त्व कतिको छ भनेर १ राजा ४:२९:३४मा हामीलाई कसरी सिकाइएको छ?`

राजा सोलोमन अत्यन्तै बुद्धिमानी र ज्ञानी मानिस थिए भनेर उनको उल्लेखनीयरूपमा चर्चा गरिएको छ। उनले पशु र बनस्पति शास्त्रको बारेमा बोलेका थिए भने उनले धेरै अर्ती र उपदेशहरू दिएका थिए। त्यसको अर्थ उनमा ठूलो ज्ञानहरू थिए अर्थात् उनी शिक्षाविद् वा शिक्षाको विद्वान थिए (१ राजा ४:२९-३४)। हितोपदेश र उपदेशकको पुस्तकहरूमा धेरै विषयहरू समेतेर अर्ती र उपदेशहरू दिएका छन्। त्यसमा धेरै जसो राजा सोलोमनका कथनहरू छन् भने त्यसबेलाका बुद्धिमानी अर्थात् ज्ञानी मानिसहरूका भनाइहरू पनि छन् (हितोपदेश १:१, २५:१, हितोपदेश ३०:१, हितोपदेश ३१:१)।

बाइबलको अनुसार बुद्धि वा ज्ञान आजभोलीका शिक्षा जस्तै हो। यी बाबुआमा र शिक्षकहरूबाट सिकिन्छ। ती ज्ञानबुद्धिहरू युवाअवस्थादेखि नै सिकिन्छ (उपदेशक १२:१)। तर खास भनेर भनौँ भने जीवनभर मानिसहरूले ज्ञानबुद्धि दिमागमा जम्मा गरिरहेका हुन्छन्। फेरि ज्ञान र बुद्धिको व्यवहारिक पक्ष पनि छ। उदाहरणमा हामीलाई कमिलाबाट पाठ सिक भनेको छ। जसरी अथक प्रयास, मेहनतसाथ आफ्नो भाऊ नखोजि जाडो मौसममा सबै कमिलाहरूको निम्ति गर्मी महिनामा मिलिजुली खानेकुराहरू कमिलाहरूले जम्मा गर्छन् हामीले पनि तिनीहरूबाट पाठ सिकेर मिलिजुली मेहनत गर्नुपर्छ भनेर अर्ती दिएको छ (हितोपदेश ६:६-८)।

हो बुद्धि ज्ञान भनेको केवल व्यवहारिकमात्र होइन त्यसको सैद्धान्तिक पक्ष पनि छन् जुन परमेश्वरमाथि विश्वास अर्थात आस्था राख्नुपर्छ र केही आधारभूत नीतिहरू मानिसको जीवनमा हुनुपर्छ भनेर सिकाइन्छ (हितोपदेश १:७)। ज्ञानबुद्धिले हामीलाई जिम्मेवारी व्यक्ति बनाउँछ र अरूको हितको निम्ति जिउन सिकाउँछ साथै नराम्रो परिस्थितिबाट जोगिन सतर्क गराउँछ। अन्तमा आजको शिक्षा जस्तै ज्ञानबुद्धि भयो भन्दैमा हाम्रो दिमागमा रहेका सबै प्रश्नहरूको जवाफ दिनैपर्छ छैन। तर हामीलाई के थाहा छ त्यसलाई आत्मसात् गर्दै जानसक्छौँ र हामीले थाहा नपाएका ज्ञानलाई खोजनिति गर्दै जान्छौँ। परमेश्वरको बारेमा थाहा पाउन र उहाँको अनुग्रहमा भर पर्न सिकिरहने मनस्थिति असाध्यै राम्रो हो भनेर मान्नुपर्छ। यर्मिया १८:१८ अनुसार बुद्धिमानी गुरुको भूमिका पुजारी र अगमबक्ताहरूको सरह हुन्छ भनेर लेखिएको छ। ती तीनै जना-पुजारी, अगमबक्ता र शिक्षकले आफ्ना जनहरूको निम्ति परमेश्वरले दिनुभएको सन्देश प्रवाह गर्नु हो। त्यो प्रवाह गर्ने प्रक्रियामा व्यवस्थाबाट सिकाउने माध्यम, शैक्षिक सल्लाह र परमेश्वरबाट दिनुहुने विशेष सन्देहरू दिनु हो।

`हामीले ज्ञानबुद्धिहरू कसरी सिक्ने र पछि आउने पिढीहरूलाई ती ज्ञानबुद्धि छोडेर जाने? हामी मानिस भएको हैशियतले यो काम गर्नु किन महत्त्वपूर्ण छ?`