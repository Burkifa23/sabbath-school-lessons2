---
title:  काम र पालन पोषण अर्थात् जीवन निर्वाहको निम्ति परिश्रम गर्नु
date:  07/12/2020
---

व्यवसाय, पेसा वा आफ्नो र परिवारको निम्ति रोजगारमा लाग्नुको अर्थ जीवनमा कामै गरेर देखाउनु हो। मानिस जतिसुकै धनाद्य, प्रख्यात वा प्रशिद्ध र शक्तिशाली प्रतिष्ठित व्यक्ति पनि केही न केहीरूपमा परिश्रम गरिरहेकै हुन्छ। अरू केही नगरेतापनि कम्प्युटरमा आफ्ना औँलाहरूलाई चल्न दिएर तिनीहरूले शारीरिक परिश्रम गरिरहेको हुन्छ।

`देहायका पदहरूले कामको बारेमा हामीलाई के सिकाउँछ? कमसेकम कुन न कुनै तरिकाबाट आफ्ना हातहरू चलाउने मामिलालाई ती पदहरूले कसरि उल्लेख गर्दछन्, हेर्नुहोस्, व्यवस्था १६:१३-१५, उपदेशक ९:७-१०, हितोपदेश २१:२५,२६, यर्मिया १:१६, हितोपदेश १०:४, र हितोपदेश १२:१४`

हामी खुशी, आनन्द र संतुष्ट होउन् भनेर परमेश्वरले हामीलाई हातलाई उपयोग गरेर काम गरुन् भन्ने चाहनुहुन्छ। प्रत्येक मानिस आफ्नो जीवनलाई अर्थपूर्ण बनाउन उसँग केही न केही दक्षता हुन्छ भनेर मनोवैज्ञानिक शास्त्रले भन्दछ। यो दक्षता उपयोग गर्न उसमा सामर्थ पनि हुन्छ। त्यसको अर्थ "म सोच्छु त्यसले गर्दा म गर्न सक्छु" भनेर सोच्नेमात्र होइन। हाम्रो दक्षता केवल सोचेर वा अरूलाई सुनाएरमात्र होइन आफूले गरेर नै देखाउन सक्यौँ भने त्यो दक्षता बढ्न पनि सक्छ।

हाम्रो हातका कामहरू परमेश्वरको आशिष हो भनेर भजन ९०:१७ले हामीलाई यसरी आभास् दिन्छ "हाम्रा परमप्रभु परमेश्वरको निगाह हामीमाथि रहोस्, र हाम्रा हातका कामहरू हाम्रा निम्ति दृढ़ पारिऊन्। हो, हाम्रा हातका कामहरू सुदृढ़ पारिदिनुहोस्।" हाम्रो हातको कामले हाम्रो जीवन अर्थमूलक बनियोस् भन्ने परमेश्वरको चाहना भएतापनि हामी जे गर्छौँ त्यो अरूको निम्ति आशिष होस् भन्ने परमेश्वरको मौलिक र चरम चाहना वा योजना हो। येशूका परमभक्त पावलले हामीलाई काम गर्नैपर्छ भनेर निर्देशन दिएका छन्। हाम्रै हातले केही काम गरुन् त्यो कामले आर्जन गरेको लाभबाट आफूलाईमात्र होइन अरूको सेवाको निम्ति पनि उपयोग गरुन् भन्ने उनको अनुरोध थियो। उनी आफै पनि आफ्नो जीवन परमेश्वरलाई सुम्पेको छ उहाँले पुर्याइ दिनेछ भनेर हात बाँधेर बसेन न त सुसमाचार प्रचार गर्ने वा गस्पल वर्कर हुँ भनेर चर्चको मुख ताकेर बसेन तर आफैपनि आफूले सिकाएको निति अनुसार चलेर "म येशूको भक्त हुँ वा इसाई हुँ" भनेर दावी गर्नेको निम्ति अनुकरणीय उदाहरण बनेका थिए। येशूलाई विश्वास गर्ने सबै भक्त कसैको मुख नताकि आफ्नै हातले काम गरेर आफ्नो खर्च चलाउनु वा आवश्यकता पूरा गर्नु भनेर प्रेरित २०:३२-३५मा आफ्नो उदाहरण यसरी प्रस्तुत गर्दछन् "३२ “अब म तपाईंहरूलाई परमेश्वरमा र उहाँका अनुग्रहको वचनमा सुम्पिदिन्छु, जसले तपाईंहरूलाई सुदृढ़ पार्न सक्छ, र पवित्र पारिएकाहरू सबैका बीचमा उत्तराधिकार दिन सक्छ। ३३ मैले कुनै मानिसको सुन, चाँदी, कि वस्त्रको लोभ गरिनँ। ३४ तपाईंहरू आफै जान्नुहुन्छ कि मेरा यिनै हातले मेरो आफ्नै र मेरा साथमा भएकाहरूको आवश्यकतालाई पूरा गरेका छन्। ३५ मैले सबै कुरामा तपाईंहरूलाई उदाहरण दिएको छु, कि तपाईंहरूले पनि यसरी नै कड़ा परिश्रम गरेर निर्धाहरूलाई मदत गर्नुपर्छ। प्रभु येशूको वचन याद राख्नुहोस्, कसरी उहाँ आफैले भन्नुभएको छ, कि ‘लिनुभन्दा दिनु अझ धन्य हो।’ ”

हाम्रो दैनिक जीवनमा नेहमियाको यो सरल प्रार्थना वा परमेश्वरसँगको अनुरोध हाम्रो पनि हुनुपर्छ: "अब हे परमप्रभु परमेश्वर, मेरा हातहरूलाई बलियो बनाउनुहोस्" (नेहमिया ६:९ रूपान्तरित)।

`कामको बारेमा तपाईँको धारणा के छ? तपाईँ अरूको निम्ति अझ आशिष हुन कसरी परिश्रम गर्न सक्नुहुन्छ?`