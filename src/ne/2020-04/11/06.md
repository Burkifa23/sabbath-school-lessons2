---
title:  काम र स्टुवार्थशीप (हिफाजत अर्थात् आफूले पाएको कामलाई सञ्चिता गर्ने खुबी)
date:  10/12/2020
---

"तिम्रो हातले जे गर्ने अवसर भएतापनि तिम्रो सारा शक्तिले गर्नु" (उपदेशक ९:१० रूपान्तरित)। हाम्रो जीवनको प्रत्येक पक्षलाई कसरी सम्हाल्नु भनेर सबभन्दा बुद्धिमानीहरूको बुद्धिमानले उपरोक्त कथन व्यक्त गर्दछन्।

स्टुवार्डशिप वा भन्डारेपन अर्थात् सञ्चिता गर्नु भनेको के हो भनेर इसाईहरूलाई सोध्दा प्रायजसोले आर्थिक कारोबारलाई व्यवस्थित गर्नु भनेर सोच्दछन्। हो, हिफाजत वा व्यवस्थित ढङ्गले आर्थिक सञ्चयीता गर्नु महत्त्वपूर्ण पक्ष हो। तर पैसा वा भौतिक कुरोलाई मात्र व्यवस्थित गर्नु भनेको यस विषयलाई ठूलो संकुचित दायरामा राख्नु हो। संस्थागत सिद्धान्तमा भन्डारेपन भन्दा त्यस संस्थाको कुनै पनि भौतिक साधनलाई विकसित गर्ने र उपलब्ध भएका स्रोतहरूलाई व्यवस्थित ढँगले परिचालन गर्नुलाई जनाउँछ।

चर्चमा परमेश्वरले दिनुभएको के के स्रोतहरू छन् जुन हामीलाई आशिषको रूपमा उपलब्ध भएका छन्? प्रत्येक व्यक्तिलाई परमेश्वरले कुनै कुनै किसिमको बरदान वा दक्षताले सुसज्जित गर्नुभएको छ भनेर पत्रुसले स्पष्ट धारणा राख्दछ। जब प्रत्येक इसाईलाई "पवित्र पुजारी जाति" (१ पत्रुस २:५) भनेर पत्रुसले सम्बोधन गरे तब त्यसको अर्थ परमेश्वरबाट पाएका सबै उपहार, समय, पैसा, बल, दक्षता र अरू कुराहरूको भन्दारेपन, हिफाजत वा सञ्चिता गर्ने जिम्मेवारी उसलाई सुम्पिएको छ भनेर लिनुपर्दछ।

`उपदेशक ९:१० र १ कोरन्थी १०:३१ पढ्नुहोस्। हामी कसरी काम गर्नुपर्छ र अरूलाई पनि काम गर्न कसरी शिक्षित बनाउनुपर्छ भनेर ती पदहरूले हामीलाई कस्तो सन्देश दिन्छ?`

साधारणतया मानिसको जीवनको थाहै नपाउने एउटा पासो छ। त्यो हो मानिसले आफ्नो जीवनको प्रत्येक पक्षलाई खण्ड खण्डमा बिभाजित गर्ने। कामको जीवन अर्कै हो भने परिवारको जीवन अर्कै हो साथै आत्मिक जीवन अर्कै हो। त्यतिमात्र नभएर आफ्नो शरीरलाई विश्राम दिने वा रमाइलो गर्ने जीवन अर्कै हो। ती विभिन्न पक्षहरूलाई अलग अलग राखेर एकसँग अर्कोको सम्बन्ध नराख्ने प्रवृत्ति वा चाहना कतिपय मानिसको हुन्छ। उदाहरणमा अफिसको काम अफिसमै छोड्नु त्यो काम घरमा नल्याउनु किनभने यसले पारिवारिक जीवनलाई हस्तक्षेप गर्छ भन्ने धारणा। हामीले परमेश्वरसँग समय बिताउने क्रममा जीवनको रमझम वा रमाइलोपनाले हस्तक्षेप गर्न दिनुहुँदैन आदि।

यद्यपि, हाम्रो आत्मिक वा आध्यात्मिक जीवनमा त्यस खालको बन्देज लगाउन दिनु हुन्न। हाम्रो दैनिक जीवनको पलपलमा आत्मिक अनुभव छिर्न सक्नुपर्छ। जब कुनै येशूभक्तिले काम गर्दछ भने त्यो काम परमेश्वरसँगको सङ्गतिको फलस्वरुपले र उहाँको निम्ति काम गरिएको भन्ने भावना राख्नुपर्दछ। अरूमा जस्तै काममा पनि  हामी परमेश्वरको उपस्थिति भएको अनुभव गर्न सक्नुपर्छ। यदि हामीले आफ्नो धार्मिक वा ईस्वरीय जीवन केवल हप्ताको एकदिनमात्र, वा एक घन्टामात्र वा जीवनको केवल एउटा सानो भागमा राखेर हिँड्यौँ भने हाम्रो जीवनमा परमेश्वरको उपस्थितिलाई खुम्च्याउनु खोज्नु हो। त्यसको अर्थ हाम्रो जीवनको अरू पक्षहरूमा उहाँको उपस्थितिलाई अस्वीकार गर्नु हो।

`दुई प्रश्नहरू: के तपाईँले तपाईँको आत्मिक जीवनलाई सबैबाट अलग राख्नुभएको छ? दोस्रो, यदि छ भने तपाईँको जीवनको सबै पक्षहरूमा आत्मिक जीवनले माथ गर्नुपर्छ भनेर तपाईँले कसरी सिक्ने?`