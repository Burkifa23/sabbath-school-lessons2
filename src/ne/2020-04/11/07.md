---
title:  थप जानकारी
date:  11/12/2020
---

उत्पत्ति ३, उपदेशक २:१८-२३ र एफिसी ६:५-८ पढ्नुहोस्। एलेन जी ह्वाइटद्वारा लिखित पाट्रियार्क एण्ड प्रोफेटसको पृ. ५२-६२ "द टेम्पटेशन एण्ड फल" पढ्नुहोस्।

काम-के यो अभिशाप हो कि आशिष? पापको श्रापसँगै काम पनि आएको जस्तै कतिलाई लाग्दछ (उत्पत्ति ३:१७)। नजिकै नियालेर हेर्यौँ भने जमिन पो श्रापित भएको थियो काम होइन। काम भनेको आशिषकोलागि होस् भन्ने परमेश्वरको अभिप्राय हो भनेर एलेन जी ह्वाइटले यसरी व्यक्त गर्नुहुन्छ "अवदेखि मानिसको निम्ति दिइएको काम, परिश्रम, जमिनलाई स्याहारसुसार गर्ने  जीवनको काम उसलाई नै प्रेम गरेको कारणले परमेश्वरले दिनुभएको काम थियो। कामवासना र भोकले गर्दा जथाभावी खाना खानेकामलाई बशमा राख्न र आत्मसंयमको बानीलाई बिकसित गर्न सुम्पिएको काम यस पापी संसारमा आवश्यक थियो किनभने यसले मानिसलाई अनुशासनमा राख्दछ। पापले गर्दा भ्रष्ट र खस्किएको जीवनलाई उकास्नको निम्ति परमेश्वरले दिनुभएको काम उहाँको ठूलो योजना योजनाको एक भाग हो।"-एलेन जी ह्वाइट, पाट्रियार्क एण्ड प्रोफेटेस, पृ. ६०बाट रूपान्तरित। मनलगाइ नलगाइ त्यही काम घरिघरि गरिरहने, आफ्नो शरीरको बलले नथाम्ने गरेर दिनरात बढि काम गरेर वा हाम्रो जीवनको अरू मूल्यमान्यतालाई थाँती राखेर केवल काम नै भगवान हो भनेर त्यसमामात्र लागिरहँदा के कामलाई हामीले आशिषभन्दा अभिशापमा परिणत गरिरहेका त छैनौँ? हामी जुनसुकै परिस्थितिमा भएतापनि हामीले कामलाई उचित ठाउँमा राख्न सिक्नुपर्दछ। अनि इसाई शिक्षाले मानिसहरूलाई कामको मूल्य र मान्यताको बारेमा सिकाउन सहयोग गर्नुपर्छ, फेरि त्यसैबखत काम नै सबै थोक हो भनेर यसलाई मूर्ति वा भगवान नबनाउन पनि सिकाउनुपर्दछ।

चिन्तनमनन्:

`अ.  	उपदेशक २:१७-२६ पढ्नुहोस्। काम भनेको आशिष र अभिशाप वा श्राप हो भनेर कामलाई सोलोमनले किन भनेका होलान्? ती पदहरूमा के आभासहरू दिइएका छन् जसले गर्दा तपाईँले गर्नुभएको काममा फरक पार्दछ? हेर्नुहोस् "१७ यसैले मैले मेरो जीवनलाई घृणा गरें, किनभने सूर्यमुनि गरेको काम मेरो निम्ति दु:खदायी रहेछ। ती सबै व्यर्थ हुन्, बतासलाई खेदेको जस्तो मात्र। १८ सूर्यमुनि सबै कुरा, जसका निम्ति मैले परिश्रम गरेको छु, ती सबै मैले घृणा गरें, किनभने मैले ती मपछि आउनेको निम्ति छोड्नैपर्छ। १९ अनि कसले जान्दछ, त्यो बुद्धिमान् हो कि मूर्ख? तापनि मैले सूर्यमुनि गरेका सबै कार्यहरू त्यसकै अधीनमा रहनेछन्, जसमा मैले मेरा सारा प्रयास र सीप लगाएको छु। यो पनि व्यर्थ हो। २० तब सूर्यमुनि गरेका मेरा सबै परिश्रम र मेहनतलाई सम्झेर म स्वयम् निराश भएँ। २१ किनभने बुद्धि, ज्ञान र निपुणतासित कुनै मानिसले काम गरे तापनि त्यसले प्राप्त गरेका सबै अरू कसैको लागि छोड़िदिनैपर्छ, जसले त्यसको निम्ति काम गरेकै छैन। यो पनि व्यर्थ, र ठूलो दुर्भाग्य हो। २२ सूर्यमुनि आफैले गरेका सबै मेहनत र चिन्तासहितको परिश्रमबाट मानिसले के पाउँछ र? २३ त्यसका सबै दिनका काम पीर र दु:ख हुन्। राती पनि त्यसको मनले विश्राम पाउँदैन। त्यो पनि व्यर्थै हो। २४ मानिसले खानु, पिउनु र आफ्नो काममा सन्तुष्ट रहनुभन्दा अरू अझ बढ़ी केही गर्न सक्दैन। यो पनि परमेश्वरको हातबाट आएको म देख्छु। २५ किनभने उहाँविना कसले खान वा सुख प्राप्त गर्न सक्छ र? २६ जुन मानिसले परमेश्वरलाई खुशी तुल्याउँछ त्यसैलाई उहाँले बुद्धि, ज्ञान र आनन्द दिनुहुन्छ। तर पापीलाई चाहिँ उहाँले परमेश्वरलाई खुशी तुल्याउने व्यक्तिको निम्ति धन-सम्पत्ति जम्मा गर्ने र थुपार्ने काम दिनुहुन्छ। यो पनि व्यर्थ, र बतासलाई खेदेको जस्तो मात्र हो।"`

`आ. 	कामद्वारा नै हामी हाम्रा परिवारलाई संरक्षण दिन्छौँ, सम्भार गर्छौँ र पालन पोषण गर्छौँ। कामको बारेमा सकारात्मक धारणा हामीले हाम्रा परिवारहरूलाई कसरि सम्झाउने?`

`इ. 	हामीले गर्ने कामलाई श्रेष्ठतापूर्वक वा जे गर्छौँ अत्यन्तै असल र परिपक्व गर्नुपर्छ भन्ने धारणा र अरू केही होइन कामैकाममात्र गर्नुपर्छ भनेर काममा लत लगाउनुको बीचमा हामीले कसरी धर्को तान्ने? ती दुई धारणाहरूप्रति हामी कसरी सजग भएर बस्ने? हेर्नुहोस् उपदेशक २:२३ "त्यसका सबै दिनका काम पीर र दु:ख हुन्। राती पनि त्यसको मनले वा शरीरले विश्राम पाउँदैन। त्यो पनि व्यर्थै हो" (रूपान्तरित)।`

`इ. 	पावलले आफ्नो धारणा स्पष्टसँग यसरी राख्दछन् "हामी तिमीहरूसँगै भएको बेलामा यो निर्देशन दियौँ कि यदि कोही मानिस काम गर्दैन भने उसलाई खाने अधिकार पनि छैन" (२ थेस्सोलोनिकी ३:१० रूपान्तरित)। यो निति अत्यन्तै उपयुक्त छ। कुन परिस्थितहरूमा यो लागु हुँदैन होला? अर्थात् यो नीति अपनाउनै पर्छ भनेर मानिसहरूको टाउकोमा नबजारित किन होशियार हुनुपर्छ?`