---
title: येशूमाथि अगाढ आस्था राखेर हिँड्ने येशूभक्त र तिनीहरुको काम
date:  05/12/2020
---

### यस अध्यायका मूल पदहरू
उत्पत्ति ३:१९, व्यवस्था १६:१५, प्रस्थान २५:१०-३०:३८, गलाती ५:२२-२६, उपदेशक ९:१० र १ कोरन्थी १०:३१।

यस अध्यायको मूल सारपद: "यसकारण मेरा प्रिय भाइ हो, स्थिर र अटल रहो। प्रभुको काममा सधैँ बढ्दैजाओ। किनकि तिमीहरू जान्दछौ, कि प्रभुमा तिमीहरूको परिश्रम व्यर्थ हुँदैन।" (१ कोरन्थी १५:५८)।

काम गर्नुपर्छ, परिश्रम गर्नुपर्छ भन्ने धारणा परमेश्वरको हो। पाप आउनुभन्दा अघिको संसार आदर्शको संसार थियो, त्यहाँ पनि त्यहाँ भएको बगैँचाको स्याहार, संभार र रेखदेख गर्न परमेश्वरले  आदम र हव्वालाई जिम्मा लगाउनुभएको थियो (उत्पत्ति २:१५)। तिनीहरूको सृष्टिकर्ता जस्तै तिनीहरू पनि सृजनात्मक परिश्रम र प्रेमपूर्वक सेवा गर्न तिनीहरूलाई जिम्मा दिइएको थियो किनकि तिनीहरू उहाँको स्वरुपमा सृष्टि गरिएको थियो। त्यो काम गर्ने, परिश्रम गर्ने, चुप लागि नबस्ने  वा हात बाँधेर नबस्ने मनस्थिति परमेश्वरले आदम र हव्वालाई त्यसैबेला राखिदिनुभएको थियो जब पाप, मृत्यु, दु:खकष्ट यस संसारमा आएका थिएनन्। काम गर्नै नैतिक अनुशासन प्रत्येक मानव प्राणीबाट परमेश्वरले अपेक्षा गर्नुभएको छ।

"समयको अन्तरालमा" अर्थात् आदर्शमय संसारको पछि र प्रतिज्ञा गरिएको संसारमा पस्नु अघि परमेश्वरले धेरै दिनुभएको धेरै आशिषहरूमा काम पनि एक हो भनेर बुझोस् भन्ने परमेश्वरको चाहना हो भनेर नियालेर हेरोस् भनेर हामीलाई आह्वान गरिएको छ। यहूदीहरूमा प्रत्येक बालकलाई कुनै न कुनै सिप सिकाइएको हुन्थ्यो। अझ यहूदीहरूमा यो भनाइ प्रचलित छ कि जुन बाबुले आफ्नो छोरालाई कुनै न कुनै सिप वा काम गरेर खाने मनस्थिति बनाउने गरि तालिम दिँदैत त्यस बाबुले अपराधी छोरो हुर्काएको हुन्छ। येशू परमेश्वरको पुत्र भएर पनि उहाँ मानविय अवतार लिनुभएपछि उहाँ अत्यन्तै दक्ष सिल्पकार हुनुहुन्थ्यो जसले नाजरथका मानिसहरूलाई चाहिएको आवश्यक काठका सामानहरू घर र किसानको निम्ति आवश्यक औजारहरू उपलब्ध गराउनुहुन्थ्यो (मर्कूस ६:३)। आफ्ना सांसारिक पिता युशूफसँग मिलेर येशूले स्वर्गको पिताको इच्छा अनुसार इमान्दार र लगनशील भएर परिश्रम गर्नुहुन्थ्यो। यो पनि उहाँले गर्नुहुने थोरै समय वा केवल तिन वर्ष छ महिनाको सेवाकार्यको निम्ति तयार हुन उहाँले तालिम लिनुभएको थियो। यस मामिलामा येशूका प्रखर चेला पावल पनि आफ्नो हातले गर्ने कामप्रति उनको ठूलो गौरब थियो। जब उनी तीन वर्ष छ महिनासम्म यहूदीहरूको सभाघर सिनिगगमा साबथ दिनमा यहूदीहरूलाई आफ्नो तर्क प्रस्तुत गर्दै थिए उनले आक्विला र प्रिसिलासँगसँगै पाल बनाउने काममा सरिक भएका थिए (प्रेरित १८:१-४, २ थेस्सोलिनिकी ३:८-१२)। कामको बारेमा स्पष्ट धारणा र इसाई शिक्षामा कामको भूमिका के हो, यस अध्यायमा नियाल्नेछौँ।