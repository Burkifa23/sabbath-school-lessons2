---
title:  काम र आत्मिक वा आध्यात्मिक जीवन
date:  09/12/2020
---

"यदि हामी पवित्र आत्मामा जिउँछौँ भने हामी पवित्र आत्मामानै हिँडौँ" (गलाती ५:२५ रूपान्तिरित)। मानिसको काम र आध्यात्मिक वा आत्मिक जीवन अलग हुँदैन। येशूलाई विश्वास गर्नुभनेको कुनै विशेष धार्मिक पोषाक लगाउने अनि फुकाल्ने होइन। धर्मको लुगा लगाउनेले आफ्नो जीवनको विभिन्न समय वा स्थानहरूमा त्यो लुगा फुकाल्दछ र लगाउँदछ। तर सत्य वा सही इसाई जीवनले मानिसलाई नयाँ व्यक्तिको सृजना गर्दछ र उसको जीवनको प्रत्येक भाग वा पक्षमा येशूमा हिँडेको झल्को देखाउँछ। त्यो केवल हप्ताको एक दिनमात्र होइन तर सबै दिन र काममा पनि। तपाईँले दिनदिनै गर्ने कामको व्यवहारले र अरूप्रति तपाईँले गर्नुभएको व्यवहारले तपाईँ येशूको पक्षमा कि विपक्षमा उभिरहनुभएको छ भनेर सफासँग देखाउँदछ।

`तपाईँ को हुनुहुन्छ भनेर पहिचान दिन र तपाईँको काम के हो भनेर देखाउन तपाईँमा हुनुपर्ने बरदान वा दक्षताहरू के के हुन् भनेर गलाती ५:२२-२६ले पावलले कसरी खुलासा गर्दछन्?`

The Expository Dictionary of New Testament Words अर्थात् द इक्सपोजिटरी डिक्सेनेरी अभ न्यु टेस्टामेन्ट वर्डस वा नयाँ करारका शब्दहरूको व्याख्या गर्ने शब्दकोशले "आत्मिक वा आध्यात्मिक" व्यक्ति त्यसलाई भनिन्छ "जसले आफ्नै तरिकाले पवित्र आत्माको फललाई आफ्नो जीवनबाट देखाउँछ।" यस परिभाषाबाट हामी यो बुझ्न सक्छौँ कि जब हामी येशूसँग सम्बन्ध गाँस्दै जीवन बिताउँछौँ तब हामी मानिस भएतापनि हाम्रो जीवनको सबै पक्षहरूद्वारा हामी येशूका भक्त हौँ भनेर देखाउँदछ।

एकजना सिकिस्त बिरामी अमेरिकाको फ्लोरिडाको अस्पतालको खाटमा लडिरहेको थियो। त्यो बिरामी मर्नै आँटेको थियो। त्यस बिरामीको साथीलेउसको ओछ्यानमानिर बसेर ठूलो स्याहार गर्दै थियो। नर्सहरू कोठाभित्र बाहिर गर्दै थिए र बिरामीको अवस्था हेर्दै थिए। कुराकानी गर्न मन लगाइरहेको बेलामा त्यस बिरामीको साथीले नर्सहरूलाई तिनीहरूले कहाँ तालिम लिएका थिए भनेर सोध्यो। प्रायजसो तिनीहरूले त्यही फ्लोरिडाको शिक्षण अस्पतालमा तालिम पाएको सुनाए।

यो सुनेर त्यस मानिस त्यस शिक्षण अस्पतालको बारेमा ठूलो प्रभावित भयो। त्यस शिक्षण अस्पतालमा उक्त साथी धेरै पल्ट हेर्न गयो। त्यो शिक्षण अस्पताल कस्तो रहेछ भनेर उसले थाहा पाउन चाहेको थियो। किनत? अनि त्यस शिक्षण अस्पतालका मानिसहरूले उसलाई त्यस शिक्षण अस्पतालमा किन हेर्न आएको भनेर सोधे। त्यस शिक्षण अस्पतालमा तालिम पाएका नर्सहरूले आफ्नो मर्न लागेको साथीप्रति बढि कोमल व्यवहार देखाएकोले त्यो अस्पताल हेर्न आएको भनेर जवाफ दियो। जुन् स्याहार त्यस शिक्षण अस्पतालका नर्सहरूले दिए त्यो स्याहार अन्त  तालिम पाएका नर्सहरूले दिने थिएन भनेर पनि थपे। आफ्नो मर्न लागेको साथीप्रति गरेको ती नर्सहरूको व्यवहारले तिनीहरू अरूभन्दा कस्तो फरक रहेछ त्यस साथीले देखेको थियो।

अनि त्यस साथीले शिक्षण अस्पतालका मानिसहरूले त्यस कलेजको बारेमा धेरै जिज्ञासाहरू राख्यो र त्यस कलेजको मूख्य लक्ष्य के हो भनेर पनि सोध्यो। अनि आफू त्यस अस्पतालबाट फर्किने बेलामा त्यस शिक्षण अस्पतालाई एक लाख डलरको उपहार दियो ताकि त्यसले अरू आफूले देखेका नर्सहरू जस्तो तालिम दिन सकोस्। त्यस मानिसले नर्सहरूको काम तिनीहरूको कामबाट प्रभावित भएको थियो। हो, आत्मियता हुनु नै जीवनको बाटो हो।

`तपाईँको दैनिक जीवनमा तपाईँको आत्मियता वा आत्मिक जीवन कस्तो छ भनेर कसरी देखाउनुहुन्छ? जोसुकैलाई भेटेपनि तपाईँले कस्तो प्रभाव पार्न सफल पार्नुभएको छ? यो कहिल्यै नबिर्सनुहोस् कि तपाईँको सम्पर्कमा आएको प्रत्येक व्यक्ति तपाईँप्रति  कुनै न कुनै किसिमको प्रभाव पर्न जाने हुन्छ।`