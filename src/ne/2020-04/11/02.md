---
title:  कामका विभिन्न पक्षहरू
date:  06/12/2020
---

"१२ म जान्दछु कि मानिसको निम्ति आफू जीवित रहँदा आनन्दित रहनु र असल गर्नुभन्दा अरू असल कुरो केही छैन। १३ हरेक मानिसले खाओस्, पिओस्, र आफ्नो सारा परिश्रममा सन्तुष्ट रहोस्-यो नै परमेश्वरक बरदान हो।" (उपदेशक ३:१२-१३)।

अङ्ग्रेजी भाषामा आएको "काम वा वर्क work"  भन्ने शब्द आङ्गलो-साक्सन वा पूरानो अङ्ग्रेजीबाट आएको हो। यो ठोस शब्द हो र यो प्रस्ट छ। यसले कुनै यताउति तर्क गर्न ठाउँ दिँदैन। केवल एउटामात्र शब्द हो तर त्यसको अर्थ धेरै पनि हुनसक्छ। हाम्रो आवश्यकता अनुसार हामी खानाको निम्ति, घर खर्चको निम्ति, परिवार धान्नको निम्ति र सक्यो भने भविष्यको निम्ति केही साँचि राख्न हामी काम गर्छौँ। पाइरहेको काम छोडिनुपर्दा वा कसैले छोडायो भने नराम्रो काम गर्नुपर्नेभन्दा धेरै खराब हुनसक्छ।

कामले गर्दा मानिसको व्यक्तिजीवनलाई गौरब बनाउँछ। कामले गर्दा नै मेरो जीवनको अर्थ छ, मान्यता छ र मूल्यता छ भन्ने भावनालाई प्रेरित गर्दछ। प्रायजसो हामीले कुनै मानिसलाई भेट्ने वित्तिक्कै "तपाईँ के गर्नुहुन्छ?" वा तपाईँको पेसा के हो" भनेर सोध्न पुगेका हुन्छौँ। अवकास पाएका कतिपय मानिसहरू केही काम आँसिकमा पैसा पाउने काममा भएपनि वा स्वयंसेवक भएपनि आफूले सकेसम्म काम गरिरहेको हुन्छ। नियमित काम गर्नुपर्दा नै विहान नियमितरूपमा उठ्ने बानी बसेको हुन्छ र दिन चलाउन तरखर गरेको हुन्छ। कामले युवाहरूलाई पनि परिचालन गर्दछ। अल्छि, केही नगरिबस्ने, केवल अरूकोमात्र मुख ताकेर बस्ने र हल्लेर बस्नेहरूलाई कामले सम्मान गर्दैन।

`उत्पत्ति ३:१९ कुन सन्दर्भमा लेखिएको छ र कामको बारेमा अलिकति भएपनि के सन्देश यसले दिन खोज्छ?`

यो कस्तो अचम्म! मानिसले पाप गरेपछि वा पतित भएपछि कामको स्वभावमा परिवर्तन हुन्छ। कतिपय मानिसहरूको निम्ति काम भनेको दैनिक जीवनमा भारी बोकेको जस्तै हुन्छ। कतिपय मानिसहरू काम गर्दा गर्दै कामकै कारणले पनि मृत्यु हुनसक्छ। कतिपय मानिसहरूले आफूले मननमपरेको काममा लाग्न वाध्यता भइरहेको हुन्छ वा कसैले काम लादेको पनि हुन्छ। कतिले त परमेश्वरको बोलाहतले होइन वाध्यताले पद सम्हाल्न पुग्नुपरेको हुन्छ। त्यस्तो मानिस आफ्नो स्वास्थ ठीक हुञ्जेल छिटै अवकासमा पुग्न पाए हुन्थ्यो भनेर कामना गर्छन। कतिपयको निम्ति काम नै सर्वेसर्वा हुन्छ, केवल कामको लागिमात्र जिएको आभास् लिन्छन् र आफू को हो भन्ने चिनारी नै आफ्नो कामको प्राथमिकतामा भर परेको हुन्छ। त्यस्तोले परिवार, व्यक्तिगत स्वास्थ्यको ख्याल, आत्मिक जीवनको आवश्यकता आदिमा ध्यान दिएको हुँदैन। तिनीहरूको केन्द्र नै काम र पैसा हुन्छ। यदि तिनीहरूलाई कामबाट अलग गरियो भने तिनीहरू उदास हुन्छन्, के गरौँ के गरौँ हुन्छ र कहाँ जाने हुन्छ। तिनीहरूको दिमाग नै असंतुलित हुन्छ। यस्ता मानिसहरू शारीरिक र मानसिकरूपमै भत्किन सक्छ र कतिपयसमयमा अकालै मृत्युपनि हुनसक्छ। (केही वर्ष अघि एक जना मानिस ६० वर्ष पुगेपछि अवकास पाएको थियो। जब त्यो मानिस घर आइपुग्यो त त्यही रात उसको मृत्यु भयो-अनुवादकको थप)।

तर येशूलाई विश्वास गर्नेहरू परमेश्वरको तरिकाबाट काम गर्नु आवश्यक छ। काम भनेको केवल धन कमाउनमात्र होइन। मानिस भनेको केवल रोजगारीको निम्तिमात्र जन्मिएको होइन। यदि ठीक तरिकाले बुझियो भने जीवनको कामले परमेश्वरसँगको सम्बन्ध र उहाँको सेवाको निम्ति ढोका खोल्छ। आफ्नै कामद्वारा परमेश्वरसँगको सम्बन्ध रमाइलो भएको व्यक्त गरिएको हुन्छ। शिक्षकको कामको एउटा भाग यो हो: विद्यार्थीहरूको क्षमता, प्रतिभा र दक्षता पहिल्याउनु र संसारको आवश्यकतामा सहयोग गर्न परमेश्वरले दिनुभएको अवसर अनुसार कामतिर औल्याउँनु।

`तपाईँ के गर्दै हुनुहुन्छ? अर्थात् तपाईँको जीवनलाई तपाईँ के गर्दै हुनुहुन्छ? तपाईँले जे गर्नुहुन्छ त्यसले परमेश्वरलाई अझ वढि कसरी महिमा दिन सक्नुहुन्छ?`