---
title:  काम र त्यसको गरिमा वा श्रेष्ठता
date:  08/12/2020
---

`परमेश्वरले मोशालाई पवित्र बासस्थान बनाउन अर्हाउनुभएको थियो। त्यो निर्माण गर्न परमेश्वरले विस्तृतरूपमा विवरण दिनुभएको थियो। आराधना गर्ने स्थलको निर्माणको निम्ति प्रत्येक सामानहरू कसरी बनाउने र सजाउने भनेर परमेश्वरले भन्नुभएको थियो। यस मामिलाले परमेश्वरको चरित्र र काम गर्दा जतसाथ गर्नुपर्छ भन्ने अपेक्षा उहाँले कसरी गर्नु हुन्छ। हेर्नुहोस् प्रस्थान अध्याय २५देखि ३०:३८सम्म`

जब परमेश्वरले मोशालाई उहाँको निम्ति पाल बनाउन अर्हाउनुभयो उनले भन्न सक्थ्यो, "हुन्छ, प्रभु मसंग पाल छ। ४० वर्ष अघि म इजिप्टबाट भाग्दा बनाएको मसँग अझ सबै परिवारलाई अटाउने ठूलो पाल छ। त्यसलाई सरसफा गरेर तपाईँको निम्ति ठीक पार्छु। मलाई केही समयमात्र दिनुहोस्!" मिद्यानको संस्कार वा रहनसहनमा हुर्केको वा रहेको मानिसलाई पाल बनाउनु वा पाल टाँग्नु कुनै ठूलो कुरो थिएन। मोशाले पाल तुरन्तै टाँग्न सक्थ्यो र आफ्नो समयलाई अरू महत्त्वपूर्ण कुरामा ध्यान दिन सक्थ्यो। तर जुन निर्देशन परमेश्वरबाट प्राप्त भयो त्यो मोशाले अपेक्षा गरेका थिएनन्। मानिसको चाहना अनुसार होइन स्वर्गमाभएको पवित्र मन्दिर भवनको विस्तृत नक्साको प्रतिलिपि र त्यस मन्दिरको भित्र र बाहिर हुनुपर्ने प्रत्येक थोकको विस्तृत विबरण परमेश्वरले मोशालाई ठम्याइदिनुभएको थियो। पुजाहारीले लगाउनु पोशाक पनि कस्तो हुनुपर्छ भनेर परमेश्वरले नै सुनाउनुभएको थियो। परमेश्वरले एक एक गरेर झण्डै १५०वटा निर्देशनहरू थिए। एउटा टेबुल बनाउनमात्रै मोशाले सातवटा कदमहरू अपनाउनुपर्थ्यो (प्रस्थान २५:२३-३०)।

जुन रूपमा परमेश्वरको पालको निम्ति र पछि गएर बलि र मन्दिरमा हुने विधिहरू एक एक गरेर विस्तृतरूपमा निर्देशन मोशालाई उहाँले दिनुभएको थियो त्यसले मोशाबाट सर्वोउत्कृष्ट कामको अपेक्षा गर्नुभएको थियो। परमेश्वरको निम्ति निर्माण गर्ने वा गरिने कुनै पनि काम झारा टार्ने गरि, लोकाचारको निम्ति वा हटार हटार गरेर काम सिध्याउने प्रवृत्ति नअपनाइ अत्यन्तै उत्कृष्ट जोशले काम गरेर देखाउनुपर्छ भन्ने भावना परमेश्वरले मोशालाई दिनुभएको थियो र हामीलाई पनि दिनुहुन्छ भनेर हामीले याद गर्नुपर्छ। पवित्र पालको निम्ति प्रत्येक थोक वा चिजहरू अत्यन्तै उच्चकोटीको थियो र त्यस मन्दिरको डिजाइन वा ढाँचामा कुनै पनि त्रुटी नदेखिनुपर्थ्यो। त्यस पाल बनाउँदा गरिने काम अत्यन्तै असाधाराण र दिलोज्यानले गरोस् भन्ने परमेश्वरको चाहना थियो। वर्तमान परिप्रेक्ष्यमा यसबाट हामीले पाउनुपर्ने पाठ यो होकि "परमेश्वरको नाउँमा हामी जे काम गर्छौँ यदि झारा टार्न, अरूलाई खुशी पार्न, हटार हटार गरेर सिध्याउन वा हेलचक्राईँ गर्यौँ भने त्यसलाई परमेश्वरले स्वीकार गर्नुहुन्न।

पवित्र पालको निम्ति परमेश्वरले दिनुभएको निर्देशन जतिसुकै उच्च कोटी वा मापदण्डको भएतापनि त्यो काम गर्न परमेश्वरले शक्तिमात्र उपलब्ध गराउनुभएन त्यसको निम्ति प्रत्येक मानवीय स्रोत पनि उपलब्ध गराउनुभएको थियो। परमेश्वर आफैले दक्ष जनशक्ति दिनुभएको थियो वा चाहिने दक्षता उहाँले दिनुभएको थियो भनेर हामीले प्रस्थान ३१:१-६, ३५:३०-३६:१मा पढ्छौँ। ती मानिसहरू जोश र जाँगरले भरिएका थिए। तिनीहरूलाई चाहिने सबै किसिमका हस्तकलाको सिप र ज्ञान परमेश्वरले दिनुभएको थियो। परमेश्वरले आफैले गर्नुभएको निर्देशन अनुसार पवित्र पाल र त्यहाँ राखिनेपर्ने यावत काठका र अरू सामानहरू बनाइयोस् भनेर नै परमेश्वर आफैले सो कदम चाल्नुभएको थियो (प्रस्थान ३६:१)। फेरि पवित्र पाल बनाउन र त्यसमा राखिने प्रत्येक थोकहरू उच्च कोटीको बनाउन दक्षता पाएका दुई जना गुरुहरूले आफूले पाएको विभिन्न हस्तकलाको ज्ञान र सिप आफूलाईमात्र नराखि अरूलाई पनि सिकाउने दक्षता परमेश्वरले तिनीहरूलाई दिनुभएको थियो ताकि पछिसम्मका इस्राएली समूदायमा ती सिपहरू जान्ने मानिसहरूले निरन्तरता पाउन्। ती दुई व्यक्तिहरू विशेषरूपमा परमेश्वरले अगुवाहरू भनेर चुन्नुभएतापनि परमेश्वरको काममा सघाउन अरू मानिसहरूलाई पनि त्यस्तै खालको वरदानहरू दिनुभएको थियो ताकि तिनीहरू सबै मिलेर परमेश्वरले दिनुभएको काम पूरा गरुन् (प्रस्थान ३६:२)।

त्यसकारण हामी पापी छौँ, हामीले यो काम त्यो काम राम्रोसँगर्न सक्दैनौँ आदि बहाना गरेर काम गरेको परमेश्वर चाहनुहुन्न। उच्चकोटीको समर्पणता बाहेक परमेश्वरले हामीबाट चाहनुहुन्न। हामी जे गर्छौँ हाम्रो सिप, ज्ञान र दक्षताले भ्यायसम्म अत्यन्तै श्रेष्ठ वा परिपक्व काम  गरोस् भन्ने परमेश्वरको अपेक्षा हो। हाम्रा प्रतिभाहरू, दक्षताहरू, सिपहरू, समय र शिक्षा परमेश्वरको महान् सेवाको निम्ति र सर्वोच्च हितको निम्ति उपयोग गरियोस् भन्ने परमेश्वरको चाहना हो।