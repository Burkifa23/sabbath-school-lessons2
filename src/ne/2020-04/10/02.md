---
title:  केवल एकल परमेश्वरमात्र
date:  29/11/2020
---

परमेश्वरको सारा सृष्टिमा जीवित परमेश्वरको अस्तित्व भएको प्रमाणित गर्दछ। हो, यो भनाई कतिपटक दोहोरिएकोले यो भनाईको खास तात्पर्य सेलाएर गएको पाइएको छ। उदाहरणमा जब हामी सोच्छौँ कि यस संसार सृष्टि गरिन्दा परमेश्वरले कस्तो दिमाग वा मनले सृष्टि गर्नुभयो होला भनेर सिकाउँछौँ तब हामीले सिकाउने विभिन्न विषय र विज्ञानहरूको अझ नजिक भएर उत्तम तरिकाले सिकाउन सक्छौँ। यस संसारमा मानव जातिका विभिन्न उपलब्धीहरूले गर्दा क्षतबिक्षत त भइरहेको छ तर मानवी दृष्टिकोण होइन परमेश्वरको दृष्टिकोण कस्तो थियो भनेर थाहा पाउन सकियो भने हामीलाई सिकाउने शिक्षण कलाहरू अर्थमूलक हुनसक्छ।

उदाहरणमा आमाको गर्भमा बालक हुर्कने समयलाई हामी हेरौँ। बायोलोजी वा जीव विज्ञानले हामीलाई भन्छ कि एउटा मानव भ्रुणबाट वौद्धिक मानव आमाको गर्भमा हुर्कन ९ महिनापछि पूरा हुन्छ। आमाको गर्भमा विस्तारै विस्तारै वच्चा हुर्किने चक्रमा परमेश्वरका छापहरू हुन्छन्। जब भ्रुणको बिकास हुँदै जान्छ तब प्रिय परमेश्वरको दया त्यहाँ देखिएको हुन्छ: त्यो कहाँ हुन्छ भने आमाको नियमितरूपमा ढुकढुक गर्ने मुटुको ठ्याक्कै मुन्तिर हुन्छ। जब भ्रुण ठूलो हुँदै गर्छ तब गर्भवती आमाको पेट पनि ठूलो हुँदै जान्छ। त्यो ठूलो भएको पेट सबैले देख्न सकिन्छ। जसर आमाले आफ्नो पेटमा बच्चा भएको महसुस सधैँ गरिरहन्छ त्यसरी नै हाम्रा परमेश्वर पिता पनि उहाँका सन्तानहरूको बारेमा सधैँ महसुस गरिरहनु हुन्छ।

`परमेश्वर हाम्रो सृष्टिकर्ता हुनुभएको हैशियतले उहाँको कामको बारेमा देहायका पदहरूले हामीले के भन्छ? हेर्नुहोस्, रोमी १:१८-२३, भजन १९:१-६, र नेहमिया ९:६`

६,००० वर्षको पापले क्षतविक्षत भएको र हजारौँ वर्षपछिको विश्व्यापी महाप्रकोप जलप्रलयपछि पनि कुनै न कुनै तरिकाले परमेश्वर हाम्रो सृष्टिकर्तामात्र होइन उहाँको शक्ति, प्रेम र उदारताको प्रमाणले उहाँ हाम्रो सृष्टिकर्ता हुनुहुन्छ भनेर देखाइरहेकोछ। परमेश्वरको अस्तित्वको प्रमाण यस्तो शक्तिशाली वा प्रभावकारी छ कि पावलले रोमी १:१८-२१मा परमेश्वरलाई तिरस्कार गर्नेहरूले न्यायको दिनमा "परमेश्वरलाई चिन्हेको छैन न त उहाँको बारेमा थाहै" भन्ने कुनै पनि बहाना पाउनेछैन। भनाईको तात्पर्य यही होकि प्रत्येक मानिसले परमेश्वरको बारेमा थाहा पाउन वा उहाँको अस्तित्वलाई सकार्न उहाँले गर्नुभएको सृष्टिबाट सिक्न सक्दछ। तिनीहरू जतिसुकै परमेश्वरको बारेमा आफ्नो अज्ञानता देखाउन प्रयास गरेतापनि न्यायको दिनमा परमेश्वरले तिनीहरूको बिन्तिलाई सुन्नुहुनेछैन।

आजको युगमा धेरै मानिसहरूले  सृष्टिकर्तालाई भन्दा सृष्टिलाई नै पूजा गरिरहेको छ। यस परिप्रेक्ष्यमा इसाई शिक्षामा समावेश हुने कला वा विभिन्न विषय र विज्ञानहरूमा परमेश्वरको अस्तित्वलाई स्विकार्नु र उहाँको संभारकर्तालाई कदर गरेर प्रस्तुत गर्नु जरुरी छ। अन्तमा आएर हामी यो भन्न सक्दछौँ कि कुनै पनि दर्शन, शिक्षा, धारणा वा जुनसुकै विद्वान हुँ भनेर हुँकार गर्ने मानिसहरूले यदि परमेश्वरको अस्तित्वलाई अस्वीकार गर्छ वा उहाँको अस्तित्व केवल अनुमानितमात्रै हो भनेर सिकाउँछ भने त्यो गलतमात्र ठहरिन्छ। संसारले दिने शिक्षादीक्षामा सबै थोक हुन्छन् तर परमेश्वरको स्थायित्वलाई पन्छाएका हुन्छन्। इसाई शिक्षा यस्तो गहिरो धरापमा पर्नुहुन्न। परमेश्वरको अस्तित्वलाई अस्वीकार गर्ने कुनै पनि चलाकी नीतिहरूबाट सही इसाई शिक्षा अलग हुनुपर्छ। यस संसारमा विभिन्न विद्वान, वैज्ञानिक, दार्शनिक आदिहरूले भरिएर यस संसारको जतिसुकै प्रगति भएको देखाएतापनि परमेश्वरको अस्तित्वलाई स्वीकारेन भने ती सबै खल्याङ्गखुलुङ्ग हुनेछ वा मानिसलाई गलत दिशातिर लगाइरहेको हुन्छ।

`यस संसारको सृष्टिमा भएका अविश्वसनीय अचम्म कृति र सौन्दर्यतालाई हेर्नुहोस्। पापको क्षतबिक्षतपछि पनि ती कायम भइरहेको हामी पाउँछौँ। दु:ख, कष्ट, परिक्षा आदिको समयमा पनि तिनीहरूबाट हामीले सान्त्वना र आशा कसरी लिन सक्छौँ?`