---
title: विभिन्‍न शैक्षिक कला तथा विषयहरु र विज्ञानहरुमा शिक्षा
date:  28/11/2020
---

### यस अध्यायका मूल पदहरू
रोमी १:१८-२१, भजन १९:१-६, ९६:१-६, ९६:९, १ तिमोथी ६, हितोपदेश १ र अय्यूब ३८।

> <p>यस अध्यायको मूल सार पद</p>
> "सारा जगतले परमेश्वरको महिमाको वर्णन गर्छ। र आकाश तथा तारा-मण्डलले उहाँका हातको सीपको घोषणा गर्छ।" (भजनसंग्रह १९:१ रूपान्तरित)।

शिक्षा भन्नाले त्यस अध्ययनमा धेरै विषयहरू समेतिएका छन्। त्यसलाई "द आर्ट एण्ड साइन्सेस अर्थात् कला वा अध्ययन गर्ने विभिन्न विषयहरू र विज्ञानहरू" भनेर कहलाइन्छ। तर जब हामीले विभिन्न विषयहरू र विज्ञानहरू बाइबलको दृष्टिकोणले सिकाउनु भनेको के अर्थ हो? के आधुनिक इतिहास जस्ता विषयबस्तु वा चिकित्सा विज्ञान अध्ययन गर्दा त्यसको कुनै पक्षलाई समर्थन गर्न बाइबलका पदहरू खोजि निकाल्नेमात्र हो त? हो यसो गर्दा नि:सन्देह यस जटिल विश्वमा परमेश्वरको सृष्टिको अचम्म लाग्दो शक्तिलाई व्यवहारिकरूपमा हेर्न त सक्दछौँ। तर स्कूल तथा कलेज वा विश्वविद्यालयहरूमा पढ्ने पाठ्यपुस्तकहरूमा बाइबलका केही पदहरू समावेश हुनु भनेको सही वा सत्य शिक्षाको केवल सानो भागमात्र हो। हामीले चर्चा गरिरहेको शिक्षा भनेको त्यस शिक्षा हो जसले मानिसलाई पापबाट उद्धार गर्छ र मुक्ति दिन्छ।

त्यस खालको शिक्षालाई सही रूपमा प्रयोगमा ल्याउँदा हामीलाई परमेश्वरको वचनको आवश्यकता छ जसले प्रत्येक विषय सिकाउँदा परमेश्वरको वचनले के भन्छ सो थाहा पाउनु जरुरी छ। कुनै मानवशास्त्र होस वा मल्युक्यलर बायलोजी जस्ता शुक्ष्म विज्ञानशास्त्र नै किन नहुन्-ती विषयहरूमा परमेश्वरको वचनले के भन्छ सो खोजनिति गर्नु जरुरत छ। यो बिना परमेश्वरको महानता, उहाँको सार्वभौमिसत्ता र यस संसारलाई संभारकर्ताको ज्ञानलाई पन्छाइन्छ। जब यस संसारको भौतिक र लक्ष्यले भरिएको सृष्टिलाई परमेश्वरको दृष्टिकोण कस्तो छ सो सिक्न सक्यौँ वा सिकाउन सक्यौँ भने हामीले सिकाउने विषयहरू अझै नजिकै हेर्न सक्दछौँ र हामीले के पढाउनुपर्ने हो त्यसको ज्ञान हामी प्राप्त गर्न सक्छौँ।

जब हामीले कुनै पनि कला वा विषयवस्तुहरू वा विज्ञानहरू सिकाउँछौँ तब इसाई दृष्टिकोणले हेर्ने र सांसारिक दृष्टकोणले हेर्ने नीतिहरूमा के समावेश हुँदो रहेछ यस अध्यायमा हामी हेर्नेछौँ।