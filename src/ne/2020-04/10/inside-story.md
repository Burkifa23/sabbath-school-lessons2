---
title: कथा
date:  04/12/2020
---

#### घरमा सिँह छ!

_सामसन गुलाममसीह, ४८, भारत_

गुलाममसीहको दिमागमा परमेश्वरको बारेमा धेरै प्रश्नहरू थिए। जब ऊ सानै थियो तब उसको बुबाले हप्ताको दुई दिन दुईवटा आराधना सेवामा उसलाई लान्थे। एक दिन परिवारले आराधना गर्ने विभिन्न स्थानहरूमा लान्थे भने आइतबार विभिन्न इसाई चर्चहरूमा उसलाई लगिन्थ्यो। बुबाले कसको भक्त हुने कुरामा निर्णय गर्न सकेका थिएन। एक दिन परिवारको पवित्र पुस्तक बुबाले पढ्दै थिए उनी चिच्च्याएर भने, "यो के हो, यस पुस्तकमा त हाम्रो अगमवक्ताको भन्दा पनि येशूको नाउँ धेरै उल्लेख गरिएको छ! यसो किन भयो?" परिवारले आफ्नो परम्परा र इसाई विश्वास मिलाएर आफ्नै धार्मिक मतको सृजना गर्यो। जब गुलाम हुर्कँदै गयो तब उसको झुकाव इसाईतिर बढ्दै गएको थियो। उसले येशूको बारेमा झनझन सिक्न मन लगायो। आफ्नै आँखाले उसले येशूलाई देख्न चाहन्थे। "प्रभु येशू, म तपाईँलाई मुखामुख देख्न चाहन्छु" उसले प्रार्थना गर्यो। जब गुलाममसीह नव युवक भयो तब आफ्नो घर परिवार छोडेर आफ्नो गाउँभन्दा ताढा गाउँमा गएर एउटा छाप्रो बनाएर बसे। त्यो गाउँको नाउँ चकलाल थियो। धेरै हप्तासम्म आफै बाइबल पढ्न चाहन्थ्यो। गाउँलेहरू इसाई थिएनन्। गुलाममसीहलाई तिनीहरूले सशङ्कित भएर हेर्न थाले। गुलाम शान्त र दयालू स्वभावको थियो। जब गाउँका बिरामीहरू उसकहाँ आउँथे तब उसले तिनीहरूको निम्ति प्रार्थना गर्थ्यो। धेरै बिरामीहरू निको भएको थियो। गाउँलेहरूले उसलाई " पवित्र मानिस वा साधु" भनेर सम्बोधन गर्न थाले। गाउँलेहरूले त्यस साधुलाई सम्मान गर्न थाले र प्रत्येक बिहान र बेलुका उसलाई खानाहरू ल्याइदिए। छाप्रोमा उसले प्रार्थना गर्दैरहे र बाइबल बढ्दै रहे। उसले दानिएल र प्रकाशको पुस्तक पढ्यो। फेरि येशूलाई देख्न उसले प्रार्थना गर्यो। "प्रभु म तपाईँलाई देख्न चाहन्छु। मलाई तपाईँको दर्शन दिनुहोस्" गुलामले जोरसँग प्रार्थना गर्यो। एक दिन जब बाइबल पढेपछि प्रार्थना गर्दै थियो आफ्नो छाप्रोमा कोही न कोही आएको महसुस गर्यो। गुलाम माटोको भुईँमा बसिरहेको थियो। उसले आँखा उठाएर हेर्दा त एउटा ठूलो सिँह पो उसको अगाडि उभिरहेको। जब उसले सिहँलाई हेर्यो, सिहँ थचक्क बसेर गुलामको आँखामा सिधै हेर्यो। गुलामको सातो पुल्टो गयो। त्यस सिहँको सामु ऊ कर्याककुरुक भयो। अनि उसले एउटा पुरुषको आवाज सुन्यो "न डराऊ। तिमीले त्यस सिहँको शिरदेखि पुच्छरसम्म हात लगाऊ।" "म यो गर्न सक्दिनँ। सिँहले मलाई मार्छ" उसले चिच्यायो। "तर तिमीले मलाई हेर्न प्रार्थना गर्दै थियो होइन त?" त्यस आवाजले भन्यो। "म त येशूलाई हेर्न प्रार्थना गर्दै थिएँ" गुलामले जवाफ दियो। "येशू यहूद कूलको सिँह हुनुहुन्छ। उसलाई सुमसुम्याऊ" त्यस आवाजले भन्यो। प्रकाश ५:५मा येशूलाई यहूदाको सिँह भनेर लेखेको गुलामले पढेको थियो। तर उसलाई डर लागिरहेको थियो। तर त्यस आवाजको खिलाफमा ऊ जान चाहेन। थर थर काँपिरहेको एउटा हात उसले उचाल्यो र सिँहको टाउकोमा राख्यो। सिँह चलेन। काँप्दै गरेको हातले सिँहको टाउकोदेखि पुच्छरसम्म सुमसुम्यायो। जब गुलाम सिँहबाट पछाडि हत्यो तब सिँहले आफ्नो पुच्छर हल्लायो। उसले आफ्नो पुच्छरले भुईँमा धुलो उडाउने गरि हल्लायो। अनि राती नै त्यो सिँह उसको छाप्रोबाट बाहिर निस्क्यो। भोलिपल्ट बिहान एउटा गाउँले स्त्री खाना लिएर गुलामको छाप्रोमा आइन्। तब उनी टक्क उभिइन्। उनले सिँहको पाइलाहरू देखिन्। खाना त्यहीँ छोडेर उनी गाउँमा डगुरेर गइन्। "साधु त मरिसक्यो। उसलाई सिँहले मार्यो। मैले सिँहका पाइलाहरू देखेँ" चिच्याउँदै गाउँलेहरूलाई उनले सुनाइन्। गाउँलेहरू डगुरेर छाप्रोमा आए। गुलाम त छाप्रोको भुईँमा बसिरहेको थियो। ऊ बाइबल पढ्दै थियो। सिँह निस्केपछि ऊ अलिकति पनि चलेको थिएन। जब गाउँलेहरूले गुलामबाट सिँहको र आवाजको बारेमा सुने तब तिनीहरू चकित भए। तिनीहरूले पनि येशूको बारेमा सिकाउन बिन्तिभाऊ गरे।

पछि गुलामले साबथको बारेमा सिक्यो र सेभेन्थ-डे एडभेन्टिस्ट पास्टर भयो। उनले आफ्नो गाउँमा एडभेन्टिस्ट चर्चको स्थापना गर्यो। त्यो गाउँ भारतको उत्तरमा रहेको धरामकोटबागा हो। उसले बिवाह गर्यो। पाँचवटा छोराहरू र दुईवटी छोरीहरू जन्माए। जब ऊ ९० वर्षको थियो सन १९९९मा उसको देहान्त भएको थियो। उसको कान्छो छोरो सामसन हो जो ४८ वर्षको छ। सिँहको अनुभवले गर्दा उसले परमेश्वरको स्तुति गर्छ। "हाम्रा हृदयका चाहनाहरू पूरा गर्न परमेश्वर धेरै मन पराउनुहुन्छ" उसले भन्यो।

-लेखक आन्द्र्यु मेकचेस्नी