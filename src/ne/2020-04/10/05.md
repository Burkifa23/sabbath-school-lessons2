---
title:  मूर्खता र ज्ञानबुद्धि
date:  02/12/2020
---

`हितोपदेशको पुस्तकले बुद्धि र मूर्खतालाई चिरफार गरेर हाम्रो समझ प्रस्तुत गर्छ। परमेश्वरबाट आउने ज्ञाबुद्धिलाई चुन्ने कि वा मानिसको आफ्नै तर्क वा मूर्खतालाई चुन्ने भन्ने आत्मनिर्णयको अधिकार परमेश्वरले सबैलाई दिनुभएको छ। हितोपदेश १ पढ्नुहोस् र त्यसमा सही र सत्य इसाई शिक्षा वा ज्ञानबुद्धि भनेको के रहेछ भनेर हामीलाई कसरी सिकाउँछ?`

बुद्धि र निर्बुद्धी अर्थात मूर्खतालाई तुलना गर्दै बाइबलले त्यसको चिरफार गर्दछ। मूर्खतापूर्ण व्यवहार र मूर्खहरूलाई साथी बनाएर तिनीहरूको लहैलहैमा लाग्नु कतिको खतरा छ भनेर हितोपदशेको पुस्तकले हामी सबैलाई बुझाउन खोज्दछ। परमेश्वरले के भन्न चाहनुभएको छ त्यो स्पष्ट छ साथै बुद्धि र मूर्खताको बीचमा के भिन्नता छ त्यो पनि स्पष्ट छ: उहाँका जनहरू बुद्धिको पछि लागुन् र त्यसलाई खोजुन् भन्ने परमेश्वरको चाहना हो। बुद्धिलाई धनसम्पत्ति जस्तै सम्हाली राख र त्यो पनि थोरै होइन प्रसस्त होस् भन्ने परमेश्वर चाहनुहुन्छ।

विभिन्न कला वा विषय र विज्ञानहरूका विद्यार्थीहरूले आआफ्नो दक्षता अनुसार ज्ञान हासिल गर्न र आफ्नो अध्ययनमा  उच्चतम हासिल गर्न प्रयास गर्दछन्। हामीमा भएको ज्ञान, दक्षता र प्रतिभाले हामीले सिकेका अनेकौँ ज्ञान र विज्ञानहरूलाई प्रगतिशील बनाउन सक्छौँ।

यद्यपि, बाइबलको दृष्टिकोणमा विभिन्न विषय वा कला र विज्ञानहरूको ज्ञान हासिल गर्नुको के अर्थ छ यदि हामीले ठीक र वेठीक छुट्याउन सकेनौँ, असल र खराबलाई चिन्न सकैनौँ वा सत्य र असत्य वा गलतलाई अलग गर्न सक्दैनौँ? यो कुराको उदारणको निम्ति हामी धेरै गहिरो गरि जानुपर्दैन। विश्वका  कतिपय नामुद सङ्गितकार, चित्रकार, विद्धान भनाउँदाहरू वा दार्शनिकहरूको जीवन अलिकतिमात्र हेर्यौँ भने पुग्छ। तिनीहरूमा महान् दक्षता र प्रतिभाहरू छन् तर तिनीहरूको नैतिक वा आदर्श जीवन खस्किएको छ भने त्यसबाट तिनीहरूलाई कति नै लाभ होला र? (कतिपय समयमा कतिपय तिनीहरू युवा वा कलिलो अवस्थामानै मृत्युको मुखमा पर्दछन् किनभने तिनीहरूको नैतिक र जीवनशैली कसैको निम्ति उदारणीय हुँदैन)। विश्वका कतिपय महान् वैज्ञानिकहरू महान् शिक्षित होलान्, अत्यन्तै प्रतिभाशाली होलान्, विश्वविख्यातै होलान्, असाधारण सृजनात्मक वा जिनियस होलान्, अनेकौँ पुरस्कारहरूले पुरस्कृत होलान् तर अनेकौँ जैविक, रासानयीक, अणुबम, मिसाइल जस्ता अनगिन्ति मानिसहरूलाई ध्वस्त बनाउनेकाममा दिलोज्यान दिएर खटियो भने तिनीहरूको कामका फलहरू के हुन् र? (यो पनि ध्यान दिनु जरुरी छ कुनै पनि राज्यसंस्था, राष्ट्र वा विश्वलाई तहसनहस पार्ने मानिसहरू अजान  वा अज्ञानी, मजदुर वर्ग र गरिबहरू होइन तर ठूला ठूला शिक्षित वर्गहरू नै हुन् भन्नेमा कोही दुईमत छ त?) त्यसकारण ज्ञान आफै असलै हुन्छ भन्ने आवश्यक छैन।

`हितोपदेश १:७ पढ्नुहोस्। सही र सत्य इसाई शिक्षाको साँचो के छ भनेर त्यसले कसरी प्रकट गर्दछ?`

`एक जना विश्वविख्यात नोबेल पुरस्कार पाउने नास्तिक वैज्ञानिक जसले ब्रम्हाण्ड, तारामण्डल आदिको अध्ययन गर्छन् जसलाई खगोलशास्त्री पनि भनिन्छ र ती ब्रम्हाण्डलाई हाँक्ने शक्तिहरूको बारेमा अध्ययन गर्ने क्रममा उनी लेख्छन् "जति यस जगत वा ब्रम्हाण्डका बारेमा अध्ययन गर्छौँ त्यति अझ हामी बुझ्न नसक्ने भइरहेका हुन्छौँ र त्यसको अध्ययन गर्न पनि बेकार जस्तै लाग्छ।" ज्ञान आफैपनि अर्थहीनमात्र होइन अझ त्यसले महान् गलत दिशातिर लान सक्छ भनेर उक्ति वैज्ञानिकको भनाइले कसरी पुष्टि गर्छ?`