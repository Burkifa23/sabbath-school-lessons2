---
title:  थप जानकारी
date:  04/12/2020
---

कतिपय कुराहरूमा विज्ञान ठीक भएतापनि दुईवटा कारणहरूमा विज्ञान गलत छ: पहिलो, प्राकृतिक संसारको अध्ययन गर्ने विज्ञानले प्रकृतिका सबै थोकहरूको जवाफ प्रकृतिबाट नै पाउनु पर्छ, दोस्रोमा, प्रकृतिका नियमहरू परिवर्तन नभइ निरन्तररूपमा त्यस्तै चलिरहनुपर्छ भनेर विज्ञानले गर्ने अनुमान। तैपनि प्रकृतिको सुरू कसरी भयो कुरामा तिनीहरू गलत छन्।

पहिलो तर्कको कुरा गरौँ। त्यसमा प्रकृतिको घट्ना हुन प्रकृतिकै कारणले हुनुपर्छ। हुरीबतास, वर्षा आदिको बारेमा अनुमान गर्न ठीकै होला तर जब "आदिमा परमेश्वरले आकाश र पृथ्वी सृष्टि गर्नुभयो" (उत्पत्ति १:१) कुरालाई अस्वीकार गर्दा त्यो हुरीबतास कहाँबाट आयो भन्ने कुराको जानकारीमा तिनीहरू अत्यन्तै गलत साबित भएको हुन्छ। कुनै पनि थोकको सुरुवात अलौकिक वा परमेश्वरबाट भएको परिप्रेक्षमा प्रकृतिको सुरुवात अलौकिक प्रक्रियाबाट भएको थियो भनेर अस्वीकार गर्ने विज्ञानले हामीलाई के सिकाउन सक्छ र?

र प्रकृतिको निरन्तरता? झट्ट हेर्दा ठीकै लागेतापनि रोमी ५:१२लाई के भन्ने? "एक जना मानिसद्वारा संसारमा पाप आयो, र पापबाट मृत्यु। यसरी सबै मानिसले पाप गरेका हुनाले सबै मानिसमा मृत्यु फैलियो।" यसले प्राकृतिक संसारको वातावरण र त्यसको गुणस्तरमा फरक हुन गइरहेको छ भनेर बताउँछ भने विज्ञानको अनुमान वेठीक हुन गएको छ। पापको अस्तित्व नभएको संसार अहिले हामीले अध्ययन गर्ने संसारभन्दा मौलिकरूपमै फरक थिए। त्यसले गर्दा संसारको सुरूदेखि प्रकृति जसरी चलिरहेको थियो त्यसरी नै चलिरहन्छ भन्ने धारणापछि लाग्दा हामी गलत बाटोमा लागिरहेका हुन्छौँ।

त्यसैकारण यस संसारको उत्पत्तिको बारेमा विज्ञान गलत छ किनभते सृष्टिको दुई पक्षहरूलाई यसले अस्वीकार गर्दछ: यस संसार सृष्टि हुँदा त्यसको पछाडि अलौकिक शक्ति थियो र सुरूको संसारभन्दा अहिलेको भौतिक संसारमा भइरहेको अनिमयमता वा प्रकृतिको नियम निरन्तररूपमा सुरूदेखि त्यही तरिकाले चलिरहेको छ।

**चिन्तनमनन**

`अ. 	सुन्दरता वा सौन्दर्यता भनेको के हो? त्यसको परिभाषा के हो? येशूलाई विश्वास गर्नेले परिभाषित गर्ने सौन्दर्यता र येशूलाई विश्वास नगर्ने सौन्दर्यताको परिभाषा र बुझ्नुमा के भिन्नता हुनसक्छ?`

`आ. 	अत्यन्तै विलक्षण वैज्ञानिक हुनुभएर र कसैले नगर्ने अनुसन्धान गर्न येशू आउन सक्नुहुन्थ्यो। उहाँ एक प्रखर सङ्गीतज्ञको रूपमा मनमुग्ध पार्ने सङ्गीत बजाउने हुन सक्थ्यो। तर त्यसको सट्टामा मानिसले नगन्ने सिप भएका मानिसहरूलाई तालिम दिन उहाँ आउनुभयो। सृष्टिमा उहाँको उपस्थिति थियो। तर उहाँले धर्मका पण्डित वा गुरुहरूलाई तालिम दिनुभयो र उहाँले आफ्नो कर्तव्यहरूको पालन गर्नुभयो। जुनसुकै हाम्रो शैक्षिक संस्थामा हामी भएतापनि वा जुनसुकै दक्षता हासिल गरे अघि बढेतापनि येशूको त्यो कदमले हामीलाई कस्तो साहस वा उत्साह दिन सक्छ?`

`इ. 	सबै इसाईहरूलाई स्कूल वा कलेजहरूमा पढाउन आह्वान गरिएको हुँदैन, तैपनि आफ्नो वचन र कामद्वारा तिनीहरूले थाहै नपाइ अरूलाई केही न केही सिकाइरहेको हुनसक्छ र? यसले गर्दा इसाईहरूमा कस्तो बानी व्यहोरा अपनाउनुपर्छ? तिनीहरू येशूको छात्र र संसारको शिक्षक हुने भूमिका खेल्न कस्तो जीवनशैली अपनाउनुपर्छ?`