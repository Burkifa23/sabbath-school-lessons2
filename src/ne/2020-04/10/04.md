---
title:  गलत काम गर्न वा त्रुटी गर्न शिपालु
date:  01/12/2020
---

हामीलाई थाहा छ यस संसारमा अनेकौँ सिक्ने र सिकाउने कला वा विषयबस्तु र दर्शन विद्याहरू छन् जसले परमेश्वरको आदर गर्दैन। त्यस्तो खालको खेमा वा संयन्त्रमा इसाईहरू पस्नुपनि हुँदैन भनेर धेरैले तर्क गर्छन्। जब आफ्नै वा अरूको औद्योदिक काममा बन्दव्यापार गर्दा, कुनै स्थापित संस्थाहरूलाई सहयोग गर्दा र सञ्चारहरूले प्रसारण गरेका कुनै खबरहरूको पछि लाग्न सेभेन्थ-डे एडभेन्टिस्ट इसाई बढो होशियार हुनुपर्छ।

`१ तिमोथ ६मा केकुराहरूदेखि होशियार हुनुपर्छ र त्यसबाट अलग भएर बस्नुपर्छ भनेर प्रसस्त उदाहरणहरू दिएको छ। फेरि १ तिमोथी ६:९,१०मा के कुराहरूमा अलग हुनपर्छ भनेर पावलले चेतावनी दिन्छन्?`

१ तिमोथी ६:२०मा आफ्नो स्पष्ट धारणा राख्दा त्यसबाट अलगै बस भन्ने चेतावनी दिएको हेर्नुहोस् "...भक्तिहीन गनथन र खण्डनहरू, जो झूटो ज्ञान हो, तिनलाई परित्याग गर।" पावलले अर्कै सन्दर्भमा भनेको भएतापनि उनको नीति सबैमा लागु हुन्छ। हो, कतिपय मानव शिक्षा, उपलब्धी, दर्शनहरू, आस्थाहरू, विज्ञानहरू, अनेकौँ अनुमानित धारणाहरू, अनेकौँ तर्कहरू आदि मानव इतिहासमा अत्यन्तै गलत साबित गरिरहेको हामी पाउँछौँ र पाइरहेका छौँ। भूल गर्न मानिसहरू अत्यन्तै शिपालु छ।

२००० वर्षसम्म विश्वका अत्यन्तै चलाख, बुद्धिमानी, जान्ने विज्ञहरूले यस पृथ्वी ब्रम्हाण्ड वा जगतको केन्द्रमा नहल्ली बसरी रहेको छ र सारा तारा र ग्रहहरू यसको वरिपरि सिद्ध गोलाइमा घुमिरहेको छ भनेर विश्वास गरेका थिए। कतिपय अनेकौँ जटिल गणित र विज्ञानहरूलाई प्रयोग गरेर त्यस धारणालाई पुष्टि गर्न खोजेको थियो। तर जतिसुकै प्रयास गरेर तिनीहरूको धारणालाई प्रमाणित गर्न खोजेतापनि त्यो गलत साबित भएको छ। त्यसकारण ती मानिसहरू गलत गर्न अत्यन्तै शिपालु थिए र तिनीहरूले सिकाएका कुराहरू "झठा ज्ञान" भन्दा अनर्थ लाग्दैन होला।

`जीव विज्ञान वा विकासवाद सिद्धान्तले खरबौँ वर्ष लगाएर यस पृथ्वीमा अचानकसँग जीवनको सृष्टि भयो र त्यसमा परमेश्वरको केही संलघ्नता छैन न त त्यसको कुनै लक्ष्य नै छ भनेर अहिले पनि सिकाइरहेका छन्। यस शिक्षालाई पुष्टि गर्न अनेकौँ अनगिन्ति वैज्ञानिक लेखहरू छापिएका छन्। मानिसहरू भूल गर्न सिपालु छन् भन्ने धारणालाई आत्मसात् गर्दा तिनीहरूले सिकाएका कुराबाट हामी के पाठ लिन सक्छौँ? जतिसुकै महा वैज्ञानिक वा शास्त्रीहरू किन नहुन् तिनीहरू गलत गर्न सिपालु हुनसक्छ भन्ने कुरा थाहा पाएर जब इसाई शिक्षालाई कार्यान्वन गर्छौँ सिकाउने विषय र विशेष गरेर विज्ञानको विषयमा तब त्यसले कसरी प्रभाव पार्नुपर्छ?`