---
title:  परमेश्वरले अय्यूबलाई जवाफ दिनुहुन्छ
date:  03/12/2020
---

`अय्यूब ३८ ध्यान दिएर पढ्नुहोस्। यसमा हामीलाई परमेश्वरको बारेमा के सिकाउँछ? उहाँ कैवल सृष्टिकर्तामात्र होइन सारा जीव जिवातको संभारकर्ता पनि हुनुहुन्छ भनेर देखाउन खोजिएको छ? हामी जुनसुकै कला वा विषयबस्तु र विज्ञानहरूलाई बुझ्न खोज्छौँ परमेश्वर सृष्टिकर्ता र संभारकर्ता हुनुहुन्छ भन्ने सत्यले हामीलाई कसरी प्रभावित पार्नुपर्दछ?`

"भौतिक पदार्थमा महत्त्वपूर्श शक्ति वा उर्जा लुकिएको हुन्छ भनेर कतिपयले सिकाउँछ। केही निश्चित कतिपय बस्तुहरू त्यस पदार्थलाई नै सुम्पिएको हुन्छ, र आफूसँग भएको उर्जा आफैलाई परिचालन गर्छ र प्रकृतिमा भएको तोकिएका नीतिहरूसँग तालमेल गरेर त्यो पदार्थ वा बस्तु चल्दछ जसलाई परमेश्वर आफैले हस्तक्षेप गर्न सक्नुहुन्न भनेर वैज्ञानिक भनाउँदाहरूले सिकाउँदछ। यो विज्ञान झुटो हो र यो परमेश्वरको वचनले सम्हालेको छैन। प्रकृति सृष्टिकर्ताको सेवक हो।...वौद्धिक ज्ञानको उपस्थिति र सक्रिय उर्जा प्रकृतिका नियम अनुसार र नियमद्वारा काम गर्छ भनेर प्रकृतिले प्रमाणित गर्दछ। परमेश्वर पिता र पुत्रले नियमितरूपमा काम गरिरहनुहुन्छ भनेर प्रकृतिले देखाउँछ। येशू ख्रीष्टले भन्नु भयो, 'मेरा पिताले काम गरिरहनुहुन्छ, र म पनि काम गरिरहेको छु' यूहन्ना ५:१७।"-एलेन जी ह्वाइट, पाट्रियार्क एण्ड प्रोफेटस, पृ. ११४बाट रूपान्तरित।

अगाडि भनिएको जस्तै कतिपय विज्ञानहरू नास्तिक र भौतिकवादीले ग्रस्त भएर आफ्ना अवधारणाहरू प्रस्तुत गर्छन्। त्यसको अर्थ कुनै नास्तिक वैज्ञानिकले एक टक लगाएर कुनै अत्यन्तै सुन्दर थोकले हेर्न सक्छ, अत्यन्ति जटिल आकारलाई हेर्न सक्छ, अत्यन्तै सुन्दर र जटिल आकारको बस्तु भएतपनि त्यो अचानक देखा परेका हुन् र त्यो बनिने कुनै योजना थिएन न त त्यो बनाउने अभिप्राय नै थियो भनेर सिकाउन सक्दछ।

यही नै साँच्चै भनौँ भने विज्ञानको दावी सिधैँ भइरहेको छ। यस संसारमा भएको जीवन, प्रकृतिमा भएका सौन्दर्यता र जटिलता-चाहे पुतली होस् वा मानव प्राणी होस्- त्यसको अस्तित्वको कुनै अर्थ छैन। त्यो  खरबौँ वर्षको कुनै रासायनीकबाट अचानक सानो जीवन निस्क्यो, जथाभावी मिलेर र प्रकृतिले छानिएको अनुसार सबै जीवहरू देखा परे, तिनीहरू चल्दछन् र आज सास फेर्दछन् रे!

अलौकिक सृष्टिकर्ता हुनुहुन्छ भन्ने धारणा नै विज्ञान सम्मत छैन भनेर वैज्ञानिक भनाउँदाहरूले अहिले तर्क गरिरहेकाछन। परमेश्वरलाई प्रयोगशालमा वैज्ञानिकतवरले जाँच्न नसकिने भएकोले परमेश्वरसँग विज्ञानको कुनै सरोकार छैन। तर यो अनुमानित ज्ञान विज्ञान आफैले सिकाएको त होइन (बरू जतिजति पृथ्वीका सुन्दरता र जटिलता औँल्याइन्छ त्यतित्यति त्यसको उत्पत्तिले सृष्टिकर्तालाई औल्याउँछ)। तर परमेश्वरलाई विश्वास नगर्ने दार्शिनिकहरूको नास्तिक दर्शन ती वैज्ञानिकहरूको दिमागमा जबरजस्ती लादिएको हो।

परमेश्वरले सबै थोक सृष्टि गर्नुभयो मात्र होइन उहाँले सबै थोक संभार गर्नुहुन्छ भनेर सिकाउने बाइबलको शिक्षालाई के गर्ने त? त्यसको अर्थ कुनै पनि सत्य वा सहि इसाई शिक्षा साधारण विज्ञान वा नास्तिक वैज्ञानिकहरूको धारणाले दावी गरेको मौलिकरूपमै परिवर्तन गर्न सिकाउनुपर्छ। सबै थोकको सृष्टि कसरी भयो भन्ने कुरामा मानिसको विज्ञान र बाइबल जहिले पनि बाझिरहेकै हुन्छ।