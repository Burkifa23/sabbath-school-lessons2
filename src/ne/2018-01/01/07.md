---
title:  थप जानकारी
date:   05/01/2018
---

नि:सन्देह प्रत्येक मानिसको आखिरी चाहना जीवनमा संतुष्टि र खुशी हासिल गर्नु हो। तर सांसारिक तत्व वा भौतिकवादद्वारा आफनो स्वार्थ पूरा गर्न खोज्छ भने त्यो संतुष्टि र खुशी हासिल गर्न सकिँदैन। भित्रि हृदयमा यो कुरा सत्य हो भनेर मानिसहरूलाई थाहा छ तै पनि धेरै धनसम्पत्ति थुपार्न मानिसहरू एक आपसमा तँछाडमछाँड गरिरहेको हामी पाउँछौँ। मैले देखेँ, मलाई त्यो चाहिन्छ, म लिन्छु। यो भन्दा अरू सरल कुरा के छ र? भौतिकवादको चलखेलमा चाहे एडभेन्टिस्ट नै किन नहोउन् कोही पनि अलगिएको छैन। तर जोसुकै किन नहोस् निरन्तररूपमा मालसामानमात्र थुपार्ने होडबाजीमा कोही पनि खुशी, आनन्द, संतुष्टि र पुग्यो भन्ने भावनामा पुगेको हुँदैन। बरु यसले समस्याहरूमात्र खडा गराउँछन्। एक जना धनी हाकिम येशूकहाँ आएर अनन्त जीवन प्राप्त गर्न के गर्नुपर्छ भनेर उनले सोधेका थिए। सबै थोक त्यागेर मेरो पछि लाग भन्दा उनी खिन्न भएर फर्केर गएका थिए। ×भौतिकवाद वा सांसारिक जीवनको होडबाजीमा लागेर धनसम्पत्तिमात्र थुपार्ने बानिले मानिसहरूको समुच्च भलाइलाई जोखिममा पारिरहेको पाइन्छ। यसले असंतुष्टि र सही आनन्दमात्र ल्याउन दिँदैन, यसले अरू समस्याहरूलाई पनि मानिसहरूको जीवनमा थुपार्दछ। तिनीहरूमा उदासिनता र पिरदेखि टाउको दुख्ने जस्ता शारीरिक पिडादेखि ल्याएर व्यक्तिगत स्वभावमा असंतुलन, आत्ममोह वा अरूलाई खसालेर आफ्नो भाऊ खोज्ने प्रवृत्ति र समाजमा हँसिलोभएर घुलमिल गर्ने बानीलाई भित्र्याउँछ।"¬ टिम केसर, द हाइ प्राइस अभ माटेरियलिजिम (क्याम्ब्रिज, मासाचुसेट, द एमआइटी प्रेस २००२), पृ. २२बाट रूपान्तरित।

धन कमाउने होडबाजी वा आफ्नो प्रतिष्ठा जमाउन जुनसुकै मोल पनि चुकाउने इसाईहरूले आफ्नो धनको इनारबाट शेखी गरेर पिउँछ होला तर ती मानिसहरू आत्मिक रूपमा सुकेनाश रोगले ग्रस्त हुन्छन्। तर यदि येशूले दिनुभएको पानी हामीले पियौँ भने हामी कहिल्यै पनि तिर्खाउँदैनौँ (यूहन्ना ४:१४)।

**चिन्तनमनन**

`अ. धनसम्पत्ति थुपारे खुशी हुन्छ भन्ने समाचारको बारेमा अझ सोच्नुहोस्। बाइबलबाट लिएर कुन् कुन् पदहरूले त्यो समाचार ठीकै भएको देखाउन खोज्छ? तै पनि त्यस भ्रामक नीति वा शिक्षाको बिरुद्धमा सामना गर्दै परमेश्वरको निष्ठामा रहने मानिसहरूको उदाहरणलाई पनि नियालेर हेर्नुहोस्।`

`आ. एक जना मानिसको आफ्नो बच्चा केही वर्ष भएपछि उनले भन्यो, ×यस बालकबाट मैले दुईवटा बाइबलको सत्य ज्ञानलाई मैले सिकेँ। पहिला त हामी पापमै जन्मेका हौँ। अर्कोचाहीँ हामी लोभी हुन जन्मेका हौँ।" केटाकेटीहरू पनि ठूलो मानिसहरू जस्तै स्वभाविक रूपमा लोभी भएको नमूनाहरू के तपाईँलाई थाहा छ? परमेश्वरको अनुग्रहको आवश्यकता हामीलाई भएको ती कुराहरूले हामीलाई कसरी बताउँछन्?`

`इ. 	यदि हामी हाम्रो समस्या दु:खकष्टहरूको स्रोत खोजिरहेका छौँ भने मानिसहरूको लागु पदार्थ खाने बानिलाई हेरेर जाँच्नुहुन्न तर तिनीहरूको मूर्खता, बेबकूफपना, अज्ञानता, लोभिपना र अरूको मोलमा आफू ठूलो हुने मोहलाई हेर्नुपर्छ" भनेर कसैले भनेका थिए। लोभी हुनु किन खतरानाक छ जसले हामीलाई क्षतबिक्षत गराउन सक्छ? त्यसले लोभमा परेको मानिसलाई मात्र उसका आफन्त र वरिपरिरहेका मानिसहरूलाई पनि कसरी असर पार्दछ? लोभले गर्दा भयानक नतिजा ल्याएका केही उदाहरणहरू के तपाईँलाई थाहा छ?`