---
title:  स्वार्थमय प्रेम
date:   03/01/2018
---

**"किनभने मलाई दिइएको अनुग्रहद्वारा तिमीहरूमध्ये हरेकलाई म आग्रह गर्दछु, जसले आफूलाई जस्तो सम्झनुपर्छ त्यसभन्दा बढ़ी नसम्झोस्, तर परमेश्वरले हरेकलाई दिनुभएको विश्वासको नापबमोजिम सन्तुलित विचारले सोचोस्।" रोमी १२:३।**

परमेश्वरले भन्नुभयो, "तिम्रो सौन्दर्यताले गर्दा तिम्रो हृदय घमण्डले फुलियो, तिमीले आफ्नो यश अर्थात् गौरवको कारण तिम्रो बुद्धिलाई भ्रष्ट पार्यौ। यसैले मैले तिमीलाई जमिनमा फालिदिएँ। राजाहरूका अगि मैले तिमीलाई तमाशा बनाइदिए।" इजकिएल २८:१७। आफू कोहुँ भनेर बिर्सेर लुशिफरले आफूले आफैलाई धोका दिएको थियो। उसले आफूलाई आफैलाई महान् ठान्यो। उसले आफ्नो हृदयमा यसरी सोच्यो, "म परमेश्वरजस्तै अत्यन्त महान् हुन्छु।" (यशैया १४:१४ रूपान्तरित)। आफूमा नभएको अधिकारको दावी गर्दै उसले आफ्नो महत्त्वाकाँक्षालाई प्रकट गर्यो। आफूले आफैलाई धोका दिने र स्वार्थमय महत्त्वाकांक्षा लुशीफरको पतित हृदयको चरित्र हो।

माथिका पदहरूले बताएका लुशिफरको पतनले सुरूको पाप के हो भनेर देखाउँछ। त्यो हो आत्ममोह। शब्दकोशको परिभाषा अनुसार त्यो त्यस्तो चरित्र हो जुन अस्वाभाविक रूपमा आफूलाई आफैप्रति मोह हुनु, अरू कसैको वास्ता नगरेर आफ्नै प्रेममा लागिरहनु र तडकभडकमा लागेर व्यर्थको जीवन बिताउनु हो। कुनै पनि पतित मानव जातमा त्यो भन्दा आफूले आफैलाई धोका  दिने भन्दा अरू ठूलो नराम्रो चरित्र के होला?

तर मानव इतिहासमा यो चरित्र हामीले सोचेको भन्दा सामान्य भएको पाइन्छ। आफू को थिएँ सो विर्सेर घमण्डमा गरेर आफू अत्यन्त महान् छु भनेर सोच्दा उनी पशु सरह जिउनु पर्यो (दानिएल ४:३०)। धर्मका गुरू वा पण्डित अर्थात् स्वामी भनाउँदा फरिसीहरू पनि त्यही काल्पनिक मोहमा परेका थिए। (येशूको यो अर्तीकथालाई सम्झनु उचित हुन्छ: "९ आफैमाथि भरोसा राख्नेहरू र आफैलाई धर्मी ठानी अरूहरूलाई तुच्छ ठान्नेहरू कसै-कसैलाई उहाँले यो दृष्टान्त सुनाउनुभयो: १० “दुई जना मानिस प्रार्थना गर्न मन्दिरमा गए– एक जना फरिसी र अर्कोचाहिँ कर उठाउने। ११ फरिसीले उभिएर मनमनै यसरी प्रार्थना गर्यो, ‘हे परमेश्वर, म तपाईंलाई धन्यवाद दिन्छु, म अरू मानिसहरूजस्तो धुताहा, अन्यायी, व्यभिचारी, अथवा यही कर उठाउनेजस्तो पनि छैनँ। १२ म हप्तामा दुई पल्ट उपवास बस्तछु। मैले पाएका सबै थोकको दशांश म दिन्छु।’  १३ “तर कर उठाउनेचाहिँ टाढ़ै उभिएर स्वर्गतिर आँखा पनि नउठाई यसो भन्दै आफ्नो छाती पिट्यो, ‘हे परमेश्वर, म पापीमाथि दया गर्नुहोस्!’  

१४ “म तिमीहरूलाई भन्दछु, योचाहिँ मानिस त्यस अर्काभन्दा धर्मी ठहरिएर आफ्नो घरतिर लाग्यो। किनभने हरेक जसले आफूलाई उच्च पार्दछ, त्यो होच्याइनेछ, तर जसले आफूलाई होच्याउँछ, त्यो उच्च पारिनेछ।”  लूका १८:९-१४। यदि हामी होशिया भएनौँ भने धनसम्पत्तिकोमात्र मोहमा पर्दा हामी पनि त्यही धोखाको फन्दामा पर्न सक्छौँ।

`प्रेरित पावलले एउटा खतराको घण्टी हामीहरूको सामु बजाइरहेको पाउँछौ। त्यो के हो? हेर्नुहोस्: "किनभने रुपियाँपैसाको मोह नै सबै किसिमका खराबीको जड़ हो। पैसाको लोभमा परेर कोही-कोही विश्वासबाट कुमार्गतिर लागेका छन्, र धेरै पीडाले तिनीहरूका हृदय घोचेका छन्।" १ तिमोथी ६:१०।`

धैरै खराब मानिसहरूदेखि (२ तिमोथी ३:१-५) होशियार बस भनेर पावलले तिमोथीलाई सिकाउँछन्। ती खराब मानिसहरूमा पैसाको पछि  वा पैसाको लोभमामात्र लाग्ने पनि हुन्। पैसाको लोभमा पर्नेहरू चाहिनेभन्दा बढि आत्मविश्वासतिर घचेटिन्छन्। आफू बाहेक अरू कोही चाहिन्दैन भन्दै आफ्नै खुट्टामा उभिएको छु भनेर अहङ्कारले फुल्दछ। यो किन हुन्छ भन्दा भौतिकवादले मानिसहरूमा धेरै धनसम्पत्ति थुपार्ने काममा अग्रसर गराउँछ जसले गर्दा त्यसले आफू कति न कति महत्त्वपूर्ण मानिस भएको भनेर फुलाउँछ। जब धेरै पैसा भयो तब आफू को हो सो बिर्सेर अरूभन्दा आफू धेरै ठूलो भएको भावनामा मानिसलाई पार्दछ। सबै जना धनी हुन चाहन्छन् तर सबै जना भएका छैनन् तर आफूमात्र धनी भएकोले त्यस धनले धनीलाई फुलाउँछ। त्यसकारण धनी मानिसहरूलाई आत्मसंतुष्टि वा अरू कोही चाहिँदैन, घमण्डी र सेखीवाज हुनु सजिलो छ।

`फिलिप्पी २:३ पढ्नुहोस्। भौतिकवाद वा धनसम्पत्तिमात्र थुपार्ने चरित्रले गर्दा मानिसलाई कस्तो खालको मनस्थितिमा लगाउन सक्छ भनेर बुझाउँछ र त्यो येशूभक्तको आदर्शको बिपरित किन छ? हेर्नुहोस्: "३ स्वार्थ वा अहङ्कारमा केही नगर, तर नम्रतामा एउटाले अर्कालाई आफूभन्दा श्रेष्ठ ठान।"`