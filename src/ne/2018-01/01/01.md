---
title:  सांसारिक अर्थात भौतिकवादको प्रभाव
date:   30/12/2017
---

### यस अध्यायका मूल पदहरू
१ यूहन्ना २:१६,१७, लूका १४:२६-३३, १२:१५-२१, व्यवस्था ८:१०-१४, १ तिमोथी ६:१०, यूहन्ना १५:५ र गलाती २:२०।

> <p>यस अध्यायको मूल सार पद</p>
> "यस संसारको ढाँचामा नचल, तर आफ्नो मनमा नयाँ भई पूर्ण रूपले परिवर्तित होओ, र परमेश्वरको असल, ग्रहणयोग्य र सिद्ध इच्छा के हो, त्यो तिमीहरूले जाँच्न सक्ने होऊ।" रोमी १२:२ रूपान्तरित।

संसारको लहै लहैमा लागेर तिनीहरूकै चालमा नचल भनेर उहाँका जनहरूलाई परमेश्वरको वचनले भन्दछ (रोमी १२:२)। तर सांसारिक सु:खबिलास खोज्ने प्रतिस्पर्धा, अस्वाभाविकरूपमा वा तरिकाले धनसम्पत्ति थुपार्ने प्रवल चाहना र तिनीहरूले मानिसलाई सफलता दिन्छ भन्ने प्रचलित लोक धारणा कुनै पनि मानिसको जीवनमा अत्यन्त प्रभावकारी हुन्छ। केवल केही मानिसहरू मात्र चाहे त्यो धनी होस् वा गरिब होस्, भौतिकवादको परिधिभन्दा बाहिर बसिरहेको पाइन्छ। त्यस भौतिक प्रतिस्पर्धाको चलखेलमा इसाईहरू पनि समावेश भएको पाइएको छ।

याद गर्नुहोस्, धनसम्पत्ति वा धनी हुनु र आफ्नो र परिवारको संतोष हेर्न तथा तिनीहरूलाई चाहिने भौतिक सुविधालाई उपलब्ध गराउन कडा परिश्रम, मिहिनेति र लगनशील हुनु आफै गलत होइन। तर पैसा र पैसाको निम्ति जिउँदा र पैसा कमाउनको निम्तिमात्र होडवाजी गर्दा हामी सबै जना शैतानको धरापमा परेका हुन्छौँ। संसारको ढाँचा वा लहै लहैमा चल्नु भनेको त्यसलाई भनिन्छ।

पैसा धेरै भयो भने हामीहरूको जीवन सुखमय हुन्छ, असल र  प्रसस्त आनन्दसँग जिउन सक्छौँ भन्ने धारणा सांसारिक चक्रव्यूहमामात्र परिरहने मानिसहरूको लोकप्रिय धारणा हो। तर परमेश्वरप्रति हामीहरूको निष्ठा तथा विश्वासलाई आफ्नो काबुमा राख्न शैतानले त्यसलाई मुकुण्डोको रूपमा प्रयोग गरेको हुन्छ। इसाईहरूको बिरुद्धमा युद्ध गर्न शैतानले भौतिकवादलाई एक अस्त्रको रूपमा प्रयोग गर्दछ। आखिरमा कसलाई पैसा चाहिन्दैन र पैसाले हामीलाई सु:खसुबिधा र अरू धेरै थोक अहिले र यहाँ ल्याएको कसलाई मन पर्दैन र? हो, पैसाको सबभन्दा ठूलो उपलब्धि भनेको यसले हाम्रो चाहना र आकांक्षालाई तुरन्त पूरा गरिदिन्छ तर अन्तमा हामीहरूको अत्यन्त भित्रि आवश्यकताको जवाफ धनसम्पत्ति थुपारेर पाइन्दैन।