---
title:  भकारीहरू भर्नु
date:   01/01/2018
---

`यस संसारमा सबै मानिसहरू धनी हुन्छ भन्ने छैन न त छ नै। तैपनि येशूले एउटा अर्तीकथा भन्नुभएको थियो। त्यसमा औँल्याएको पाठ सबैले किन सिक्नुपर्छ? हेर्नुहोस्: लूका १२:१५-२१`  

चाहे हामी धनी होऊँ वा गरिब होऊँ हामीहरूको भौतिक सम्पत्ति थुपार्ने चाहनाले हामीहरूको प्रार्थमिक ध्यान कहाँ हुनुपर्छ सो निर्धारण हुन्छ। अस्थायी र क्षणिकमा नाश हुने कुराहरूको मात्र पछि लाग्दा अनन्त जीवन गुमाइन्छ भने ती सांसारिक तत्वहरूको निम्ति मरिमेट्नु हुन्न।

हुनसक्छ हामीले सुन र चाँदीले बनाएका मूर्तीहरूलाई भगवान भनेर नढोँगौँला र त्यसलाई पूजा नगरौँला। तैपनि सुन र चाँदीलाई अरू कुनै रूपमा पूजा गर्ने खतराप्रति हामी होशियार हुनुपर्छ।

येशूले माथि भन्नुभएको अर्तीकथा संसारका धेरै देशहरूका मानिसहरूको निम्ति अत्यन्त व्यावाहारिक छ किनकि कतिपय मानिसहरू धनसम्पत्तिमात्र थुपार्ने होडबाजीमा लागिरहेको पाइन्छ। उद्योगी तथा व्यापारीहरूले तिनीहरूका उत्पादनहरूलाई एक किसिमको विश्वव्यापी विज्ञापनले मानिसहरूलाई आकर्षित गरिरहेका छन्। बिभिन्न विज्ञापनहरूको कला वा माध्यमले तिनीहरूको उत्पादनलाई मानिसहरूको दिमागमा यसरी घुसाइरहेका छन् कि ती थोकहरू मानिसहरूले किनेनन् भने तिनीहरू संतुष्ट हुँदैनन् र खुशी पनि हुँदैनन्। एक जना उद्योगी यसरी सफल भयो कि उसले उत्पादन गरेको सामान हाम्रो लागि नभैनहुने देखाइदियो जसले गर्दा हामीले किन्नुपर्यो। उसको विज्ञापनले ठूलो प्रभाव पार्यो र त्यो सामान किन्न मानिसहरूको हृदयलाई नै परिवर्तन गरिदियो। यस फन्दामा इसाईहरू पनि पर्दछन्। तिनीहरूको आशा यस संसारको नभएतापनि व्यापारीहरूको चटक वा चलाखीबाट तिनीहरू सुरक्षित छैनन्।

`परमेश्वरका भक्तहरूलाई उहाँले सतर्क गराउनुभएको छ। त्यस चेतावनिलाई वास्ता न गरे कुनै पनि इसाई हुँ भनेर फुले पनि त्यो मानिस खतरामा पर्न सक्छ। हेर्नुहोस् परमेश्वरले औँल्याउनुभएको सावधानी: व्यवस्था ८:१०-१४` 

`बाइबलमा होस् वर्तमान संसारमा होस् कतिपय मानिसहरू उदाहरणीय छन्। तिनीहरू धनसम्पत्ति थुपारेर पनि तिनीहरूको आत्मिक जीवन उचलिएको, परमेश्वरप्रति प्रेम गाढा भएको र स्वर्गको अविनाशी थोकहरूतिर आकर्षित भएको पाइन्छ। के तपाईँलाई केही ती मानिसहरूको नाउँहरू थाहा छ?`