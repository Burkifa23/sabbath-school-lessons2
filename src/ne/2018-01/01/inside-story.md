---
title:  कथा
date:   05/01/2018
---

#### पर्खाल बिनाको चर्च

_राकेल मारेरो टोरस (५२)_

एक साबथको दिन बिहान सबेरै पाँच बजे पुर्टरिकोको सार्बजनिक वगैँचामा चर्चको एक समूह जम्मा भयो। त्यहाँ तिनीहरू प्रार्थना गर्न, बाइबल अध्ययन गर्न र हल्का नास्ता खान जम्मा भएका थिए। त्यस कार्यक्रममा घरबार बिहीन गरिब मानिसहरूले हेरिरहेका थिए भनेर ती समूहलाई तत्काल थाहा थिएन। ती मानिसहरूको बस्ने घरहरू थिएन त्यसकारण तिनीहरू सार्बजनिक ठाउँमा छाप्रो टाँगेर बसेका थिए। तर सरकारले तिनीहरूलाई तिनीहरू बसेको ठाउँलाई भत्काएर तिनीहरूलाई उठाइएको थियो। तिनीहरूको कहीँ जाने ठाउँ नभएर त्यो सार्वजनिक बगैँचामा पाल टाँगेर बस्न वाध्य भएका थिए। चर्चको समूह महिनाको एक साबथ उक्त बगैँचामा भेला हुन्थे तर त्यसबेलादेखि तिनीहरू हप्ताको एक दिन भेला हुन थाले र बेघर भएकाहरूलाई नास्ता खुवाउन काम गर्न थालेँ। येशूको पुनरुत्थानको दिवस मनाउने पर्बमा त्यस समूहको पास्टरले ती बेघर भएकाहरूको निम्ति बिशेष प्रभुभोजको आयोजना गरेका थिए। त्यसबेला उनले तिनीहरूको बीचमा खुट्टा धुने विधि अपनाए र अङ्गुरको रस र रोटी खुवाएर प्रभुभोज मनाए।

"हामीले यस ठाउँलाई पर्खालबिनाको चर्च भनेर भन्छौँ" विश्वविद्यालयमा हिसाब पढाउने ५२ वर्षकी  राक्वेल मारिरियो टोर्नले भनिन्। उनले नै ती घरबार बिहीनहरूलाई हप्ताको एक साबथ बिहान खाना खुवाउने कार्यक्रम आयोजना गर्दथिन्।

करेबियन समुद्रमा रहेको सानो टापु देश पुर्टो रिको अमेरिकाको अन्तरगत छ। यो केवल १६० किलोमिटर लामो र ३५ किलोमिटर चौडा छ। त्यहाँ धेरै गरिबहरू छन्। तिनीहरूलाई सहायता गर्न र येशूको प्रेमको सुसमाचार सुनाउन पर्खाल बिनाको चर्च कार्यक्रम विभिन्न कार्यक्रमहरूमध्ये एक कार्यक्रम हो जुन् सेभेन्थ-डे एडभेन्टिस्ट विश्वासीहरूले आयोजना गर्दछन्। कुनै कुनै चर्चले गरिब बस्तीमा रहेका मानिसहरूको निम्ति हप्ताको एक पटक खाना खुवाउने कार्यक्रम आयोजना गर्छन् भने अरूले हप्ताको एक दिन मानिसहरू पठाएर तिनीहरूको घरलाई मर्मत गर्ने र सफा गर्ने गर्दछन्। राक्वेलको चर्चको समूह महिनाको एक फेरा मायागुज शहरमा रहेको सार्बजनिक बगैँचामा साबथको बिहान परमेश्वरको आराधना गर्न भेला हुन्थे। यो ठाउँ आन्टिलियन एडभेन्टिस्ट विश्वविद्यालयको परिसरमा छ जुन् पुर्टो रिकोको पश्चिम समुद्रतटमा छ। सन् २०१२मा एक साबथ त्यस सहरको नगरपालिकाले एक समारोहको आयोजना गरेको थियो जसले गर्दा चर्च समूह नियमित ठाउँमा भेला हुनसकेन र सहरको अन्तै सार्वजनिक स्थानमा सेवा गर्न वाध्य भएको थियो। त्यहाँ धेरै घरबार बिहीनहरू भएको एक जना चर्चको विश्वासीले देखेर तिनीहरूलाई पनि आफूहरूसँग बिहानको नास्ता गर्न बोलाइएको थियो। त्यस दिनदेखि त्यस विश्वासीले प्रत्येक साबथमा घरबार बिहीनहरूलाई खाना ख्वाउने कार्यक्रम उनले गर्न थालेका थिए।

पचास वर्षको त्यो विश्वासी एक सानो ब्यापारी थिए। उनले प्रत्येक साबथ पाउरोटी, अन्न, फलफूल र जुस धेरै महिनासम्म ती घरबार बिहीनहरूलाई ख्वाएका थिए। तर एक दिन उनले राक्वेलाई भने, "तपाईँ त्यहाँ जानुस्। तिनीहरूलाई खानेकुरामात्र  होइन तिनीहरूले परमेश्वरको बारेमा पनि सुनेको म चाहन्छु।" आफ्नो चर्चको सक्रिय अगुवा राक्वले अर्को साबथ उक्त व्यापारीसँग त्यस ठाउँमा जान मञ्जुर गरिन्। एक साबथ बिहान सबेरै राक्वलले बाइबल खोलेर त्यहाँ जम्मा भएका ३५ जना स्त्री र पुरुषहरूलाई सुनाउन थालिन्। त्यसपछि उनी त्यहाँ नियमितरूपमा जान थालिन् र सन् २०१७देखि ती घरबार विहीनहरूलाई खाना खुवाउने कार्यक्रम आयोजना गर्न थालिन्।

परमेश्वरको वचन सुन्न र नास्ता गर्न आजभोलि प्रत्येक साबथ ६५-७० जना मानिसहरू बिहान ७ वजे भेला हुन्छन्। स्वयंसेवकहरूले ल्याएका मेचहरूमा पाहुनाहरू बस्छन् र सबै जना भजन गाएपछि पास्टरले २० मिनेट परमेश्वरको वचनबाट सन्देश सुनाउँछन्। केही समय अघिमात्र पास्टरले घरबार बिहीन एक समूहलाई डिस्कभरी बाइबल अध्ययन गर्ने कार्यक्रम आयोजनामा सफल हुनेहरूलाई बस रिजर्भ गरेर नजिकको एडभेन्टिस्ट चर्चमा लगेर ग्र्याजुयशन कार्यक्रम आयोजना गरेका थिए।

बिहानको नास्ता ४५ मिनेट पछि भएतापनि प्रायजसो मानिसहरू सातै बजे बिहान आएको देख्दा राक्वले छक्क परेकी थिइन्। "हामीले ती घरबार बिहीनहरूलाई खानामात्र दिन थालेका थियौँ अब तिनीहरूले परमेश्वरको वचन पनि सुन्न चाहेको हामीले थाहा पायौँ। तिनीहरू चौरमा बस्छन्, गीत गाउँछन् र आआफ्नो बाइबल खोलेर पढ्न थाल्छन्। यो त अचम्मै भएको हो।" राक्वलेले भनिन्। हप्तैपिच्छेको जमघटमा पारिवारिक पुनर्मिलन जस्तो अनुभव हुन थालेको छ। "हामी हाँस्छौ र रुँछौँ पनि" राक्वेलले भनिन्, "हामीहरूको चिनाजान भइसकेपछि कोही कोहीको मृत्यु पनि भएको थियो। तिनीहरूको दु:खद निधनमा घरबार बिहीनहरूसँग हामीहरू रोएका थियौँ। हामी सबै जना एकै परिवार जस्ता भएका छौँ।" सङ्गतिमा आउने धेरै मानिसहरूसँग राक्वेलको मोबाइल नम्बर छ र   हप्तामा कोही बिमारी भए वा केही आवश्यक भए तिनीहरूले उनीसँग सम्पर्क गर्छन्। नगरपालिकाबाट बस्ने ठाउँ पाएपछि कतिपय सङ्गतिमा आउनेहरू घरबार बिहीन हुन छोडेका थिए। चर्चका सदस्यहरूले तिनीहरूको नयाँ घरमा सर्न सहयोग गरेका थिए र तिनीहरूको घरलाई सजाउन मद्दत गरेका थिए। साबथ दिनमा नास्ता गर्ने खर्च चर्चका सदस्य र अरूहरूले सहायता गर्छन्। एक जना स्वयं सेवक विद्यार्थीको आमा एउटा ठूलो अन्तराष्ट्रिय कम्पनीमा काम गर्छिन्। उनको कम्पनीले आमाको मुख हेर्ने दिनमा महिलाहरूलाई र बाबुको मुख हेर्ने दिनमा पुरुषहरूलाई बाकपाक झोलाहरू दिइएको थियो। ती झोलाहरू श्याम्पु, साबुन, मञ्जन र रुमालहरूले भरिएका थिए।

इस्टरको पर्वमा स्वयं सेवकहरूले शहरको चोकमा पहिलो पल्ट प्रभुभोजको आयोजना गरेका थिए। प्रभु भोजको निम्ति सामान र टेबलहरू चर्चबाट ल्याइएको थियो। पास्टरले प्रभुभोजको बारेमा व्याख्या गरेका थिए। एक आपसको गोडा धुँदा धेरै जना रोएका थिए। "तिनीहरूको निम्ति गोडा धुनुको अर्थ परमेश्वरले तिनीहरूको पाप धुनुभए जस्तो भएको थियो, " राक्वेलले भनिन्। "तिनीहरूको निम्ति यो पहिलो अनुभव थियो र यो अति सुन्दर थियो।" राक्वेलको नेतृत्वमा आयोजना गरिएको कार्यक्रमले गर्दा कसैले बप्तिस्मा लिएको उनलाई थाहा छैन तर मानिसहरूको हृदयमा परमेश्वरको पवित्र आत्माले काम गरिरहनुभएको छ भन्ने कुरामा उनी विश्वस्त छिन्। उनले भनिन् "हामीलाई थाहा छ हामीले रोपेको बिऊ उम्रिनेछ। तिनीहरू परमेश्वरलाई प्रेम गर्छन् भन्ने कुरा हामीलाई थाहा छ।"

तपाईँहरूले दिनुभएको भेटीले आन्टिलियन एडभेन्टिस्ट विश्वविद्यालयका स्वयंसेवक विद्यार्थीहरूले र साथै विश्वविद्यालयमा सुसमाचार सुनाउने केन्द्रको स्थापना गर्न सहयोग मिल्ने छ।

लेखक: आन्द्रु मकचिस्ने पुर्टो रिकोको बारेमा छोटो जानकारी: यस प्रान्तको संविधानले सबै मानिसहरूलाई धर्म स्वतन्त्रता दिएको छ। पचहत्तर प्रतिशत मानिसहरू रोमन क्याथोलिक मतका छन् र २५ प्रतिशत अरू प्रोटेस्टेन्ट धर्मालम्बीहरू छन्। पुर्टो रिको कन्फरेन्समा ३१० चर्चहरू छन् र ३२,८७५ विश्वासीहरू छन्। त्यस प्रान्तको जनसंख्या ३,४१५,००० छ।