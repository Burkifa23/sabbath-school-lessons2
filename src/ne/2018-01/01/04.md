---
title:  भौतिकवाद वा सांसारिक थोकहरूप्रतिको मोह
date:   02/01/2018
---

मानिसहरूको ध्यान आकर्षण गर्न छापा तथा विद्युतीय विज्ञापन संसारका लागि अत्यन्त प्रभावकारी हुन्छ।  उद्योग तथा कम्पनीहरूले आफ्ना उत्पादनहरूलाई हाम्रो समक्ष ल्याउन करौँडौ रूपैयाँ खर्च गर्दछन्। तिनीहरूले आफ्ना सामानहरू बेच्न अत्यन्त आकर्षित र मनबहलाउने सुन्दर विज्ञापनहरू प्रयोग गर्दछन्। ती विज्ञापनहरू हामीले हेर्छौँ तर सामानहरूलाई भन्दा विज्ञापनमा कोरिएका मानिसहरूलाई मन पराएर ती सामानहरू किन्न उत्सुक हुन्छौँ।

यदि हामीहरूको शारीरिक बास्नालाई लुकिछिपी उत्तेजना गर्ने गरेर विज्ञापन नगरेको भए भौतिकबाद वा सांसारिक थोकहरूप्रति हामीहरूको आकर्षण त्यति प्रभावकारी हुँदैनथ्यो होला। मानिसहरूको आँखा तथा मनलाई मोहमा पार्न विज्ञापनलाई अत्यन्त शक्तिशाली औजारको रूपमा प्रयोग गरिन्छ। तर यसले प्राय हामी जस्तो भौतिकवादको बिरुद्ध संघर्ष गरिरहने  इसाईहरूलाई बिषको रूपमा काम गर्दछ।

`मत्ती ६:२२-२४मा इसाईहरूको सोच र कामको सिलसिलामा आँखाको भूमिका के हुन्छ भनिएको छ। हामीलाई आवश्यक नभएतापनि हामीहरूलाई लोभ्याउन विज्ञापनको आकर्षित गर्ने चलाखी चित्रहरूप्रति हामीहरूको भित्रिभावना कस्तो हुनुपर्छ?`

आफ्ना सामान किन्न मानिसहरूको इन्द्रियहरूलाई उत्तेजित पार्ने जस्ता विज्ञापनहरू प्रभावकारी औजार हुन्। उपभोक्ता अर्थात् किन्ने मानिसहरूको दिमागमा उत्तेजना सृजना गरेर बिक्रेताहरूले आफ्नो सामान बेच्दछन्। साँच्चै हेर्ने हो भने दिमागलाई बहलाउने विज्ञापन मनगढन्ते हुन् तर तिनीहरूले काम गरेको पाइन्छ। मानिसहरूलाई झट्टै आनन्द ल्याउने जस्तो विज्ञापनहरूले तिनीहरूको बीचमा रहस्यमय तरिकाले काम गर्दछ मानौँ ती सामानहरूको उपभोग गर्दा अर्कै संसारमा तिनीहरू छन्। यसले भ्रम फैलाउने धर्म जस्तो काम गर्छ तर वौद्धिक र आत्मिक ज्ञानतिर अग्रसर गराउँदैन। यद्यपि ती विज्ञापनहरू यस्तो आकर्षित र लोभ्याउने खालका हुन्छन् कि ती भएनन् भने धेरै मानिसहरू बाँच्नै नसक्ने जस्तो हुन्छन्। हामीलाई त्यो थोक मनपर्छ, हामीलाई चाहिन्छ, हामी पनि त्यसको भागिदार हौँ त्यसकारण किन नपाउने? विज्ञापनको निम्ति अनगिन्तिरूपमा धनरासी खर्च गरेको परमेश्वरलाई मात्र थाहा छ र हामीहरूलाई ती सामानहरू भिँडाउन विज्ञापनकर्ताहरूले गरिरहेको प्रयास परमेश्वरले बाहेक कसले लेखाजोखा राख्दछ र?

`"अब म भन्छु: आत्मामा हिँड, तब तिमीहरूले शारीरिक अभिलाषाको फन्दामा पर्नेछैनौ" (गलाती ५:१६ रूपान्तरित)। प्रायजसो हामीहरूले शारीरिक अभिलाषा भनेको यौनवासना वा कामबासनासँगमात्र जोडिएको ठान्छौँ तर शारीरिक अभिलाषालाई पूरा गर्नु  भनेको अरू के केमा लागु हुनसक्छ?`