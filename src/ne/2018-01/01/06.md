---
title:  आखिरमा भौतिकवादको निरर्थकता
date:   04/01/2018
---

विगत र यस संसारमा धेरै मानिसहरू छन् जसले परमेश्वरलाई प्रेम गर्दछन् र उहाँप्रतिको आस्थामा अडिग भएर बस्छन्। परमेश्वरको बाटोमा हिँड्न तिनीहरूको चरित्र यसरी घुलिएको हुन्छ कि धनसम्पत्तिले पनि तिनीहरूलाई तान्न सक्दैन।

`परमेश्वरको सम्पत्ति हो भन्नुको अर्थ के हो, र हामीहरूको सही पहिचान कहाँ पाइन्छ? हेर्नुहोस्: व्यवस्था ७:६ "किनकि परमप्रभु तिमीहरूका परमेश्वरको निम्ति तिमीहरू एक पवित्र जाति हौ। परमप्रभु तिमीहरूका परमेश्वरले पृथ्वीमा भएका सबै मानिसहरूमध्येबाट आफ्नो निम्ति एक विशेष जाति, एक अमूल्य सम्पत्ति बनाउन तिमीहरूलाई छान्नुभएको छ।", १ पत्रुस २:९ "तर तिमीहरू त चुनिएका वंश, राजकीय पूजाहारीगिरी, पवित्र जाति, परमेश्वरका निजी प्रजा हौ। उहाँले तिमीहरूलाई अन्धकारदेखि उहाँका उदेकको ज्योतिमा ल्याउनुभयो, ताकि तिमीहरू उहाँका आश्चर्यपूर्ण कार्यहरूको घोषणा गर्न सक।", यूहन्ना १५:५ "“दाखको बोट म हुँ, तिमीहरूचाहिँ हाँगाहरू हौ। यदि कोही ममा रह्यो भने, र म त्यसमा रहें भने, त्यसले धेरै फल फलाउँछ, किनकि मबाट अलग रहेर तिमीहरू केही गर्न सक्दैनौ।" र गलाती २:२० "म ख्रीष्टसँगै क्रूसमा टाँगिएको छु, अब उप्रान्त जिउने म होइनँ, तर ख्रीष्ट ममा जिउनुहुन्छ। जुन जीवन शरीरमा म अहिले जिउँछु, त्यो परमेश्वरका पुत्रमा विश्वास गरेर जिउँछु, जसले मलाई प्रेम गर्नुभयो, र मेरो निम्ति आफूलाई अर्पण गर्नुभयो।"`

प्रभु येशूले भन्नुभयो, "दाखको बोट मै हुँ, तिमीहरू हाँगाहरू हौ। मबिना तिमीहरूले केही पनि गर्न सक्दैनौ।" (यूहन्ना १५:५ रूपमान्तरित)। येशू र भक्तजनको बीचमा जुन सम्बन्ध गाँसिएको छ त्यो सिधै हो र सुरक्षित छ। "परमेश्वरका आज्ञा पालन गरेर चल्ने सबै सत्य चाहना हृदयबाट नै आउँछ। यो ख्रीष्टसँगको हृदयमा काम गर्दा हुने हो। यदि उहाँलाई हामीले गर्न दियौँ भने हामीहरूको सोच र उद्देश्यसँग उहाँले आफ्नो पहिचान गाभिनुहुन्छ। हामीहरूका हृदयहरू र दिमागहरू उहाँको इच्छामा गाँसिनेछ। त्यसले गर्दा उहाँका आज्ञाहरू पालन गर्दा हामीहरूकै चाहना अनुसार हुन जान्छ।"-एलेन जी ह्वाइट, द डिजाएर अभ एजेज, पृ. ६६८बाट रूपान्तरित।

अर्को अर्थमा भन्ने हो भने भौतिकवादले हामीहरूसँग भएको सम्पत्तिसँगै हामीलाई पहिचान गराउँछ। अर्थात् हामीहरूको मान मर्यादा र मोल यस संसारमा हामीसँग भएका थोकहरू र  यस संसारले ल्याएका के किन्न सक्ने क्षमता छ त्यसमा आधारित भएको हुन्छ। यसबारे याकूबले हामीलाई सतर्क गराउँछन्: "तिमीहरूका सुनचाँदीमा कस लागेको छ, र त्यही कस तिमीहरूका विरुद्धमा साक्षी हुनेछ, र आगोले जस्तै तिमीहरूको शरीर खानेछ। तिमीहरूले आखिरी दिनहरूका निम्ति धन साँचेका  छौ।" (याकूब ५:३)। साँचेका भन्नुको अर्थ धेरै धन सम्पत्तिहरू जम्मा गर्नु र थुपार्नु हो। धेरै होस् वा थोरै होस् ती धनसम्पत्तिमा नै हामीहरूको पहिचान भएको पाइन्छ (लूका १२:१९-२१)।

भौतिकवाद एक किसिमको यस्तो तत्व हो जसले मानिसहरूको पहिचानलाई अलमल्याइ दिन्छ। त्यसको अर्थ धेरै जसो हामीहरूको पहिचान वा प्रतिष्ठा वा इज्जत हामीसँग जे छ त्यससँग गाभिएको हुन्छ। यथार्थमा हामीसँग जे छ त्यो हाम्रो भगवान हुन जान्छ (मत्ती ६:१९-२१)। एक जनाले यसरी व्यक्त गरेको थियो, मसँग भएका थोकरूले गर्दा म बेकार भएको छु।" यस संसारमा हामीसँग जे छ त्यससँगमात्र हामीहरूको इज्जत थाम्ने संस्कार कस्तो दु:खलाग्दो छ। यस खालको जीवन देखावटी, क्षणिक र अन्तमा अनर्थको भएर जान्छ। यो त झन इसाई हुँ भनेर दावी गर्नेहरूको निम्ति झन खतरा छ। के हामीसँग जे छ त्यसमा कि परमेश्वरमा हामीहरूको इज्जत वा पहिचान थामीरहेको छ?  अन्तमा आएर ती दुईमा एक हामीले रोज्नै पर्छ। 

`तपाईँ को हो भनेर पहिचान गराउन तपाईँसँग भएको सम्पत्तिसँग तपाईँको पहिचान कतिको गाँसिएको छ?` 