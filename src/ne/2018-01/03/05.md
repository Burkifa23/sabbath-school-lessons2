---
title:  ईर्ष्यालु परमेश्वर 
date:   17/01/2018
---

जब परमेश्वरले मिश्र देशको राजा फारोहसँग सामना गर्नुभएको थियो त्यसबेला उहाँले यो घोषणा गर्नुभएको थियो, ×नत्रभने यस पल्ट तिम्रै हृदयमा प्रहार हुने गरि तिमीमाथि र तिम्रा अधिकारीहरू र प्रजामाथि पूरा शक्तिमा मेरा सबै विपत्तिहरू म पठाउनेछु, ताकि सारा पृथ्वीमा मजस्तो कोही रहेनछ भनी तिमीलाई थाहा होस्।" (प्रस्थान ९:१४)।

`"यस पृथ्वीभरि म जस्तो अरू कोही छैन" भनेर परमेश्वरले राजालाई चुनौति दिनुभएको अर्थ के हो?`

"सिमित दिमाग भएका मानिसहरूले परमेश्वरको चरित्र वा उहाँको बिशाल कामलाई पूर्णरूपमा जान्न असम्भब छ। जो दिमाग खेलाउने, अत्यन्त शक्तिशाली र उच्च शिक्षा हासिल गरेको मानिस छ त्यसको निम्ति पवित्र परमेश्वरको बारेमा आत्मज्ञान जहिले पनि रहस्यमय कपडाले छोपिरहेको पाउनुपर्छ।"-एलेन जी ह्वाइट, टेस्टिमोनिज फर द चर्च, ठेली ५, पृ. ६९८,६९९बाट रूपान्तरित।

परमेश्वरको बराबरीमा कोही पनि छैन (१ राजा ८:६०)। उहाँले सोच्नुहुन्छ, उहाँले सम्झनुहुन्छ, र उहाँले यस्तो कामहरू गर्नुहुन्छ जो हामीले बुझ्न सक्दैनौँ। हामी मानिसले जतिसुकै उहाँको बारेमा कल्पना गर्न खोजेतापनि उहाँ परमेश्वर परमेश्वर नै भएर बस्नुहुन्छ। हिउँका कणका प्रत्येक बिभिन्न आकार, हामीहरूको मगज, हामीहरूको अनुहार, हामी प्रत्येक व्यक्तिको प्रत्येक विशेष व्यक्तित्व वा स्वभाव बनाउने उहाँ नै हुनुहुन्छ। उहाँको जोडिमा अरू कोही पनि छैन (१ राजा ८:६०)। आखिरमा उहाँ सृष्टिकर्ता हुनुभएकोले उहाँको सृष्टिभन्दा भिन्न हुनु आवश्यक नै छ।

`मानिसहरूले सृष्टि वा सृष्टिमा भएका बस्तुहरूलाई भगवान भनेर पूजा गर्दछन् तर देहायका केही पदहरूले सृष्टिकर्ता परमेश्वर र उहाँको सृष्टिको बीचमा के फरक छ भनेर देखाइएको छ? हेर्नुहोस्: १ शमूएल २:२  “परमप्रभुबाहेक पवित्र अरू कोही छैन, तपाईंजस्तै अरू कोही छैन,  हाम्रा परमेश्वरजस्तै अरू कुनै चट्टान छैन।", भजन ८६:८ "हे परमप्रभु, देवहरूमा (भगवानहरूमा?) तपाईं समान अरू कोही छैनन्,  तपाईंका कार्यहरूजस्ता अरू कसैको छैनन्।", यशैया ५५:८,९ "८ “किनकि मेरा विचारहरू तिमीहरूका विचार होइनन्, र तिमीहरूका चाल मेरा चाल होइनन्,” परमप्रभु भन्नुहुन्छ। ९ जसरी आकाश पृथ्वीभन्दा अल्गो छ, त्यसरी नै मेरा चाल तिमीहरूका चालभन्दा र मेरा विचार तिमीहरूका विचारभन्दा अल्गा छन्।", यर्मिया १०:६-१३ "६ हे परमप्रभु, तपाईंजस्तो कोही पनि छैन। तपाईं महान् हुनुहुन्छ। पराक्रममा तपाईंको नाउँ महान् छ। ७ हे जाति-जातिका महाराजा, कसले तपाईंलाई सम्मान गर्नुपर्दैन र? तपाईं यसका योग्य हुनुहुन्छ। जाति-जातिका बुद्धिमान् मानिसहरूमध्ये र उनीहरूका जम्मै राज्यहरूमा तपाईंजस्तै कोही पनि छैन। ८ उनीहरू त बुद्धिहीन र मूर्ख छन्। उनीहरू बेकामका काठका मूर्तिहरूबाट सिकाइन्छन्। ९ तर्शीशबाट पिटिएको चाँदी ल्याइन्छ, र उपज देशबाट सुन। जे कारीगर र सुनारले बनाउँछन्, बैजनी र नीला लुगा त्यसलाई लगाइन्छन्– ती सबै सिपालु मानिसहरूद्वारा बनाइन्छन्। १० तर परमप्रभु त साँचो परमेश्वर हुनुहुन्छ, उहाँ जीवित परमेश्वर, अनन्तका महाराजा हुनुहुन्छ। जब उहाँ क्रुद्ध हुनुहुन्छ, तब पृथ्वी काम्दछ। जाति-जातिहरूले उहाँको क्रोध सहन सक्दैनन्।`  

`११ “तिनीहरूलाई यसो भन्: ‘यी देवताहरू, जसले आकाश र पृथ्वीलाई बनाएनन्, तिनीहरू पृथ्वीबाट र आकाशमुनिबाट नष्ट हुनेछन्’।”  १२ तर परमेश्वरले नै पृथ्वीलाई आफ्नो सामर्थ्यले बनाउनुभयो। उहाँले आफ्नो बुद्धिले संसारलाई स्थापित गर्नुभयो, र आफ्नो समझशक्तिले उहाँले आकाशलाई फैलाउनुभयो। १३ जब उहाँ गर्जनुहुन्छ, तब आकाशमा पानीको गर्जन हुन्छ। उहाँले पृथ्वीको पल्लो छेउदेखि बादल उठाउनुहुन्छ। उहाँले वृष्टिसँग बिजुली चम्काउनुहुन्छ, र आफ्ना भण्डारबाट बतास चलाउनुहुन्छ।" र तितस १:१-३ "१ परमेश्वरको दास र येशू ख्रीष्टको प्रेरित पावलबाट, परमेश्वरका चुनिएकाहरूको विश्वास र भक्तिसँग मिल्दो तिनीहरूका सत्यको ज्ञान बढ़ाउनलाई, २ जुन विश्वास र ज्ञान अनन्त जीवनको आशामा स्थिर छन्, अनि कहिल्यै झूट नबोल्नुहुने परमेश्वरले अनन्त कालदेखि प्रतिज्ञा गर्नुभयो। ३ परमेश्वर हाम्रा मुक्तिदाताको आज्ञाअनुसार मलाई जिम्मा लाएको प्रचारद्वारा उचित समयमा उहाँले आफ्नो वचन प्रकट गर्नुभयो।"`

जब हामी परमेश्वरको बारेमा जे थाहा छ सो सम्झन्छौँ, उहाँको स्वामित्वमा रहेका सार जगत तथा सृष्टि, उहाँले गर्नुहुने र गर्नुभएको सबै कामको बारेमा बिचार गर्छौँ, उहाँको जोडिमा उहाँसँग उभिने कोही पनि छैन भन्दा अचम्म लाग्दछ। उहाँसँग प्रतिस्पर्धा गर्नसक्ने जीव कोही पनि छैन। तैपनि केही हदसम्म उहाँले प्रतिस्पर्धा गर्ने तत्वहरू छन् ती हुन् मानिस जातिमा हुने प्रेम र स्नेहसँग। त्यसैकारण हुनसक्छ उहाँ आफूलाई डाह वा इर्ष्या गर्ने परमेश्वर हुँ भनेर सम्बोधन गर्नुहुन्छ (प्रस्थान ३४:१४)। परमेश्वरले मानिसहरूलाई विवेकको स्वतन्त्रता दिएर सृष्टिगर्नुभयो। त्यसको अर्थ मानिसले उहाँलाई विश्वास गर्ने वा नगर्ने अधिकार उसैलाई सुम्पिइएको छ। परमेश्वरलाई विश्वास नगरेर उहाँको बिकल्पमा आफूखुशी देवताहरूलाई पूजा गर्ने आत्मनिर्णयलाई उसैको हातमा उहाँले छोड्नुभएको छ। साँच्चिक्कै भनौँ भने मानिसमा भएको स्वविवेकको स्वतन्त्रता नै उसको मुख्य समस्या हुन गएको छ। त्यसले गर्दा सृष्टिकर्ता र सारा जगतका स्वामी जो हामीहरूको आराधनाको योग्य हुनुहुन्छ उहाँको सेवा नगरि आफू खुशी देवीदेवता वा आफ्नै मनले कल्पना गरेका वस्तुहरूलाई भगवान भनेर पूजा गरिरहेका छन्। त्यस परिवेशमा सृष्टिकर्ता आफू भएर आफूलाई पूजा नगरि आफूले बनाएका जीवअजीव बस्तुहरूलाई नै परमेश्वर भनेर पूजा गर्दा उहाँमा ईर्ष्या हुनुको  बिकल्प अरू के होला?

`तपाईँको जीवनमा परमेश्वरलाई गर्नुपर्ने प्रेमको सट्टा अरू कुनै छ जसले परमेश्वरसँग जोडी खोज्न गइरहेको छ?`