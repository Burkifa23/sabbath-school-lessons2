---
title:  कथा
date:   19/01/2018
---

#### बिलायतकी महारानी र स्वर्गको राजा

_बेलिज, लेटिसिया अगस्ट, ६०_
 
किशोरी लेटिसियाको जीवनको अत्यन्त खुशीको दिन त्यो थियो जब उनलाई ग्वाटेमालामा उनको हजुरआमाको घरमा बस्न उनको आमाले पठाएकी थिइन्। ग्वाटेमाला देश उनीरहेको देश बेलिजसँगै छ। उनका बुबा र आमा आइतवार पालन गर्ने अत्यत्न कट्टर इसाई थिए। अरू केटीहरू जस्तो हुनुहुंदैन भनेर तिनीहरूले भनिरहँदा उनी थाकेकी थिइन्। जब हजुरआमाको घरमा आइपुगिन् तब आफू स्वतन्त्र र रमाइलो भएको अनुभव गरेकी थिइन्। आमाबाबुको हातबाट फुत्किन पाउँदा आफू स्वतन्त्र ठानेकी लेटिसले नाच गान, पार्टीहरूमा जान थालिन्। तर रमाइलो गर्न क्रममा उनी चिन्तामा पनि पर्न थालिन् ×आज राती म मरेको भए मलाई के हुन्थ्यो होला?"

केही समय पछि दुई जना एडभेन्टिस्टहरू लेटिसको काकालाई बाइबल अध्ययन दिन थाले। उनको काका पनि त्यही हजुरआमाको घरमा बस्दथे। लेटिसको बानीव्यहोरा देखेर काकाले उनलाई बाइबल पढ्न आउन कर गरेका थिएनन्। तर एक दिन उनले आफ्नो कोठाबाट उनको काका र पाहुनाहरू बाइबल अध्ययन गरिरहेको चियो गरेर सुनिन्। तिनीहरूले बाइबल पढेको देख्दा उनलाई रिस उठ्यो, ×बाइबलले त्यसो सिकाउँदैन!"  त्यसबेला एडेन्टिस्टहरूले अन्य भाषा बोल्ने बरदानको बारेमा सिकाइरहेका थिए। चेलाहरूले जे बोलेका थिए त्यो सबै भाषाका मानिसहरूले आआफ्नै भाषामा बुझे भनेर तिनीहरूले प्रेरितको किताबमा पढिरहेका थिए। अन्य भाषा बोल्ने बरदान भनेको कसैले नबुझ्ने भाषा बोल्नु हो भनेर लेटिसियालाई पढाइएको थियो। आखिरमा झुठो कुरो सिकाइरहेको भनेर रिसले लेटिसिया आफ्नो कोठाबाट आएर ती एडभेन्टिस्टहरूलाई चिच्याएर भनिन् "तपाईँहरूले जे सिकाइरहनुभएको छ त्यो ठीक छैन।" आफूले सिकेका कुराहरू भनेर तिनीहरूलाई चित्त बुझाउन थालिन्। अनि छलफल गर्ने क्रममा उनले पनि एडभेन्टिस्टहरूसँग बाइबल पढ्न थालिन्। अनि बिस्तारै एडभेन्टिस्टहरूले सिकाएको बाइबलमा उनको चित्त बुझ्न थाल्यो र  तिनीहरूसँगै चर्च पनि जान थालिन्। केही समयपछि एडभेन्टिस्ट चर्चमा बप्तिस्मा लिने उनले निर्णय गरिन्। तर उनका आफन्तहरूले उनको निर्णयलाई स्वीकार गरेन किनभने एडभेन्टिस्टहरू झुठो सम्प्रदाय हुन् भनेर सम्झाउँदै भने, "यदि तिमी एडेन्टिस्ट चर्चमा बप्तिस्मा लियौ भने यो घरमा तिम्रो लागि बास छ भनेर नठान।" यो सुनेर लेटिसियाको मनमा ठूलो द्वन्द्व भयो। जुन दिन बप्तिस्मा लिनुपर्ने थियो त्यो दिन उनी चर्च गइनन्। तर उनी साथीहरूसँग नाचगानमा गइन् र बप्तिस्मा नलिने निधो गरिन्। "तर जबसम्म म बप्तिस्मा लिन सहमत भइँन तबसम्म परमेश्वरले मलाई छोड्नुभएन" उनले भनिन्। ×के तिमी साँच्चिकै बप्तिस्मा लिन चाहन्छौँ?" पास्टरले उनलाई सोधे। ×बप्तिस्मा लिन अब कसैले मलाई रोक्न सक्दैन भनेर मैले बप्तिस्मा लिएँ। त्यो दिन मैले ठीक निर्णय गरेको छु भन्ने लाग्यो। परमेश्वरको अनुग्रह र उहाँले दोस्रो अवसर दिनुभएकोमा म उहाँको स्तुति गर्छु।" उनी हँसिलो भएर बोलिन्।

तर लेटिसियाका आफन्तहरू रिसले जुर्मुराए। तिनीहरूले उनलाई उनको विश्वास छोड्न अत्यन्त दवाव दिए। खाने कुरामा सुँगुरको मासुमा र झोल राखेर दिए तर त्यो खान उनले खान सकिनन्। धेरै हप्तासम्म लेटिसिया बिस्कुट र दुधमात्र खाएर बाँचिन्। साबथको दिनमा चर्चपछि जब विश्वासीहरूले उनलाई खान बोलाउँथे त्यसबेलामात्र उनले पेटभरि खान पाएकी थिइन्।

×त्यसले गर्दा बप्तिस्मा लिने नयाँ विश्वासीहरूको निम्ति आफ्नो घरको ढोका जहिले पनि खुला गरिराख्नुपर्छ भनेर मैले सिकेँ किनभने तिनीहरूको जीवनमा केले संघर्ष गरिरहेको हुन्छ सो हामीलाई थाहा हुँदैन। तिनीहरूको बारेमा थाहा पाउनुपर्छ र तिनीहरूलाई माया गर्नुपर्छ" लेटिसियाले भनिन्। अनि छिट्टै आफ्नी आमाको घर ग्वाटेमालामा उनी फर्किन्। आफ्नी आमाको घरमा फर्कनु पनि उनको निम्ति परमेश्वरको आशिष थियो। उनी आफ्नो घर फर्केको केही समयभित्र उनले उनको भावी श्रीमानलाई भेट्टाइन् र तिनीहरूको बिवाह भयो। लेटिसिया नर्स पढ्न थालिन् र उनको श्रीमानको सहायताले ग्वाटेमाला र बेलिजमा तीन वटा चर्चहरू खडा गरिन्। ती जोडीले कमसेकम १,००० मानिसहरूलाई बप्तिस्मा दिन लगाए। लेटिसिया ६० वर्षकी छिन् र अहिले बेलिजमा रहन्छिन्। उनी चर्चको सक्रिय सदस्य भएर बसेकी छिन्। सन् २०१६मा बिलायतकी महारानी एलिजाबेथ दोस्रोले उनलाई बिलायत साम्राज्यको अत्यन्त उत्कर्ष व्यक्तिहरूको सदस्य भएको मान दिइन्। त्यो सम्मान उनको सामुदायिक क्षेत्रमा सेवा पुर्याएकोले पाएकी थिइन्। "कसैले मेरो नाउँ महारानीलाई दिएछ। तर मैले मानिसहरूबाट पाएको सम्मानले मलाई प्रेरित भएको होइन। जहिले पनि परमेश्वरले भन्नुभएको आवाजलाई कल्पना गर्दछु, ×यो तिमीले मेरो निम्ति गर।" हामीहरू उहाँका सेवकहरू हौँ। एकदिन उहाँले यो भन्नुभएको सुन्न चाहन्छु, ×स्यावास, मेरो विश्वासिलो र असल सेवक।" लेटिसियाले नम्र भएर भनिन्।

×केही उद्देश्यको निम्ति परमेश्वरले मलाई बोलाउनुभएको हो भनेर मलाई थाहा छ। ४३ वर्ष भयो मलाई चर्चमा जान बोलावट भएको थियो, र प्रत्येक दिन उहाँको प्रेम ममा फुलिरहेको मैले पाएको छु" लेटिसियाले भनिन्।

सन् २०१५मा उठाइएको त्रैमासिक भेटीले बेलिजमा सुसमाचार सुनाउने चौर र चर्चको कार्यालय भवन बनाउन सहयोग गरेको थियो।

बेलिजको बारेमा केही जानकारी: बेलिजको आधिकारिक भाषा अङ्ग्रेजी हो र बेलिजियन क्रियोल भाषालाई पनि मानिएको छ। तिनीहरूले सबभन्दा चलन चल्तीको दोस्रो भाषाचाहीँ स्पानिश हो। बेलिज स्वतन्त्र राष्ट्र भएतापनि बिलायतकी महारानी त्यस देशको सर्वोच्च राष्ट्रध्यक्ष मानिन्छिन्। बिलायतको महारानीलाई ×बेलिजको महारानी" पनि भनिन्छ। बेलिज शहर त्यो देशको सबभन्दा ठूलो सहर भएतापनि बेल्मोपान सहर राजधानी हो किनभने सन् १९६१मा बेलिज सहरलाई सामुद्रिक हुरीले नष्ट पारेको थियो। त्यो देशको सांसद भवन दक्षिण अमेरिकाको पुरानो धर्म मायालाई मान्ने मन्दिरको आकारमा छ। ग्वाटेमालाले बेलिजलाई आफ्नो देशको भूभाग भनेर दावी गर्दछ। त्यो सन् १८५९मा ग्वाटेमाला र बिलायतको सम्झौता अनुसार हो। तर पछि बेलिज स्वतन्त्र भयो। स्वतन्त्र हुनुभन्दा अघि बेलिजलाई ब्रिटिश हन्डुराजको नाउँले सम्बोधन गरिन्थ्यो। त्यहाँ कुनै पनि पश्चिमा देशमा भएको अस्वस्थ खाना खुवाउने रेस्टुराँहरू छैन।