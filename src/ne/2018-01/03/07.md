---
title:  थप जानकारी
date:   19/01/2018
---

स्टुवार्डशीप वा सञ्चिता (हिफाजत)त्यसबेला सुरुभयो जब परमेश्वरले आदम र हव्वालाई यस पृथ्वीको सुन्दर बगैँचामय घरको हेरचाह र सञ्चिता (हिफाजत)गर्न राख्नुभएको थियो (उत्पत्ति २:१५)। यस सिद्ध वातावारणमा तिनीहरूले आफ्नो बस्ने ठाउँ लायकको बनाउनुपर्थ्यो र त्यसको लागि पसिना पनि बगाउनुपर्दैनथ्यो। तिनीहरूको काम के हो र तिनीहरूको जिम्मेवार के हो भनेर परमेश्वरले सिकाउनुभएको थियो। अदनको बगैँचालाई स्याहार गर्दा ती नव दम्पतिको जीवनमा खुशियाली र अर्थपूर्ण बन्न पुग्नुपर्थ्यो।

उत्पत्ति १:२६मा जीवजन्तुहरूमाथि अधिकार जमाउनु भनेर हिब्रूभाषा भनेको अर्थ तिनीहरूलाई नियन्त्रणमा राख्नु र तिनीहरूमाथि अधिकार जमाउनु हो। त्यसको अर्थ यो होइन तिनीहरूलाई दवाउनु, थिचोमिचो गर्नु तर परमेश्वरको सृष्टिमाथि दया देखाएर तिनीहरूको हेरचाह गर्नु भनेर मान्नुपर्थ्यो। अदनको बगैँचामा परमेश्वरले आदम र हव्वालाई दिनुभएको त्यो निर्देशन अझै पनि कायममै छ। त्यस वातावरणमा परमेश्वर सबै थोकको मालिक र तिनीहरू उहाँको सञ्चालक वा सञ्चिता (हिफाजत)गर्ने व्यक्तिहरू हुन् भनेर तिनीहरूले सिक्नुपर्थ्यो। सुरूदेखि परमेश्वरले आदम र हव्वालाई जिम्मेवारी दिनुभएर तिनीहरूको सञ्चिता (हिफाजत)गर्न परमेश्वरले तिनीहरूमाथि विश्वास राख्नुभएको तर ती थोकहरू तिनीहरूको स्वामित्वमा छ भनेर लिनुहुन्न भन्ने चाहना परमेश्वरको थियो। आफ्नो काममा लगनशीलता र भरपर्दो छ भनेर तिनीहरूले परमेश्वरलाई देखाउनुपर्थ्यो। 

"अदनको बगैँचालाई हेरचाह गर्न परमेश्वरले आदम र हव्वालाई सुम्पनु भएको थियो। तिनीहरूको स्याहार गर्न र सञ्चिता (हिफाजत)गर्न आदम र हव्वालाई खटाइएको थियो। तिनीहरूको काममा तिनीहरू खुशी थिए। तिनीहरूको दिमाग, तिनीहरूको मन र तिनीहरूको इच्छा एकदम मिलोमत्तोमा चलेको थियो। तिनीहरूको काममा तिनीहरू थाकेका थिएनन् र न त हैरान नै भएका थिए। तिनीहरूको समय उपयोगीमुलक तरिकाले बितेका थिए र एक आपसमा राम्रैसँग कुराकानी भइरहन्थ्यो। तिनीहरूको पेशा रमाइलो थियो। परमेश्वर र येशू ख्रीष्ट तिनीहरूकहाँ बारम्बार भेट गर्न आउनुहुन्थ्यो र तिनीहरूसँग बातचित गर्नुहुन्थ्यो। तिनीहरू पूर्णरूपमा स्वतन्त्र थिए।...तिनीहरूको अदनको घर परमेश्वरको थियो। तिनीहरू परमेश्वरकै मुनिरहेर बस्दथे।"-एलेन जी ह्वाइट, म्यानुस्क्रिप्ट, ठेली १०, पृ. ३२७बाट रूपान्तरित।

**चिन्तनमनन**

`अ) सारा संसार परमेश्वरको हो भनेर थाहा पाएपछि वातावरण संरक्षणमा हामीहरूको दायित्व के छ भनेर कसरी बुझ्ने?  कतिपय वातावरणविद्हरू राजनैतिक अतिवादी भएर वातावरणप्रति आफ्नै धारणा राख्दै सृष्टिलाई पूजा गर्न अग्रसर भएको पाइन्छ तैपनि हामी इसाई भएको हैशियतले वातावरण संरक्षणको बारेमा कसरी चासो देखाउने?`

`आ) परमेश्वर ईख गर्ने परमेश्वर हुनुहुन्छ भन्ने तर्कलाई अझ गहिरिएर सोच्नुहोस्। यो सधैँ बुझ्न सक्ने तर्क त होइन किनभने मानविय स्वभावमा डाहा गर्नु, ईख गर्नु नकारात्मक रूपमा लिइन्छ र त्यसबाट टाढा हुन अपेक्षा गरिन्छ। संसारको धारणालाई एकतिर राखेर र नकारात्मक पोकोलाई पन्छाएर परमेश्वर ईर्ष्यालु हुनुहुन्छ भन्ने तर्कलाई कसरी बुझ्ने?`  

`इ) 	परमेश्वरले सृष्टिगर्नुभएको र दिनुभएको भौतिक आशिषहरूलाई उचित तवरले उपयोग गर्नु र रमाइलो गर्नु र त्यसलाई दुरूपयोग गर्नुको बीचमा के भिन्नता छ? ती भिन्नतालाई आत्मसात् गर्नु किन जरुरी छ?`
 
