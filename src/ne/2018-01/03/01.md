---
title:  परमप्रभु परमेश्वरको उपासना गर्ने कि शैतान वा धनलाई भगवान भनेर ढोग्ने 
date:   13/01/2018
---

### यस अध्यायका मूल पदहरू
भजन ३३:६-९, मत्ती १९:१६-२२, १ पत्रुस १:१८, हिब्रू २:१४,१५, प्रस्थान ९:१४ र भजन ५०:१०।

> <p>यस अध्यायका मूल सार पद</p>
> "९ त्यसैकारण परमेश्वरले उहाँलाई अति उच्च पार्नुभयो, र उहाँलाई त्यो नाउँ प्रदान गर्नुभयो, जो हरेक नाउँभन्दा उच्च छ,  १० कि स्वर्गमा, पृथ्वीमाथि र पृथ्वीमुनि भएको हरेक प्राणीले येशूको नाउँमा घुँड़ा टेक्नुपर्छ,  ११ र हरेक जिब्रोले परमेश्वर पिताका महिमाको निम्ति येशू ख्रीष्टलाई प्रभु भनी स्वीकार गर्नुपर्छ।" फिलिप्पी २:९-११।

पैसाको पछि लागेर त्यसलाई थुपार्ने र भौतिक कुराहरूले छोप्न चाहने मानिसहरूको प्रवृत्तिलाई व्याख्या गर्न शब्दहरू प्रयोग गर्दा परमेश्वरले खेर फाल्ने खालका वचनहरू हाम्रो सामु ल्याउनुहुन्न। एक जना लोभी धनी मानिसले आफ्ना भकारीहरूलाई अन्नहरूले भरेको भरै भएपछि आफूले आफैलाई भनेको थियो, "हे आत्मा तिमी रमाऊ, किनभने अब भकारीहरू अन्नले भरिएका छन्। खाऊ, पिऊ र मोजमज्जा गर।" नि:सन्देह त्यस मानिसलाई परमेश्वरले अन्नहरूद्वारा आशिष दिनुभएको थियो तर उसको प्रत्युत्तरमा परमेश्वरले जे भन्नुभयो त्यसले गर्दा हामीहरू सबैलाई केही न केही किसिमको डर हामीहरूको मनमा हुनै पर्छ: "हे मूर्ख, आज राती नै तिमी मर्नेछौ। तिमीले जम्मा गरेका ती भकारीहरू कस्को हुनेछ त?" त्यसै गरि जसले परमेश्वरतर्फ धनी नभएर आफूलाईमात्र धन थुपार्छ उसको पनि त्यही गति हुनेछ" (लूका १२:२०,२१ रूपान्तरित)।

परमेश्वरको सेवा गर्नु र पैसालाई सेवा गर्नु एक आपसमा बिपरित कुराहरू हुन्। कि त परमेश्वरलाई ढोग्नुपर्छ कि त पैसालाई वा शैतानलाई। हामी दुवै खालको जिन्दगी बिताएर सबै थोक ठीक हुन्छ भन्नु केवल मन बहलाउने कल्पनामात्र हुन्। किनकि ढिलो वा चाँडो ढोँगी जीवन बिताउँदा त्यसको नतिजा हामीले भोग्नै पर्ने हुन्छ। अरू मानिसहरूलाई छकाएर जिउन सक्छौँ होला तर परमेश्वरलाई हामीले कहिल्यै पनि छकाउन सक्दैनौँ। हामीहरू सबै जनाले एक दिन परमेश्वरको सामु लेखाजोखा दिनै पर्छ।

यस संसारमा हामीले कसलाई चुन्ने भनेर निर्णय गर्नै पर्छ। जति हामी हिचकिचाएर बस्छौँ, अनेकौँ बहाना बनाएर चल्छौँ वा भोलि भनेर आलटाल गरेर बस्छौँ त्यति पैसा र त्यसको मोहले हामीहरूलाई झन झन थिचिरहेको हुन्छ र हामीहरूको आत्मा वा शान्तिलाई थुतेर राखिरहेको हुन्छ। निष्ठा वा विश्वासले निर्णयको माग गर्दछ।

परमेश्वरप्रति दृष्टिगत गर्दै हिँड्ने निर्णय हाम्रो निम्ति किन सजिलो हुन सक्छ भनेर यस अध्यायमा हामी छलफल गर्नेछौँ। परमेश्वरले हामीहरूको निम्ति के गर्नुभयो र उहाँप्रति हामी किन आभारी हुनुपर्छ सो जान्नु जरूरी छ।