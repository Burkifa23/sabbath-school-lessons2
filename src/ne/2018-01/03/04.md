---
title:  येशू ख्रीष्ट उद्धारकर्ता 
date:   16/01/2018
---

ऋणमा डुब्नु स्वर्गको नीति होइन।  तर आदम र हव्वाले पाप गरे र परमेश्वरको आदेशलाई वेवास्ता गरे जसको फलस्वरुप मृत्युलाई निम्त्याइयो। यस प्रकारले मानव जात परमेश्वरको न्यायको ऋणी हुनपुगे। हामी आत्मिकरूपमा टाट पल्टेका छौँ र परमेश्वरप्रति आत्मिक रूपमा यस्तो ऋणमा डुब्न पुगेका छौँ कि हामी आफैले त्यो ऋण कहिल्यै पनि चुक्ता गर्न सक्दैनौँ।

परमेश्वरले हामीलाई प्रेम गर्नुभएकोले नै मुक्तिको योजना बन्न पुगेको थियो। हाम्रो निम्ति येशू जमानी हुनुभयो (हिब्रू ७:२२)। येशू ख्रीष्ट मुक्तिदाता हुनुभएको पहिचानले गर्दा नै मानव जगतलाई चाहिने अत्यन्त महत्त्वपूर्ण उद्धारको कारोबार सम्पन्न भएको थियो। परमेश्वरको न्यायलाई थाम्न केवल येशूको जीवनको बलिलेमात्र सकिन्थ्यो। पापको ऋण येशूलेमात्र तिर्न सक्थ्यो। जब पापको ऋण येशूले तिर्नुभयो तब क्रुसमा परमेश्वरको न्याय र दयाले हात मिलाएका थिए। मानव जगतको उद्धारको निम्ति जुन काम येशूले गर्नुभयो त्यसबेला परमेश्वरको प्रेमको सर्वोच्च उदाहरण प्रस्तुत गरिएको थियो जुन् जगतका जीवहरूले कहिल्यै पनि देखेका थिएनन् (एफिसी ५:२)।

"स्वर्गका सारा श्रीसम्पत्ति नै यस संसारको निम्ति खन्याइएको थियो। सारा स्वर्गका येशू हामीलाई दिनुभएर परमेश्वरले प्रत्येक मानिसको इच्छापत्र, उसको स्नेह, उसको दिमाग, उसको आत्मा किन्नुभएको थियो।"-एलेन जी ह्वाइट, क्राइस्ट अबजेक्ट लेसनस्, पृ. ३२६बाट रूपान्तरित।

`प्रभु येशूले हामीलाई कुन्  तत्वहरूबाट उद्धार गर्नुभयो सो देहायका केही  पदहरूमा पढ्नुहोस्: कलस्सी १:१३ "उहाँले हामीलाई अन्धकारको राज्यदेखि छुटाउनुभयो, र आफ्ना प्रिय पुत्रको राज्यभित्र हामीलाई सार्नुभएको छ।", १ थेस्सोलिनिकी १:१० "अनि स्वर्गबाट आउनुहुने उहाँका पुत्र जसलाई उहाँले मृतकबाट उठाउनुभयो, उहाँकै प्रतीक्षा तिमीहरू गर्दछौ, अर्थात् येशूको, जसले आउन लागेको क्रोधबाट हामीलाई छुटकारा दिनुहुन्छ।", १ पत्रुस १:१८-२१ "१८ तिमीहरू जान्दछौ, कि आफ्ना पिता-पुर्खाबाट आएका व्यर्थका कुराहरूदेखि, सुन वा चाँदीजस्ता नाश हुने थोकहरूद्वारा दाम तिरी तिमीहरू छुट्ट्याइएका होइनौ, १९ तर निष्खोट र निष्कलङ्क थुमाको जस्तो ख्रीष्टको अनमोल रगतद्वारा दाम तिरी छुट्ट्याइएका छौ। २० उहाँ सृष्टिभन्दा अगाडिदेखि नै नियुक्त हुनुभएको थियो, तर तिमीहरूका खातिर समयको अन्त्यमा प्रकट हुनुभयो। २१ उहाँद्वारा परमेश्वरमाथि तिमीहरूको भरोसा छ, जसले ख्रीष्टलाई मृतकबाट जीवित पारेर महिमा दिनुभयो, ताकि तिमीहरूको विश्वास र आशा परमेश्वरमा रहोस्।", हिब्रू २:१४,१५ "१४ किनकि छोरा-छोरीहरू मासु र रगतका सहभागी भएका हुनाले उहाँले पनि त्यही स्वभाव लिनुभयो, ताकि मृत्युद्वारा नै मृत्युको शक्ति भएकोलाई, अर्थात् दियाबलसलाई उहाँले नष्ट गरून्, १५ र मृत्युको डरले आजीवन बन्धनमा परेकाहरूलाई उहाँले मुक्त गरिदेऊन्।", गलाती ३:१३-१४ "१३ हाम्रा निम्ति सराप बनेर ख्रीष्टले हामीलाई व्यवस्थाको सरापबाट मोल तिरेर छुटाउनुभयो, किनकि “काठमा झुण्डिने हरेक श्रापित हुन्छ” भन्ने लेखिएको छ। १४ उहाँले हामीलाई मोल तिरेर छुटाउनुभयो, ताकि अब्राहामलाई दिइएको आशिष् ख्रीष्ट येशूद्वारा अन्यजातिहरूमा आओस्, र हामी विश्वासद्वारा प्रतिज्ञाका पवित्र आत्मा प्राप्त गर्न सकौं।" र प्रकाश १:५-६ "५ विश्वासयोग्य साक्षी येशू ख्रीष्टदेखि, मृतकबाट प्रथम जीवित हुनुभएको, तथा पृथ्वीका राजाहरूका शासकको तर्फबाट। हामीलाई प्रेम गर्नुहुने र आफ्नो रगतले हामीलाई हाम्रा पापबाट स्वतन्त्र पार्नुहुनेलाई, ६ हामीलाई एउटा राज्य, उहाँका पिता र परमेश्वरका पूजाहारीहरू तुल्याउनुहुने, उहाँलाई महिमा र पराक्रम सदासर्वदा होस्। आमेन।"` 

क्रुसमा प्राण त्याग्नु अघि येशूले अत्यन्त ठूलो स्वरमा चित्कार गरेर उच्चारण गर्नुभएको थियो, त्यो थियो "अब सिद्धियो" (यूहन्ना १९:३०)। ग्रीक भाषामा यो शब्द टेट्लेसटै (tetelestai) हो। येशूले यस संसारमा हुनुहुँदा त्यो वचन उहाँको अन्तिम बचन थियो। त्यसको अर्थ यस संसारमा आफू आउनुको उद्देश्य उक्त अन्तिम वचनबाट घोषणा गर्नुभएको थियो। त्यसको अर्थ उहाँ यस संसारमा आउनुको उद्देश्य पूरा भयो र हामीहरूको पापको ऋण पूर्णरूपमा तिर्नुभयो हो। उक्त वचनमा आशा नभएको स्वर थिएन तर हराइएको संसारका निम्ति उद्धार गर्ने काम सफल भयो भनेर देखाएको थियो। क्रुसमा गरिएको उद्धारको कामले बर्तमान काममा असर पार्ने गरेर विगतको घट्नालाई प्रकट गर्छ र भविष्यको आशालाई देखाउँछ। पाप, मृत्यु, र शैतानको कामलाई सदाको निम्ति नाश गर्न येशूले आफ्नो ज्यान दिनुभएको थियो। त्यसको अर्थ हामी अयोग्य भएतापनि उहाँले हामीलाई उद्धार गर्नुभएको थियो (एफिसी १:७)। साँच्चिक्कै भन्ने हो भने येशूले सुसम्पन्न गर्नुभएको कामको बारेमा अचम्म मानेर सोच्नु नै पवित्र ठाउँमा हामीले घुँडा टेकेको हुन्छ।

येशू हामीहरूको उद्धारकर्ता हुनुभएर उहाँले परमेश्वरको अति महान् चरित्रको चित्रण गर्नुभएको थियो। परमेश्वरको अति महान् इच्छा नै हामीहरूलाई पापको बन्धनबाट छुट्कारा दिनु हो। त्यसले हामीसँग उहाँको  दृष्टिकोण कस्तो छ सो देखाउँछ र हामीसँग सम्बन्ध राख्नु उहाँको निम्ति कतिको बहुमूल्य ठान्नुहुन्छ सो प्रकट गर्दछ। न्यायको काममा संतुष्टि भएपछि अब हाम्रो निम्ति उहाँले गर्नुभएको बलिलाई हामीले कसरी हेर्छौँ त्यसतर्फ येशूको ध्यान गइरहेको हुन्छ।

`तपाईँले गर्नुभएको सबै खराब कामको निम्ति येशूले त्यसको ज्याला पूर्ण रूपमा तिर्नुभएको बारेमा सोच्नुहोस्। त्यसको जवाफमा तपाईँको के छ? (हेर्नुहोस् अयूब ४२:५,६ "५ मेरा कानहरूले तपाईंका बारेमा सुनेका मात्र थिए, तर अब ता म तपाईंलाई आफ्नै आँखाले देख्दछु। ६ यसैकारण म आफूलाई तुच्छ ठान्छु, अनि धूलो र खरानीमा बसेर म पश्चात्ताप गर्दछु।”)`  