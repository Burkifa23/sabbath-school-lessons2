---
title:  परमेश्वरको पुत्र/मानिसको पुत्र
date:   15/01/2018
---

येशूका उपासक हामी भएको हुनाले येशू पूर्णरूपमा परमेश्वर र पूर्णरूपमा मानिस हुनुहुन्थ्यो भनेर हामी विश्वास गर्छौँ। येशू ख्रीष्ट परमेश्वर र मानवताको संमिश्रण हुनु भएकोले उहाँ विशेषरूपमा  यस संसारमा उहाँ महत्त्वपूर्ण र अनन्त जीवनमा उहाँको महत्त्व हुनपुग्नुभएको थियो। परमेश्वर मानिस कसरी हुनुभयो त्यो रहस्य हामीलाई बुझ्न गार्हो भयो भन्दैमा त्यो सत्य होइन भनेर हामीले भन्नु मनासिव हुँदैन। कति जनाले हवाइ जहाज कसरी उड्छ भनेर थाहा नहुँदैमा त्यो ज्ञान छैन भन्दैमा हवाइ जहाज उड्दैन भन्न मिल्दैन।

"प्रभु येशूमा दुईवटा मानव मगजले बुझ्न नसकिने रहस्यहरू गाँसिएको छ-परमेश्वरको एकतामा बहुरूप र त्रीएक परमेश्वरमा येशूको मानवता गाँसिएको। यस संसारमा कुनै पनि काल्पनिक कथाहरू छैनन् जुन् येशूको अवतारमा ईश्वरीय र मानवीय चरित्र जस्तो अचम्मको सत्य लुकिएको हुन्छ।"-जे.आइ. पाकर, नोइङ्ग गड (डाउनरस् ग्रोभ, इलिन्वाइस: इन्टरभर्सिटी प्रेस, १९७३), पृ. ५३बाट रूपान्तरित।

यस संसारमा येशू आउनुभएको कारणहरू धेरै छन्। तर ती मध्यमा एक मूल कारणचाहीँ परमेश्वर कस्तो प्रेमिलो र हेरचाह गर्ने र प्रत्येक मानवप्राणीको हितमा उहाँ चासो देखाउनुहुन्छ भनेर सिकाउनको निम्ति आउनुभएको हो। कतिपय मानिसहरूको निम्ति परमेश्वर अत्यन्त टाढा, पौराणिक समयमा मात्र सक्रिए भएको र अहिले चिसो तथा पत्थरी बन्नुभएको छ। तर येशूले परमपिता परमेश्वरको  सत्य चरित्रलाई स्पष्ट पार्नुभएको थियो। तर शैतानले परमेश्वरलाई मानव प्राणीहरूसँग अलग गर्ने प्रयास गरेको थियो। परमेश्वरमा कुनै व्यक्तित्व छैन, उहाँ हावा जस्तो आत्मा अजिब हुनुहुन्छ जसमा मानिसहरूप्रति व्यक्तिगत चासो राख्ने खुबी छैन भनेर परमेश्वरको चित्रण उसले गर्दछ। परमेश्वरको बारेमा थाहा पाउन, उहाँको अनुग्रह र भलोलाई मानिसहरूसामु लुकाइ राख्न शैतानले हरदम प्रयास गरिरहेको हुन्छ। संसारको धनसम्पत्ति, भौतिक कुराहरूमा अत्यन्त माया मोहमा पारेर मानिसहरूलाई आफ्नो पासोमा राख्ने शैतानको चालाप्रति हामी सतर्क हुनुजरुरी छ।

यस संसारका विभिन्न मन बहलाउने भौतिक कुराहरूबाट हामीहरूलाई परमेश्वरबाट कसरी टाढा राख्छ भनेर मत्ती १९:१६-२४मा चित्रण गरेको छ। हेर्नुहोस्: "१६ उहाँकहाँ आएर एक जनाले भने, “हे गुरु, मैले अनन्त जीवन प्राप्त गर्नलाई के असल काम गर्नुपर्छ?”  

`१७ उहाँले तिनलाई भन्नुभयो, “असल के हो त्यस विषयमा तिमी मलाई किन सोध्दछौ? असल त एउटै मात्र हुनुहुन्छ। तर तिमी जीवनमा प्रवेश गर्न इच्छा गर्दछौ भने, आज्ञाहरू पालन गर।”  १८ तिनले उहाँलाई भने, “कुन-कुनचाहिँ?” येशूले भन्नुभयो, “तैंले हत्या नगर्नू, तैंले व्यभिचार नगर्नू, तैंले चोरी नगर्नू, तैंले झूटो गवाही नदिनू। १९ आफ्ना आमा-बुबाको आदर गर्नू, र आफ्नो छिमेकीलाई आफूलाई झैँ प्रेम गर्नू।”  २० ती जवान मानिसले उहाँलाई भने, “यी सब त मैले पालन गरेकै छु। अब ममा के कमी छ?”  २१ येशूले तिनलाई भन्नुभयो, “तिमी सिद्ध हुन चाहन्छौ भने, गएर तिमीसित भएका सबै बेचेर दरिद्रहरूलाई देऊ, र तिमीले स्वर्गमा धन प्राप्त गर्नेछौ, अनि आएर मपछि लाग।”  २२ जब ती जवान मानिसले यो कुरा सुने, तिनी दु:खित भएर गइहाले, किनकि तिनको धेरै धन-सम्पत्ति थियो। २३ अनि येशूले आफ्ना चेलाहरूलाई भन्नुभयो, “साँच्चै, म तिमीहरूलाई भन्दछु, स्वर्गको राज्यमा धनी मानिसलाई प्रवेश गर्नु गाह्रो पर्नेछ। २४ फेरि म तिमीहरूलाई भन्दछु, धनी मानिसलाई परमेश्वरको राज्यभित्र पस्नुभन्दा बरु ऊँटलाई सियोको नाथ्रीबाट छिर्नु सजिलो हुनेछ।”`  

प्रभु येशू ख्रीष्ट कुने विशिष्ट व्यक्ति हुनुभएको थाहा पाएकै कारणले उसको प्रश्नको जवाफ मानवरूपमा आउनुभएको परमेश्वरले त्यस मानिसलाई दिनुभएको सोच्नुहोस्। तर उहाँको वचनलाई त्यस मानिसले कसरी लत्याए? आफूसँग भएको धेरै धनसम्पत्ति, भौतिक तत्वहरूप्रति उसको माया मोहले गर्दा उसलाई उसको अगडि उभिनुभएको परमेश्वरबाट टाढा हुनपुगेको थियो। संसार र त्यहाँ भएका भौतिकतत्वहरूको माया मोहले गर्दा उसको आत्मिक ज्ञानको आँखा अन्धा भएको थियो। एक छिन त ऊ दिक्क भयो तर त्यो दिक्कले ऊ ठीक काम गर्न अग्रसर गराउन पुगेको थिएन। आफ्नो धनसम्पत्ति गुमाउनुपर्ला भनेर उनलाई दिक्क भएको थिएन तर ती कुराहरूले गर्दा आफ्नो आत्मालाई जानाजानी मार्नुपर्द उसलाई दिक्क लागेको थियो।

`चाहे हामी धनी हौँ वा गरिब हौँ, यस संसारमा भएका तत्वहरूसँग हामीहरूको सम्बन्ध कसरी ठीक ठाउँमा राख्ने?`