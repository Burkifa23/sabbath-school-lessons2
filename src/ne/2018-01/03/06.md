---
title:  सारा सृष्टिका सही स्वामी
date:   18/01/2018
---

हामीलाई सृष्टि गरिएको र उद्धार गरिएको हैशियतले हामी परमेश्वरका हौँ। हामीहरूको व्यक्तिगत जीवनमात्र होइन हामीसँग भएका सबै थोक उहाँको हो। हामीहरूले हामीहरूको निर्णयबाहेक अरू कुनै थोक पनि मेरो भन्ने अधिकार छैन।

तर त्यस धारणाको बिपरितमा संसारको धारणा अर्कै छ। हामीसँग जे छ त्यसको स्वामी हामी नै हौँ भनेर संसारले हामीहरूलाई भौतिक थोकहरूमा मोह लगाएर तान्दछ। यो धोखापूर्ण छ। इसाई हुँ भनेर दावी गर्नेले तिनीहरूसँग भएको सबै थोकको स्वामी तिनीहरू नै हो भनेर सोच्नु परमेश्वरको वचनले सिकाएको अनुसार नचल्नु हो।

हामी होइन, सबै थोकको मालिक परमेश्वर हुनुहुन्छ (अय्यूब ३८:४-११)। हामीहरू यस संसारमा बिदेशीहरू हौँ र बहालमा बस्नेहरूमात्र हौँ (लेबी २५:२३)। इस्राएलीहरू प्रतिज्ञा गरिएको कनान देशमा केवल प्रवासी भएर बसेका सम्झाएको थियो। हामीहरूले फेर्ने सासको लागि पनि परमेश्वरसँग भर पर्नुपर्छ (प्रेरित १७:२५)। हामीमा जे छ सो मेरो नभनेर परमेश्वरको भनेर मान्नुपर्दछ। हामीलाई जे दिइएको छ त्यो केवल सञ्चिता (हिफाजत)गर्नमात्र हामीलाई उहाँले सुम्पनभएको हो। हामीहरूसँग भएको चाहे भौतिक सम्पत्ति होस् वा अदृष्य अर्थात् आँखाले नदेखिने गुणहरू होस् त्यसलाई व्यवस्थित गर्ने जिम्मा परमेश्वरले हामीलाई सुम्पिनुभएको हो।

`परमेश्वर के के थोकका मालिक हुनुहुन्छ भनेर देहायका केवल केही पदहरूले कसरी देखाउँछ? ती पदहरूलाई हेरेर हामीसँग रहेको भौतिक सम्पत्तिहरूलाई कुन आँखाले हेर्नुपर्दोरहेछ भनेर सिकाउँदछ? हेर्नुहोस्: व्यवस्था १०:१४ "आकाशहरू, सर्वोच्च आकाशमण्डलहरू, र पृथ्वी र त्यसमा भएका जे-जति छन्, ती सबै परमप्रभु तिमीहरूका परमेश्वरकै हुन्।", भजन ५०:९-१२ "९ तिम्रो गोठको साँढ़े, अथवा तिम्रा गोठहरूबाट बोकाको मलाई आवश्यकता छैन। १० किनकि जङ्गलको हरेक बस्तु र हजारौँ डाँड़ाहरूका गाईबस्तु मेरै हुन्। ११ पर्वतहरूको प्रत्येक पक्षीलाई म चिन्छु,  र भूमिका सबै प्राणीहरू मेरै हुन्। १२ म भोकै भए तापनि तिमीलाई भन्नेथिइनँ,  किनकि पृथ्वी र त्यसमा भएका यावत् थोक मेरै हुन्।", भजन १०४:१६ "परमप्रभुले लाउनुभएका वृक्षहरू र लेबनानका देवदारुहरूले मनग्य पानी पाएका छन्।", इजकिएल १८:४ "हरेक जीवित प्राण मेरै हो– बाबु र छोरा दुवै एकैजस्तै मेरा हुन्। जुन प्राणले पाप गर्छ, त्यही मर्छ।", हग्गै २:८ "‘चाँदी मेरै हो, र सुन पनि मेरै हो’ भनी परमप्रभु भन्नुहुन्छ।" र  १ कोरन्थी ६:१९,२० "१९ तिमीहरूको शरीर पवित्र आत्माको मन्दिर हो, जुन पवित्र आत्मा तिमीहरूले परमेश्वरबाट पाएका छौ, र उहाँ तिमीहरूभित्र वास गर्नुहुन्छ भन्ने के तिमीहरूलाई थाहा छैन? तिमीहरू स्वयम् आफ्नै होइनौ। २० तिमीहरू मोल तिरेर किनिएका हौ। यसकारण तिमीहरूका शरीरमा परमेश्वरको महिमा गर।"`

"सबै थोक परमेश्वरको हो। मानिसहरूले उहाँको दावीलाई वेवास्ता गर्लान्। जब परमेश्वरले उहाँको प्रसस्त आशिष मानिसहरूमा खन्याउँछ तब उहाँका उपहारहरू आफ्नै स्वार्थपूर्तिको  निम्ति मानिसहरूले उपभोग गर्न सक्छ। तर तिनीहरूलाई सञ्चिता (हिफाजत)गर्न दिएका थोकहरूको हिसाबकिताव परमेश्वरको सामु पेश गर्नुपर्नेछ।"-एलेन जी ह्वाइट, टेस्टिमोनिज फर द चर्च, ठेली ९, पृ. २४६बाट रूपान्तरित।

सबै थोक परमेश्वरको अधीनमा छ र उहाँले हामीलाई जे दिनुहुन्छ त्यसलाई सञ्चिता (हिफाजत)गर्नुपर्ने अनिवार्यताले परमेश्वर र हामीहरूको बीचको सम्बन्धलाई देखाइरहेको हुन्छ। हामीहरूलाई स्वर्गको निम्ति तयार पार्न उहाँले हामीहरूलाई सबै थोकहरू दिनुभएको हो। तिनीहरूलाई हामीहरूको  र अरूको हितको निम्ति प्रयोग गर्न परमेश्वरको आदेश छ। तर बेइमान सञ्चयकर्ताले परमेश्वरको सम्पत्तिलाई उहाँको चाहना अनुसार नचलाउन कंजुस्याइ गर्न सक्छ। परमेश्वरले आफ्नो चाहना मानिसमा बलजफ्ती लाद्नुहुन्न। उहाँले हामीहरूलाई सृष्टि गर्नुभयो, उहाँ नआउञ्जेल यस संसारका भौतिक सम्पत्तिहरूलाई व्यवस्थित रूपमा सञ्चालन गर्ने जिम्मेवारी हामीलाई नै सुम्पनुभएको छ। हामीहरूको हातमा भएका र हामीहरूको जीवनलाई कसरी सञ्चिता (हिफाजत)गरेकाछौँ त्यसले हामीहरूको सम्बन्ध परमेश्वरसँग कस्तो छ भनेर देखाउँछ।

`तपाईँसँग जे छ सो साँच्चिक्कै भनौँ भने तपाईँको आफ्नै होइन तर परमेश्वरको हो भनेर एक छिन सोच्नुहोस्। त्यसले तपाईँसँग भएको सम्पत्तिसँग कस्तो सम्बन्ध हुनुपर्छ भनेर देखाउँछ, सोच्नुहोस्।`