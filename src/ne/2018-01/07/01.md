---
title:  परमेश्वरको अगाडि इमान्दार तथा कर्तव्यपरायण हुनु 
date:   10/02/2018
---

### यस अध्यायका मूल पदहरू
लूका १६:१०, लेबी २७:३०, उत्पत्ति २२:१-१२, हिब्रू १२:२, लूका ११:४२, हिब्रू ७:२-१० र नेहमिया १३।

> <p>यस अध्यायको मूल सार पद</p>
> "तर असल जमिनमा पर्नेचाहिँ तिनीहरू हुन्, जसले वचन सुनेर इमान्दार र असल हृदयमा त्यसलाई जोगाइराख्छन्, र धैर्यसाथ फल फलाउँछन्।" लूका ८:१५ रूपान्तरित। 

कर्तव्यपरायण तथा इमान्दार हृदय भनेको के हो? कुनै मानिस इमान्दारी छ भनेर कसरी प्रकट गरिन्छ? आधुनिक मानव संस्कारमा इमान्दार वा कर्तव्यपरायण हुनुको परिभाषा स्पष्ट छैन। समय र स्थान अनुसार मानिस इमान्दार भइन्छ भनेर घुमाउरो पाराले इमान्दारलाई व्याख्या गरिन्छ। प्रायजसो मानिसहरू बेला बेलामा बेइमान हुन्छ र त्यसले कसैलाई धेरै हानी गर्दैन भने त्यो ठीकै छ भनेर स्वीकार गरेको हुन्छ। फेरि कुनै खास परिस्थितिमा बेइमान हुनु मनासिव हुन्छ भनेर निर्दोष ठहर्याइन पुगेको हुन्छ।

सत्य र इमान्दार जहिले पनि सँगसँगै रहेको हुन्छ। तर यथार्थमा हामी इमान्दारतिर मन दिन जन्मेको हुँदैनौँ। यो सिकिने नैतिक मूल्यमान्यता हो। कुनै मानिसलाई कुनै ढुकुटीको जिम्मा लगाइन्छ वा सञ्चिता (हिफाजत)गर्न खटिन्छ भने त्यो मानिसको मूख्य चरित्र नैतिकवान, इमान्दार हुनुपर्छ। त्यो सिकिने नैतिक गुण हो।

यदि हामी इमान्दार भयौँ वा विश्वासिलो र भरपर्दो मानिस हुने गुण व्यवहारमा लागु गराइयो भने त्यसको नतिजा असल आउन सक्छ। उदाहरणमा, यदि इमान्दारसाथ चलियो भने कसैले पनि समात्छ भन्ने चिन्ता गर्नुपर्दैन न त कुनै ढाकछोप गर्नुपर्छ कि भनेर फिक्रि गर्नुपर्छ। यसले गर्दा इमान्दार हुनु व्यक्तिको अत्यन्त मूल्यवान स्वभाव हो। विशेष गरेर कठिन परिस्थितिमा सजिलैसँग बेइमान हुन मानिस लोभिन सक्छ। कतिपय समयमा त यो मौकाको फाइदा हो भनेर सत्यवादी हुन मानिसलाई बिर्साइदिएको हुन्छ।

यस अध्यायमा इमान्दारको आत्मिक पक्षलाई लिएर अध्ययन गर्नेछौँ। दशांश भनेको के हो र कुनै पनि मानिस परमेश्वरलाई विश्वास गर्छु भनेर दावी गर्छ भने उहाँले उसलाई दिएको भौतिक आशिषलाई दंशासद्वारा उहाँलाई जस दिनु किन अति महत्त्व छ भनेर यस अध्यायमा हेर्नेछौँ। इमान्दार सञ्चितक (सञ्चयकर्ता) वा परमेश्वरको भण्डारेको प्रमुख गुण वा चरित्र दशांश दिने वा नदिनेबाट झल्काउँछ।