---
title:  'इमान्दारीपू्र्वक कमाइएको धनबाट दिएको दशांश: परमेश्वरको लागि पवित्र'
date:   14/02/2018
---

दशांश दिने बारेमा हामी प्रायजसो चर्चा गर्छौँ। तर उहाँको आफ्नै सम्पत्तिलाई उहाँलाई कसरी फिर्ता गर्ने?

`दशांशको बारेमा दुई महत्त्वपूर्ण कुराहरू लेबी २७:३०मा उल्लेख गरिएको छ। ती के हुन्? हेर्नुहोस्: "30 “ ‘रूखहरूका फल वा जमिनका बीउको होस्, भूमिका उब्जनीको दशांश परमप्रभुकै हो, र ती परमप्रभुको निम्ति पवित्र हुन्।"`

"दशांश परमेश्वरको हो, त्यसकारण त्यो पवित्र छ। हामीले भाकल गरेर वा समर्पण गरेर दिएकोले त्यो दशांश पवित्र भएको होइन। त्यसको स्वभावैले पवित्र छ किनकि यो परमेश्वर स्वयं आफै को हो। यो दशांशमा कसैको अधिकार छैन केवल परमेश्वरको मात्र। कसैले त्यो परमेश्वरको हो भनेर अर्पण गर्न सक्छ, किनभने दशांश कहिल्यै पनि कुनै व्यक्तिको व्यक्तिगत सम्पत्ति होइन।"-आन्जल मान्युयल रोड्रिगे, स्टुवार्डशिप रूटस् (सिलभर स्प्रिङ्ग, मेरिल्याण्ड: स्टुवार्डशिप डिपार्टमेन्ट, १९९४) पृ. ५२बाट रूपान्तरित।

दशांशलाई हामीले पवित्र बनाउन सक्दैनौँ। यो परमेश्वर आफैले खटाउनुभएको हो। त्यसलाई कसरी चलाउने भन्ने अधिकार केवल परमेश्वरसँग मात्र छ। परमेश्वरको भण्डारे वा सञ्चिता (हिफाजत)गर्ने भएको हैशियतले उहाँको के हो त्यो उहाँलाई नै हामी फिर्ता दिन्छौँ। कुनै विशेष कामको निम्ति दशांश अर्पण गरिएको हो। अरू कुनै काममा प्रयोग गर्दा त्यो बेइमान ठहर्छ। पवित्र दशांश दिने चलन कहिल्यै पनि तोड्नु हुन्न।

`पावलले हिब्रू ७:१-१०मा अब्राहमले परमेश्वरको मूल पुरोहित मेल्किसेदेकलाई दशांश दिएको उल्लेख गरेका छन्। त्यसमा दशांशको गहिरो अर्थ के लुकिएको छ? यथार्थमा अब्रहामले कसलाई दशांश दिएको हो? हेर्नुहोस्: "1 यिनै मल्कीसेदेक शालेमका राजा र सर्वोच्च परमेश्वरका पूजाहारी थिए। राजाहरूलाई परास्त गरेर फर्कंदा यिनले अब्राहामलाई भेटे, र तिनलाई आशीर्वाद दिए। 2 यिनैलाई अब्राहामले सबै थोकको दशांश छुट्ट्याइदिए। यिनको नाउँको अर्थअनुसार यिनी पहिले धार्मिकताका राजा र त्यसपछि चाहिँ शालेमका राजा हुन्, अर्थात् शान्तिका राजा। 3 विनापिता, विनामाता, विनावंशावली, जीवनको आदि र अन्त्य नभएका, तर परमेश्वरका पुत्र स्वरूप, यिनी सदाकाल पूजाहारी भइरहन्छन्। 4 अब विचार गर त, यिनी कस्ता महान् पुरुष थिए, जसलाई अब्राहाम कुलपिताले पनि विजयमा हासिल गरेका थोकहरूको दशांश दिए? 5 पूजाहारी पदमा नियुक्त भएका लेवी वंशका मानिसहरूले आफ्नै दाजुभाइहरूबाट दशांश लिने आज्ञा व्यवस्थाबमोजिम पाएका थिए, यद्यपि तिनीहरू पनि अब्राहामकै सन्तान थिए। 6 तर लेवीका वंशावलीमा नपर्ने यिनै मानिसले अब्राहामबाट दशांश लिएका हुन्, र प्रतिज्ञाहरू पाउनेलाई नै यिनले आशीर्वाद दिएका हुन्। 7 यसमा विवाद गर्ने केही कुरै छैन, कि सानाले ठूलाबाट आशीर्वाद पाउँछ। 8 एकातिर मरणशील मानिसहरूले दशांश लिन्छन्, अर्कोतिर सदाकाल जीवित रहन्छन् भनी घोषणा गरिएका उनै एक जनाले सो लिन्छन्। 9 कसैले यो पनि भन्न सक्छ, कि दशांश पाउने लेवीले पनि अब्राहामद्वारा नै दशांश दिए। 10 किनभने मल्कीसेदेकले अब्राहामलाई भेट्दा लेवी आफ्ना पिताको शरीरभित्रै थिए।"  `

जसरी शाबथ पवित्र छ त्यसरी नै दशांश पवित्र छ। पवित्रको अर्थ पवित्र अर्थात् शुद्ध कामको निम्ति छुट्याइएको बस्तु हो। त्यस मामिलामा शाबथ र दशांश एक आपसमा जोडिएको छ। हप्ताको सातौँ दिन हामी पवित्र भनेर अलग राख्छौँ। दशांश पनि परमेश्वरको निजि पवित्र सम्पत्ति भएकोले त्यसलाई अलग राख्छौँ।

"परमेश्वरले हप्ताको सातौँ दिनलाई पवित्र बनाउनुभएको छ। समयको विशेष भाग धार्मिक आराधनाको निम्ति प्रयोग गर्न परमेश्वरले छुट्याउनुभएको हो। त्यो पवित्र दिन जुन सृष्टिको सुरूमा सृष्टिकर्ताले पवित्र गरेर अलग गर्नुभएको छ त्यो अहिले पनि जारि नै छ। 

"त्यसरी नै हामीले कमाएको दशांश परमेश्वरको निम्ति पवित्र छ। जसरी शाबथलाई नयाँ करारलाई संशोधन गरिएको छैन त्यसरी नै दशांशलाई पनि संशोधन गरिएको छैन। दुवैको बैधानितालाई मानिसहरूले स्वत मानिआएका थिए। तिनीहरूको गहिरो आत्मिक अर्थ तिनीहरूबाटै व्याख्या गरिएको हुन्छ... परमेश्वरले आरक्षित गर्नुभएको उहाँको समयलाई हामीले गम्भिर भएर त्यसलाई मान्छौँ। त्यसरी नै उहाँले दावी गर्नुभएको हामीबाट आयआर्जन गरेको बस्तुबाट दिइने थोकलाई हामीले उहाँलाई नफर्काऔँ त?"-एलेन जी ह्वाइट, काउन्सिल अन स्टुवार्डशिप, पृ. ६६बाट रूपान्तरित।

`तपाईँले दिने दशांश पवित्र हो भनेर तपाईँको दिमागमा महसुस गराउन र जगाइ राख्न तपाईँले के गर्नुपर्छ?`