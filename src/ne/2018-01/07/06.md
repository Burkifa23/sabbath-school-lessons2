---
title:  पुनर्जागरण, सुधार र दशांश दिने प्रक्रिया
date:   15/02/2018
---

यहूदा कुलको निम्ति राजा हिजकियाको लामो शासनकाल स्वर्ण युग जस्तो भएको मानिएको छ। राजा दाउद र सोलोमनको शासनकालपछि इस्राएलीहरूले परमेश्वरको ठूलो आशिष त्यसरी पाएका थिएनन्। २ इतिहास २९-३१ अध्यायसम्म हिजियाको शासनमा इस्राएलीहरूमा ठूलो पुनर्जागरण र सुधार आएको लेखा राखिएको छ। त्यसको मूल कारण हो: "उनले जे गरे त्यो परमेश्वरको आँखामा ठीक गरेका थिए" (२ इतिहास २९:२ रूपान्तरित)। भनिएको छ, "परमेश्वरको घरलाई व्यवस्थित ढङ्गले व्यवस्थापन गरिएको थियो" (२ राजा २९:३५ रुपान्तरित)। निस्तार चाड पुन पालन गरिएको थियो (२ इतिहास ३०:५)। यरुशलेममा ठूलो हर्ष र उल्लास छाएको थियो (२ इतिहस ३०:२६ रूपान्तरित)। विधर्मी अर्थात् मूर्तिपूजकहरूले स्थापना गरेका मूर्तिहरू, नरबली दिने जस्ता बेदीहरू र पहाडको टुप्पोमा वा अल्गो अल्गो ठाउँहरूमा विभिन्न देवतालाई पूजा गर्ने स्थलहरूलाई भत्काइएको थियो (२ इतिहास ३१:१)। अचानक हृदयमा इस्राएलीहरूको हृदयमा पुनर्जागरण छाएको थियो र आफ्ना नराम्रा चलनहरूलाई सुधार गरेर आफ्ना जीवनहरूलाई परिवर्तन गरेका थिए। त्यसको फलस्वरुप दशांश र भेटीहरू थु्प्रै उठाउन पुगेका थिए (२ इतिहास ३१:४,५, १२ रूपान्तरित)।

`अगमवक्ता नेहमियाको कदम पुनर्जागरण, सुधार र दशांशको अर्को उदाहरण भएको हामी पाउँछौँ। नेहमिया ९:१-३मा हृदयमा आएको पुनर्जागरण यसरी लेखिएको छ तर त्यसको अर्थ के हो? हेर्नुहोस्: "1 त्यही महिनाको चौबीसौँ दिनमा इस्राएलीहरू भाङ्ग्रा लगाई आ-आफ्नो शिरमा धूलो हालेर उपवासको निम्ति भेला भए। 2 इस्राएली वंशकाहरूले सबै विदेशीहरूबाट आफूलाई अलग गरेका थिए। तिनीहरू खड़ा भई आफ्ना पाप र आफ्ना पुर्खाहरूको अधर्म स्वीकार गरे। 3 तिनीहरू आ-आफ्नो स्थानमा खड़ा भए र पहिलो एक पहरचाहिँ परमप्रभु तिनीहरूका परमेश्वरका व्यवस्थाको पुस्तक पढ़े। अनि तिनीहरूले अर्को एक पहरचाहिँ आ-आफ्ना पापको स्वीकार गर्दै परमप्रभु आफ्ना परमेश्वरको आराधना गर्दैरहे।" नेहमिया १३:४मा नेहमियाले परमेश्वरको घरमा सुधार ल्याएका थिए र त्यसको फलस्वरुप तिनीहरूले के ल्याएका थिए भनेर नेहमिया १३:१२ले बताउँछ? हेर्नुहोस् नेहमिया पूरै १३ अध्याय "1 त्यस दिन जनताको सामुन्ने मोशाको पुस्तक पढ़ेको बेलामा यस्तो कुरा लेखिएको भेट्टाइयो, कि कुनै पनि अम्मोनी अथवा मोआबी परमेश्वरको सभामा कहिल्यै पस्न पाउनेछैन। 2 किनभने उनीहरू रोटी र पानी लिएर इस्राएलीहरूसित भेट गर्न आएनन्, तर तिनीहरूलाई सराप दिन बालामलाई ज्यालामा बोलाएका थिए। तापनि हाम्रा परमेश्वरले त्यस सरापलाई आशिष्मा परिवर्तन गरिदिनुभएको थियो। 3 मानिसहरूले त्यो व्यवस्था सुनेर सबै पराई वंशका सन्तानलाई इस्राएलबाट अलग गराए। 4 यो हुनुभन्दा पहिले नै पूजाहारी एल्यासीब हाम्रा परमेश्वरका भवनको भण्डारका अधिकारी नियुक्त भएका थिए। तिनको तोबियासँग घनिष्ठ सम्बन्ध थियो। 5 तिनले उनलाई पहिले अन्नबलि, धूपहरू, मन्दिरका भाँड़ाहरू अनि लेवीहरू, गवैयाहरू र द्वारपालहरूका निम्ति तोकिएका अन्नको दशौँ अंश, नयाँ दाखमद्य र तेल तथा पूजाहारीहरूका निम्ति दान राख्ने एउटा ठूलो कोठा दिएका थिए। 6 तर यी सबै भइरहेको बेला मचाहिँ यरूशलेममा थिइनँ, किनभने बेबिलोनका राजा अर्तासास्तको बत्तीसौँ वर्षमा म राजाकहाँ फर्केको थिएँ। केही समयपछि यरूशलेममा फर्किजानलाई मैले उहाँको अनुमति मागें, 7 र यरूशलेममा फकेंर्। त्यसपछि तोबियाको निम्ति परमप्रभुको भवनका चोकहरूमा एउटा कोठा दिएर एल्यासीबले गरेको खराब कुरो मैले थाहा पाएँ। 8 म साह्रै अप्रसन्न भएँ। मैले त्यस कोठाबाट तोबियाका सबै सामानहरू फालिदिएँ। 9 ती कोठाहरूलाई शुद्ध गरेर परमप्रभुको भवनका भाँड़ाहरू, अन्नबलि र धूपहरूसमेत तिनमा फेरि राख्न मैले आदेश दिएँ। 10 लेवीहरूले आफ्ना भागहरू पाएका रहेनछन् भन्ने कुरा पनि मैले थाहा पाएँ। यसैले मन्दिरका सेवाको जिम्मा लिने लेवीहरू र गवैयाहरू सबै आ-आफ्ना गाउँहरूमा फर्केछन् भन्ने पनि मैले सुनें। 11 यसैकारण मैले अधिकारीहरूलाई हप्काएर प्रश्न गरें, “परमेश्वरका भवनको किन अवहेलना भएको छ?” अनि मैले ती मानिसहरूलाई बोलाएर फेरि तिनीहरूकै स्थानमा नियुक्त गरें। 12 त्यसपछि सबै यहूदाले अन्नका आफ्ना दशौँ अंश, नयाँ दाखमद्य र तेल भण्डारमा ल्याए। 13 मैले पूजाहारी शेलेम्याह, शास्त्री सादोक र पदायाह नाउँ गरेका एक जना लेवीलाई भण्डारका जिम्मावाल नियुक्त गरें, र जक्कूरका छोरा, मत्तन्याहका नाति हानानलाई तिनीहरूका सहायक नियुक्त गरें। किनभने तिनीहरू विश्वासी मानिसहरू गनिएका थिए। तिनीहरूको कामचाहिँ आफ्ना दाजुभाइहरूका भाग वितरण गर्नु थियो।  14 हे परमेश्वर, यसको निम्ति मेरो सम्झना राख्नुहोस्, र मैले भक्तिसाथ मेरा परमेश्वरका भवनको र त्यसको सेवाको निम्ति गरेको काम नमेटाइदिनुहोस्। 15 त्यस बेला यहूदामा मानिसहरूले शबाथमा कोल पेलिरहेका, र खेतको अन्न जम्मा गरेर दाखमद्य, दाख, नेभारा र सबै किसिमका भारी गधामा राख्दैगरेका मैले देखें। उनीहरूले यी सबै थोक शबाथमा यरूशलेममा ल्याउने गर्थे। त्यसैले त्यस दिनमा खाने कुरा बेचेको विरोधमा मैले तिनीहरूलाई चेताउनी दिएँ। 16 यरूशलेममा बसोबास गर्ने टुरोसका मानिसहरूले पनि माछा र अरू सबै किसिमका व्यापारका मालहरू ल्याएर शबाथमा यहूदाका मानिसहरूलाई यरूशलेममा बेच्दारहेछन्। 17 यहूदाका भारदारहरूलाई हप्काएर मैले भनें, “यस्तो दुष्ट चाल चलेर तिमीहरूले शबाथलाई अपवित्र गर्नुको अर्थ के हो? 18 के तिमीहरूका पुर्खाहरूले पनि ठीक यस्तै काम गरेका हुनाले हाम्रा परमेश्वरले हामी र यस सहरमाथि यो विपत्ति ल्याउनुभएको होइन र? अब तिमीहरूले शबाथलाई अपवित्र पारेर झन् परमप्रभुको क्रोध जगाउँदैछौ।”  19 शबाथका तयारीको निम्ति यरूशलेमका मूल ढोकाहरूमा साँझको छाया परेपछि प्रवेश-द्वारहरू थुन्नू र शबाथ नसिद्धिञ्जेल नखोल्नू भनी मैले आज्ञा गरें। शबाथमा कुनै पनि भारी भित्र लान नपाओस् भनेर मेरा कोही मानिसहरूलाई मूल ढोकाको जिम्मामा नियुक्त गरें। 20 एक-दुई पल्ट व्यापारीहरू र सबै किसिमका सामान ल्याउने पैकारीहरूले यरूशलेमको बाहिर रात बिताए। 21 तर मैले तिनीहरूलाई यसो भनेर चेताउनी दिएँ, “तिमीहरू किन सहरको पर्खालकै सामुन्ने रात बिताउँछौ? यदि तिमीहरूले फेरि यसो गर्यौ भने म तिमीहरूको विरुद्धमा कड़ा कारबाई गर्नेछु।” त्यसपछि तिनीहरू फेरि कहिल्यै शबाथमा आएनन्। 22 अनि शबाथ-दिन पवित्र राख्न भनी मैले ती लेवीहरूलाई तिनीहरूले आफूलाई शुद्ध गरी मूल ढोकामा पहरा दिनू भन्ने आज्ञा गरें। हे मेरा परमेश्वर, यो पनि मेरो निम्ति सम्झना रहोस्, र तपाईंको महान् प्रेममा आफ्नो कृपा ममाथि रहोस्। 23 त्यस बेला पनि कुनै-कुनै यहूदाका मानिसहरूले अश्दोद, अम्मोन र मोआबका स्त्रीहरूलाई विवाह गरेका मैले भेट्टाएँ। 24 तिनीहरूका बालकहरूमध्ये आधा अश्दोदी भाषा बोल्थे अथवा अरू मानिसहरूको भाषा बोल्थे, र तिनीहरू यहूदाको भाषा बोल्न जान्दैनथे। 25 मैले तिनीहरूलाई हप्काएँ र सराप दिएँ। मैले कुनै-कुनै मानिसहरूलाई पिटें र जगल्ट्याएँ। मैले यसो भनेर परमेश्वरको नाउँमा तिनीहरूलाई शपथ खान लाएँ, “तिमीहरू आफ्ना छोरीहरू उनीहरूका छोराहरूसित विवाह गरिदिनेछैनौ, अथवा उनीहरूका कुनै पनि छोरीहरू तिम्रा छोराहरूसित वा तिमीहरू आफै विवाह गर्नेछैनौ। 26 के यस्तै स्त्रीहरूको कारण इस्राएलका राजा सोलोमनले पाप गरेका थिएनन्? समस्त जातिहरूमा तिनीजस्तै अरू कुनै राजा थिएनन्। तिनलाई आफ्ना परमेश्वरले प्रेम गर्नुभएको थियो, र परमेश्वरले तिनलाई सम्पूर्ण इस्राएलमाथि राजा तुल्याउनुभएको थियो। तापनि विदेशी स्त्रीहरूले नै तिनलाई पाप गर्न लाए। 27 अहिले पनि हामीहरूले यो सुन्नुपर्छ कि तिमीहरूले पनि विदेशी स्त्रीहरूलाई विवाह गरी यो घोर अपराध गरेर हाम्रा परमेश्वरसितको विश्वास तिमीहरू तोड्दैछौ?” 28 प्रधान पूजाहारी एल्यासीबका छोरा योयादाको एक जना छोराले होरोनी सन्बलतकी एउटी छोरीलाई विवाह गरेको रहेछ। यसैकारण मैले त्यसलाई मेरो सामुबाट निकालिदिएँ।  29 हे परमेश्वर, तिनीहरूले पूजाहारी पदलाई र पूजाहारीगिरी र लेवीहरूको करारलाई अपवित्र गरेकामा तिनीहरूको सम्झना रहोस्  30 यसरी मैले पूजाहारीहरू र लेवीहरूलाई हरेक विदेशी कुराबाट शुद्ध गरें, र तिनीहरूलाई आ-आफ्नो काममा नियुक्त गरें। 31 ठहरिएको समयमा दाउराको दान ल्याउने र अगौटे फलको निम्ति पनि मैले व्यवस्था मिलाइदिएँ। हे परमेश्वर, तपाईंको निगाहमा मेरो सम्झना रहोस्।"`

"पुनर्जागरण वा पुनर्जीवन र सुधार दुई फरक कुराहरू हुन्। पुनर्जागरणले आत्मिक जीवनमा नयाँ परिवर्तन आएको देखाउँछ। त्यसले दिमाग र हृदयको शक्तिलाई नयाँ गति तथा नयाँ जीवन दिन्छ। आत्मिक मृत्युबाट त्यो पुनर्जीवित भएको प्रमाण हो। सुधार भनेको आफ्नो जीवनलाई सुव्यवस्थित गर्नु हो यो आफूले मानिआएका धारणा, तर्क, विभिन्न वादहरू, आनिबानी र चलनलाई परिवर्तन गर्ने प्रक्रियालाई सुधार भनिन्छ।"-एलेन जी ह्वाइट, क्रिश्चियन सर्भिस्, पृ. ४२बाट रूपान्तरित।

पुनर्जागरण, सुधार वा आफ्नो आचरणमा आमूल परिवर्तन ल्याउनु र दशांशको बीचमा स्वत सम्बन्ध हुन्छ। दशांश नदिइकन केवल पुनर्जागण र सुधार हुनु भनेको मनतातो स्थितिमा रहनु हो वा केही समयमै नव जागरणको जोश सेलाएर जान्छ। परमेश्वरको काममा सक्रिय भएर उहाँको पक्षमा उभिनुभन्दा कतिपय इसाईहरू केवल तमाशामात्र हेरेर बसेका हुन्छन्। सही पुनर्जागरण र सुधारले समर्पणता वा वचनवद्धताको माग गर्दछ। दशांश त्यो वचनवद्धताको एक भाग हो। यदि परमेश्वरलाई दिनुपर्ने कुरालाई हामीले लुकाएर राख्यौँ भने उहाँबाट आशिष पाउन हामीले अपेक्षा गर्न नैतिकताले नदिने कुरो हो।

सही पुनर्जागरण र सुधार चर्चमा हुन्छ, चर्चभन्दा बाहिर होइन (भजन ८५:६)। हामीहरूको जीवनमा पुनर्जागरण हुन परमेश्वरसँग माग्नुपर्छ (भजन ८०:१९) र प्रभुलाई पहिला ग्रहण गरेको बेलामा हामीहरूको जीवन कसरी सुधारिएको थियो  त्यही किसिमको सुधारको निम्ति परमेश्वरसँग चाहना गर्नुपर्छ (प्रकाश २:५ रूपान्तरित)। हामीले के राख्ने र परमेश्वरलाई के फर्काउने त्यस मामिलालाई लिएर हामीमा सुधार हुनै पर्छ।

हामीले जे काम गर्छौँ त्यसले हामीलाई फरक पार्ने होइन तर हामीहरूको दिमाग र मनको निर्णयले यो देखाउँछ कि हामीमा सुधार आएको छ र त्यसमा हामी वचनवद्ध छौँ। त्यसले गर्दा हामीहरूको विश्वास बढ्छ, हामीहरूको आत्मिक दर्शनलाई तिखो पार्छ र हामीहरू इमान्दारपूर्वक चल्न कटिवद्ध हुन्छौँ।