---
title:  परमेश्वरप्रति आस्था वा विश्वासको जीवन
date:   12/02/2018
---

`अब्राहमको विश्वास अर्थात् परमेश्वरमाथिको निष्ठाको वास्तविकता कस्तो रहेछ भनेर उत्पत्ति २२:१-१४ केलाएर पढ्नुहोस्: "१ केही समयपछि परमेश्वरले अब्राहामको ठूलो जाँच गर्नुभयो, र तिनलाई भन्नुभयो, “हे अब्राहाम।” तिनले भने, “म यहीँ छु।”  २ उहाँले भन्नुभयो, “तिम्रो छोरो, अर्थात् तिमीले माया गरेको तिम्रो एउटै छोरो इसहाकलाई लिएर मोरीयाहको देशमा गई मैले तिमीलाई देखाएको डाँड़ामा त्यसलाई होमबलि चढाऊ।”   ३ अब्राहाम बिहानै उठेर गधामा काठी कसे, र आफ्ना कमाराहरूमध्येका दुई जना र छोरो इसहाकलाई साथमा लिए, र होमबलिको निम्ति दाउरा चिरेर परमेश्वरले तिनलाई भन्नुभएको त्यस ठाउँमा हिँड़े। ४ तेस्रो दिन अब्राहामले हेर्दा टाढ़ामा त्यो ठाउँ देखे। ५ तब अब्राहामले आफ्ना कमाराहरूलाई भने, “तिमीहरू यहीँ गधासँग बस। म र यो केटो ऊ परसम्म गएर पूजा गरी तिमीहरूकहाँ फर्केर आउनेछौं।”  ६ अब्राहामले होमबलिको दाउरा उठाएर आफ्नो छोरो इसहाकलाई बोकाए, र आगो र छुरी आफ्नो हातमा लिए। यसरी ती दुवै जना सँगसँगै गए। ७ इसहाकले आफ्ना पिता अब्राहामलाई भने, “बुबा।” तिनले भने, “के हो, छोरा?” `

`त्यसले भन्यो, “यी आगो र दाउरा त छन्, तर होमबलिको थुमाचाहिँ खोइ?”  ८ अब्राहामले भने, “छोरा, परमेश्वरले नै होमबलिको निम्ति थुमा जुटाइदिनुहुनेछ।” अनि ती दुवै सँगसँगै गए। ९ परमेश्वरले तिनलाई भन्नुभएको ठाउँमा पुगेपछि अब्राहामले त्यहाँ एउटा वेदी बनाएर दाउरा तह लाएर राखे। त्यसपछि तिनले आफ्नो छोरो इसहाकलाई बाँधेर वेदीमा दाउरामाथि राखे। १० तब अब्राहामले आफ्नो छोरालाई बलि गर्न छुरी उठाए। ११ तर परमप्रभुका एउटा दूतले स्वर्गबाट तिनलाई हपारेर भने, “ए अब्राहाम, अब्राहाम!” तिनले भने, “म यहीँ छु।”  १२ उनले भने, ‘तिम्रो हात त्यस केटामाथि नउठाऊ, र त्यसलाई केही नगर्नु। अब मैले थाहा पाएँ तिमी परमेश्वरसँग डराउँदोरहेछौ, किनकि तिम्रो छोरो, तिम्रो एकमात्र छोरालाई पनि मबाट तिमीले रोकेर राखेनौ।”  १३ अब्राहामले माथितिर हेरे र एउटा भेड़ा झाड़ीमा सीङ अल्झेर फसेको देखे। अब्राहामले गएर त्यस भेड़ालाई ल्याए, र तिनका छोराको सट्टामा त्यसैलाई होमबलि गरे। १४ यसकारण अब्राहामले त्यस ठाउँको नाउँ “परमप्रभुले जुटाउनुहुन्छ” राखे। “परमप्रभुको डाँड़ामा जुटाइनेछ” भनी आजपर्यन्त भनिन्छ।"  `

विश्वास अर्थात् निष्ठाको जीवन जिन्दगीमा केवल एक पटक मात्र देखाउने प्रक्रिया होइन। केवल एक फेरा सबैको सामु देखाएर हामी बफादारी र निष्ठावान इसाई हौँ र येशूको अनुग्रहले र उहाँको रगतले छोपिएका छौँ भनेर हामीहरूले हामीहरूको विश्वास जोशिलो पाराले देखाउने होइन।

हजारौँ वर्षपछि पनि सारा धर्मका संसारले परमेश्वरको निम्ति आफ्नो छोरो पनि त्याग्न तयार भएको कस्तो विश्वास अब्राहमको हो भनेर अझ पनि छक्क परिनै रहेका छन् (उत्पत्ति २२)। तर अब्राहमलाई विश्वास चाहिएकोले त्यो एक फेरामात्र नाटक गरेर देखाएको होइन। परमेश्वरको वचन चिन्ने खुबी भएर उहाँको वचन पालन गर्न सक्ने क्षमता अब्राहममा थियो र साथै निरन्तररूपमा विश्वासको जीवन पहिला नै बिताएकोले आफ्नो छोरालाई समेत बलि दिन उनी तयार भएका थिए। यदि बिगतको समयमा परमेश्वरलाई विश्वासघात गर्ने उनको बानी भएको भए वा परमेश्वरलाई शङ्का गरेर जीवन बिताएको भए त्यो परीक्षामा उनी कहिल्यै पनि सफल हुने थिएनन्।  उपरोक्त घट्ना पछि पनि त्यस्तो खालको विश्वास भएको अब्राहमले परमेश्वरप्रति आस्थावान तथा निष्ठावान जीवन बिताएका थिए भन्नुमा कुनै प्रश्न छैन।

तर यहाँ के भन्न खोजिएको छ भने विश्वासलाई हृदयमा सञ्चिता (हिफाजत)गरिराख्नु भनेको केवल एक फेरामात्र विश्वासमा अडिग छु भनेर देखाउने काम होइन। निष्ठावान जीवन कि त गहिरो र बलियो भएर बढ्दै जान्छ वा परमेश्वरप्रतिको विश्वासमा ढलफल भएर जिउने मानिस कमजोर र खोक्रो हुँदै जान्छ। त्यो विश्वास छ भनेर दावी गर्ने मानिसले कसरी व्यवहारमा उतार्छ त्यसमा भरपर्छ।

`साँच्चिकै भनौँ भने पावलले हामीहरूको विश्वासको स्रोत को हो र कसरी त्यो विश्वासमा हामी रहि रहने भनेर हिब्रू १२:२मा हामीलाई स्पष्टरूपमा बताएका छन्। हेर्नुहोस्: "हाम्रा विश्वास सुरु गर्नुहुने र पूरा गर्नुहुने येशूलाई हेरौं, जसले उहाँको सामुन्ने राखिदिएका आनन्दको निम्ति अपमानलाई केहीजस्तो नठानी क्रूसको कष्ट भोग्नुभयो, र परमेश्वरको सिंहासनको दाहिनेपट्टि विराजमान हुनुहुन्छ।"`

यदि विश्वासलाई हामीहरूले सञ्चिता (हिफाजत)नै गरिराख्न चाहन्छौँ भने हामीहरूको विश्वासलाई सुरू गर्ने र अन्त गर्ने येशूमा हामीहरूको नजर राखिराख्नुपर्छ। सबै खालका बेइज्जत सहेर उहाँले खुशी साथ क्रुसका निष्ठुर यातना भोग्नुभएको थियो। उहाँ अहिले परमेश्वरको सिँहासनमा उहाँको दाहिने बाहुलीतर्फ बसिरहनुभएको छ (हिब्रू १२:२)। हामीहरूको विश्वासको अन्त गर्ने वा सिध्याउने भनेर नयाँ करारमा केवल एक पल्टमात्र यहाँ उल्लेख गरिएको छ र यसलाई हामीहरूको विश्वासलाई सिद्ध बनाउने भनेर पनि अनुवाद गर्न सकिन्छ। त्यसको अर्थ हामीहरूको विश्वासलाई परिपक्व र पूर्ण बनाउने येशूको चाहना हो भनेर हामीले सोच्नुपर्छ (हिब्रू ६:१,२)। त्यसकारण विश्वास वा विश्वासको जीवन भनेको प्रभावकारी र गतिशील जीवन हो। यो प्रगतिशील जीवन पनि हो किनभने विश्वास बढ्दै जान्छ, यो परिपक्व हुन्छ र वृद्धि हुँदै जान्छ।

`समय बित्दै जाँदा तपाईँको विश्वास कसरी बढ्दै गएको छ र परिपक्व हुँदैछ? वा भएको छै न कि?`