---
title:  कथा
date:   16/02/2018
---

#### बासी खाना खान्न

_बेलिज, सेडी मकेन्जी, ६३_

बेलिजमा सुसमाचार कार्यक्रममा सरिक भएपछि आफू बप्तिस्मा लिन तयार भएकोले आफ्नो श्रीमानले के भन्ला भनेर सेडीले चिन्ता गरेकी थिइन्। उनी प्रत्येक रात सुसमाचार कार्यक्रममा सरिक भएकी थिइन् तर उनको श्रीमान मार्कसले उक्त कार्यक्रममा जान अस्वीकार गरेका थिए। उनलाई थाहा थियो कि उनको श्रीमानले उनको बप्तिस्मा लिने निर्णयलाई उनले मान्दैनन् किनकि यदि सेभेन्थ­डे एडभेन्टिस्ट चर्चमा उनले बप्तिस्मा लिइन् भने उनी श्रीमानसँग नाचगानमा भाग लिन सक्दैन, जाँडरक्सी पिउन सक्दैन र पार्टीहरूमा गएर रमाइलो गर्न सक्दैन। सेडीले आफू बप्तिस्मा लिने दुई दिन अघिसम्म आफू बप्तिस्मा लिने खबर श्रीमानलाई भनेकी थिइन।  जब जब आफू बप्तिस्मा लिने कुरा गर्न चाहेकी थिइन् तब  तब उनको श्रीमान हात फैलाएर ओछ्यानमा पल्टदथे। अनि सेडीले ती हातहरूमा आफ्नो शीर राख्नुपर्दथ्यो। तब एक रात जब आफ्नो श्रीमानको मुख उज्यालो भएको उनले देखिन् तब आफ्नो कुरा राख्न सजिलो भएको थानिन्। मधुरो स्वरले उनले भनिन् ×आउने साबथमा म बप्तिस्मा लिँदैछु।" मार्कस तुरन्त आफ्नो हात सेडीको शिरबाट निकालेर रिसले कडकिन थाले, ×यदि तिमीले एडभेन्टिस्ट चर्चमा बप्तिस्मा लियौ भने म तिमीलाई छोड्छु।" केही बेर उनी रिसले चर्को चर्को स्वरले कराउँदै सेडीलाई गाली गर्न थाले। एक छिन उनले सुनेर जवाफ दिइन्, ×ठीकै छ यदि तपाईँले मलाई छोड्नुहुन्छ भने परमेश्वरले तपाईँबिना मेरो जीवनलाई सम्हाल्नुहुनेछ।" मार्कसलाई अरू केही नभनिकन सुतिन्।

अर्को दिन एडभेन्टिस्ट श्रीमतीले गर्दा आफू कतिको दु:ख पाउँछु भनेर मार्कस गनगनाउन थाले। ×शनिबार बासी खाना म खान चाहन्न। शुक्रबार पकाएको खाना म खान चाहन्न" उनले भने। ×यदि तपाईँ बासी खाना खान चाहनुहुन्न भने बासी नहुने खाना तपाईँको निम्ति पकाउनेछु, सेडीले भनिन्। ×यदि तिमीले बप्तिस्मा लियौ भने तिमी बेस्सरी चुट्छु" उनले झोक्किएर भने। सेडी डराइन् र सुमाचार प्रचार गर्ने कार्यक्रममा मानिसहरूलाई उनको निम्ति प्रार्थना गर्न अनुरोध गरिन्। आफ्नो सुरक्षाको निम्ति पनि परमेश्वरसँग सहायता मागिन्।

जब साबथमा बप्तिस्मा लिएर सेडी घर फर्किन् मार्कुस घरमा थिएन। जब श्रीमान घरमा आए तब उनको मुटु थरथर काम्यो। श्रीमानले उनलाई पिट्नेछन् भनेर उनको मनमा निश्चय भएको थियो। तर त्यसको सट्टा उनले सेडीलाई अङ्गालो मारेर भने, ×अब तिमी नयाँ स्त्री भयौ। तर जबसम्म जिउँछु तबसम्म म एडभेन्टिस्ट चर्चमा कहिल्यै पनि जान्न" आफ्नो अठोट प्रकट गर्दै उनले भने। ×यो त तपाईँको निर्णय हो। परमेश्वरले सबैलाई चुन्न स्वतन्त्रता दिनुहुन्छ। तर पछि तपाईँलाई केही भयो भने मलाई दोष नदिनुहोस्। मैले तपाईँलाई कुन बाटो हिँड्नुपर्छ सो देखाइदिएकी छु" सेडीले जवाफ दिइन्। बप्तिस्मा पछि तिनीहरूको दिन सधैँ झैँ ठीकै थियो तर साबथमा खाना नपाएकोमा मार्कसले गुनासोचाहीँ गर्यो। शनिबार सेडीले ताजा खान पकाउन भन्ने उनी चाहन्थे र उनको कुरा नमानेकोले उनी रिसाए। उनको निम्ति पकाएको खाना खान अस्वीकार गरे बरू एडभेन्टिस्ट चर्चको नजिक भएको भट्टीमा उनी खान गए। उनले त्यहाँ रक्सी पनि पिए र जब सेडी चर्चबाट आइन् तब उनी रक्सीको सुरमा अङ्गालो मार्दै घर फर्के।

आफ्नो श्रीमानलाई परमेश्वरको मायाले छुन सकोस भनेर सेडीले प्रार्थना गरिन्। प्रत्येक शुक्रबार उनको निम्ति राम्रो लुगाहरू स्त्रि गर्न थालिन् ताकि उनी पनि चर्चमा जाउन्। अर्को शनिबार सादीले मार्कसलाई चर्च जान अनुरोध गरिन् तर मार्कस चर्च जानुको सट्टा सिनेमा हेर्न गए र भट्टीमा गए। साँझमा उनी घर फर्केको लगत्तै ठूलो भूकम्प गयो। उनी भुईँमा डग्रङ्ग लडे। ×हे प्रभु मलाई बचाउनुहोस्। मलाई फेरि अर्को मौका दिनुहोस्" उनी चिच्याए। ×जसरी भुकम्प कहिले आउँछ कसैलाई थाहा हुँदैन त्यसरी नै येशू कहिले आउनुहुन्छ त्यो हामीलाई थाहा छैन। तर तपाईँ तयार हुनुभएन भने के गर्ने?" सेडीले भनिन्। सधैँको निम्ति घर हल्लेको जस्तो उनलाई लाग्यो र उनी कराउन थाले। उनी रोएको ढोकाबाट एक जना छिमेकीले देखे। जब भूकम्प रोकियो तब उनले भने, ×भूकम्प गएकोले म चर्चमा आएँ भनेर म कसैलाई देखाउन चाहन्न।" ×अरूले के भन्छ त्यसमा चिन्ता नगर्नुहोस्। मानिसहरूले के भन्ला भनेर डराउने धेरै मानिसहरू स्वर्गमा हुँदैन।" सेडीले भनिन्। अनि उनी पनि अर्को साबथ सेडीसँगै चर्चमा गए। 

केही समयपछि उनको गाउँमा सुसमाचार प्रचारको कार्यक्रम भएको थियो र सेडीले आफ्नो श्रीमानलाई उक्त कार्यक्रममा आउन निम्तो दिइन्। तर पहिलो दिन उनी रक्सी खाएर माते। दोस्रो दिन पनि उनको व्यवहार त्यस्तै थियो। तेस्रो दिनमा सेडीले मार्कसलाई भनिन् ×मलाई भन्दा तपाईँले तपाईँको साथीहरूलाई धेरै मनपराउनुहुंदो रहेछ। यदि त्यही तपाईँलाई मनपर्छ भने तिनीहरूसँगै बस्नुहोस्।" उनको कुरा सुनेर उनी झस्के। पछि उनी पनि सुसमाचार कार्यक्रममा भाग लिन थाले र जब प्रचारकले आफ्नो हृदय येशूलाई दिन चाहनुहुन्छ भने अगाडि आउनुहोस् भनेर बोलाउँदा मार्कस पनि गए। आफ्नो श्रीमानले बप्तिस्मा लिनेछन् भन्ने कुरा उनलाई आशा लाग्न थालेको थियो। ×जब उनले बप्तिस्मा लिए तब म रोएँ। यस्तो होला भनेर मैले सोचेको पनि थिइन" सेडीले भनिन्। पछि गएर सेडी र मार्कस बेलिज चर्चको अत्यन्त विश्वासिलो र सक्रिय चर्चको अगुवा भए। ६३ वर्षकी सादीले छपल्ट भन्दा पनि बेसी सुसमाचार कार्यक्रमको आयोजना गरिन् जसले गर्दा ५० जना भन्दा बेसिले बप्तिस्मा लिए। उनी र मार्कसको प्रभावले सयौँ मानिसहरू चर्चमा आए। अबको भेटीले बेलिजमा नियमित रूपमा सुसमाचार प्रचार गर्ने थलो बनाउन सहयोग मिल्नेछ। त्यसको लागि तपाईँहरूलाई धेरै धन्यवाद।

**बेलिजको बारेमा थप जानकारी**: आधा भन्दा बेसि बेलिजका मानिसहरू दुई भाषा  बोल्छन् र धेरैले त्यो भन्दा बेसि भाषाहरू बोल्छन्। पेट्रोल र कृषिका उत्पादनहरूद्वारा त्यो देशको आर्थिक अवस्था चलिरहेको छ। चिनी र केराहरू निर्यात गर्दछन्। पर्यटकहरू पनि धेरै आउँदैछन्।