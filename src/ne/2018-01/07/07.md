---
title:  थप जानकारी
date:   16/02/2018
---

मानिसहरूसँग गर्नुभएको करार वा सम्झौताहरूको सुरू परमेश्वरले नै गर्नुभएको थियो। ती करारहरूतिर परमेश्वरका जनहरूलाई आकर्षित गराउन ती करारहरूले नै अग्रणी भूमिका खेलेको थियो (हिब्रू ८:१०)। परमेश्वरले करारद्वारा गर्नुभएको प्रतिज्ञाहरूले उहाँको अनुग्रह, प्रेम र हामीलाई उद्धार गर्ने उहाँको चाहनाको प्रतिनिधित्व गर्दछ।

परमेश्वरसँग बाँधिएको  करारमा धेरै कुराहरू समावेश भएको हुन्छ: परमेश्वर, उहाँको करारलाई उपभोग गर्ने व्यक्ति, करारका शर्तहरू, परमेश्वर र मानिसहरूको बीचमा हुने प्रतिवद्धता, यदि करार पालन गरिएन भने त्यसको नतिजा, र करार पालन गरे हुने फाइदा वा करारको नियत। मलाकी ३:९,१०मा उल्लेख गरिएको दशांश दिने अवधारणामा ती सबै तत्वहरू समावेश भएका छन्। ती पदहरूमा परमेश्वर र सञ्चिता (हिफाजत)गर्नेको बीचमा दशांशद्वारा विशेष करार बाँधिन पुगेको देखाउँदछ। जब हामी त्यस करारमा पस्दछौँ तब त्यसबाट प्रतक्ष्यरूपमा भौतिक फाइदाको उपभोग गर्न पुग्दछौँ, त्यतिमात्र नभएर पापी हृदय परिवर्तन भएर कस्तो असल बन्न पुगेको रहेछ भन्ने प्रमाण पनि देख्न सक्छौँ। 

×स्वार्थी र कञ्जुस हृदयले गर्दा परमेश्वरको जे हो सो दिन रोकिराखेको हुन्छ। मानिसहरूसँग परमेश्वरले बिशेष करार बाँध्नुभएको थियो। ख्रीष्टको राज्यको आगमनको बारेमा सुसमाचार सुनाउन चाहिने आर्थिक भाग परमेश्वरले छुट्याउनुभएको छ। यदि त्यस कामको निम्ति छुट्याइएको भाग कसैले नियमितरूपमा दिए उसलाई परमेश्वरले प्रसस्तमात्रामा आशिष दिनुहुनेछ। उहाँले यसरी आशिष दिनुहुनेछ कि त्यस मानिसको राख्ने ठाउँ पनि हुनेछैन। तर यदि मानिसले जानाजानी परमेश्वरलाई दिनुपर्ने कुरालाई आफूमै राख्यो भने उहाँले स्पष्टरूमा भन्नुभएको छ, ×तिमीहरू श्रापले श्रापित छौ।"­एलेन जी ह्वाइट, काउन्सिल अभ स्टुवार्डशिप, पृ. ७७बाट रूपान्तरित।

येशूलाई विश्वास गर्छौँ भनेर मुखले भन्न त सजिलो होला तर उहाँसँग सम्झौता वा करार बाँधेर जियौँ भने त्यसमा जिम्मेवारीहरू पनि हामीले बोक्नुपर्ने हुन्छ। परमेश्वरले हामीसँग गर्नुभएको करार रमाइलोसँग उपभोग त गर्छौँ तर प्रायजसो उहाँले दिनुभएको निर्देशन र जिम्मेवारीहरूलाई पालन गर्न हामीलाई नरमाइलो लागेको हुनसक्छ। तैपनि करार भनेको दुई समूहको बीचमा मिलेर बाँधिएको सम्झौता हो, र दशांश दिने जिम्मेवारी त्यस करारको एक भाग हो।

**चिन्तन मनन:**

`अ. 	हामी परमेश्वरलाई विश्वास गर्छौँ भनेर त भन्छौँ तर हामीहरूको विश्वासलाई प्रमाणित गर्ने दशांशलाई परमेश्वरलाई नै फर्काउने चलन विश्वासको एक प्रमुख भाग किन हुनगएको हो?`

`आ. 	×मसँग दशांश दिने क्षमता नै छैन" भन्ने मानिसलाई तपाईँले कसरी सम्झाउनुहुन्छ? पैसा त कमाउँछ तर परमेश्वरलाई  दिन्छु भनेर बप्तिस्मा लिएको बेलामा बाँधेको बाचालाई पालन गर्न परिस्थितिले गर्दा असमर्थ मानिसलाई तपाईँले कसरी बुझाउन खोज्नुहुन्छ?`

`इ. 	दशांशमा कुनै मानिसको अधिकार छैन तर केवल परमेश्वरको मात्र हो किनभने यो पवित्र छ भन्ने विश्वासीहरूलाई महसुस गराउन तपाईँ के गर्न सक्नुहुन्छ? तपाईँसँग त्यसको निम्ति के तर्कहरू  छन्? त्यो पवित्र भएकै कारणले त्यसलाई परमेश्वरलाई नै फर्काउँदा तपाईँको जीवनलाई यसले कसरी प्रभावित पार्न सक्छ?`