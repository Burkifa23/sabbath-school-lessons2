---
title:  विश्वासको व्यक्तिगत घोषणापत्र
date:   13/02/2018
---

अगाडिको बुँदामा हामीले हेर्यौँ कि विश्वास भनेको जोशिलो अनुभव हो तर एकै चोटि बढ्ने नभएर विस्तारै बढ्छ र परिपक्व हुँदै जान्छ। हामीहरूको विश्वासलाई  परिपक्व बनाउन र पूर्णता दिन परमेश्वरले रच्नुभएको उपायहरूमा दशांश पनि एक हो। यदि ठीक किसिमले सोचियो भने परमेश्वरलाई फर्काउने दशांश चलन परम्परावादी वा रीतिरिवाजमा पर्दैन। दशांश दिनु भनेको हामीहरूले परमेश्वरलाई खुशी पार्न र स्वर्ग जाने बाटो हामीले तयार गरिरहेका होइनौँ। जब हामी दशांश दिन्छौँ तब हामीले परमेश्वरमाथि पूरा आशा र भरोसा छ भनेर व्यक्तिगत घोषणापत्र जारि गरिरहेका हुन्छौँ। दशांश दिँदा हामीले हामीहरूको विश्वास कतिको बलियो भएर चलिरहेको छ भनेर खुलारूपमा व्यक्तिगत अनुभव व्यक्त गरिरहेका हुन्छौँ। जसले पनि परमेश्वरलाई विश्वास गर्छु भनेर दावी गर्न सक्छ। येशूलाई पनि विश्वास गर्छु भनेर मानिसहरूले स्वीकार्न सक्छन्। हामीहरूको आत्मिक जीवन केवल बिश्वासमात्र गरेर पुग्छ भने शैतानका दूतहरू वा राक्षसहरूले पनि परमेश्वरलाई विश्वास गर्छन् भनेर याकूबले भन्दछन् (याकूब २:१९)। तर हामीहरूले मेहनत गरेर कमाएको धनबाट दश प्रतिशत परमेश्वरको हो परमेश्वरलाई नै सुम्पिनुपर्छ भनेर व्यवहारमा उतारेर चल्नु भनेको विश्वासको काम हो।

`दशांश दिन रोक्नुहुन्न भनेर येशूले लूका ११:४२मा हामीलाई आभास् दिनुभएको छ। व्यवस्था पालन गर्नुपर्ने कर्तव्यहरूमा दशांश पनि एक हो भनेर कसरी त्यसलाई व्यवस्थासँग जोडिएको छ? हेर्नुहोस्: " “तर तिमी फरिसीहरूलाई धिक्कार! किनकि तिमीहरू पुदीना, आरूद र हरेक जडीबुटीको दशांश दिन्छौ, तर न्याय र परमेश्वरका प्रेमको उपेक्षा गर्दछौ। तर अरू कामको पनि उपेक्षा नगरी यी काम पनि तिमीहरूले गर्नुपर्नेथियो।"`

परमेश्वरमा भर परेको देखाउन र येशू हामीहरूको मुक्तिदाता हुनुहुन्छ भन्ने प्रतिवद्धता नम्र भएर जनाएका छौँ भनेर दशांशबाट व्यक्त गर्दछौँ। हामीहरूलाई आशिष दिइएको छ भनेर दशांशद्वारा स्वीकार्छौँ। अरू प्रतिज्ञाहरू र प्रत्येक आत्मिक आशिष येशूबाट नै आएको हो भनेर (एफिसी १:३) दशांशभेटीद्वारा हामी जनाउँछौँ।

`जब परमेश्वरले याकूबलाई आशिष दिने प्रतिज्ञा गर्नुभएको थियो तब त्यसको जवाफमा उनले के वाचा गरेका थिए? हेर्नुहोस् उत्पत्ति २८:१४-२२ "10 बेर्शेबा छोड़ेर याकूब हारानतिर लागे। 11 कुनै एउटा ठाउँमा पुगेपछि सूर्य अस्ताएको हुनाले तिनी त्यस रात त्यहीँ वास बसे। त्यस ठाउँका ढुङ्गाहरूबाट एउटा लिएर तिनले आफ्नो सिरान बनाएर सुत्नलाई त्यहीँ पल्टे। 12 तिनले यस्तो सपना देखे: जमिनमा खड़ा गरिएको एउटा भर्याङ रहेछ, र त्यसको टुप्पाचाहिँ आकाशसम्मै पुगेको रहेछ र परमेश्वरका दूतहरू त्यसमा उक्लने र ओर्लने गर्दारहेछन्। 13 परमप्रभु त्यसमाथि उभिनुभयो, र याकूबलाई भन्नुभयो, “म परमप्रभु, तिाम्रो पिता अब्राहामका परमेश्वर र इसहाकका परमेश्वर हुँ। जुन भूमिमा तिमी ढल्किरहेको छौ त्यो म तिमीलाई र तिम्रा सन्तानहरूलाई दिनेछु। 14 तिम्रा सन्तान पृथ्वीको धूलोसरह हुनेछन्। पूर्व, पश्चिम, उत्तर र दक्षिणतिर फैलिएर तिमी जानेछौ। तिमी र तिम्रा सन्तानहरूद्वारा नै पृथ्वीका सबै मानिसहरू आशीर्वादी हुनेछन्। 15 हेर्, म तिमीसँग छु र तिमी जहाँसुकै गए तापनि तँलाई रक्षा गर्नेछु, र तिमीलाई यस ठाउँमा फर्काएर ल्याउनेछु। मैले तिमीलाई भनेको कुरा पूरा नगरुञ्जेल म तिमीलाई छोड्नेछैनँ।”  16 तब याकूब निद्राबाट ब्यूँझेर भने, “निश्चय नै यस ठाउँमा परमेश्वर हुनुहुँदोरहेछ, र यो मलाई थाहा थिएन।” 17 तिनी साह्रै डराए र तिनले भने, “यो ठाउँ कस्तो भययोग्य रहेछ। यो त परमेश्वरको घरबाहेक अरू केही होइन रहेछ। यो त स्वर्गको ढोका पो रहेछ।” 18 याकूब बिहान सबेरै उठे, र आफूले सिरान बनाएको ढुङ्गा लिएर खामोजस्तै गरी खड़ा गरेर त्यसको टुप्पामा तेल खन्याए। 19 तिनले त्यस ठाउँको नाउँ बेथेल राखे। पहिले त्यस ठाउँको नाउँ लूज थियो। 20 तब याकूबले यसो भन्ने भाकल गरे, “यदि परमेश्वर मेरो साथमा रहनुभयो, मेरो यात्रामा मलाई रक्षा गर्नुभयो, मलाई खानलाई रोटी र लाउनलाई वस्त्र दिनुभयो, 21 अनि म कुशलपूर्वक फेरि मेरा बाबुको घरमा आउन पाएँ भने, परमप्रभु नै मेरा परमेश्वर हुनुहुनेछ। 22 र मैले खामो बनाएको यो ढुङ्गाचाहिँ परमेश्वरको घर हुनेछ, र तपाईंले मलाई दिनुभए जति सबैको दशांश म तपाईंलाई अवश्य चढ़ाउनेछु।”  `

"दशांशभेटी दिने चलन परमेश्वरले हामीलाई दिनुभएको एक सुन्दर प्रणाली हो। यो आफै सरल नीति हो र यसले परमेश्वरको सामु सबै बराबर छन् भनेर देखाउँदछ। विश्वास र साहसका साथ यसलाई पालन गर्न हामीहरूले प्रतिवद्धता जनाउनुपर्छ किनभने यसको सुरूवात परमेश्वरबाट नै भएको हो। यो सरल र व्यवहारिक छ। यसको बारेमा जान्न धेरै गहिरो अध्ययन गर्नुपर्दैन। यसको बारेमा राम्रोसँग थाहा पाएपछि मात्र दशांश दिन्छु भन्नुपर्दैन। यस प्रक्रियाले सबै जनाले यो भन्न सक्छौँ कि परमेश्वरको काम अघि बढाउन वा मुक्तिको अमूल्य सुसमाचार सुनाउन मेरो पनि हात छ। प्रत्येक पुरुष, महिला, युवायुवतीहरू परमेश्वरको निम्ति ढुकुटी बन्न सक्छन् र त्यसबाट परमेश्वरको महान् कामको निम्ति स्रोत हुनसक्छ।"-एलेन जी ह्वाइट, काउन्सिल अन स्टुवार्डशिफ, पृ. ७३बाट रूपान्तरित।

`दशांश दिएर तपाईँले सत्यरूपमा आत्मिक आशिष पाउनुभएको छ के तपाईँले पत्ता लगाउनुभएको छ? दशांश दिएर तपाईँको विश्वास कसरी बढेको छ?`