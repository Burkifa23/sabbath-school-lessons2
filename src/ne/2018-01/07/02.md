---
title:  केवल सरल इमान्दारको मामिला हो 
date:   11/02/2018
---

कोही पनि बेइमान भएको कसैलाई पनि मनपर्दैन। यो सबैको साझा चाहना हो। विशेष गरेर अरूहरू बेइमान भएको हामी देख्न चाहँदैनौँ। तर हामी आफैमा भएको बेइमानीपना देख्नचाहीँ सजिलो छैन। जब हामी बेइमान भएको महसुस गर्छौँ तब त्यसबेला हामीहरूको कामलाई अनेक तर्क गर्दै ठीकै गरेको भनेर बहाना निकाल्छौँ र अलिअलि बेइमान हुनु त्यति नराम्रो छैन भनेर इमान्दारिपनालाई एउटा कुनामा घचेटिदिन्छौँ। यो त्यस्तो नराम्रो होइन, यो केवल सानो कुरो मात्र हो र त्यस्तो उल्लेखनीय छैन भनेर बेइमानलाई चोखो बनाउन खोज्छौँ। हामीले हामीलाई वा अरूलाई कहिलेकाहीँ मूर्ख त बनाउला तर परमेश्वरबाट हामीहरूको नियतलाई लुकाउन सक्दैनौँ।

"येशूलाई विश्वास गर्छु भन्ने जुनसुकै श्रेणीहरूमा रहेका इसाईहरू बेइमान हुने चरित्रलाई व्यवहारमा उतारिरहेका छन्। सत्यलाई पछ्याउँछु भनेर दावी गर्नेहरूमा छलकपट गर्ने नियत भएकोले गर्दा इसाईहरू न त चिसो छन् न त तातो छन्। तिनीहरू येशूसँग सम्पर्कमा हुँदैनन् र तिनीहरूले आफ्नो अनन्त जीवनसँग खेलबाड गरिरहेका हुन्छन्।"-एलेन जी ह्वाइट, टेस्टिमोनिज फर द चर्च, ठेली ४, पृ. ३१०बाट रूपान्तरित।

`सानोतिनो कुरामा पनि इमान्दारी वा कर्तव्यपरायण हुनु कतिको महत्त्वपूर्ण छ भनेर येशूले लूका १६:१०मा कसरी सिकाउन खोज्नुभएको छ? हेर्नुहोस्, "“जो थोरै कुरामा ईमानदार हुन्छ, त्यो धेरैमा पनि ईमानदार हुन्छ, र जो अति सानो कुरामा बेईमान हुन्छ, त्यो धेरैमा पनि बेईमान हुन्छ।" उहाँले यस वचन देहायको कथामा आधार गरेर भन्नुभएको थियो, "१ येशूले आफ्ना चेलाहरूलाई भन्नुभयो, “कुनै धनी मानिसको एक जना व्यवस्थापक (वा सञ्चितक) थियो। त्यसले आफ्नो मालिकको धन-सम्पत्ति उड़ाइरहेको छ भन्ने अभियोग त्यसको विरुद्धमा लागेको थियो। २ तब मालिकले त्यसलाई बोलाएर भन्यो, ‘तेरो विषयमा म जे सुन्दैछु त्यो के हो? व्यवस्थापकको तेरो कामको हिसाब मलाई दे। अब उप्रान्त तँ व्यवस्थापक रहनेछैनस्।’  ३ “तब व्यवस्थापकले आफ्नो मनमनै भन्यो, ‘अब म के गरूँ, किनकि मेरा मालिकले मबाट व्यवस्थापकको काम खोस्न लागेका छन्। खनजोत गर्ने मेरो ताकत छैन, भीख माग्न मलाई लाज लाग्छ। ४ अब मैले के गर्नुपर्ने हो मैले सोचिसकेको छु। व्यवस्थापकको कामबाट निकालिएपछि मानिसहरूले मलाई तिनीहरूका घरमा कसरी स्वागत गर्नेछन् सो निश्चय गरेको छु।’  ५ “तब त्यसले मालिकका ऋणीहरू एक-एकलाई बोलायो, र पहिलालाई भन्यो, ‘तिमीलाई मालिकको ऋण कति छ?’  ६ “उसले भन्यो, ‘तीन हजार लिटर तेल।’ “तब व्यवस्थापकले उसलाई भन्यो, ‘तिम्रो तमसुक लेऊ, र चाँड़ै बसेर पन्ध्र सय लिटर लेख।’  ७ “त्यसपछि त्यसले अर्कालाई भन्यो, ‘तिम्रो ऋण कति छ?’ `

`“उसले भन्यो, ‘तीन सय पचास क्विन्टल गहूँ।’ त्यसले उसलाई भन्यो, ‘तिम्रो तमसुक लेऊ, र तीन सय क्विन्टल लेख।’  ८ “अब त्यसको मालिकले त्यस अधर्मी व्यवस्थापकको तारीफ गर्यो किनकि त्यसले चतुर्याइँसित काम गरेको थियो। किनकि यस संसारका मानिसहरू आफ्नै पुस्ताका अरू मानिसहरूसँग व्यवहार गर्दा ज्योतिका सन्तानभन्दा अझ बढ़ी चतुर हुन्छन्। ९ म तिमीहरूलाई भन्दछु, आफ्नो निम्ति संसारको धनले मित्रहरू बनाओ, र जब त्यो धन शेष हुन्छ, तब तिनीहरूले तिमीहरूलाई अनन्त वासस्थानमा स्वागत गरून्। १० “जो थोरै कुरामा ईमानदार हुन्छ, त्यो धेरैमा पनि ईमानदार हुन्छ, र जो अति सानो कुरामा बेईमान हुन्छ, त्यो धेरैमा पनि बेईमान हुन्छ। ११ यसकारण तिमीहरू सांसारिक धनमा ईमानदार भएनौ भने, तिमीहरूलाई साँचो धनको जिम्मा कसले देला?"  लूका १६:१-११।`

हामीसँग भएका थोकहरू वा हामीलाई जिम्मा दिइएका बस्तुहरूको मामिलामा हामीलाई सजिलैसँग बेइमान गराउन सक्छ भन्ने कुरा परमेश्वरलाई थाहा छ। त्यसकारण हामीहरू हामीहरू इमानमा चलुन् र छलकपट होइन शुद्ध मन भएर एक आपसमा कारोबार गरुन्, स्वार्थीभएर बेइमान नबनुन् भनेर परमेश्वरले हामीहरूलाई एक प्रभावकारी र अचुक नीति वा बेइमानीलाई प्रतिकार गर्ने उपाय दिनुभएको छ।

`त्यो के हो? हेर्नुहोस् देहायका पदहरू। हामीहरू सत्यवादी हुन वा इमान्दारी हुन ती पदहरूले हामीहरूलाई कसरी सिकाउन खोजेको छ? लेबी २७:३० “ ‘रूखहरूका फल वा जमिनका बीउको होस्, भूमिका उब्जनीको दशांश परमप्रभुकै हो, र ती परमप्रभुको निम्ति पवित्र हुन्।" र मलाकी ३:८ "“के कुनै मानिसले परमेश्वरलाई लुट्छ र? तापनि तिमीहरू मलाई लुट्दछौ। “तर तिमीहरू सोध्छौ, ‘कसरी हामीले तपाईंलाई लुट्यौं र?’ “दशांशको भेटीमा।"`

"परमेश्वरको आशिषले भरिपूर्ण भएको मानिसबाट उदार हुन कुनै आह्वान गरिएको छैन। सरल इमान्दारीपनकोमात्र अपेक्षा गरिएको छ। दशांश परमेश्वरको हो। उहाँको के हो सो उहाँलाई सुम्पिन उहाँले निर्देशन दिनुहुन्छ। यदि दैनिक कारोबारको जीवनमा इमान्दारी हुने नीति अत्यन्त महत्त्वपूर्ण छ भने के परमेश्वरप्रति पनि हामी इमान्दारि भएर आभारि हुनुपर्छ भनेर थाहा पाउनुपर्दैन र? परमेश्वरप्रति आभारि भएर उहाँको जे हो सो उहाँलाई नै सुम्पने नीतिले अरू सबै नीतिहरूलाई प्रभावित पार्दछ।"-एलेन जी ह्वाइट, एजुकेन, पृ. १३८,१३९बाट रूपान्तरित।

`जब तपाईँले दशांश दिनुहुन्छ तब तपाईँसँग जे छ आखिरमा त्यो सबै परमेश्वरको हो भनेर सम्झन तपाईँलाई कसरी सहयोग मिल्छ? हामीसँग जे छ सो कसको हो भनेर स्वीकार गर्न हामीले कहिल्यै पनि किन बिर्सनुहुन्न?`