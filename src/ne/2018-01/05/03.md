---
title:  नयाँ करारमा भण्डारे वा सञ्चिता (हिफाजत)गर्ने व्यक्ति
date:   29/01/2018
---

सञ्चिता (हिफाजत)वा भण्डारेपन वा स्टुवार्ड देखाउने शब्द नयाँ करारमा इपिट्रोपोस (epitropos) जुन तिन पटक प्रयोग गरिएको छ भने ओइकोनोमोस (oikonomos) दश पटक प्रयोग गरिएको छ। ती दुवै शब्दहरूले त्यस व्यक्तिको जिम्मेवारी पद देखाउँछ जसले मालिकको सम्पत्तिको व्यवस्थित ढंगले सञ्चिता (हिफाजत)गर्दछ। मालिकले जिम्मेवारी दिएका सम्पत्ति वा भन्डारलाई रेखदेखमात्र होइन त्यसलाई मालिककै इच्छा अनुसार ठीक ठीक तरिकाले उपयोग गर्नु हो।

दुवै पुरानो र नयाँ करारमा भण्डारे वा सञ्चिता (हिफाजत)गर्ने व्यक्तिको परिभाषा  उसकै कामले दिएको हुन्छ। नयाँ करारमा भण्डारेको काम मालिकले उसलाई सञ्चिता (हिफाजत)गर्न दिएको थोकहरूको हिसाबकिताब स्पष्टसँग राख्नु (लूका १२:४८) र उसलाई सुम्पेको काम अपेक्षा गरेको अनुसार गर्नु हो (१ कोरन्थी ४:२)। पुरानो करारमा हामीहरू उहाँका भण्डारे वा सञ्चिता (हिफाजत)गर्ने मानिसहरू हौँ भन्दा पनि परमेश्वरको सृष्टिको स्वामित्व उहाँमा नै भएको घोषणामा केन्द्रित भएको पाउँछौँ। भण्डारे वा सञ्चिता (हिफाजत)गर्ने अवधारणा दुवै करारहरूमा एउटै देखिएतापनि नयाँ करारमा केवल घरलाई व्यवस्थित गर्ने नभएर त्यो भन्दा फराकिलो अर्थ लगाइएको छ।

बेइमान भण्डारेको अर्तीकथामा (लूका १६:१-१५) येशूले भण्डारेपनलाई सरसामानको रेखदेख गर्ने मात्र नभएर अझ बढि जिम्मेवारी लिएको  व्यक्तिको रूपमा देखाउँछ। केवल पैसाको लेखाजोखा नराखेर आफूलाई दुर्गतिमा ल्याउने भण्डारेलाईमात्र येशूले औँल्याउनुभएको छैन।  विश्वासलाई बुद्धिमानीपूर्वक व्यवहारमा उतार्दा आत्मिक दुर्गतिबाट कसरी बच्न सकिन्छ भनेर येशूले बुझाउन खोज्नुभएको छ। बुद्धिमानी भण्डारे वा सञ्चिता (हिफाजत)गर्ने व्यक्तिले केवल बर्तमान धनसम्पत्तिको मात्र सञ्चिता (हिफाजत)गर्दैन वा व्यवस्थित ढँगले व्यवस्थापन गर्दैन तर उसले भविष्यमा हुने येशूको दोस्रो आगमनसम्म मध्यनजर राखेर आफूलाई चलाएको हुन्छ।

द`ेहायका पदहरू पढ्नहोस्। ती पदहरूले भण्डारे वा सञ्चिता (हिफाजत)गर्ने व्यक्ति को हो र उसले के गर्छ भनेर कसरी बताउँछन्? हेर्नुहोस्, १ कोरन्थी ४:१,२ " १ यसरी मानिसले हामीहरूलाई ख्रीष्टका सेवक र परमेश्वरका रहस्यहरूका भण्डारे ठान्नुपर्दछ। २ त्यसबाहेक यो आवश्यक छ, कि भण्डारेहरू विश्वासयोग्य ठहरिनुपर्छ।", तितस १:७-९ "७ किनभने परमेश्वरको कारिन्दा हुनुपर्ने हुनाले बिशपचाहिँ दोषरहित हुनुपर्छ। तिनी हठी वा झट्टै रीस गर्ने, वा मतवाला, वा झगड़ालु वा धनको लोभी हुनुहुँदैन, ८ तर अतिथिसत्कार गर्ने, भलाइ प्रेमी, आफूलाई वशमा राख्ने, ईमानदार, पवित्र र संयमी हुनुपर्दछ। ९ तिनलाई सिकाइएको विश्वासयोग्य वचनमा तिनी दह्रिलो बस्नुपर्छ, ताकि तिनले पक्का सिद्धान्तअनुसार शिक्षा दिन सकून्, र ती कुराहरूको खण्डन गर्नेहरूलाई झूटा साबित गर्न सकून्।" र १ पत्रुस ४:१० "जसले जस्तो वरदान पाएको छ, परमेश्वरका अनुग्रहका विभिन्न वरदान पाएका भण्डारेझैँ ती एक-अर्काको निम्ति प्रयोग गर।"`

"के मैले मेरो हृदयलाई पवित्र आत्माको निम्ति खोलिदिऊँ, ताकि मेरा प्रत्येक अङ्गको क्षमता र ममा भएको बल जागोस् जुन परमेश्वरले मेरो भरोसामा छोड्नुभएको छ? म उहाँको अनुग्रहको भण्डारे हुँ।"-एलेन जी ह्वाइट, फन्डामेन्टल अभ क्रिश्चियन एडुकेशन, पृ ३०१बाट रूपान्तरित।

लूका १२:३५-४८मा येशूले एक जना भण्डारेको बारेमा अर्तीकथा प्रतीकको रूपमा भन्नुहुन्छ। उहाँले मानिसको पुत्र नआउँञ्जेल एक जना बुद्धिमानी भण्डारे वा सम्पत्तिको सञ्चिता (हिफाजत)गर्ने व्यक्तिको बारेमा भन्नुहुन्छ जसले मालिक आउने ढिलो भएपनि आफ्नो काम इमान्दारपूर्वक जारी राख्दछ। फेरि त्यसै बखत अर्को बेइमानी सञ्चिता (हिफाजत)गर्नेको बारेमा कथा भन्नुहुन्छ जो आफ्नो मालिक ढिला आउने भएकोले मालिकको सम्पत्ति जथाभावी चलाउँछ र आफ्ना सहकर्मीहरूलाई दुर्व्यवहार गर्दछ। मालिकले जिम्मा दिएको बेइमान भण्डारे वा सहकर्मीहरूको हाकिम निरङ्कुस बन्दछ र आफ्नो पदको दुरुपयोग गरि आफूभन्दा मुनिका मानिसहरूलाई दमन गर्दछ। त्यस्तो मानिस असल कामको वा अनुग्रहको हाकिम हुन सक्दैन।

जब हामीले येशूलाई ग्रहण गर्छौँ तब हामी भण्डारे वा परमेश्वरका स्रोतहरूलाई व्यवस्थित ढंगले चलाउने सञ्चयकर्ता हुन्छौँ। तर त्यो भन्दा अझ ठूलो कुरो त इसाई जीवनको आत्मिक पक्षहरूलाई बुद्धिमानीपूर्वक सञ्चिता (हिफाजत)गर्नुपर्छ। यस्तो इमान्दारी कामले हामीहरूलाई परमेश्वरको राज्यमा पस्न तयार गर्दछ।

`हामी सेभेन्थ-डे एडभेन्टिस्ट हौँ र कतिपटक येशू नआउनुभएकोले हामीमा पनि उहाँ ढिलो आउनुहुन्छ भन्ने मनस्थितिले पौडिखेलिरहेको पाउछौँ। तर त्यो धोखा दिने धरापमा नपर्न हामीले के गर्नुपर्छ? हेर्नुहोस् लूका १२:४२-४८ "४२ प्रभुले भन्नुभयो, “त्यो विश्वासी र बुद्धिमानी भण्डारे को हो, जसलाई त्यसका मालिकले आफ्ना परिवारलाई निश्चित समयमा तिनीहरूका भागमा पर्ने भोजन दिनलाई खटाउनेछन्? ४३ त्यो दास धन्यको हो, जसलाई त्यसका मालिक आउँदा त्यसै गरिरहेको भेट्टाउनेछन्। ४४ साँच्चै म तिमीहरूलाई भन्दछु, तिनले त्यसलाई आफ्ना सारा सम्पत्तिमाथि अधिकार दिनेछन्। ४५ तर त्यस दासले आफ्नो मनमा “मेरा मालिक आउन ढिलाउनुहुनेछ” भनेर कमारा र कमारीहरूलाई पिट्न लाग्यो, र त्यो खान, पिउन र मात्न लाग्यो भने, ४६ त्यसले आशा नगरेको दिन र नचिताएको घड़ीमा त्यसका मालिक आउनेछन्, र त्यसलाई दण्ड दिनेछन्, र त्यसको दशा अविश्वासीहरूको जस्तो हुनेछ। ४७ “आफ्नो मालिकको इच्छा जानेर तयार नरहने र तिनको इच्छाबमोजिम नगर्ने दासले चाहिँ ज्यादै पिटाइ खानेछ। ४८ तर मालिकको इच्छा नजानेर पिटाइ खाने योग्यको काम गर्नेले थोरै पिटाइ खानेछ। प्रत्येक जसलाई धेरै दिइएको छ, त्यसबाट धेरै मागिनेछ, र हरेक जसलाई धेरै सुम्पिएको छ, त्यसबाट अझ बढ़ी लिइनेछ।"`