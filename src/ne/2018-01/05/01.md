---
title:  अदन पछिका सञ्चयकर्ताहरु
date:   27/01/2018
---

### यस अध्यायका मूल पदहरू
यशैया २२:१४-१८, १ कोरन्थी ४:१,२, कलस्सी २:२,३, एफिसी ६:१३-१७ र २ कोरन्थी ५:१०।

> <p>यस अध्यायको मूल सार पद</p>
> "४ तर जसरी सुसमाचार हाम्रो जिम्मामा सुम्पनका निम्ति परमेश्वरले हामीलाई योग्य ठान्नुभयो, त्यसरी नै मानिसलाई प्रसन्न पार्न होइन, तर हाम्रो हृदय जाँच्नुहुने परमेश्वरलाई प्रसन्न पार्न हामी बोल्दछौं। ५ तिमीहरूलाई थाहै छ कि हामीले कहिल्यै खुशामदीका कुरा गरेनौं, न हामी लालचको बहानामा फस्यौं। यसको साक्षी परमेश्वर हुनुहुन्छ। १ थेसलोनिकी २:४-५।

परमेश्वरले आदम र हव्वालाई सुम्पिदिनुभएको पहिलो काम नै सञ्चिता (हिफाजत)थियो। अदनको बगैँचा र संसारमा भएका सम्पूर्ण सृष्टिको हेरचाह गर्न, त्यसबाट रमाइलो हुन र त्यहाँ भएका जीवहरूमाथि अधिकार जमाउने काम आदम र हव्वाको थियो (उत्पत्ति २:१५)। यो पनि हामीले ख्याल गर्नुपर्छ कि सृष्टि गरिएका कुनै पनि थोकहरू तिनीहरूले "हाम्रो" भनेर दावी गर्ने अधिकार थिएन। बरू तिनीहरूको सञ्चिता (हिफाजत)वा हेरचाह गर्न परमेश्वरले तिनीहरूकै भरोसामा छोड्नुभएको थियो।

सञ्चिता (हिफाजत)अर्थात् स्टुवार्डको अर्थ के हो भनेर हामीले यस अध्यायमा गहिरिरिएर हेर्नेछौँ। विशेष गरेर हामीहरूका प्रथम पूर्खालाई अदनको बगैँचाबाट निकालिएपछि तिनीहरूका सन्तानलाई पनि यस संसारको सञ्चिता (हिफाजत)गर्ने अभिभारा सुम्पिएको जारी नै छ भनेर हामीले यस अध्यायमा हेर्नेछौँ। हो, हामी सबैलाई सञ्चिता (हिफाजत वा भन्डारेपन)वा स्टुवार्ड हौँ तर आदम र हव्वाले सञ्चिताको उपभोग गरेका प्रथम वातावरण भन्दा हामीहरूको वातावरण भिन्नै छ।

स्टुवार्डशीप वा सञ्चिता (हिफाजत)गर्नु भनेको के हो? बाइबलमा केही पात्रहरू छन् जसको जीवनले सञ्चिता (हिफाजत)गर्नु भनेको के हो सो देखाएका थिए। बाइबलमा अरू पदहरू छन् जसले गर्दा सञ्चितालाई स्पष्ट रूपमा व्याख्या गरेका छन्। जब हामी परमेश्वरका सञ्चिता (हिफाजत)गर्ने पात्रहरू हुन पुग्छौँ तब यस संसारका भौतिक श्रीसम्पत्तिप्रतिको मूल्यमान्यतामा परिवर्तन भएर हामीहरूको ध्यान सृष्टिकर्ता र उहाँले सुम्पिनुभएको अभिभारामा पुर्याउँछौँ। आदम र हव्वालाई जस्तै परमेश्वरले हामीलाई यस्तो जिम्मेवारीहरू सुम्पिनुभएको थियो जुन् सृष्टिकै सुरूमा थियो। पापको प्रवेश पछि सञ्चिता (हिफाजत)गर्ने काममा केही परिवर्तन आएको त छ। यस संसारको भौतिक सम्पदा वा सम्पत्तिको मात्र सञ्चिता (हिफाजत)गर्ने नभएर आत्मिक सत्यताहरूको पनि असल सञ्चिता (हिफाजत)गर्न परमेश्वरले हामीहरूको भरोसामा छोड्नुभएको छ।