---
title:  आत्मिक सत्य तथा आत्मज्ञानलाई सञ्चिता (हिफाजत)गर्नेहरू
date:   31/01/2018
---

जब हामी भण्डारेपन वा सञ्चिता (हिफाजत)गर्ने व्यक्ति को हो भन्दा आफ्नो हातमा वा आफूसँग भएका ठोस सामग्रीहरूको रेखदेख गर्ने व्यक्तिको बारेमा सोच्दछौँ। त्यो ठीक सोच हो। तर हामीले बाइबलको परिप्रेक्ष्यमा यो हेर्यौँ कि हामी केवल ठोस बस्तहुरूको मात्र रेखदेख गर्ने भण्डारे वा सञ्चयकर्ता होइनौँ। जसरी हामीमा जुन ठोस कुराहरूलाई सञ्चिता (हिफाजत)गर्ने जिम्मा छ त्यसरी नै हामीले परमेश्वरबाट पाएका नदेखिने बरदानहरूको सञ्चिता (हिफाजत)गर्ने पनि हामीहरूको कर्तव्य हो। ती नदेखिने बरदानहरू आत्मिक सम्पत्तिहरू हुन् जुन परमेश्वरले हामीलाई दिनुभएको छ (१ पत्रुस ४:१०)। ती बरदानहरू हामीलाई यसकारण दिइएको छ कि येशू ख्रीष्टमा हामी सत्य इसाई चरित्रको निर्माण गरून् र परमेश्वरले अपेक्षा गर्नुभएको जस्ता मानिसहरू उहाँमा हामी बन्न सकौँ। त्यसकारण हामीहरूमा भएका नदेखिने बरदान वा गुणहरूलाई देखिनेहरूभन्दा अझ राम्रोसँग रेखदेख गर्नु अत्यन्त आवश्यक छ किनकि तिनीहरू कहिल्यै नाश नहुने मूल्यवान छ्न्। 

`परमेश्वरले हामीलाई के दिनुभएको छ जसलाई हामीले सञ्चिता (हिफाजत)गर्नु आवश्यक छ?  एफिसी ६:१०-१८मा परमेश्वरबाट हामीले पाएका नदेखिने केही उपहारहरू पावलले वर्णन गरेका छन् । हामीले पाएका ती अदृष्य ठोकहरूलाई व्यवस्थित ढँगले सञ्चिता (हिफाजत)गर्नु हामीहरूको आत्मिक जीवनको निम्ति किन निर्णायक हुन्छ? हेर्नुहोस्, "१० अब अन्त्यमा, प्रभुमा र उहाँका शक्तिको सामर्थ्यमा बलवान् होओ। ११ दियाबलसका युक्तिहरूका विरुद्धमा खड़ा हुन सक्नलाई परमेश्वरका सारा हातहतियार धारण गर। १२ किनकि हामीहरूको युद्ध शरीर र रगतको विरुद्ध होइन, तर प्रधानताहरूका विरुद्ध, शक्तिहरूका विरुद्ध, वर्तमान अन्धकारका सांसारिक शासकहरूका विरुद्ध र स्वर्गीय स्थानहरूमा भएका दुष्ट्याइँका आत्मिक सेनाहरूका विरुद्ध हो। १३ यसैकारण परमेश्वरका सारा हातहतियार उठाओ, र यसरी खराब दिनको सामना गर्न सक, र सबै काम गरेर खड़ा हुन सक्ने होओ। १४ यसकारण आफ्ना कम्मर सत्यले कसेर, धार्मिकताको छाती-पाता लाएर खड़ा होओ, १५ र खुट्टामा मिलापको सुसमाचारका जुत्ता लाएर तयार होओ। १६ साथै विश्वासको ढाल उठाओ, जसबाट तिमीहरू दुष्टका सबै अग्निबाण निभाउन सक्नेछौ। १७ मुक्तिको टोप लगाओ, र पवित्र आत्माको तरवार लेओ, जोचाहिँ परमेश्वरको वचन हो। १८ सारा प्रार्थना र निवेदनसाथ सब समय पवित्र आत्मामा प्रार्थना गर। यस उद्देश्यले लगनशील र सतर्क भएर सबै सन्तहरूका निम्ति प्रार्थना गरिरहो।"`

"परमेश्वरको बरदान वा उपहार येशू ख्रीष्ट हामीहरूको प्रभुमा भएको अनन्त जीवन हो" (रोमी ६:२३ रूपान्तरित)। संसार र संसारमा भएका कुनै पनि थोकहरूले येशूमा भएको जस्तो हामीमा भएको मुक्ति वा पापबाट स्वतन्त्रता दिन सक्दैनन्। परमेश्वरले हामीहरूलाई दिनुभएको पापमोचनको बरदान हामीहरूको निम्ति अत्यन्त मुल्यवान छ। जब हामी त्यस मुक्तिको वास्तविकतालाई हामीहरूको नजरमा हरदम राख्दछौँ तब परमेश्वरले हामीलाई दिनुभएको अरू थोकहरूलाई पनि उचितरूपमा सञ्चिता (हिफाजत)गरिरहनुपर्छ भन्ने हामीहरूको दृष्टिकोणलाई सहयोग गर्दछ।

"केवल कल्भरीबाट चम्किरहेको ज्योतिलेमात्र प्रकृतिका पाठहरू ठीकसँग सिक्न सक्छौँ। बेथलहेम र क्रुसको कथाबाट हामीले हेर्न सकौँ कि खराब तथा दुष्टलाई जित्नु कति असल कुरो हो। परमेश्वरबाट खनिएको प्रत्येक आशिष हामीहरूकै उद्धारको निम्ति बरदानको स्वरुपमा आएको हो भनेर बुझ्न सकौँ।"-एलेन जी ह्वाइट, एडुकेशन, पृ. १०१बाट रूपान्तरित।

हामीहरूको धर्मकर्म वा कुनै कामले होइन तर येशूले अन्तिम ठूलो मूल्य तिर्नुभएकोले नै हामीहरूले हामीहरूको पापमोचन भएको छ भनेर दावी गर्न सक्छौँ। पावलले स्पष्टरूपमा भन्दछन्, "उहाँको अपार अनुग्रह अनुसार ख्रीष्टको रगतद्वारा हामी उहाँमा उद्धार, हाम्रा पापको क्षमा, पाउँछौं।" (१ एफिसी १:७)। "हामीमा" भन्नुको अर्थ हामीमा मुक्ति छ भन्नु हो। यो हाम्रो हो तर केवल परमेश्वरले दिनुभएको कारणले मात्रै हो। हामीले कुनै अथक प्रयास वा धार्मिक कामहरू गरेर मुक्ति हामीहरूको हुन आएको होइन। त्यसकारण परमेश्वरका सबै हातहतियारले सुसज्जित हुनु कति आवश्यक छ (एफिसी ६:११) ताकि हामीले पाएको मुक्तिलाई दुष्ट तत्वहरूले छिनालेर लान सक्दैन। यदि हामीलाई प्रकट गरिएको परमेश्वरको वचनमा हामी निष्ठावान भएर बसेनौँ भने (एफिसी ६:१७) अदृश्य दुष्ट शक्ति शैतानले हामीले पाएको मुक्तिलाई खोसेर लान उसलाई नै हामीले अनुमति दिन पुगेका हुन्छौँ। हामीहरूको ठूलो सुरक्षा भनेकै हामीले पाएका परमेश्वरको वचन पालन गर्नु, विश्वास र प्रकट गरिएका आत्मज्ञानहरूमा लागिरहनु हो।

`एफिसी ६:१३-१७ अनुसार परमेश्वरको हतियारहरूले कसरी सुसज्जित भएर बस्ने? र ती अस्त्रहरूमा के छन् जसलाई हामीले सञ्चिता (हिफाजत)गर्नु आवश्यक छ?`