---
title:  पुरानो करारमा सञ्चिता (हिफाजत)गर्ने पात्रहरू
date:   28/01/2018
---

"सञ्चिता " वा स्टुवार्ड भन्ने शब्दलाई पुरानो करारमा केवल थोरै ठाउँहरूमा मात्र अनुवाद गरिएको छ। प्रायजसो घरमा हेरचाहा गर्ने वा घरलाई सम्हाल्ने व्यक्ति भनेर सञ्चिताको अर्थलाई बुझाइएको छ (उत्पत्ति ४३:१९, ४४:१,४, १ राजा १६:९)। सञ्चिता (हिफाजत)गर्न सुम्पिएको मानिसलाई घर सम्हाल्न वा मालिकको श्रीसम्पत्ति वा भन्डारलाई जगेर्ना गर्न र मालिकले जे भन्यो सो काम गर्न खटाइएको हुन्छ। यस अर्थमा स्टुवार्ड वा सञ्चिता (हिफाजत)गर्न खटाइएको व्यक्तिलाई भण्डारे भने पनि मनासिव  देखिन्छ। सञ्चिता (हिफाजत)गर्ने व्यक्ति वा भण्डारेका विशेष गुणहरू तिनीहरूको कामसँग जोडिएकोले त्यसैलाई पुरानो करारमा भण्डारे वा सञ्चिता (हिफाजत)गर्नुको परिभाषा पाइन सक्छ। मालिकको भन्डार रेखदेख गर्ने वा मालिकको श्रीसम्पत्तिलाई सम्हाल्ने मानिस आफ्नो कामबाट अलग हुन सक्दैन किनभने उसको कामले उसको पहिचान दिन्छ।

पुरानो करारमा सञ्चिता (हिफाजत)गर्नेको विशेष गुणहरू स्पष्टरूपमा उल्लेख गरिएका छन्। पहिलो त सञ्चिता (हिफाजत)गर्न नियुक्त गरेको व्यक्तिलाई ठूलो अभिभारा सुम्पिएको हुन्छ (उत्पत्ति ३९:४)। स्वामीको भन्डार वा श्रीसम्पत्ति हेर्न मानिसलाई उसको खुबीले गर्दा चुनिएको हुन्छ। उसले काम सम्पन्न गरेको आधारमा उसको मालिकले उसलाई सम्मान दिन्छ र विश्वास गरेको हुन्छ। दोस्रोमा सञ्चिता (हिफाजत)गर्ने व्यक्तिलाई यो थाहा हुन्छ कि उसको मालिकको स्वामित्वमा रहेको के वस्तु छ र उसलाई सञ्चिता (हिफाजत)गर्न सुम्पिएको छ (उत्पत्ति २४:३४-३८)। स्वामी र भण्डारे वा सञ्चिता (हिफाजत)गर्न सुम्पिएको व्यक्तिको बीचमा भारी भिन्नता यही हो। आफू कुन स्थानमा छु भनेर भण्डारे वा सञ्चिता (हिफाजत)गर्न अभिभारा सुम्पिएको मानिसलाई थाहा हुन्छ। तेस्रोमा जब भण्डारेहरू वा सम्पत्ति सञ्चिता (हिफाजत)गर्न नियुक्त गरेका मानिसहरूले तिनीहरूलाई जिम्मा दिएको बस्तुहरूलाई आफ्नै व्यक्तिगत स्वार्थको निम्ति प्रयोग गर्छन् तब तिनीहरू र मालिकको बीचमा भएको विश्वास विग्रन जान्छ र तिनीहरूलाई जिम्मेवारीबाट हटाइन्छ (उत्पत्ति ३:२३, होशे ६:७)।

`राजा हेजकियाले शेबालाई उनको भन्डारको हेरबिचार गर्न र खजाञ्चीको काम गर्न नियुक्त गरेका थिए। दुवै कामको पद सम्हाल्नु भनेको उसमाथि अत्यन्त महत्त्वपूर्ण अख्तियार सुम्पिएको थियो। तर जब उसले त्यस अख्तियारको दुरूपयोग गर्यो तब उसलाई के भयो, हेर्नुहोस्? यशैया २२:१४-१९ "१४ सर्वशक्तिमान् परमप्रभुले मेरो कानमा यो प्रकट गर्नुभयो: “यो पाप तिमीहरूको मर्ने दिनसम्म पनि प्रायश्चित गरिनेछैन,” परमप्रभु, सर्वशक्तिमान् परमप्रभु भन्नुहुन्छ। १५ परमप्रभु, सर्वशक्तिमान् परमप्रभु यसो भन्नुहुन्छ: “यो भण्डारे शेब्नाकहाँ जा, जो राजदरबारको जिम्मेवार हो, र त्यसलाई भन्, १६ तिमी यहाँ के गर्दैछौ? र तिमीले आफ्नो निम्ति यहाँ चिहान खोप्न कसले तिमीलाई अनुमति दियो? तिमी यहाँ अल्गो ठाउँमा आफ्नो निम्ति चिहान बनाउन र चट्टानमा आफ्नो विश्रामस्थान बनाउन खोपिरहेछौ। १७ ए पराक्रमी पुरुष, होशियार बस्, परमप्रभुले तिमीलाई खूब कसेर समात्नुहुनेछ र खूब जोरसित फ्याँक्नुहुनेछ। १८ उहाँले तिमीलाई भकुन्डोजस्तै गोलो लपेटेर एउटा ठूलो देशमा फालिदिनुहुनेछ। त्यहीँ तिमी मर्नेछौ र तिम्रा भव्य रथहरू पड़िरहनेछन्– तिमी आफ्ना मालिकको घरलाई लज्जित पार्नेछौ। १९ म तिमीलाई तिम्रो कामबाट निकालिदिनेछु, र आफ्नो स्थानबाट तिमी खसालिनेछौ।" `

"जुन व्यक्तिलाई श्रीसम्पत्तिको रेखदेख गर्न वा सञ्चिता (हिफाजत)गर्न खताइएको हुन्छ त्यो व्यक्ति त्यस सम्पत्तिको मालिकसँगै चिनिएको हुन्छ। उसले सञ्चिता (हिफाजत)गर्ने जिम्मेवारी बोक्न सहमति गरेको हुन्छ। उसको मालिकको सट्टामा उसले काम गरेको हुन्छ। मालिकले अध्यक्षता गरेको जस्तै उसले पनि मालिकको सम्पत्तिको अध्यक्षता गरेको हुन्छ। उसको मालिकको चाहना उसको हुन्छ। सम्पत्ति रेखदेख गर्ने जिम्मेवारी एक गरिमामय जिम्मेवारी हो किनभने उसको मालिकले उसलाई विश्वासमा छोडेको हुन्छ र उसमाथी आफ्नो कामकार्वाहीको भरोसा राख्दछ। यदि कुनै तरिकाले उसको मालिकले उसको जिम्मामा सुम्पिएको सम्पत्ति वा जिम्मेवारीलाई आफ्नो स्वार्थपूर्तिको निम्ति वा मालिकको फाइदा उठाउन प्रयोग गरिन्छ तब उसको विश्वासमा छोडिएको पद उसले दुरुपयोग गरेको ठहर्छ।"-एलेन जी ह्वाइट, टेस्टिमोनिज फर द चर्च, ठेली ९, पृ. २४६बाट रूपान्तरित। 

`हाम्रो जीवनमा हामीलाई जे सुम्पिएको छ त्यसको सञ्चिता (हिफाजत)गर्न हामीलाई सुम्पिएको हो भनेर हामीले कसरी सिक्ने? यस ज्ञानलाई महसुस गर्न पुग्दा हामी जे गर्छौँ त्यसमा त्यसले कसरी असर गर्दछ? `