---
title:  कथा
date:   02/02/2018
---

#### होटेलको खाना पकाउने नाइकेले सबै थोक छोडछिन्

_बेलिज, मर्सदिज रुइज, ५४_

मर्सदिज रुइज आफ्नो काममा व्यस्त थिइन्। उनी राडिसन होटेलमा छ दिनसम्म काम गर्थिन्। उनी खाना पकाउनेहरूको मुख्य भान्से थिइन्। अमेरिकन एरलाइनका प्रथम दर्जाका यात्रुहरूको निम्ति खाना तयार पार्ने उनको जिम्मा थियो। आइतवारको दिन उनी चर्च जान्थीन्, एउटा चर्चमामात्र होइन उनी तीन वटा चर्चमा जान्थीन्। मेक्सिकोको माया जातको मर्सेदिज बेलिजमा रहन्थिन् र परमेश्वरसँग नजिक हुन उनी चाहन्थिन्। तीन वटा चर्चहरूमा गएपनि उनको हृदयमा केही न केही कमी भएको उनले महसुस गरेकी थिइन्। उनले बाइबल लिएर पढ्न थालिन् र पढ्ने क्रममा दानिएल ९ अध्यायमा आउँदा परमेश्वरको सेवक दानिएल उपबास बसेर प्रार्थना गरेको उनले पढिन्। ×हे प्रभु यदि दानिएलले गर्न सक्छ भने मलाई पनि त्यसै गर्न सहयोग गर्नुहोस्" मर्सदिजले प्रार्थना गरिन्। उनी उपवास बसेर प्रार्थना गरिन्। हरेक दिन उनले दानिएल ९ अध्यायको लामो प्रार्थना दोहोर्याउँथिन् र परमेश्वरसँग यो बिन्ति गर्थिन्, ×हे प्रभु, सुन्नु होस्! मलाई क्षमा दिनुहोस्! मलाई सुन्नुहोस् र छिट्टो काम गर्नुहोस्! ढिलो नगर्नुहोस्! तपाईँको आफ्नै निम्ति हे मेरा परमेश्वर, तपाईँको सहर र तपाईँको नाउँलाई पुकारा गर्नेहरूको निम्ति! " (दानिएल ९:१९ रूपान्तरित)।

एक दिन चर्चमा आराधना सकेपछि बाटोमा केही पर्चाहरू छरिएको मर्सदिजले देखिन्। उनले एउटा टिपिन्। त्यसमा सेभेन्थ­डे एडभेन्टिस्टका मानिसहरूले सुसमाचार कार्यक्रम त्यही रातदेखि गरिने घोषणा गरिएको थियो। त्यस रात उनी त्यस कार्यक्रममा गइन् र एक दिन पनि नछोडि हरेक रात त्यस कार्यक्रममा भाग लिइन्। साबथको दिन उनले आफ्नो कामबाट छुट्टी लिएर चर्चमा गइन्। जब प्रचारकले बप्तिस्माको निम्ति आह्वान गर्दा उनी पनि अघि गइन् र बप्तिस्मा लिन इच्छा व्यक्त गरिन्। आउँदो शनिवारदेखि काम नगर्ने भनेर उनले भन्दा उनको हाकिम उनीदेखि रिसाए। ×पहिला त शनिवारमा काम गर्न तिमीलाई केही समस्या थिएन। के तिमीले कसैलाई मार्यौ वा कुनै अपराध गर्यौ? किन तिमी काममा आउन चाहँदैनौँ?" उनको हाकिमले झोक्किएर सोधिन्। ×शनिबार परमेश्वरको दिन हो भनेर म विश्वास गर्छु र म परमेश्वरको नजिक रहन चाहन्छु" मर्सदिजले जवाफ दिइन्। हाकिमको सहयोग नपाएपछि आफ्नो कामबाट राजिनामा दिन मर्सदिजले निर्णय गरिन्। राजिनामाको कागज लिएर कम्पनीको मुख्य हाकिमकहाँ उनी गइन्। त्यो मुख्य हाकिम उनको हाकिमभन्दा माथिल्लो तहको थियो। आफ्नो राजिनामा स्वीकृत गर्न हाकिमको हातमा उनले राखिदिइन्। त्यस मुख्य हाकिमले चिठ्ठी पढे र त्यसलाई च्यातचुत पारेर रद्दीको टोकरीमा फेँकिदिए। ×तिमीले मलाई यो पत्र कहिल्यै पनि नबुझाएको सम्झ। तिमीलाई म शनिवार छुट्टी दिन्छु र साथै तिम्रो तलब पनि बढाइ दिन्छु" मूख्य हाकिमले मनमै नसोचेको कुरा भने। शनिवार काम गर्नु नपरेकोले मर्सदिजलाई उनको हाकिमले उनलाई झन गार्हो काम दिइन् र त्यो काम सिध्याउन समय पनि तोकिदिइन्। त्यो उनको निम्ति सार्है गार्हो काम भएको थियो। परमेश्वरसँग शक्तिको निम्ति उनले पुकारा गरिन्। एक दिन उनी काममा आउँदा उनको हाकिम मरेको थाहा पाइन्। उक्त हाकिम विवाहित थिइन् र चारजना छोराछोरीहरूको आमा थिइन्। अघिल्लो रात उनी अर्कै मानिससँग समुद्रको किनारामा घुम्न गएकी थिइन्। तिनीहरू रमाइलो गरिरहेको बेलामा हतियार लिएर गुण्डाहरूले आक्रमण गरे। भाग्ने क्रममा तिनीहरूले उनको हाकिम र केटा साथीलाई गोली हानेर मारिदिए र तिनीहरूको कारलाई लिएर भागे।

मर्सिदिजलाई अब केही तनाव भएन। ×मेरो प्रत्येक साबथ र काम गर्ने दिनहरू मलाई रमाइलो लाग्छ।" उनले भनिन्। तर त्यो केवल मर्सदिजको कथाको सुरूमात्रै थियो। केही वर्ष पछि उनको श्रीमानको मृत्यु भयो र आफू बसेको घरबाट आफ्ना हुर्केका छोराछोरीहरू लिएर अर्कै घरमा सरे। आफ्नो जीवन उले येशूलाई समर्पण गरिन् र पास्टरसँग बाइबल अध्ययन गर्न अनुरोध गरिन्। शुक्रबारको दिन उनको घरमा आएर बाइबल पढाउँछु भनेर पास्टरले वचन दिए। ×यदि बाइबल अध्ययन मेरो लागि असल छ भने अरूलाई पनि म सुनाउनु चाहन्छु" मर्सदिजले सोचिन्। त्यसकारण उनले आफ्ना छिमेकीहरूलाई पनि बाइबल अध्ययनमा सहभागी हुन बोलाइन्। उनको घरको आँगनमा पाल टाँगिन् र मेचहरू राखिन् पास्टरको निम्ति टेबुल राखिन् र अरूहरूको निम्ति मेचहरू राखिन्। उनले मीठो खाजाहरू पनि तयार गरिन्। शुक्रबार बेलुका धेरै मानिसहरू आएकोले पास्टरले अचम्म माने। जब त्यस रात बाइबल अध्ययन सकियो अर्को हप्ता पनि बाइबल अध्ययन गर्ने भनेर पास्टरले भने। मर्सदिजले त्यो घोषणा अचम्म मानिन् किनकि बाइबल अध्ययन केवल एक शुक्रबारको निम्तिमात्रै थियो भनेर उनले सोचेकी थिइन्। हप्तै पिच्छे धेरै मानिसहरू बाइबल अध्ययन गर्न आए। त्यस सहरमा कुनै एडभेन्टिस्ट चर्च थिएन। उनले आफ्नै घरमा चर्च चलाउन थालिन्। उनको छिमेकीहरू खुशीसाथ घरेलु चर्चमा आउँथे। बाइबल अध्ययनको कारणले १६ जना मानिसहरूले बप्तिस्मा लिए। मर्सदिजले त्यस सहरमा एक वर्षपछि एडेन्टिस्ट चर्च स्थापना गर्न बिऊ रोपिन्। तर उनले अझ धेरै कामहरू गर्न चाहन्छिन्। उनी आफ्ना माया जातिहरूलाई सुसमाचार सुनाउन चाहन्थिन्। उनी ग्लोबल मिसन पायोनियर भइन्। ग्लोबन मिसन पायोनियरले जहाँ सुसमाचार पुगेको छैन त्यहाँ सुसमाचार सुनाउन जान्छ। अब मर्सेदिजले बेलिजको राजधानी बेल्मोपानमा बढिरहेको माया जातिका विश्वासीहरूको अगुवा गर्छिन्। ×त्यसरी म सुसमाचार सुनाउने काममा संलग्न भएँ। त्यो काम मलाई मन पर्छ। यो मेरो जीवनको समर्पणता हो र मलाई धेरै खुशी लाग्छ" ५४ वर्षकी मर्सिदिजले भन्छिन्।

(लेखक: आन्द्रु मेकचेसनी)।

बेलिजको बारेमा जानकारी: बेलिज मध्य अमेरिकामा कम जनसंख्या भएको देश हो। त्यहाँ १५ किलोमिटर परिधिमा केवल १५ जना मानिसमात्र छन्। बेलिजमा ५०० थरिका अर्किड अर्थात् सुनाखरी फूलहरू पाइन्छ। बेलिजमा पाइने कालो बाँदर संसारको कुनै पनि बाँदरहरू भन्दा ठूलो आवाजले चिच्याउने बाँदरहरू हुन्। काजुको रुखहरू बेलिजको जङ्गलमा पाइन्छ। काजु स्याउ भन्ने फलबाट काजुहरू फल्छन्। त्यहाँ पाइने काजुको मिठाइ बनाइन्छ तर काजुको खोलहरू भन्ने बिषाक्त हुन्छन्।