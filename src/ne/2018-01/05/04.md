---
title:  परमेश्वरका रहस्यहरूको सञ्चिता (हिफाजत)गर्नेहरू
date:   30/01/2018
---

`देहायका पदहरूमा "रहस्य" भन्ने शब्द कोरिएको छ। रहस्य भन्ने शब्द के सँग जोडिएको छ? रहस्य भन्ने शब्दले हामीलाई के बताउँछ कि हामीलाई जे थाहा छ त्यो कतिको सिमित रहेछ? हेर्नुहोस्, कलस्सी २:२,३ "२ प्रेममा एकसाथ बाँधिएर तिनीहरूका हृदय प्रोत्साहित होऊन्, र पक्का समझका परिपूर्णताको सम्पत्ति र परमेश्वरका रहस्यको ज्ञान, अर्थात् ख्रीष्टलाई प्राप्त गरून्। ३ उहाँमा नै ज्ञान र बुद्धिका सारा सम्पत्ति लुकेका छन्।" र १ तिमोथी ३:१६ "हामी स्वीकार गर्दछौं, कि हाम्रो विश्वासको रहस्य अति महान् छ: उहाँ स्वयम् शरीरमा प्रकट हुनुभयो, पवित्र आत्माद्वारा धर्मी ठहरिनुभयो, स्वर्गदूतहरूबाट देखिनुभयो, जाति-जातिहरूका माझमा प्रचारिनुभयो, संसारमा विश्वास गरिनुभयो, महिमामा माथि उचालिनुभयो।"`

"परमेश्वरका रहस्यहरूलाई के तपाईँले बुझ्न सक्नुहुन्छ र" भनेर नामथितीको शोफरले अय्यूबलाई चुनौति दिएको थियो (अय्यूब ११:७ रूपान्तरित)। "रहस्य" भन्ने शब्दले थाहा नभएको, बुझ्न नसकिने, व्याख्या गर्न नसकिने, लुकिएको र मानिसलाई जिल्ल पार्ने, अलमलमा पार्ने र अचम्म जस्ता अर्थहरू बुझाउँछ। बाइबलमा परमेश्वरका कतिपय रहस्यहरू लेखिएका छन्। हामीहरूको समझले तिनीहरू सबै बुझ्न सकिन्छ भन्ने छैन। हामीहरूको बुद्धिले बुझ्न नसक्ने भएकोले ती रहस्यहरू अपार छन् भनेर कहलाइन्छन्। हामीहरूको आँखाले आकाशमा हेर्दा कति देख्न र बुझ्न सक्छौँ र? त्यहाँ साना साना कुराहरू छन् जुन हामीले देख्न सक्दैनौँ। त्यस्तै यदि परमेश्वरले हामीलाई प्रकट गर्नुभएन भने परमेश्वरका कतिपय कुराहरू हामीले बुझ्न सक्दैनौँ।

`हामीलाई के प्रकट गरिएको छ भनेर व्यवस्था २९:२९ले बताउँछ? हेर्नुहोस्, "प्रकट नभएका कुराहरू परमप्रभु हाम्रा परमेश्वरका हुन्। तर हामीले यस व्यवस्थाका सम्पूर्ण वचन पालन गर्नलाई प्रकट भएका कुराहरू हाम्रा र हाम्रा सन्तानका लागि सदाको निम्ति हुन्।"`

**हामीलाई** कतिपय कुराहरू राम्रोसँग थाहा छैन। तैपनि जे थाहा छ त्यसलाई सञ्चिता (हिफाजत)गर्ने काम हाम्रो हो। बाइबलले जति प्रकट गरेका छन् त्यतिमात्र हामीलाई थाहा छ। तर हामी परमेश्वरको भक्त भएर हामीहरूको भण्डारेपन वा सञ्चिता (हिफाजत)गर्ने ठूलो जिम्मेवारी के हो त भन्दा पावलले यसरी जवाफ दिन्छन्, "हामी परमेश्वरका सेवकहरू हौँ र परमेश्वरका रहस्यहरूलाई सञ्चिता (हिफाजत)गर्ने हामीहरूको काम हो" (१ कोरन्थी ४:१ रूपान्तरित)।

हामीलाई जति पनि परमेश्वरका वचनहरू र सत्यहरू देखाइएको छ वा प्रकट गरिएको छ त्यसलाई सुरक्षित राख्न, सिकाउन, जीवित राख्न र रेखदेख गर्न सुम्पिएको अभिभारालाई कायम राखोस भनेर परमेश्वर चाहनुहुन्छ। हामीमा भएको परमेश्वरका वचनका ढुकुटीहरूलाई सुरक्षा गर्ने अभिभारा नै त्यो  सञ्चिता (हिफाजत)वा भण्डारेपनको चरम लक्ष्य हो। यसको अर्थ हामीहरूले शुद्ध विवेकको आधारमा विश्वास अर्थात्  निष्ठाका रहस्यहरूलाई पकडि राख्नु हो (१ तिमोथी ३:९)।

सबै रहस्यहरूभन्दा सबभन्दा ठुलो  रहस्य भनेकै हामीहरूका महिमाको आशा येशूलाई अनुभव गर्न सक्नु हो। मुक्तिको योजना अलौकिक र हामीहरूले पूरा बुझ्न असम्भव छ। बनिएका देखिने र नदेखिने सारा जगतका सृष्टिकर्ता यस संसारमा आउनुभएर मानव भौतिक शरीरको रूप धारण गरेर मानिस जातिको निम्ति आफ्नो जीवन बलिदिनुभएको अवधारणामा यस्ता रहस्यहरू लुकेका छन् जुन् सृष्टिका कुनै पनि जीवले सायद कहिल्यै पनि बुझ्न सक्नेछैन। स्वर्गदूतहरू पनि अचम्म मानेर येशू यस संसारमा किन आउनुभयो भनेर त्यसको रहस्यलाई बुझ्न खोज्दछन् (१ पत्रुस १:१२)। तैपनि केले गर्दा हामीहरूले परमेश्वरको महिमा र दयालु स्वभावको प्रशंसा तथा स्तुति गर्छौँ त्यो ती स्वर्गदूतहरूलाई थाहा छ (प्रकाश ५:१३)।

`सुसमाचारलाई सञ्चिता (हिफाजत)गर्न तपाईँलाई बोलाइएको छ। त्यसको अर्थ तपाईँको काँधमा के जिम्मेवारीहरू स्वत आएको ठान्नुभएको छ?`