---
title:  थप जानकारी
date:   02/03/2018
---

"खुला मनले दानी भएर दिनु नै स्वर्गको आत्माको नीति हो। स्वार्थी, आफूले के पाउँला भनेर जे पनि गरिन्छ वा दिइन्छ त्यो शैतानको आत्माको नीति हो। ख्रीष्टको स्वार्थ त्यागको प्रेम क्रुसमा प्रकट गरिएको छ। आफूसँग जे छ सो सबै उहाँले दिनुभयो अनि उहाँले आफै पनि दिनुभयो। त्यो किन त भन्दा उहाँ चाहनुहुन्थ्यो कि प्रत्येक मानिसले मुक्तिको उपभोग गर्न सकुन्। देऊ, देऊ भन्ने नीति येशूले देखाउनुभएको छ। इसाई जीवनको सही फल नै व्यवाहारिक रूपमा असल काम गर्ने र परोपकारी भएर देखाउनु हो। संसारको नीति नै थुपारौँ थुपारौँ वा लिऊँ लिऊँ हो। यसरी आफूलाई चाहेको सबै थोक पाउँदा आफू खुशी भएको महसुस गर्दछ। तर यथार्थमा लिने लिने वा थुपार्ने थुपार्ने नीतिले दु:ख,कष्ट र छिटो मृत्युलाई निम्त्याउँछ।"-एलेन जी ह्वाइट, एडभेन्ट रिभ्यु आन्ड साबथ हेराल्ड, अक्टोबर १७, १८८२बाट रूपान्तरित।

**चिन्तनमनन**

`अ. 	येशू ख्रीष्टको चरित्रको उल्टो स्वभाव स्वार्थीपनामा के छ? हामी पतित मानिस भएकै कारणले परमेश्वरको स्वभाव बिपरित चल्छौँ भनेर थाहा पाएतापनि हामीले जानाजानी स्वार्थी भएर नचल्ने नीतिलाई कसरी अङ्गाल्ने?`

`आ 	"त्यसकारण आफ्नो हृदयले चाहेको अनुसार देऊ तर करकाप वा मन नलगाइ नलगाइ होइन, किनभने परमेश्वरले हँसिलो दानीलाई  माया गर्नुहुन्छ" (२ कोरन्थी ९:७ रूपान्तरित)। ग्रीक शब्द हँसिलो भन्ने शब्द नयाँ करारमा केवल एक पल्टमात्र देखा परेको छ। त्यसैबाट अङ्ग्रेजी भाषामा हँसी वा प्रफुल्लित भन्ने शब्द बनिएको छ। हामीले दिने प्रवृत्तिलाई त्यसले कसरी बुझाउँछ?`

`इ  	ख्रीष्टले तपाईँलाई के के दिनुभयो त्यसको सूची बनाउनुहोस्। तपाईँले जे लेख्नुहुन्छ त्यसको बारेमा प्रार्थना गर्नुहोस्। त्यस सूचीले कसरी देखाउँदछ कि अरूको आवश्यकतामा पनि हामी संवेदनशील हुनुपर्छ?`

`ई. 	तपाईँले अरूलाई दिने उपहार वा पैसा जतिसुकै असल नियतले दिएतापनि तपाईँले जे पाउनुभएको छ त्यसको सामु केही पनि होइन भनेर कसरी सिकाउँदछ?`

`उ. 	स्वार्थी हुँदा तपाईँलाई असंतोषी र पीडादायी बनाउने ग्यारेन्टी कसरी हुनसक्छ?`

`ऊ. 	तपाँईको चर्चमा कोही आवश्यकता भएको परिवार छ सो सोच्नुहोस्। अहिले नै तपाईँले उसलाई के गर्न सक्नुहुन्छ? त्यस परिवार वा परिवारमा भएको व्यक्तिलाई सहयोग र सेवा तपाईँले कसरी पुर्याउन सक्नुहुन्छ? तपाईँले आफूलाई मन दुख्ने गरेर त्याग गर्नुपरेतापनि तपाईँले त्यसलाई के गर्न सक्नुहुन्छ?`