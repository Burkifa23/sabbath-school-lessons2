---
title:  हृदयका नियतहरू
date:   28/02/2018
---

खुला हृदयले दिल खोलेर एक जना बिधवीले परमेश्वरको मन्दिरमा चढाएको भेटीको बारेमा अगाडि चर्चा गरेका थियौँ। अरूहरूले दिएका भव्य भेटीहरूको सामु उनको भेटी नगण्य भएतापनि त्यो भेटी धेरै भएको देखिएको थियो किनकि उनले उनको सत्य हृदय र चरित्रलाई देखाएकी थिइन् जसले गर्दा येशूले उनको यसरी सराहना गर्नुभएको थियो, ×त्यस गरिब बिधवीले अरू सबैको धेरै भैटी भन्दा धेरै दिइन्" (लूका २१:३ रूपान्तरित)।

केवल परमेश्वरलाई मात्र (याकूब ४:१२) हामीहरूको साँचो नियत थाहा छ (हितोपदेश १६:२, १ कोरन्थी ४:५)। गलत नियतले असल काम गर्न असम्भव छ। धेरै दिँदा धेरै विश्वास चाहिन्छ भन्ने छैन। तर अरूको भलाइको निम्ति त्याग गर्न सक्नुले हामीहरूको हृदयमा भएका अति प्रभावकारी ठीक नियतलाई देखाउँदछ।

`दिनु र कुन नियतले दिइन्छ त्यसको बारेमा प्रेरित पावलले २ कोरन्थी ८:८-१५मा चर्चा गरेका छन्। परमेश्वरको भण्डारे वा सञ्चिता (हिफाजत)गर्ने हौँ भनेर हामी दावी गर्छौँ भने पावलले देखाएका नीतिहरूलाई हामीले कसरी लागु गर्नुपर्छ?`

> <p></p>
> "८ मैले यो आज्ञाको रूपमा भनेको होइनँ, तर अरूहरूको जोशसँग तुलना गरेर तिमीहरूको प्रेम पनि साँचो हो भन्ने प्रमाणित गर्नलाई मैले यो भनेको हुँ। ९ किनकि हाम्रा प्रभु येशू ख्रीष्टको अनुग्रह तिमीहरूलाई थाहा छ, उहाँ धनी हुनुहुन्थ्यो, तरै पनि तिमीहरूका खातिर उहाँ गरीब हुनुभयो, ताकि उहाँको गरीबीबाट तिमीहरू धनी हुन सक। १० अब यस विषयमा चाहिँ मेरो सल्लाह यही छ– एक वर्षअघि जुन दिने काम तिमीहरूले सुरु गरेका मात्र होइन, तर त्यो गर्ने उत्कट इच्छा पनि गरेका थियौ, त्यसलाई अब पूरा गर्नु तिमीहरूका निम्ति असल हुन्छ। ११ इच्छा गर्नमा तिमीहरूको जुन तत्परता थियो त्यसैमुताबिक आफ्नो औकातअनुसार दिएर यस कामलाई पूरा गर। १२ किनभने दिने तत्परता छ भने मानिससित भए अनुसारको दान नै ग्रहणयोग्य हुन्छ, नभएअनुसारको होइन।  १३ तिमीहरूलाई भार होस् र अरूलाई हलुका होस् भनेर मैले यो भनेको होइनँ, १४ तर समानताको हिसाबले यस वर्तमान समयमा तिमीहरूको प्रशस्तताबाट तिनीहरूको अभाव पूरा होस्, र तिनीहरूको प्रशस्तताले तिमीहरूको अभाव पूरा गरिदेओस्। यसरी सबैमा समानता होस्, १५ जसो लेखिएको छ, “धेरै बटुल्नेसित बढ़ी केही रहेन, र कम बटुल्नेहरूलाई अभाव भएन।”  

तपाईँले भेटी वा अरूलाई जे दिनुहुन्छ तपाईँको दिइरहने चलनमा आफ्नो स्वार्थसिद्ध गर्नुदेखि लिएर आफ्नो अभावमा वास्ता नगरेर  अरूकोमात्र अत्यन्त हित चाहने नियत लुकेको हुन्छ। केही कुरा अरूलाई दिँदा, सहयोग गर्दा वा परमेश्वरलाई नै दशांशभेटी दिँदा कुनै स्वार्थ लुकेर दिइएको हो कि वा निश्वार्थ भावनाले दिइएको हो भनेर हामीहरूको हृदयमा द्वन्द चलिरहेको हुन्छ। यो द्वन्द बिशेष गरेर आत्मिक क्षेत्रमा बढि भएको पाउँछौँ। एक फेरा कोही मानिस परमेश्वरको निम्ति जोशिलो भएर जे पनि गर्न तयार भएको मनमा जब स्वार्थले बास गर्छ भने उसको हृदय चिसोले कठ्याङ्ग्रिन सक्छ। इसाई हुँ भनेर दावी गरेतापनि यदि परमेश्वरको वा अरूको भाऊ खोज्नुभन्दा आफ्नो भाऊ खोज्न थालियो भने वा चर्चमा आफ्नो अधिकार जमाउन खोज्यो भने त्यो इसाईको जीवन चिसो भएर समस्याग्रस्त हुन्छ। हामीहरूले हामीले हाम्रो मात्रै हित खोज्ने स्वार्थीपनालाई कुनै बहाना बनाएर ठीकै गरेको छु भन्ने प्रवृत्तिलाई अड्डा जमाउन दिन दिन्छौँ र त्यो पनि येशूकै नाउँमा।

तर जे भएतापनि हामी जे गर्छौ, जे दिन्छौँ त्यसको मूल आधार एउटा शब्दमा अडेको हुनुपर्छ: त्यो हो प्रेम। बिना स्वार्थ कसैले पनि सही प्रेमलाई देखाउन सक्दैन। आफूलाई त्यागेर अरूको सर्बोच्च हितको निम्ति स्वइच्छाले सुम्पेर चल्न राजी हुनु नै प्रेमको मूल जग हो।

जबसम्म परमेश्वरको प्रेमलाई हामीहरूको जीवनद्वारा प्रतिबिम्ब गर्न सक्दैनौँ तबसम्म हामीले जे दिएतापनि वा जति दिएतापनि परमेश्वरको प्रेमलाई अरूको अगाडि सही रूपमा देखाउन सक्दैनौँ। स्वार्थी हृदयले ओतप्रोत भएको मानिस आफूलाईमात्र प्रेम गर्न वा आफ्नोमात्रै हित खोज्ने प्रवृत्ति हुन्छ। परमेश्वरसँग प्रार्थनामा हामीले यो माग्नै पर्छ "हे प्रभु हामीहरूको हृदयलाई खतना गराउनुहोस् (व्यवस्था १०:१६) ताकि हामीलाई प्रेम गरिएको जस्तै हामीले पनि प्रेम गर्न सिकौँ।"

`कतिपय समयमा मानिसहरूले भेटी दिन्छन्, दशांश दिन्छन्, चन्दा दिन्छन् तर अरूले दियो भनेर, अरूलाई देखाउन वा वाध्यभएर  भेटी दशांस दिएका हुन्छन्। यदि हामीले दिने कुनै पनि थोकमा वा स्वइच्छा नै किन नहोस् त्यसमा प्रेम गाभिएन भने हामीहरूले दिने थोकहरू किन गलत हुनसक्छ?`