---
title:  "जहाँ तिम्रो धन छ"
date:   25/02/2018
---

**मत्ती ६:१९-२१मा येशूले भन्नुभएको छ ×१९ आफ्नो निम्ति पृथ्वीमा धन-सम्पत्ति नथुपार, जहाँ कीरा र खियाले ती नष्ट पार्छन् र जहाँ चोरहरूले घर फोरेर ती चोर्छन्।  २० तर आफ्नो निम्ति स्वर्गमा धन-सम्पत्ति थुपार, जहाँ कीराले वा खियाले नष्ट पार्दैन, र चोरले पनि चोर्दैन।  २१ किनकि जहाँ तिम्रो धन हुन्छ, त्यहीँ तिम्रो मन पनि हुन्छ।" हामीहरूमा भएका सांसारिक धनसम्पत्तिको शक्तिशाली पकडबाट हामी कसरी स्वतन्त्र हुने?**

> <p></p>
> "हेर्नुहोस् कलस्सी ३:१-४ १ यसकारण यदि तिमीहरू ख्रीष्टसँग जिइउठाइएका छौ भने माथिका कुराहरूको खोजी गर, जहाँ ख्रीष्ट हुनुहुन्छ, र परमेश्वरको दाहिने बाहुलीपट्टि बस्नुभएको छ। २ माथिका कुरामा मन लगाओ। पृथ्वीमा भएका कुरामा होइन। ३ किनभने तिमीहरू मरेका छौ, र तिमीहरूको जीवन परमेश्वरमा ख्रीष्टसँग लुकाइएको छ। ४ ख्रीष्ट, जो हाम्रो जीवन हुनुहुन्छ, उहाँ प्रकट हुनुहुँदा तिमीहरू पनि उहाँसँगै महिमामा प्रकट हुनेछौ।"

""जहाँ तिम्रो धन वा ढुकुटी छ त्यहाँ तिम्रो मन पनि हुन्छ" (मत्ती ६:२१ रूपान्तरित) भनेर येशूले हामीहरूको हृदयलाई खोतल्नुहुन्छ। येशूको यस भनाइ कतिको महान् छ भनेर थाहा पाउन त्यस पछिका दुई पदहरूमा व्याख्या गरेको पाइन्छ। पृथ्वीमा धन थुपार्दा के हुन्छ र स्वर्गमा धन थुपार्दा के हुन्छ भनेर दुई धनहरूको बारेमा बिपरित धारणा ती पदहरूले उल्लेख गरिएका छन्। संसारमा थुपरिएको धन के हुन्छ भनेर ती शब्दहरूले बयान गरिएको छ: किराले खान्छ, खिया लाग्छ र चोरहरूले चोरेर लान्छ। हामीहरूको संसारमा भएका धनसम्पत्ति कतिको अस्थायी छ र नाश भएर जान्छ भनेर येशूको उक्त भनाईले पुष्टि गर्दछ। हामीसँग भएको धन कति छिटो खतम हुन्छ भन्ने कुरालाई कसले अनुभव गरेको छैन र? "यस संसारमा सबै थोक अस्थिर, अनिश्चित र असुरक्षित छ। यस संसारमा भएका थोकहरू खिइएर जान्छ, नाश हुन्छ, चोरेर लैजान्छ र हराउँछ। तर त्यसको बिपरित स्वर्ग छ: सबै थोक अनन्त छ, स्थिर वा ननाशिने, सुरक्षित र नबिग्रने हुन्छ। स्वर्गमा कुनै थोक पनि हराएको भन्ने हुँदैन।"-निकोलौस सतेलमाजर, बियोन्ड ब्लेसिङ्ग, (नाम्पा, आइडाहो: पासिफिस प्रेस पब्लिशिङ्ग आसोशियशन, २०१३), पृ. २२बाट रूपान्तरित।

तपाईँ आफूसँग रहेको सामान हेर्नुहोस्। तपाईँसँग केवल थोरै होला। ढिलो वा चाँडो तपाईँसँग भएको सबै थोक फ्याकिनेछन्। पुस्तौँसम्म रहेको केही थोकहरू अपबादको रूपमा रहिरहला। तर बुद्धिमानी सञ्चिता (हिफाजत)गर्ने मानिसले स्वर्गमा धन सुरक्षित राख्न प्रयास गर्नुपर्छ। त्यहाँ यहाँ जस्तो नाश होला, चोरले लैजाला वा लुटला भन्ने पनि डर हुँदैन।

असल सञ्चितकले अवधारणाहरूमा एक अपनाउनुपर्ने महत्त्वपूर्ण अबधारणा मत्ती ६:१९-२१मा दिइएको छ। तपाईँसँग भएको धनसम्पत्तिले तपाईँलाई तान्छ, घचेट्छ, तानातानी गर्छ, त्यतातिर तपाईँको मन लागिरहन्छ, माग बढ्दै जान्छ वा धनकमाउन प्रतिस्पर्धा बढ्दै जान्छ, फसाउँन सक्छ र तपाईँको हृदयलाई नियन्त्रण गर्न खोज्दछ। भौतिक संसारमा तपाईँको हृदय तपाईँको धनभएकोतिर लान्छ। त्यसकारण जहाँ तपाईँको धन छ त्यो तपाईँको निम्ति अत्यन्त महत्त्वपूर्ण स्थान हुन गएको हुन्छ। जति जति हामी संसारका थोकहरूतिर ध्यान लगाइरहेका हुन्छौँ त्यतित्यति स्वर्गका थोकहरूमा ध्यान दिन कठीन भएर रहेको हुन्छ।

भन्ने बेलामा म इसाई हुँ भनेर दावी गर्ने तर परमेश्वरको महिमाको निम्ति चिसो भएर बस्दै धनसम्पत्तितिरमात्र ध्यान दिने मानिसलाई ढोँगी वा पाखण्डी भनिन्छ। अर्थात् हामीले हामीहरूको धन केवल आँखाले देख्ने बस्तुहरूमा लागिरहेको हुन्छ तर विश्वासद्वारा स्वर्गमा भएको धनतिर हामीहरूको आँखा लगाउन प्रतिवद्ध हुनुपर्छ (२ कोरन्थी ५:७)। त्यसको अर्थ अब हामी हात बाँधेर बसेर चर्च वा अरूले ख्वाइ हाल्छ भनेर परजिवि भएर बस्नुभनेको होइन। हामी व्यवाहारिक त हुनुपर्छ नै। हामीहरूको आवश्यकता र परिवार तथा आफूलाई चाहिने थोकको निम्ति र अवकाशको समयसम्म अरूको भर नपरि आफ्नै मेहनतले काम गरेर आवश्यकताहरूलाई पूर्तिगर्नुपर्छ। त्यसकारण छ दिनसम्म काम गर्नु भनेर दश आज्ञामा परमेश्वरले आफ्नै हातले कोर्नुभएको निर्देशनलाई वेवास्ता गर्ने होइन। तर हामीहरूको दैनिक जीवनमा अनन्ततिर दिमाग लगाइराख्नु हामीहरूको ठूलो निर्णायक उद्देश्य भइरहेको हुनुपर्छ।

`स्वर्गमा भएको धन र पृथ्वीमा भएको धनको बीचमा के फरक छ भनेर पावलले औँल्याएको महत्त्वपूर्ण बुँदा हिब्रू १०:३४मा पढ्नुहोस्: "कैदीहरूमाथि तिमीहरूले दया देखायौ, आफ्नो सम्पत्ति लुटिँदा पनि हर्षसाथ सह्यौ, किनकि तिमीहरू जान्दथियौ, कि तिमीहरूको आफ्नै अझ उत्तम र सदा रहने सम्पत्ति छ।"`