---
title:  कसैलाई केही दिँदा हामीमा हुने अनुभव
date:   01/03/2018
---

यदि परमेश्वर को हुनुहुन्छ त्यो प्रत्यक्षरूपमा देखाउन येशू आउनु भएको हो भनेर हामीले विश्वास गर्यौँ भने एउटा कुरो स्पष्ट हुनुपर्छ: परमेश्वरले हामीलाई प्रेम गर्नुहुन्छ र उहाँले सधैँ हामीहरूको उच्च हितमात्र चाहनुहुन्छ। हामीलाई जे गर्न उहाँ चाहनुहुन्छ सो केवल हामीहरूको फाइदाको निम्तिमात्र गरेको उहाँ चाहनुहुन्छ। हामी बिग्रियोस् वा हामीहरूको नोक्सान होस् भनेर उहाँले कहिल्यै पनि चाहना गर्नुहुन्न। त्यसमा यो पनि समावेश भएको छ कि हामीलाई दिइएको थोकबाट हामीले खुशीसाथ र उदारभएर अरूलाई देओस् भन्ने उहाँको चाहना। जुन स्वइच्छाले र उदारभएर भेटी दिन्छौ वा सहयोग गर्छौँ त्यो लिनेलाई मात्र होइन हामी दिनेलाई पनि फाइदा हुन्छ। यस प्रकारले दिनेलाई मात्र थाहा छ कि लिनुभन्दा दिनु कतिको मजा वा आशिषमय हुन्छ।

`२ कोरन्थी ९:६-१०मा समुच्चरूपमा दिने के हो भनेर पावलले व्याख्या गरेका छन्। `

> <p></p>
> "६ तर कुरा यही हो, कि थोरै छर्नेले थोरै नै कटनी गर्छ, र प्रशस्तसँग छर्नेले प्रशस्तसँग कटनी गर्छ। ७ अनि हरेक मानिसले आफ्नो मनमा सङ्कल्प गरेबमोजिम देओस्, इच्छा नभई होइन, न त करकापमा परेर। किनभने खुशीसाथ दिनेलाई परमेश्वरले प्रेम गर्नुहुन्छ। ८ परमेश्वरले तिमीहरूलाई हरेक आशिष् प्रशस्त मात्रामा दिन सक्नुहुन्छ, ताकि तिमीहरूसित सधैँ नै हरेक कुरा प्रशस्त होस्, र हरेक असल कामको निम्ति तिमीहरूले प्रशस्त मात्रामा दिन सक। ९ यसरी लेखिएको छ, “उसले छर्छ, र गरीबहरूलाई दिन्छ, उसको धार्मिकता सदासर्वदै रहिरहन्छ।” १० छर्नेलाई बीउ र खानलाई भोजन दिनुहुनेले तिमीहरूलाई बीउ दिनुहुनेछ, र त्यसमा वृद्धि गराउनुहुनेछ, अनि तिमीहरूका धार्मिकताको फसल बढ़ाउनुहुनेछ। ११ तिमीहरूको ठूलो उदारताको निम्ति हरेक कुरामा तिमीहरू धनी तुल्याइनेछौ, जुन उदारताले हामीद्वारा परमेश्वरमा चढ़ाउने धन्यवाद उत्पन्न गराउनेछ।"  

खुला हृदयले उदार भएर जुन भेटीहरू दिन्छौँ त्यो व्यक्तिगत र आत्मिक काम हुनुपर्छ। जब हामी दिन्छौँ त्यो विश्वासको काम हो र ख्रीष्टले हामीलाई के गर्नुभयो सोप्रति कृतज्ञ भएको देखाउँछौँ।

विश्वासद्वारा गरिने जुनसुकै काम जस्तै जब हामीले खुला हृदयले दिन्छौँ तब हामीहरूको विश्वास पनि बढ्छ। याकूबले भन्छन् "काम बिनाको विश्वास मुर्दा विश्वास हो" (याकूब २:२० रूपान्तरित)। हामीले दावी गरे अनुसार विश्वासमा जिइरहँदा हामीहरूको विश्वास पनि बढ्दै जान्छ। यदि हामी इसाई हौँ भनेर दावी गर्छौँ भने विश्वासद्वारा जिउनुको बिकल्प अरू छैन। त्यसले गर्दा हामी जे गर्छौँ त्यो हामीहरूको विश्वास बढेको कारणले हुन आउँछ अर्थात् हामीहरूको विश्वासबाट नै उफ्रिएर अरूलाई सहायता गर्न पुग्छौँ। जब हामी खुशीसाथ उदारभएर सित्तैँ दिन्छौँ तब हामीहरूले ख्रीष्टको स्वभावलाई देखाइरहेका हुन्छौँ। हामीहरूले दिने क्रममा हामीहरूकै कामद्वारा परमेश्वर कस्तो हुनुहुन्छ भनेर अनुभव गरिरहेका हुन्छौँ। यसरी जब हामी दिन्छौँ तब हामीहरूको विश्वास तथा भरोसा परमेश्वरमा निर्माण गरिरहेका हुन्छौँ र परमेश्वर कस्तो हुनुहुन्छ भनेर  " उहाँ असल हुनुहुन्छ भनेर स्वाद लिइरहेका हुन्छौँ र हामीहरूको जीवनमा अनुभव गरिरहेका हुन्छौँ। जसले परमेश्वरमाथि भरोसा राख्छ त्यो मानिस धन्यको हो" (भजन ३४:८ रूपान्तरित) महसुस गरिरहेका हुन्छौँ।

"स्वार्थ त्यागको प्रेमको महिमाले येशूको अनुहारमा उहाँको महिमाको चमक चम्किरहेको देखिनेछ। स्वार्थ त्यागी प्रेमको नीति पृथ्वी र स्वर्गको हो भनेर कलबरीबाट चम्किएको ज्योतिले देखिनेछ। आफ्नो भलाइ नखोज्ने प्रेमको स्रोत परमेश्वरको हृदय हो भनेर देखिनेछ। कोमल र नम्र हुनुभएको येशूले परमेश्वरको चरित्र देखाउनुभएको थाहा पाइनेछ। उहाँ त्यस ज्योतिमा रहनुहुन्छ जहाँ कुनै पनि मानिस छिर्न सक्दैन।"-एलेन जी ह्वाइट, द डिजाएर अभ एजेज, पृ. २०बाट रूपान्तरित।

`तपाईँको औकात अनुसार सित्तैँमा र उदारभएर दिँदा तपाईँको विश्वासको वास्तविकतालाई कसरी अनुभव गर्नुभएको छ?`