---
title:  परमेश्वरप्रति आभार तथा धन्यवादी भएर दिने भेटी
date:   24/02/2018
---

### यस अध्यायका मूल पदहरू
मत्ती ६:१९­२१, एफिसी २:८, १ पत्रुस ४:१०, लूका ७:३७­४७, २ कोरन्थी ८:८­१५ र २ कोरन्थी ९:५,७।

> <p>यस अध्यायको मूल सार पद</p>
> ×परमेश्वरले संसारलाई यस्तरी प्रेम गर्नुभयो कि उहाँले आफ्नो एकमात्र पुत्रलाई दिनुभयो, ताकि जसले उहाँलाई विश्वास गर्छ ऊ नाश हुनु आवश्यक छैन तर उसले अजम्मरी जीवन पाएर जिउँदछ" (यूहन्ना ३:१६ रूपान्तरित)।

हामीहरूको परमेश्वर लिने परमेश्वर होइन तर दिने परमेश्वर हुनुहुन्छ। यो महान् सत्यज्ञान येशूको त्याग तथा बलिले देखाउँदछ।××परमेश्वरले संसारलाई यस्तरी प्रेम गर्नुभयो कि उहाँले आफ्नो एकमात्र पुत्रलाई दिनुभयो, ताकि जसले उहाँलाई विश्वास गर्छ ऊ नाश हुनु आवश्यक छैन तर उसले अजम्मरी जीवन पाएर जिउँदछ" (यूहन्ना ३:१६ रूपान्तरित)। वा यस पदलाई थप बुझाउन येशूको यो बाणी सुन्नुहोस्, ×तिमीहरू दुष्ट भएर पनि आफ्ना छोराछोरीहरूलाई कसरी असल थोक दिनुपर्छ भनेर तिमीहरूलाई थाहा छ। त्यसकारण जसले पवित्र आत्मा स्वर्गमा रहनुहुने परमेश्वर पितासँग माग्छ उसलाई झन कति धेरै दिने होला?" लूका ११:१३ रूपान्तरित।

परमेश्वरले दिनुभएको दिनुभएकै गर्नुहुन्छ, यो उहाँको स्वभाव वा चरित्र हो। त्यसकारण हामी जो उहाँको चरित्रलाई प्रतिबिम्ब गर्न चाहन्छौँ हामीले पनि दिने कला सिक्नु आवश्यक छ। ×स्वार्थी इसाई" भनेर कहलाइएर परमेश्वरको स्वभावलाई बदनाम गर्ने इसाई हुनु कल्पना गर्नै नहुने कुरो हो।

हामीलाई जे दिइएको छ सो फिर्ता गर्नु भेटीद्वारा दिनु एक उपाय हो। हामीहरूको भेटीले परमेश्वरप्रति हामी कतिको आभारी छौँ र उहाँलाई हामी कति प्रेम गर्छौँ भनेर देखाउने अवसर हो। जुन दिन येशू यस संसारमा फेरि फर्केर आउनुहुन्छ त्यस दिन हामी ती मानिसहरूलाई भेट्नेछौँ जसले उहाँको अनुग्रहलाई स्वीकार गरेका छन् र त्यो स्वीकार गराउन हामीहरूको निस्वार्थ भावनाले दिएको भेटीबाट सम्भव भएका हुन् भनेर हामी महसुस गर्नेछौँ।

भेटीको महत्त्वपूर्ण पक्षहरूलाई यस अध्यायमा हामीले हेर्नेछौँ। हामीहरूको पैसा होस्, समय होस् वा प्रतिभा होस्, जब हामी उदार भएर दिँछौँ तब हामीहरूमा भएको विश्वास जीवित छ र हामीले सेवा गरेका परमेश्वरको स्वभाव हामीले देखाइरहेकाछौँ भनेर प्रकट गर्नेछौँ।