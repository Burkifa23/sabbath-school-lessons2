---
title:  परमेश्वरको अनुग्रहको सञ्चिता
date:   26/02/2018
---

`परमेश्वरले हामीहरूलाई धेरै थोकहरू दिनुभएको छ त्यसमा एक थोक के छ? हेर्नुहोस् एफिसी २:८,९`

> <p></p>
> "हेर्नुहोस् एफिसी २:८,९ ८ किनभने अनुग्रहबाट विश्वासद्वारा तिमीहरूले उद्धार पाएका छौ– र यो तिमीहरू आफैबाट होइन, यो त परमेश्वरको वरदान हो– ९ कर्महरूद्वारा होइन, नत्रता मानिसले घमण्ड गर्नेछ।"`

हामी योग्य नभएतापनि पाउने कृपालाई अनुग्रह भनिन्छ। यो बरदान हो जुन् कुनै असल काम गरेकोले वा असल भएकोले पाउने इनाम होइन। यस पृथ्वी ग्रहमा परमेश्वरले उहाँको अनुग्रह खन्याउनुभएको थियो। यदि त्यस अनुग्रहलाई हामीले वेवास्ता नगरि ग्रहण गर्यौँ भने उहाँको अनुग्रहले हामीहरूको जीवनलाई काँचुली फेराइदिन्छ। त्यो मरेपछि वा अनन्त जीवनमामात्र होइन अहिलेकै जीवनमा पनि अनुभव गर्न सक्छौँ। स्वर्गको सारा सम्पत्ति र शक्ति अनुग्रहको बरदानमा पोको पारिएको छ (२ कोरन्थी ८:९)। पतित र योग्य नठहरिएका मानिसहरूलाई खन्याइएको अनुग्रह देखेर स्वर्गदूतहरू चकित भएका छन् (१ पत्रुस १:१२)।

परमेश्वरबाट पाइएको सबै अनुग्रहहरूमा एउटा अनुग्रह अत्यन्त अमूल्यको छ भन्ने कुरामा कसैले पनि विवाद गरेको छैन। त्यो हो येशूमा हामीले पाएको अनुग्रह। अनुग्रह बिना हामीहरूको जीवन आशा बिनाको हुन्छ। पापले मानिसहरूलाई यसरी निथुक्र भिजाइदिएको छ कि तिनीहरूले जे गरेपनि त्यसबाट मानिसहरू फुत्किन सक्दैनन्। धर्मकर्म वा परमेश्वरको व्यवस्थालाई पालन गरेर पनि पापले ढालेको जीवनलाई पुनर्जीवित पार्न सक्दैन। तर त्यसो भयो भन्दैमा "के परमेश्वरको व्यवस्था अर्थात् दश आज्ञाहरू परमेश्वरको प्रतिज्ञाको बिरुद्धमा छ त? यस्तो सोच्न पनि परमेश्वरले निषेध गरियोस्: यदि व्यवस्था पालन गरेर धर्मात्मा हुन्छ वा नयाँ जीवन पाइन्छ भने दश आज्ञाहरू पालन गरेर नै धर्मी ठहरिन्थ्यो (गलाती ३:२१)। यदि कुनै व्यवस्थाले हामीलाई मुक्ति दिन सक्छ भने परमेश्वरको व्यवस्था वा दश आज्ञाले नै मुक्ति दिन सक्थ्यो। तर व्यवस्थालाई पालन गर्दैमा पनि मुक्ति पाइँदैन भनेर पावलले भन्दछन्। त्यसकारण यदि हामीले मुक्ति पाउनु नै छ भने केवल अनुग्रहबाटमात्रै पाउन सक्दछौँ।

`भण्डारे वा सञ्चिता (हिफाजत)गर्ने व्यक्तिले अनुग्रहसँग कसरी सम्बन्ध राखेको हुन्छ? परमेश्वरलाई र अरूलाई दिँदा हामीले परमेश्वरको अनुग्रहलाई देखाइरहेका छौँ भनेर कसरी महसुस गराउँछ? हेर्नुहोस्, १ पत्रुस ४:१०`

> <p></p>
> "१ पत्रुस ४:१० जसले जस्तो वरदान पाएको छ, परमेश्वरका अनुग्रहका विभिन्न वरदान पाएका भण्डारेझैँ ती एक-अर्काको निम्ति प्रयोग गर।" 

जसरी हामीहरूले परमेश्वरको अनुग्रहको बरदान पाएका छौँ त्यसरी नै हामीहरू परमेश्वरको विभिन्न अनुग्रहरूको भण्डारे वा सञ्चिता (हिफाजत)गर्ने  हुनुपर्छ भनेर पत्रुसले भन्दछन्। अर्थात् परमेश्वरले हामीहरूलाई बरदान वा उपहारहरू दिनुभएको छ, त्यसकारण हामीलाई जे दिइएको छ त्यसलाई फिर्ता दिनुपर्छ। अनुग्रहबाट हामीले जे पाएका छौँ त्यो हामीलाई मात्र फाइदाको निम्ति वा खुशी पार्न होइन तर परमेश्वरको सुसमाचारको प्रगतिलाई हामीले दिनुपर्छ। हामीले सित्तैँमा पाएका छौँ (जुन अनुग्रहको कारणले पाएका छौँ), तब हरतरहले हामीले सित्तैँमा दिन सक्ने हुनुपर्छ।

`परमेश्वरले तपाईँलाई के के दिनुभयो सो सबै कुराहरूको बारेमा सोच्नुहोस्। तपाईँलाई सित्तैँमा दिइएको अनुग्रहलाई तपाईँले कसरी सञ्चिता (हिफाजत)गर्न सक्नुहुन्छ?`