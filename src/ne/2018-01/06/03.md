---
title:  निष्ठावान वा बफादार
date:   05/02/2018
---

`×कसैले पनि दुई मालिकको सेवा गर्न सक्दैन। उसले एक जनालाई घृणा गर्छ भने अर्कोलाई माया गर्छ, अथवा एक जनाप्रति बफादार हुन्छ भने अर्कोलाई तिरस्कार गर्छ। तिमीले परमेश्वर र धनसम्पत्तिको सेवा गर्न सक्दैनौ।" (मत्ती ६:२४ रूपान्तरित)। हामीहरूको जीवनमा परमेश्वरप्रति  हामीहरूको निष्ठा वा बफादारिताले उच्च प्राथमिकता पाउनुपर्छ भनेर उक्त पदले कसरी बताउँछ?`

परमेश्वरको नाउँको अर्को अर्थ हो ×डाहा" (प्रस्थान ३४:१४)। यसले गर्दा हामीहरू निष्ठा वा बफादारितामा कस्तो संवेदनशील हुनुपर्छ भनेर बुझ्नुपर्छ। डाहा गर्ने परमेश्वरप्रति बफादार हुनु भनेको प्रेमप्रति बफादार हुनु हो। विश्वासको लडाईँमा बफादारिताले हामी को हौँ भनेर  परिचय दिन्छ र युद्धमा अडिग भएर बस्न साहस दिन्छ।

परमेश्वरप्रति बफादारी हुनु उहाँको निम्ति महत्त्वपूर्ण छ (१ राजा ८:६१)। बफादारी हुनु भनेको परमेश्वरलाई हामीहरूको जीवनलाई ठेक्का दिनु होइन न त रितिथितिलाई मानेर उहाँलाई खुशी पार्न खोज्नु हो। परमेश्वरप्रति बफादार हुनु भनेको हामीहरूको समर्पणता, व्यक्तिगत विश्वास र आस्थालाई सार्वजनिक रूपमै व्यक्त गर्नु हो।

`परमेश्वरको निम्ति हामीहरूको बफादारिता कतिको महत्त्वपूर्ण छ भनेर १ इतिहास २८:९ले कसरी बताउँछ? हेर्नुहोस्: ×उनले सोलोमनलाई भने, “मेरो छोरो, म तिमीलाई यो आदेश दिन्छु कि आफ्ना बुबाका परमेश्वरलाई ग्रहण गरी तन मनले उहाँको सेवा गर। उहाँले हाम्रा सबै सोच र कामनाहरू जान्नुहुन्छ। तिमी उहाँको शरणमा गयौ भने उहाँले तिमीलाई ग्रहण गर्नुहुनेछ। तर तिमीले उहाँलाई त्याग्यौ भने उहाँले तिमीलाई सदाको निम्ति त्याग्नुहुनेछ।" `

जहाँ निष्ठा र बफादारिताको माग हुन्छ त्यहाँ गद्दारी वा विश्वासघातको पनि सम्भावना हुन्छ। निष्ठा वा बफादारिता भनेको प्रेम जस्तै दिल खोलेर उपलब्ध गराउनुपर्छ करले निष्ठावान भइयो भने त्यो सही निष्ठा वा बफादारीता हुँदैन। युद्धमा कहिलेकाहीँ सिपाहीँहरूलाई शत्रुको सामु अगाडि नै लडाईँ गर्न खटाइन्छ यदि लडाईँबाट भागे भने हाकिमले तिनीहरूलाई मार्न सक्छ। ती मानिसहरूले आफ्नो कर्तव्य त पालन गर्लान् तर हाकिमको हुकुम वा आफू लड्ने देशप्रति बफादारी भएर होइन। (भाडाका सैनिकहरूले पैसाको निम्ति लड्छन् तर देशप्रति बफादारी भएर लड्छन् भन्ने छैन)। त्यस्तो खालको निष्ठा वा बफादारिता परमेश्वरले अपेक्षा गर्नुहुन्न।

अय्यूबको मामिलालाई हेर्नुहोस्। भविष्यमा हुने अनेकौँ महान बिपत्तिहरू उनलाई थाहा थिएन। उनको परिवार, श्रीसम्पत्ति र आफ्नो स्वास्थ्य पनि नाश भएको उनले सहनुपरेको थियो। परमेश्वरमाथिको भरोसा, प्रेम र समर्पणता उनले सजिलैसँग छोड्न सक्थे। तर जुनसुकै परिस्थितिमा पनि परमेश्वरप्रति निष्ठावान भएर बस्नु नै उनले आफ्नो नैतिक जिम्मेवार देखेका थिए। इमान्दारिपूर्वक सार्बजनिकरूपमै परमेश्वरको प्रशंसा गर्न नहिचिकिच्याइ उनले यो प्रख्यात शब्दहरू उच्चारण गरे ×उहाँले मलाई मारे पनि म उहाँलाई विश्वास गर्न म छोड्दिन।" (अय्यूब १३:१५ रूपान्तरित)। महान बिपद र पीडामा पनि अय्यूबले देखाएको निष्ठाले परमेश्वरको उच्चकोटीको बफादारी सञ्चितक वा भण्डारेपन उनले देखाएका थिए। अय्यूबको निष्ठा वा बफादारिता हामी सबैको निम्ति अनुकरणीय उदाहरण हो। 

`तपाईँ आफूले आफैलाई सोध्नुहोस: मेरो निम्ति जीवन दिनुहुने परमेश्वरप्रति म कतिको निष्ठावान छु? उहाँप्रति म निष्ठावान छु भनेर मैले प्रकट गर्ने के के तरिकाहरू छन्? `