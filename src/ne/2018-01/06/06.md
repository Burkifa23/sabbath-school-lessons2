---
title:  विश्वासिलो, भरपर्दो
date:   08/02/2018
---

यदि हामी परमेश्वरका असल भन्डारे हौँ वा उहाँले सुम्पनुभएका थोकहरूको सञ्चितक हौँ भने हामीमा हुनुपर्ने भरपर्दो र विश्वासिलो भन्डारेको गुण किन हुनुपर्छ भनेर येशूले भन्नुभएको देहायको वचनले कसरी सिकाउँछ? हेर्नुहोस् लूका १६:१०­१२ "10 येशूले फेरि भन्नुभयो, सानो कुरामा भरपर्दो मानिसचाहिँ ठूलो कुरामा पनि भरपर्दो हुन्छ। त्यस्तै सानो कुरामा बेइमान हुने मानिस ठूलो कुरामा पनि बेइमान नै हुन्छ। 11 संसारको धनको कारोबारमा विश्वास गर्न नसकिनेलाई सत्यको धनको निम्ति कसरी विश्वास गर्न सकिन्छ र? 12 तिमीहरू अर्काको धनमा विश्वासी हुँदैनौ भने तिमीहरूले पाउनुपर्ने धन कसले देला र?"

मानिसमा हुनुपर्ने विश्वासिलो हुनु, भरपर्दो हुनु, निष्ठावान हुनु जस्ता नैतिक गुणहरूको आवश्यकताले बाइबलभरिएका छन्। उदाहरणमा, पुरानो करारमा चार जना लेवीहरूको बारेमा एउटा कथा उल्लेख गरिएको छ। परमेश्वरको मन्दिरको ढुकुटीलाई रातभर सुरक्षा दिन तिनीहरूलाई खटाइएको थियो। प्रत्येक बिहान त्यस ढुकुटीको ढोका खोल्न तिनीहरूलाई चाबी दिइएको थियो (१ इतिहास ९:२६,२७)। ती लेवीहरू विश्वासिलो र भरपर्दो भएर नै त्यो कामको जिम्मा तिनीहरूलाई दिइएको थियो।

असल सञ्चितक वा भन्डारेको चरित्र भरपर्दो वा विश्वासिलो हुनुपर्छ। त्यसको अर्थ विश्वासिलो र कर्तव्यपरायण भन्डारेले आफूलाई दिइएको जिम्मेवारीलाई भित्री हृदयदेखि नै बुझेको हुन्छ। परमेश्वर भरपर्दो हुनुहुन्छ भनेर तिनीहरूलाई थाहा हुन्छ र तिनीहरू पनि परमेश्वरको त्यही गुणलाई अनुसरण गर्ने लक्ष्यमा पुग्न चाहना गरेको हुन्छ (व्यवस्था ३२:४ ×4 परमप्रभु तिम्रा प्रतापी रक्षक हुनुहुन्छ, सबै कुरामा सिद्ध र न्यायी हुनुहुन्छ। तिम्रा परमेश्वर विश्वासयोग्य र सत्य हुनुहुन्छ, जे कुरा ठीक र न्यायपूर्ण छ, त्यो उहाँले गर्नुहुन्छ।" र १ राजा ८:५४­६१ ×54 सोलोमनले परमप्रभुलाई अर्जबिन्ती गरिसकेपछि आफ्ना हात उचालेर घुँडा टेकी वेदीको सामुन्ने तिनी खडा भए। 55 सोर उचालेर तिनले त्यहाँ भेला भएका सबै मानिसहरूमाथि परमेश्वरको आशीर्वाद मागेर बिन्ती गरे। तिनले भने, 56 "परमप्रभुको प्रशंसा गर, जसले आफ्नो प्रतिज्ञाअनुसार आफ्ना प्रजालाई शान्ति दिनुभएको छ। आफ्नो सेवक मोशाद्वारा ठूलो मनले दिनुभएको सबै प्रतिज्ञाहरू उहाँले पूरा गर्नुभएको छ। 57 परमप्रभु हाम्रा परमेश्वर हामीसित हाम्रा पुर्खाहरूसित झैँ रहनुभएको होस्। उहाँले कहिल्यै हामीलाई नछोड्नुभएको होस् वा नत्याग्नुभएको होस्। 58 उहाँले आफूप्रति आज्ञाकारी बनाउनुभएको होस् र हामी सधैँ उहाँको इच्छाअनुसार जिउन सकौं र उहाँले हाम्रा पिता-पुर्खालाई दिनुभएका सबै आज्ञा र नियमहरू पालन गर्न सकौं। 59 मैले आज चढाएका यी अर्जबिन्तीहरू र यो प्रार्थना परमप्रभु हाम्रा परमेश्वरले सबै समय याद राख्नुभएको होस्। उहाँ सदैव इस्राएलका प्रजा र तिनका राजाप्रति तिनीहरूको दिन-दिनको खाँचोअनुसार कृपालु हुनुभएको होस्। 60 यसरी परमप्रभु मात्र परमेश्वर हुनुहुन्छ, अरू कोही ईश्वर छैनन् भनी संसारका सबै जातिहरूले थाहा पाउनेछन्। 61 तिमीहरू उहाँका प्रजा सदाकाल परमप्रभु हाम्रा परमेश्वरप्रति विश्वासयोग्य रहून् र आजझैँ उहाँका आज्ञा र नियमहरू पालन गर्नू।"  

विश्वासिलो हुनु, निष्ठावान हुनु र भरपर्दो हुनु भनेको परिपक्व मानिसका स्वभावहरू हुन्। यो चरित्रको उच्च आदर्शको तह हो र उससँग व्यवहार गर्ने मानिसले उसमा विश्वासिलो हुने खुबी छ भनेर याद गरेको हुन्छ। परमेश्वरको चरित्रलाई प्रतिबिम्बित गर्नु भनेको तपाईँले जे वचन दिनुहुन्छ त्यो वचन तपाईँले पूरा गर्नुहुनेछ। जुनसुकै परिस्थितिमा पनि मानिसहरूले जति दवाव दिएतापनि तपाईँ आफ्नो वचन र प्रतिज्ञामा प्रतिवद्ध भएर देखाउनुहुनेछ (२ राजा १२:९­१६ ×9 यहोयादाले एउटा सन्दुक लिएर त्यसको ढकनीमा प्वाल पारे र परमप्रभुको मन्दिरमा पस्दा दाहिनेपट्टि पर्ने वेदीको छेउमा राखे। परमप्रभुको मन्दिरको ढोकामा सेवा गर्ने पूजाहारीहरूले त्यस सन्दुकमा भक्तहरूले दिएका पैसा हाल्थे। 10 सन्दुकमा धेरै धन भरिएपछि राजकीय अधिकारी र मुख्य पूजाहारी आउँथे र पैसा गनेर थैलामा भर्थे। 11 त्यसको ठीक हिसाब लिएपछि तिनीहरूले परमप्रभुको मन्दिरमा काम गर्नेहरूका हातमा धन दिन्थे अनि तिनीहरूले त्यसबाट मन्दिर बनाउनेहरू, सिकर्मीहरू 12 र डकर्मीहरू, ढुङ्गा काट्नेहरूका ज्याला दिन्थे, परमप्रभुको मन्दिरको मर्मतको काममा लाग्ने काठपात र ढुङ्गाहरू किन्थे र अरू सबै चाहिने खर्च गर्थे। 13 तर चाँदीका कचौरा, डबका, तुरही वा पानससित चलाउने औजार वा अरू कुनै चाँदी वा सुनका सामान बनाउने काममा त्यस धनबाट खर्च गरिंदैनथ्यो। 14 त्यो सबै धन काम गर्नेहरूलाई ज्याला दिन र मरमतको लागि चाहिने चीजबीज किन्न मात्र खर्च गरिन्थ्यो। 15 कामको जिम्मा लिने कारिन्दाहरू सम्पूर्ण इमानदार थिए र तिनीहरूबाट खर्च भएको धनको हिसाब लिने दरकार हुँदैनथ्यो। 16 पापबलि र दोषबलिका रूपमा दिइएको धन त्यस परमप्रभुको मन्दिरमा जम्मा गरिंदैनथ्यो। त्यस्ता भेटीचाहिँ पूजाहारीहरूको हुन्थ्यो।"

विश्वका दुई चक्रवर्ती सम्राटहरूले दानिएल विश्वासिलो र भरपर्दो थिए भनेर मानेका थिए। राजाका सनातन परमेश्वरलाई विश्वास नगर्ने मन्त्रीहरू, तन्त्रमन्त्र गर्ने झाँक्रीहरू र इन्द्रजाल गर्ने जादुगरहरूको विरोधको बावजुदपनि दानिएलले नडराइकन सत्य र उचित बुद्धिज्ञान दिने सक्षम् भएको व्यक्ति दानिएल थिए। भरपर्दो हुनु वा विश्वासिलो हुनु नैतिक आचरणको मुकुट हो। तपाईँमा भएको नैतिक नीतिहरूलाई तपाईँको विश्वासिलो गुणले शुद्धरूपमा चित्रण गर्दछन्। तर असल भन्डारेमा हुनुपर्ने यो गुण एकै रातमा हुँदैन बरू सानोतिनो कुरामा विश्वासिलो वा भरपर्दो भएर चल्दा विश्वासिलो र भरपर्दो पक्का मानिसको तहमा पुगिन्छ।

परमेश्वरलाई विश्वास गर्ने मानिस होस् वा नहोस् सबैले हामीहरूको विश्वासिलोपन र भरपर्दो स्वभावलाई हेरिरहेको हुन्छ। हामीहरू कसैको फन्दामा पर्दैनौँ, कसैको कुरामा वा चिप्लोघसाइमा पर्दैनौँ भनेर अरूहरूले थाहा पाइरहेको हुन्छ। त्यसको आधारमा तिनीहरूले हामीलाई आदर गर्छन् र हामीमाथि भरपर्छन्। यस संसारमा हामीलाई जुनसुकै काम, बरदान, खुबी, दक्षता दिएका हुन्छन्, ती प्रत्येकलाई जिम्मेवारीपूर्वक कर्तव्यनिष्ठ भएर उपभोग गर्छौँ वा चलाउँछौँ तब हामी विश्वासिलो र भरपर्दो छौँ भनेर परमेश्वरको महिमा गरेर देखाउँछौँ। ×ख्रीष्टको राज्यमा हामी विश्वासिलो र भरपर्दो हुनुहुनुपर्छ। परमेश्वरले हामीलाई सुम्पनुभएको उहाँको धनसम्पत्तिमा, हामीहरूको भलाइको काममा, दया र करुणा देखाउने काममा, नम्र र कोमल हुने स्वभावमा र परमेश्वरको राज्यको सिष्ट नागरिक हौँ भनेर देखाउने काममा यस संसारका बुद्धिजीविहरूले देख्न सक्नुपर्दछ।"­एलेन जी ह्वाइट, टेस्टिमोनिज फर द चर्च, ठेली ६, पृ. १९०बाट रूपान्तरित।  

`तपाईँको जीवनमा व्यक्तिगत रूपमा कोही विश्वासिलो र भरपर्दो भएको व्यक्तिको बारेमा सोच्नुहोस्। उसबाट तपाईँले के सिक्नसक्नुहुन्छ जसले गर्दा तपाईँ पनि अझ बढि विश्वासिलो र भरपर्दो हुन सकोस्?`