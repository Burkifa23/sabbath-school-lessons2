---
title:  थप जानकारी
date:   09/02/2018
---

व्यक्तिगतरूपमा पारदर्शी हुनु वा हिसाबकिताब सफा राख्नु पनि असल भन्डारेको एक महत्वपूर्ण गुण हो। ×येशूबाट मानिसहरूको दिमागलाई फर्काउने र व्यक्तिगत पारदर्शिकता वा सफा हिसाबकिताब राख्ने स्वभावलाई खतम गर्ने शैतानको योजना जहिले पनि भएको भइरहेको हुन्छ। जब शैतानले परमेश्वरको पुत्रलाई परीक्षा गर्यो र लोभमा फसाउन खोज्यो तब त्यसमा ऊ असफल भएको थियो। तर पतित मानिसको स्वभावमा शैतानले सफलता हासिल गर्यो। क्रिश्चियानिटी वा इसाई धर्म नै भ्रष्ट भयो।"­एलेन जी ह्वाइट, अर्ली राइटिङ्गस्, पृ. २१३बाट रूपान्तरित।

हामीहरूको जीवनको केन्द्रविन्दु येशू हुनुभएकोले हामीहरूलाई चाहिने अगुवाइ उहाँ नै हुनुपर्छ। हामीहरूको विवेकले उहाँको आवाजलाई ठाउँ दिनुपर्छ। त्यसको परिणामले हामीहरूको विश्वास, बफादारिपना, निष्ठावान हुने गुण, वचन पालन गर्ने मनस्थिति, सफा र शुद्ध विवेक, विश्वासिलो र भरपर्ने लक्षण र व्यक्तिगत पारदर्शिता वा सफा हिसाबकिताब राख्ने बानी हामीले जनसमक्ष देखाउन सक्छौँ। कसैसँग प्रतिस्पर्धा नगरि बरू परमेश्वरमा पूरा भएर, उहाँको नीतिमा चलेर हामी परमेश्वरको असल सञ्चितक वा भन्डारे भएर देखाउने खुबी हामीमा हुनुपर्छ (भजन १३९:२३,२४ ×23 मलाई जाँच्नुहोस्, हे परमेश्वर, मेरो मन बुझ्नुहोस्, मलाई खार्नुहोस् र मेरा विचारहरू जान्नुहोस्।  24 ममा केही दुष्टता छ कि खोज्नुहोस् र मलाई अनन्तकालको बाटोमा डोर्याउनुहोस्।"

व्यक्तिगत जीवनको हिसाबकिताब, पारदर्शिता वा इमान्दारिता  बाइबलको नीतिले देखाइएको अत्यन्त आवश्यक गुण हो। जब येशू यस संसारमा हुनुहुन्थ्यो तब उहाँको प्रत्येक क्षणको हिसाब परमेश्वरलाई दिनुभएको थियो (यूहन्ना ८:२८)। हामीहरूले बोल्ने प्रत्येक कटु वचन, नराम्रो वचन, अरूलाई घाइट बनाउने वचनको हिसाबकिताब परमेश्वरलाई हामीले दिनुपर्नेछ (मत्ती १२:२६)। ×जसलाई धेरै दिइएको छ त्यसबाट धेरै अपेक्षा गरिन्छ" (लूका १२:४८)। व्यक्तिगत पारदर्शीता वा हिसाबकिताब दिने जिम्मेवारीलाई त्रसित बनाउने कुरा भनेकै हामीहरूको जिम्मेवारी अरूलाई दिन लगाउनु हो वा अरूप्रति दोष थुपार्नु हो। ×जुनसुकै भौतिक वा आत्मिक लगानीको निम्ति हामीलाई धनसम्पत्ति वा मानिसहरू सुम्पिएको छ त्यो हाम्रो आफ्नै होइन भनेर सबैको दिमागमा घुसुन्। यदि ती हाम्रै हुन भनेर दावी गर्छौँ हामीले पाएको अधिकारको दुरुपयोग गरेको ठहरिन्छ। जब हामीहरूको जिम्मेवारी अरूलाई थुपार्दछौँ तब परमेश्वरको सञ्चितक वा भन्डारे हुने नैतिकतालाई पन्छाउँछौँ। तर यदि हामी येशूभक्ति हौँ भनेर दावी गर्छौँ भने हामीले त्यसो गर्न दिनुहुन्न। किनभने उहाँका भक्त हुँ भन्ने प्रत्येक व्यक्तिलाई प्रभुले उहाँको सञ्चितक वा भन्डारे हुने व्यक्तिगत जिम्मेवारी सुम्पनुभएको छ।"­एलेन जी ह्वाइट, टेस्टिमोनिज टु मिनिस्टर, ठेली ७, पृ. १७७बाट रूपान्तरित।
 
**चिन्तनमनन:**

`अ.  	यस अध्यायमा हामीहरूले असल भन्डारे वा सञ्चितकका छाप वा मार्काहरू हामीले हेर्यौँ। तिनीहरूको समिक्षा गर्नुहोस्। जस्तै: व्यक्तिगत पारदर्शिता वा हिसाबकिताब सफा राख्ने चलन, विश्वासिलो, निष्ठावान र भरपर्दो हुने स्वभाव, वचन पालन गर्ने वा आफूले भनेको प्रतिज्ञा पूरा गर्ने र परमेश्वरको आज्ञालाई पालन गर्ने गुण, बफादारिता र सफा तथा शुद्ध विवेक। ती सबै एक आपसमा कसरी सम्बन्धित रहेको हुन्छ? तिनीहरूमा एउटामामात्र चुकियो भने अरू पनि कसरी भासिन सक्छ? अर्थात् एउटामा अडिग हुँदा अरूमा पनि कसरी बलियो भएर बस्न सकिन्छ?`

`आ. 	कोही दोषी मनस्थिति वा आफू नराम्रो छु भनेर पीडामा बसेको छ भने सुसमाचारमा दिइएका प्रतिज्ञाहरूमा ध्यान लगाउनुहोस्। तपाईँले कुन प्रतिज्ञालाई दावी गर्न सक्नुहुन्छ?`

`इ. 	बफादारी हुनु आफै असल कुरो हो भनेर हामी अक्सर कुरा गर्छौँ। तर के त्यो सधैँ असल हुन्छ भन्ने छ र? कुनै खराब वा कुनै खराब व्यक्तिप्रति पनि हामी कसरी बफादारी हुन सक्छौँ? बफादारी भन्ने अवधारणलाई असलमामात्र लगाउने परिवेशमा हामी आफूलाई ढाल्नुपर्छ भनेर सधैँ कसरी सजग भएर बस्ने?`