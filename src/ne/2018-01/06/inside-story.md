---
title:  कथा
date:   09/02/2018
---

#### श्रीमतीको प्रार्थनाले जवाफ पाउँछन्

_बेलिज, ओल्गा ची, ३९ र जोनी ची, ७०_

जब अल्गा चीले आफ्नो श्रीमान जोनीले उनीसँग प्रथम पटक सेभेन्थ­डे एडभेन्टिस्टमा जान अनुरोध गरिन् उनले यस्तो तितो जवाफ दिए, ×म कुनै पनि चर्चमा जान सक्छु तर एडभेन्टिस्ट चर्चमाचाहीँ जान्न!" एडभेन्टिस्ट चर्च इसाई चर्च होइन तर मानिसहरूलाई फसाउने साम्रप्रदायिक झुण्ड हो भनेर जोनीले सोचेका थिए। केही हप्तापछि पनि त्यही अनुरोध गर्दा श्रीमानले अस्वीकार गरे। ओल्गा र जोनीले बेलिजको १५,००० जनसंख्या भएको अरान्ज वाक भन्ने सहरमा चर्च खोज्दै थिए। दुवै जनाको धर्मप्रति त्यस्तो गम्भीर चासो थिएन। तर ओल्गाले चर्च जान धेरै मन गरेकी थिइन्। तिनीहरू साथीसँग धेरै पल्ट आइतबार चर्चमा गएका थिए। तर त्यहाँको परम्पराले गर्दा केही न केही ठीक नभएको तिनीहरूले ठानेका थिए। ×जब जब हामी चर्चबाट बाहिर निस्क्यौँ हामीहरूको जीवन जस्ताको त्यस्तै थियो। हामी साथीहरूसँग जुवातास खेल्थ्यौँ। मेरो श्रीमानले जाँडरक्सी पिउनुहुन्थ्यो। मेरो मनमा रिक्तोपना थियो। मलाई के भइरहेको छ सो मलाई थाहा थिएन।" ओल्गाले भनिन्।

तिनीहरूको घरदेखि पछाडिको घरमा एक एडभेन्टिस्ट परिवार बस्दथ्यो। श्रीमती ओल्गाको पर्खालमा आएर उनीसँग कुराकानी गर्दथिन् र प्रार्थना पनि गर्दथिन्। दुई पल्ट उनले ओल्गा र उनका तीन छोराछोरीहरूलाई चर्चमा आउन अनुरोध गरेकी थिइन्। त्यसैबेला उनको श्रीमान जोनीले एडभेन्टिस्ट चर्चमा जान अनुरोध ओल्गाले गरेकी थिइन्। अन्तमा तिनीहरू उदारवादी आइतबार चर्चमा जान थाले। जोनीले त्यो ठाउँ अति मन पराए र तिनीहरू करिब पाँच वर्षसम्म त्यस चर्चमा गए। पछि गएर ओल्गा र जोनीले तिनीहरूको जीवनमा केही न केही कमी भएको महसुस गरे। तिनीहरूले सहायताको निम्ति परमेश्वरसँग प्रार्थना गर्न थाले। केही दिनपछि एक जना आफन्तले जोनीलाई आफ्नो देशको टाढा भागमा पिजा रेस्टुराँ खोल्न सघाउन मद्दत मागे। जब जोनी गए तब ओल्गाले प्रार्थना गरिन्, ×हे प्रभु हामी यहाँबाट सर्नुपर्छ भने केही चिन्ह देखाउनुहोस्। मेरा छोराछोरी र लुगाफाटाबाहेक यस घरबाट केही नलान चिन्ह दिनुहोस्।" त्यस प्रार्थनाको बारेमा उनले कसैलाई पनि भनिन्। चार हप्तापछि जोनीले ओल्गालाई फोन गरेर भने कि तिनीहरू सबै जना त्यस ठाउँबाट सर्दैछन्। उनले भने, ×केही कुराको सुर्ता गर्नुपर्दैन। तिमीहरूको निम्ति घरमा सबै थोक हुन्छ। घर सजाउने सबै थोक यहाँ हुन्छ। छोराछोरीहरूको निम्ति पनि स्कुल छ। बिजुली बाहेक तिमीहरूलाई चाहिने सबै थोक यहाँ छ" जोनीले ओल्गालाई भने। यो त प्रार्थनाको जवाफ जस्तो लाग्यो। तब ओल्गा आफ्ना छोराछोरीहरूसँगै त्यो ठाउँ छोडेर जोनी भएको ठाउँमा गए। आफ्नै गइरहेको चर्चको शाखा तिनले त्यहाँ पनि भेट्टाइन्। चर्चको अगाडि राखिएको बाइबलको पदमा उनको आँखा पर्यो। त्यसमा लेखिएको थियो, ×यदि तिमीले उहाँको आवाज सुन्यौ भने तिम्रो हृदयलाई कठोर नपार" (हिब्रू ३:१५ रूपान्तरित)। छ महिनासम्म त्यो पद प्रत्येक आइतबार ओल्गाले पढिन्। जोनीको काम सिद्धिएपछि तिनीहरू पुरानै ठाउँमा सरे र पुरानै चर्चमा फर्के तर केही न केही ठीक नभएको तिनीहरूले महसुस गरे।

एक दिन ओल्गाले रेडियो खोल्दा एडभेन्टिस्ट प्रचारक दो बाचलरले साबथको बारेमा वचन सुनाइरहेको उनले सुने। ×जब उनको वचन सुनेँ तब मेरो मन कताकताबाट खुशीले उफ्रिएको अनुभव गरेँ। अनि मेरो हृदय कठोर नगर्नु भनेर लेखिएको बाइबलको पद सम्झेँ र मैले तुरन्तै केही गर्नुपर्छ भनेर निर्णय गरेँ" ओल्गाले भनिन्। जोनीले भर्खर खोलेको रेष्टुराँमा काम गरिरहेको थाहा पाइन्। ×साबथको बारेमा तपाईँले के भन्नुहुन्छ?" आफ्नो श्रीमानलाई ओल्गाले भनिन्। जोनीले चिच्चयाएर भने, ×साबथको बारेमा मलाई कहिल्यै पनि नसुनाउनु! साबथ जुन दिन पनि हुनसक्छ, चाहे बुधवार होस् चाहे शुक्रबार होस्। त्यसको केही मतलब छैन।" ओल्गाले एक छिन चुप लागेर भनिन् ×यदि हामीहरूले यस कुरामा विवाद गर्छौँ भने यो परमेश्वरबाट होइन। अहिले केही नभनौँ।" त्यस दिन ओल्गाले रेस्टुराँको भान्सामा घुँडा टेकेर प्रार्थना गरिन् ×हे प्रभु, यदि साबथ पालन गर्ने तपाईँको चाहना हो भने मेरो श्रीमान पनि मसँग चर्चमा आउन दिनुहोस्। तपाईँले नै हामी परिवारलाई सृष्टि गर्नुभएको हो र परिवार टुक्रिएको तपाईँ चाहनुहुन्न। त्यस रात ओल्गा बेलुका ९बजे सुत्न गइन्। त्यस रात एक बजे जब बाथरुम जान उनी उठिन् तब जोनी कम्प्युटरको अगाडि बाइबल खोलेर पढिरहेको उनले देखिन्। उसले बाइबलमा केही न केही खोजिरहेको थियो। जोनीलाई केही पनि नभनेर र ओल्गा फेरि सुत्न गइन्। भोलिपल्ट बिहान ओल्गा काममा जान लागेको बेलामा उनलाई अचम्म पार्दै जोनीले भने, ×के तिमीलाई थाहा छ? हामीले परमेश्वरलाई साबथको दिनमा आराधना गर्नुपर्छ भनेर म पूरा रूपमा विश्वस्त भएको छु।" मन कसरी बदलियो भनेर ओल्गाले आफ्नो श्रीमानलाई सोधिन्। ×तिमी सुत्न गएपछि मैले टेलिभिजन खोलेँ र दो बाट्चलरको कार्यक्रम हेर्नपुगेँ। उनले दश आज्ञाहरूको बारेमा प्रचार गर्दै थिए। कतिपय मानिसहरूले चौथौ आज्ञाको बारेमा गलत शिक्षा दिइरहेका छन् भनेर उनले भने। अनि मैले राती बाइबलमा उनले भनेको कुरा कतिको सत्य छ भनेर खोजनिति गरेको थिएँ" जोनीले भने। त्यसको अर्को साबथ ओल्गा र जोनी एडभेन्टिस्ट चर्चमा गए र त्यहाँबाट तिनीहरू फेरि कहिल्यै पनि फर्केनन्।

_(लेखक: आन्ड्रु मकचिस्नी)।_

**बेलिजको बारेमा थप जानकारी**: बेलिजको राष्ट्रिय फूल कालो अर्किड वा सुनाखरी हो। लामो चुच्चो भएको टुकान चरा राष्ट्रिय चरा हो। १८५माइल लामो बेलिजको समुद्रको किनारामा ४०० भन्दा बढि बिभिन्न खालका माछाहरू छन्। त्यहाँ भएको बिशेष चितुवा अरू संसारमा कहीँ पनि छैन। ककस् कुम्ब बेसिन वाइल्ड लाइफ सान्क्टुरी पार्कमा उक्त चितुवा आरक्षित छ।