---
title:  सञ्चितकका मार्का वा विशेषताहरु
date:   03/02/2018
---

### यस अध्यायका मूल पदहरू
हिब्रू ११:८-१२, रोमी ४:१३, १८-२१, मत्ती ६:२४, हिब्रू ९:१४, १ यूहन्ना ५:२,३ र लूका १६:१०-१२।

> <p>यस अध्यायको मूल सार पद</p>
>"हामीहरू येशू ख्रीष्टका सेवकहरू र परमेश्वरका रहस्यहरूका सञ्चितकहरू हौँ भनेर अरू मानिसले महसुस गरून्। अझ यो थाहा पाउन् कि हामी परमेश्वरका सञ्चितकहरू भएको हुनाले हामी विश्वासिलो छौँ" (१ कोरन्थी ४:१,२ रूपान्तरित)।

सञ्चितक वा भन्डारेहरू तिनीहरूको बिशेषताले गर्दा तिनीहरू चिनिन्छन्। जसरी कुनै सामान बिक्री गर्नुपर्यो भने त्यस सामान चिन्ह वा मूल्य हुन्छ। समय बित्दै जाँदा धेरै मानिसहरू तिनीहरूको विशेषता वा विशेष गुणहरूले तिनीहरूलाई प्रख्यात बनाएको पाइन्छ।

येशूलाई विश्वास गरेर सञ्चितक भइन्छ भने तिनीहरूमा पनि बिशेषता देखिएको हुनुपर्छ। त्यो हो तिनीहरूले येशूसँग सम्बन्ध गासेर हिँड्दा तिनीहरूले प्रतिबिम्ब गराउने ख्रीष्टको प्रेम। जब हामी केवल इसाई हौँ भनेर मुखलेमात्र दावी गरेर होइन, हामीहरूको जीवन र व्यवहारबाट ख्रीष्टको गुणहरूलाई प्रतिबिम्ब गरेर जिउँछौँ तब त्यसले हामीहरूको मार्का वा बिशेषता देखाउँछौँ। हामीहरूको मार्का नै उहाँको मार्का हो। हामीहरूको पहिचान उहाँको पहिचानसँग घुलमिलिएको हुन्छ।

परमेश्वरका सञ्चितक वा भन्डारेहरूका पहिचान दिने के के गुण वा मार्काहरू छन् जसले गर्दा "येशूभक्त वा सत्य इसाई" भनेर चिनाउँछन् ती यस अध्यायमा हामी हेर्नेछौँ। ती गुणहरू हामीहरूमा भयो भने येशूको आगमनमा आँखा लगाइरहन हामीलाई प्रेरणा मिल्दछ र उहाँको निष्ठावान र विश्वासीलो सञ्चितक भएर हामीलाई सुम्पिएको उहाँको सत्यको  निम्ति काम गर्न जागरुक हुन्छौँ। प्रत्येक विशेषता वा गुणले हामीहरूको सम्बन्ध हराएकाहरूलाई खोज्न र उद्धार गर्न आउने येशूसँग कतिको गाढा सम्बन्ध छ भनेर देखाउँछ। येशूसँग टाँसिएर हिँड्दा हामीमा हुनुपर्ने गुणहरू जति धेरै अध्ययन गर्छौँ त्यति गहिरो हामीहरूको जीवनमा तिनीहरू गाभिन्छन्। परमेश्वरको प्रेमको चरित्र र त्यसको बहुआयामिक पक्षहरू जब हामीहरूको विशेषता र मार्का हुन्छ तब हामीहरूको जीवनका सबै पक्षहरूमा त्यसले असर पार्दछ। त्यसले केवल क्षणिकमात्र नभएर दिनदिनै र अनन्तसम्म प्रभाव पारिरहन्छ।