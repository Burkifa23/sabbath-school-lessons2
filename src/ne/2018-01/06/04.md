---
title:  बिशुद्ध र स्पष्ट विवेक
date:   06/02/2018
---

हामीहरूको जीवनमा धेरै अमूल्य थोकहरू हामीसँग हुनसक्छ। असल स्वास्थ्य, प्रेम, मित्ररू र ठूलो परिवार­यी सबै आशिषहरू हुन्। तर ती सबैभन्दा अति मूल्यवान थोक हामीमा भएकोचाहीँ निर्मल वा सफा विवेक हो। (विवेकलाई नेपाली भाषामा अरू शब्दहरूले व्याख्या गरिएका छन्: चैतन्य, अन्तरात्मा, असल खराब छुट्याउने मानसिक शक्ति,अन्तर-विवेक, नैतिक काम गरेको र नगरेको महसुस आदि)।

`दुष्ट विवेक वा रन्केको फलामले डामेको विवेक (वा पत्थरी विवेक अर्थात् हृदय) भनेको के हो भनेर देहायका केही पदहरूले कसरी बुझाउँछन्? हेर्नुहोस्: हिब्रू १०:१९­२५ ×19 यसकारण हे भाइहरू हो, येशूको रगतले गर्दा हामी महापवित्र स्थानमा साहससँग पस्न सक्छौं। 20 उहाँले आफ्नो शरीररूपी पर्दाबाट हाम्रो लागि नयाँ र जीवन दिने बाटो खोलिदिनुभयो। 21 परमेश्वरको घरमा अधिकारसम्पन्न अब हाम्रो एक जना ठूला पूजाहारी हुनुहुन्छ। 22 खराब विवेकबाट हाम्रा मन चोख्याइएको छ र शुद्ध पानीले हाम्रो शरीरलाई धोइएको छ। यसकारण साँचो मन र पक्का विश्वासले निर्धक्क भएर हामी परमेश्वरकहाँ जाऔं। 23 हामीले राखेका आशा बलियोसँग समातिराखौं किनभने आफूले गरेको प्रतिज्ञा परमेश्वरले पूरा गर्नु नै हुनेछ। 24 हामी आपसमा एक-अर्कालाई प्रेम र भलाइ गर्ने कुरामा, उत्साह दिने कुरामा विचार गर्ने गरौं। 25 कसै-कसैको संगतिमा नआउने बानी छ। त्यसो नगरौं। त्यसमा पनि बरु प्रभुको दिन आउन आँट्यो भन्ने जानेर एक-अर्कालाई अझ हौसला दिने गरौं।" र १ तिमोथी ४:१,२ ×1 पवित्र आत्माले प्रष्टै भन्नुहुन्छ, पछिपछि कति मानिसहरूले विश्वासै गर्न छोड्नेछन्। उनीहरूले भर्माउने आत्माका कुरा सुन्नेछन् अनि भूतले दिएका शिक्षा मान्नेछन्। 2 यस्ता शिक्षाहरू झूटा कपटी मानिसबाट आउँछ, जसको विवेक रन्केको फलामले डामेर मरिसकेको हुन्छ।" `

हामीहरूको अन्तरात्मा वा विवेक वा सानो आवाज जसले यो गर्नुहुन्छ र हुँदैन भन्छ त्यसले बाहिरी जीवनको लागि हाकिमको रूपमा काम गर्दछ। हामीहरूको विवेक उच्च र सिद्ध आदर्शमा टाँसेर राख्नु जरुरी छ। त्यो आदर्श हो, परमेश्वरको दश आज्ञा। आदमको हृदयमा परमेश्वरले ती आज्ञाहरू कोर्नुभएको थियो। तर पापले झण्डै ती आज्ञाहरूलाई धरासयी बनाएको थियो जुन् उनमा र उनको वंशमा फैलियो। (के आज्ञाहरू आदमले खास तोडे त? शैतानको कुरा सुनेर आदम र हव्वाले ×म बाहेक अरू कुनै देवताहरू छैन" भन्ने आदेशलाई आफै देवता हुन चाहना गर्नु र परमेश्वरले नखानु भनेको फललाई सुटुक्क परमेश्वरसँग अनुमति नमागी अरूले भन्यो भन्दैमा विवेकलाई कुल्च्याएर चोरेर खानु)। तै पनि परमेश्वरका आज्ञाहरूको केही न केही भागहरू बाँकी थियो। × 12 परमेश्वरले दिनुभएको व्यवस्थाबिना ज-जसले पाप गरे, तिनीहरू त्यो व्यवस्थाबिना नै नाश हुनेछन्। व्यवस्था जान्नेले पाप गरे भने तिनीहरू त्यही व्यवस्थाबाटै दोषी ठहराइन्छन् 13 किनभने व्यवस्था सुनेर मात्र मानिसको सम्बन्ध परमेश्वरसँग ठीक हुँदैन तर व्यवस्था पालन गरेर नै परमेश्वरसँग मानिसको सम्बन्ध ठीक रहन्छ। 14 अन्यजातिका मानिसहरूसँग यहूदीहरूको व्यवस्था छैन। तर तिनीहरूले स्वभावैले व्यवस्थाका कुरा पालन गर्छन्। यी पालन गरेका कुराले नै तिनीहरू आफैँ व्यवस्था हुन् भन्ने देखाउँछ। 15 तिनीहरूका हृदयमा व्यवस्थाले चाहेको कुरा लेखिएको छ भनी आफ्ना चालचलनले देखाउँछन्। त्यसो हुँदा तिनीहरूको विवेकले कुनै बेला आफूलाई दोष लगाउने र कुनै बेला आफ्नो लागि बहाना गर्ने गर्छ। 16 यी कुरा परमेश्वरले येशू ख्रीष्टद्वारा मानिसको हृदयमा भएको गुप्त कुराको न्याय गर्नुहुने दिनमा हुनेछ। यी कुरा मैले प्रचार गरेको सुसमाचारअनुसार हो।" रोमी 2:12-16। जहाँ आदम असफल भयो त्यहाँ येशूले सफलता पाउनुभयो किनकि परमेश्वरको व्यवस्था उहाँको हृदयमा गाभिएको थियो (भजन ४०:८)।

`हामीहरूको खराब विवेकको समाधान के हो त? पावलले के भन्छन् पढ्नुहोस् × तर ख्रीष्टको रगतमा हामीलाई शुद्ध तुल्याउने अझ ठूलो शक्ति छ। सधैँभरि रहिरहनुहुने परमेश्वरका आत्माद्वारा उहाँले सिद्ध बलि भएर आफैंलाई परमेश्वरकहाँ चढाउनुभयो। त्यसो हो भने हामीले जीवित परमेश्वरको सेवा गर्न सकौं भनी व्यर्थैका विधिबाट हाम्रा विवेकलाई ख्रीष्टको रगतले झन् कति ज्यादा गरी शुद्ध पार्न सक्छ।" हिब्रू 9:14। `

×माकुराको जालोले जस्तो छोपिरहेको हामीहरूको विवेकको दराजलाई तोड्नुपर्छ। खाली संसारतिरमात्र आँखा लगाउने हामीहरूको अन्तरात्मालाई बन्द गरेर स्वर्गतिर खुला गर्नुपर्छ। यदि हामीले हामीहरूको विवेकलाई स्वर्गतिर खुलाएर राख्यौँ भने धार्मिकताको सूर्यको चहकिलो किरण स्वतन्त्ररूपमा पस्न सक्छ।...हामीहरूले हामीहरूको दिमागलाई यसरी स्वच्छ वा सफा राख्नुपर्छ कि कुन असल कुन खराब हो छुट्याउन सकौँ।"­एलेन जी ह्वाइट, माइन्ड, बडि, क्यारेक्टर एण्ड पर्सनालिटी, ठेली १, प. ३२७बाट रूपान्तरित। जब परमेश्वरको वचन विश्वासीको दिमागमा कोरिन्छ (हिब्रू ८:१०) र विश्वासीले त्यस व्यवस्थाप्रति निष्ठावानभएर पालन गर्न खोज्दछ तर त्यसको नतिजा सफा, निर्मल र शुद्ध विवेक हुनसक्छ।

`तपाईँले केही नराम्रो गर्नुभयो र तपाईँको विवेकमा त्यसले घचघच्याइरहेको छ र वेचैन तुल्याइरहेको छ, त्यसलाई दवाउन अनेकौँ कामहरू गर्नुहुन्छ वा अमलमा फस्नुहुन्छ भने त्यसलाई हटाउन येशूको जीवन र क्रुसको मृत्युमा कसरी आँखा लगाउने जसले गर्दा त्यस दोषी विवेकबाट तपाईँ स्वतन्त्र हुन्छ?`