---
title:  परमेश्वरको आज्ञालाई शिरोपर गरेर चल्नु
date:   07/02/2018
---

परमेश्वरले आज्ञा गर्नुभए अनुसार हाबिलले पाठो लिएर बेदीको मुनि घुँडा टेकेका थिए। तर कयिनले रिसले चुर भएर फलफूल लिएर आफ्नो बेदीको मुनि घुँडा टेकेको थियो। दुवै जनाले भेटीहरू त ल्याएका थिए। तर केवल एक भाइले मात्र परमेश्वरको आज्ञालाई मानेको थियो। मारिएको थुमालाई परमेश्वरले ग्रहण गर्नुभयो तर जमिनको फलफूललाई ग्रहण गर्न परमेश्वरले अस्वीकार गर्नुभयो। बलिको निम्ति के र किन चढाउनुपर्छ भन्ने त्यसको अर्थ र निर्देशनको बारेमा दुवै दाजुभाइलाई थाहा थियो। तर केवल एक जनालेमात्र परमेश्वरको निर्देशनलाई पालन गर्यो।

×कयिनले परमेश्वरको योजनालाई लत्याउँदा हावेलको अकालमै मृत्यु भयो। पशु बलिले  येशूको बलिलाई औँल्याउँथ्यो। संसारको पापलाई शुद्ध गर्न येशूले बगाउने रगतको प्रतीकलाई कयिनले अस्वीकार गरेको थियो।"­एलेन जी ह्वाइट कमेन्टस्, द एसडिए बाइबल कमेन्टरी, ठेली ६, पृ. ११०९बाट रूपान्तरित।

वचन पालन गर्ने वा आज्ञा पालन गर्ने स्थिति मानिसको दिमागबाट सुरू हुन्छ। आफूभन्दा उच्चको निर्देशनलाई जिम्मेवारीपूर्वक स्वीकारेर पालन गर्न पहिला दिमागमा घुसाउनुपर्छ र त्यसलाई पालन गर्ने कि नगर्ने भनेर दिमागमा खियाउनुपर्छ। स्वविवेकले कसैको वचन पालन गर्नु भनेको वचन लिने र दिनेको सम्बन्धमा भर पर्छ। परमेश्वरसँग जब हामीहरूको सम्बन्धको भरमा हामीहरूले उहाँको आज्ञा पालन गर्नुभनेको स्वइच्छाले हुन सक्छ। हामीहरूको नैतिक जिम्मेवारीलाई उचित रूपमा ढालेर चरित्रवान हुन परमेश्वरको प्रेमले हामीलाई अभिप्रेरित गर्नुपर्छ। हामीहरूले सोचेको अनुसार वा चाहना अनुसार परमेश्वरलाई मान्ने नमान्ने मात्र नभएर उहाँको निश्चित निर्देशनलाई पालन गर्नु पर्छ। आफ्नै पाराले वा मन अनुसार काम गर्नु वा उच्च आदर्श तथा परमेश्वरको निर्देशनलाई दवाएर चल्दा के हुन्छ भन्ने ज्वलन्त उदाहरण कयिनबाट हामीले पाउँछौँ।

`मुक्ति पाउन परमेश्वरको आज्ञा पालन गर्ने होइन तर विश्वासबाट हुन्छ भनेर थाहा पाउँदा पाउँदै पनि यदि हामीहरू येशूभक्त हौँ भने परमेश्वरको आज्ञालाई शिरोपर गरेर चल्नुपर्छ भनेर देहायका केही पदहरूले हामीहरूलाई कसरी सिकाउँछन्? हेर्नुहोस्: १ यूहन्ना ५:१­५ ×1 येशूलाई मुक्ति दिने राजा ख्रीष्ट भनेर विश्वास गर्ने जति सबै परमेश्वरका सन्तान हुन्। पितालाई प्रेम गर्नेले पुत्रलाई पनि प्रेम गर्छ। 2 परमेश्वरलाई प्रेम गरेर अनि उहाँको आज्ञा मानेर नै उहाँका सन्तानलाई हामी प्रेम गर्छौं भन्ने थाहा हुन्छ 3 किनभने परमेश्वरको आज्ञा मान्नु नै उहाँलाई प्रेम गर्नु हो। उहाँका आज्ञाहरू त्यति कठिन छैनन् 4 किनभने परमेश्वरको प्रत्येक सन्तानले संसारलाई नै जित्न सक्नेछ। हाम्रो विश्वासले नै हामी संसारलाई जित्छौं। 5 कसले संसार जित्न सक्छ ? येशूलाई परमेश्वरका पुत्र भनेर विश्वास गर्नेले नै संसार जित्छ।", रोमी १:३­६ ×3 सुसमाचारचाहिँ परमेश्वरका पुत्र हाम्रा प्रभु येशू ख्रीष्टको बारेमा हो। उहाँ मानिस भएर हाम्रा राजा दाऊदकै वंशमा जन्मिनुभयो। 4 पवित्र आत्माले देखाउनुभएअनुसार उहाँ परमेश्वरको शक्तिशाली पुत्र पनि हुनुहुन्छ। यो कुरा उहाँ मरेर पनि बिउँतिएकोले प्रकट गर्छ। 5 हाम्रा प्रभु येशू ख्रीष्टद्वारा परमेश्वरले मलाई अनुग्रह देखाएर आफ्नो विशेष दूत बनाउनुभयो। सबै जातिका मानिसहरूले विश्वास गरेर उहाँले भनेका कुरा मानून् भनी म उहाँका नाउँमा खटाइएको हुँ। 6 तिमीहरू पनि येशू ख्रीष्टका हुन बोलाइएका छौ। र रोमी १०:१६­१८ ×16 तर सुन्नेहरू धेरैले चाहिँ सुसमाचारको वास्तै गरेनन्। अगमवक्ता यशैया भन्छन्, "प्रभु, हामीले भनेका कुरा कसले पो विश्वास गर्यो र?" 17 यो हामीलाई थाहा छ, विश्वासचाहिँ सुनेर आउँछ र सुन्ने कामचाहिँ ख्रीष्टको प्रचारबाट हुन्छ। 18 त्यसो भए के तिनीहरूले सुन्न पाएनन्? होइन, सुने। "तिनीहरूको आवाज पृथ्वीभरि फैलियो र तिनीहरूले भनेका कुरा संसारका कुनाकुनासम्म पुगे।"`

स्वर्ग जान वा मुक्ति पाउन हामी परमेश्वरका आज्ञाहरू पालन गर्दैनौँ तर मुक्ति पाएकै कारणले वा येशूले हामीलाई पापबाट उद्धार गर्नुभएकै कारणले हामी उहाँका आज्ञाहरूलाई शिरोपर गरेर चल्छौँ। नैतिक विश्वास तथा आस्था अनुसार हामी चलेका छौँ भनेर मुखले होइन व्यवहारमा देखाउने चरित्र नै परमेश्वरको आज्ञा वा वचनलाई गरेर देखाउनु हो। राजा सावललाई अगमबक्ता शमूएलले भनेको थिए, × 22 शमूएलले भने, "परमप्रभुले कुन कुरा बढ्ता रुचाउनुहुन्छ? आज्ञापालन, भेटी वा बलि? सबैभन्दा असल भेडा बलिदान गरेको भन्दा उहाँको आज्ञापालन गरेको वा उहाँको आवाजलाई मान्नु अझ बढी असल हो। 23 उहाँको विरुद्धमा विद्रोह गर्नु तन्त्र-मन्त्रको पापजस्तै हो र घमण्ड गर्नु मूर्तिपूजाजस्तै पाप हो। तिमीले परमप्रभुको आज्ञा अस्वीकार गरेको हुनाले उहाँले तिमीलाई राजा मान्न अस्वीकार गर्नुभएको छ।"(रूपान्तरित)।

`असल वा मोटो मोटो भेटी चढाउनुभन्दा आज्ञा पालन गर्नु उत्तम हो भनेर शमूएलले भनेको अर्थ के हो? इसाई भएर दावी गर्ने तर परमेश्वरको व्यवस्था वा दश आज्ञाहरू क्रुसमा टाँगियो अब हामीले पालन गर्नुपर्दैन भने अधिकांश इसाईहरूले सिकाउँछन्। अनुग्रह भएपुगिहाल्छ नि परमेश्वरका आज्ञाहरू पालन गर्नुपर्दैन भनेर सिकाउने हल्का वा सस्तो अनुग्रहको सुसमाचारबाट हामी कसरी सुरक्षित हुने?`