---
title:  धमिलो आत्मिक आँखा 
date:   08/01/2018
---

एउटा सबैले थाहा भएको सत्य कुरा बुझ्न बाइबल नै चाहिन्छ भन्ने छैन: यस संसारको चिन्ताफिक्री र धनसम्पत्तिहरू केवल अस्थाइ वा क्षणिक हुन्। कुनै थोक पनि सधैँभरि रहिरँदैन न त लामो समयसम्म। पावलले भन्दछन्: "हामीहरूले आँखाले देख्ने कुरालाई होइन, तर नदेख्ने कुरालाई हेर्छौं, किनभने जुन कुरा हामी देख्न सक्छौँ त्यो कुरा क्षणिक हुन्छ, तर नदेख्ने कुराचाहिँ अनन्तसम्म रहन्छन्।" (२ कोरन्थी ४:१८)।  

जब कोही येशूलाई प्रेम गर्छु भनेर दावी गर्छन् तर यस संसारको चिन्ताफिक्रीमामात्र लागिरहन्छन् तिनीहरूको आत्मिक आँखा केवल नजिककोमात्र देख्ने भएको देखाउँछन् किनभने तिनीहरूले सही अर्थमा स्वर्गको बाटोतिर आँखा लगाएका हुँदैनन्। धनसम्पत्तिले दिने धोका भन्दा अरू केही बस्तुले पनि तिनीहरूको आत्मिक आँखा धमिलो हुनसक्छ। शारीरिकरूपमा अन्धा भएको विश्वप्रख्यात हेलेन केलेरले भनेकी थिइन्: " यस संसारमा सबभन्दा दु:खलाग्दो वा उदेकलाग्दो व्यक्ति त्यो हो जोसँग आँखा छ तर देख्न सक्दैन।" यस मामिलामा बाइबल यस्ता पात्रहरूले भरिएका छन् जसको शारीरिक आँखा त थिए तर आत्मिक रूपमा अन्धा थिए।

"कतिपय मानिसहरू यस संसारलाई यस्तो धेरै माया गर्छन् वा संसारको मोहको समुद्रमा यस्तरी फसिरहेका छन् कि परमेश्वर वा सत्यप्रतिको प्रेमलाई निलिदिएको हुन्छ। जब तिनीहरूको धनसम्पत्ति यस संसारमा बढछ तब स्वर्गमा थुपार्नुपर्ने धन घट्दै जान्छ। संसारमा जतिजति धनसम्पत्ति थुप्रिन्छ त्यतित्यति मानिस तिनीहरूलाई अङ्गाल्न पुगेका हुन्छन्। उनीहरूलाई लोभ्याउने धनलाई कसैले लुट्ला कि भनेर तिनीहरू डराएका हुन्छन्। जति धेरै धन मानिसहरूमा भयो त्यत्ति धेरै मानिसहरूलाई सहयोग गर्ने घट्दै जान्छन् किनकि जति धेरै तिनीहरूसँग धनसम्पत्ति भयो त्यति धेरै तिनीहरूलाई गरिब हुँदै गएको तिनीहरू महसुस हुन्छ। धनसम्पत्तिले दिने धोका कस्तो कहालिलाग्दो छ! किनकि परमेश्वरको कामको निम्ति तिनीहरूले चासो देखाउन चाहँदैनन्।"-एलेन जी ह्वाइट, स्पिरिट्युअल गिफ्टस्, ठेली २, २६७पृ, बाट रूपान्तरित।

जब आत्मिक रूपमा हाम्रा आँखाहरू धमिलो हुन्छन् तब हाम्रो मुक्तिलाई नै खतरामा पार्दछ। येशूलाई विश्वास गर्छु भनेर उहाँको बारेमा सोच्नेमात्र होइन हामीहरूको दृष्टि उहाँमा राखिराख्नुपर्छ।

`येशूले एक अत्यन्त खतराको घन्टी हामीहरूको सामु बजाउनुभएको छ। चाहे धनी होस् चाहे गरिब वा दरिद्र नै किन नहोस् जो कोही पनि त्यस पासोमा पर्न किन सजिलो हुन्छ? हेर्नुहोस्: मत्ती १३:१-२३मा येशूले दिनुभएको बिऊ छर्ने अर्तीकथामा विशेष गरेर पद ३देखि ७ र २२मा ध्यान दिनुहोस्,  "१ त्यही दिन येशू घरबाट निस्केर समुद्रको किनारमा बस्नुभयो। २ अनि यति ठूलो भीड उहाँको नजिक भेला भयो, कि उहाँ डुङ्गामा चढ़ेर बस्नुभयो, अनि सबै मानिसहरू किनारमा खड़ा भए। ३ उहाँले तिनीहरूलाई दृष्टान्तमा धेरै कुरा भन्नुभयो। उहाँले भन्नुभयो, “एक जना बीउ छर्ने बीउ छर्न निस्क्यो। ४ अनि यसरी छर्दा केही बीउ बाटोतिर परे, र चराचुरुङ्गीले आएर ती खाइदिए। ५ केही बीउ ढुङ्गेनी जमिनमा परे, जहाँ धेरै माटो थिएन, र गहिरो माटो नभएकोले ती छिट्टै उम्रे। ६ तर जब घाम लाग्यो ती ओइलाए, र जरा नभएकोले ती सुकिहाले। ७ अरूहरूचाहिँ काँढ़ाहरूका बीचमा परे, तर काँढ़ाहरू बढ़ेर आए र तिनलाई निसासिदिए। ८ अरू बीउ असल जमिनमा परे, र कुनैले सय, कुनैले साठी, कुनैले तीस गुणा फल दिए। ९ जसको कान छ, त्यसले सुनोस्।...१८ “बीउ छर्नेको दृष्टान्त सुन। १९ जब कसैले राज्यको वचन सुन्छ, र सो बुझ्दैन, तब दुष्ट आउँछ र त्यसको हृदयमा जे छरिएको थियो सो खोसेर लैजान्छ। बाटोतिर छरिएको बीउचाहिँ त्यही हो। २० ढुङ्गेनी जमिनमा छरिएको चाहिँ त्यो हो, जसले वचन सुन्ने बित्तिकै खुशीसाथ झट्टै त्यो स्वीकार गर्दछ। २१ तर त्यसको आफ्नै जरा नभएकोले त्यो थोरै बेर मात्र टिक्छ, र वचनको कारणले कष्ट कि सतावट परिआउने बित्तिकै त्यो पछि हट्छ। २२ काँढ़ाहरूमा छरिएको चाहिँ त्यो हो, जसले वचन सुन्छ, तर यस संसारको फिक्री र धन-सम्पत्तिको छलले वचनलाई बाधा दिन्छ, र त्यो फल नदिने हुन्छ। २३ तर असल जमिनमा छरिएको चाहिँ त्यो हो, जसले वचन सुन्छ, र बुझ्दछ, र साँच्चै फल फलाउँछ। त्यसले छरेको बीउबाट सय गुणा, साठी गुणा र तीस गुणा फसल फलाउँछ।”`  

प्रथम्, यस संसारको फिक्रिदेखि येशूले चेताउनी दिनुहुन्छ (मत्ती १३:२२)। हामी सबैसँग केही न केही त्यसमा पनि पैसाको बारेमा चिन्ता वा फिक्रि भइरहेको हुन्छ भनेर येशूलाई थाहा छ। गरिबहरू बिहान बेलुका हात मुख कसरी जोड्ने भनेर फिक्री गर्छन् भने धनीहरू अझ कसरी धन आर्जन गर्ने भनेर चिन्ता गर्छन्। तर ती चिन्ता फिक्रिले परमेश्वरको वचनलाई निसास्सि नदेओस् भन्ने कुराको ख्याल गर्नु जरुरी छ (मत्ती १३:२२)।

दोस्रो, धनसम्पत्तिले हामीलाई नझुक्याओस् भनेर येशूले हामीलाई चेतावनी दिनुहुन्छ (मत्ती १३:२२)। याद गर्नुहोस्, धनसम्पत्ति आफै खराब होइन न त त्यसको चाहना गर्न तर धनसम्पत्तिलाई हामीहरूको अधिनमा राख्नुको सट्टा जब तिनीहरूले हामीलाई अधिनमा राख्छ वा दास बनाउँछ तब अन्तमा हामीहरूलाई नास तर्फ  डोर्याउने शक्ति तिनीहरूमा भएको हुन्छ। 

`तपाईँको आफ्नै जीवनमा धनसम्पत्तिले ल्याइरहेको धोखालाई कसरी देखिरहनुभएको छ? धनसम्पत्तिको लोभले परमेश्वरबाट टाढा राख्ने धोखापूर्ण चालबाजीबाट सतर्क हुन तपाईँले के के निर्णय गर्ने अधिकार पाउनुभएको छ?`