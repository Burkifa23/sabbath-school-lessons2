---
title:  थप जानकारी
date:   12/01/2018
---

सबै मानिसको अन्तिम लक्ष्य भनेकै संतुष्ट र खुशी हुनु हो। तर धनसम्पत्ति वा भौतिक तत्वहरूलाई थुपारेर मात्र खुशी भइन्छ भने त्यो लक्ष्य हासिल गर्न सकिँदैन। भित्री चेतनामा मानिसहरूलाई यो थाहा छ कि पैसाको पछिमात्रै डगुर्दा कोही पनि संतुष्ट हुँदैन। तैपनि तिनीहरू धनसम्पत्तिहरू थुपार्न अत्यन्त होडवाजीमा लागिरहेका छन्। तिनीहरूले भनिरहेका छन्: म देख्छु, मलाई चाहिन्छ र म लिन्छु। यो धेरै सरल बानी हो। सेभेन्थ-डे एडभेन्टिस्टहरू पनि अरू जस्तै भौतिकवादको विभिन्न अनुहारहरूको सामना गर्न कर लागिरहेको हुन्छ। तैपनि निरन्तररूपमा धनसम्पत्ति थुपारिरह्यो भने त्यसले खुशी, संतुष्ट र आनन्द ल्याउँदैन। बरू तिनीहरूले समस्याहरू, दिक्क बनाउने र उदासिन बनाउँछन्। जब एक जना धनी हाकिम येशूकहाँ आएर अनन्त जीवन पाउन के गर्नुपर्छ भनेर सोध्दा सबै थोक त्याग भनेर उहाँले भन्नुहुँदा उनी दिक्क मानेर अंध्यारो मुख लगाएर फर्केक थिए। येशूबाट उनले के चाहेका थिए सो उनले पाउन सकेनन्। "धनसम्पत्ति वा भौतिकवादको मूल्यले मानिसहरूको हितलाई ध्यान दिँदैन। सानै भएर खुशी र संतोषी हुनुको सट्टा यसले चिन्ता, फिक्री, उदासिनता ल्याउँछ। त्यसले शारीरिकरूपमा टाउको दुखाइ, मानसिक रूपमा वेचैनी, आत्ममोह वा आफ्नोमात्र भाऊ खोज्ने प्रवृत्ति र असली रूपमा साथीभाइहरूसँग घुलमिल गर्न नचाहने आचरण निम्त्याउँछ।"- टिम केसर, द हाइ प्राइस अभ माटेरियलिजम (क्याम्ब्रिज, मासाच्युशेत: द एमआइटी प्रेस, २००२), पृ. २२बाट रूपान्तरित।

पैसाको पछिमात्र लाग्ने इसाईहरू धनसम्पत्तिको इनारबाट पिउँछन् तर आत्मिकरूपमा तिनीहरू सुकेनासको रोगले ग्रष्त भएका हुन्छन्। यस खालका मानिसहरूले येशूले आफ्नो इनारबाट दिनुहुने अनन्त जीवनको पानी पिउन कहिल्यै पनि तिर्खाउँदैनन् (यूहन्ना ४:१४)।

**चिन्तनमनन:**

`अ) 	मान्छेको मनलाई मुग्ध पार्ने वा झुठो आश्वासन दिएर धनी बनाउने सुसमाचर प्रचारको बारेमा सोच्नुहोस्। बाइबलका कुन पदहरूलाई लिएर त्यो समाचार सुनाउने प्रचारकहरूले आँट गरिरहेका होलान्? फेरि त्यसैवखत बाइबलमा कस्ता पात्रहरू  छन् जसले संसारमा धनी बनाउने सुसमाचार गलत हुन् भनेर तिनीहरूको जीवनले साबित गरिरहेका थिए?`

`आ)  	जब आफ्नो बालक केही वर्ष भयो तब एक जना मानिसले भने: "यस बालकबाट मैले बाइबलले भनेका दुईवटा कुराहरू सिकेँ। प्रथमत: हामीहरू पापमै जन्मेका हौँ। दोस्रोमा हामी लोभी नै भएर जन्मेका छौँ।" हुर्केका मानिसहरूमात्र नभएर साना केटाकेटीहरू पनि स्वाभाविक रूपमा लोभिएका केही कथाहरू के तपाईँलाई याद छ? परमेश्वरको अनुग्रहको आवश्यकता हामीमा भएको ती कथाहरूले हामीलाई कसरी सिकाउँछन्?`

`इ)  	"यदि हामीहरू दु:खकष्टको स्रोत हामी खोजिरहेकाछौँ भने हामीहरूले लागु वा दुर्व्यसनमा लागिरहेको मानिसहरूलाई हेर्नुपर्दैन। तर जो मानिस लाटो र मूर्ख छ, जो अज्ञान वा सिक्न नचाहने छ, जो लोभी र शक्ति वा अरूमाथि अधिकार जमाउने मोहमा फसिरहेको हुन्छ त्यसलाई हेरे पुग्छ।" भनेर कसैले भनेको थियो। लोभमा के छ जसले विध्वँस ल्याउँछ, लोभ गर्ने मानिसमात्र होइन तर आफ्ना परिवार र वरिपरिरहेका मानिसलाई पनि क्षति पुर्याउँछ? के त्यस्ता मानिसहरूको उदाहरण तपाईँलाई थाहा छ जसले गर्दा तिनीहरूलाई मात्र होइन अरूलाई पनि भयङ्कर नराम्रो नतिजा ल्याएका थिए?`