---
title:  मै हेर्छु, मलाई चाहिन्छ, म लिन्छु
date:   06/01/2018
---

### यस अध्यायका मूल पदहरू
२ कोरन्थी ८:१-७, मत्ती १३:३-७, २२, उत्पत्ति ३:१-६, यशैया ५६:११, मत्ती २६:१४-१६, २ पत्रुस १:५-९।

> <p>यस अध्यायको मूल सार पद</p>
> "काँढ़ाहरूमा छरिएको चाहिँ त्यो हो, जसले वचन सुन्छ, तर यस संसारको फिक्री र धन-सम्पत्तिको छलले वचनलाई बाधा दिन्छ, र त्यो फल नदिने हुन्छ।" (मत्ती १३:२२)।

पैसाको लोभ र भौतिक सम्पत्तिहरू थुपार्ने चाहना विभिन्न तरिकाहरूबाट हामीहरूको दिमागमा पस्न सक्दछ। विभिन्न सांसारिक बस्तुहरू थुपार्ने प्रलोभन शैतानको चलखेल हो भनेर एलेन जी ह्वाइटले भन्छिन्। "जाऊ, धेरै जग्गा जमिनहरू थुपार र यस संसारमा पैसा कमाएर जीवनलाई मोजमज्जाको रसमा डुवाऊ। संसारका बस्तुहरूलाई अत्यन्त चमकदार पारेर शैतानले मानिसहरूलाई आकर्षित पार्दछ, अनि मानिसहरू यस  संसारमा सम्पत्ति थुपार्दछन् जसले गर्दा मानिसहरूको आँखा यस संसारको मोहमा पर्छ। परमेश्वरको काममा खटिएकाहरूले सांसारिक थोकहरू थुपार्ने कामबाट जोगिन हरदम प्रयास गर्नुपर्छ किनकि तिनीहरू हामीहरूकै बिरुद्धमा खडा हुनसक्छ। हामीहरूले आफ्नो गच्छे अनुसार पैसालाई सम्हाल्नुपर्छ। जति धेरै धन थुपार्यो त्यति  हामीहरूको शान्तिपूर्ण जीवनलाई हानी पुर्याउन सक्छ किनकि तिनीहरू हामीबाट कुनै न कुनै रूपमा खोसिन्छन्। पैसाको लोभले येशूको राज्यको निर्माण गर्नमा वास्ता हुँदैन र सुसमाचारलाई अरूको माझमा लैजान तिनीहरू पटक्कै मनपराउँदैनन्। तर तिनीहरूको प्रभावदेखि हामी डराउनुपर्दैन। प्रत्येक स्वार्थपना, लोभले मात्तिएका मानिसहरूको इन्साफ हामीले गर्नेछौँ र तिनीहरू परमेश्वरका जनहरूबाट अलगिने छन्। काउन्सिल अन स्टुवार्डशीप, पृ. १५४,१५५बाट रूपान्तरित।

पैसा कमाउने होडबाजीमा फसाउने काममा शैतान सफल भइरहेको हामी पाउँछौँ। पैसा चाहिन्छ तर त्यसको शरणमामात्र जाने कामले गर्दा हामीहरूलाई आत्मिक धरापमा कसरी पार्न सक्छ भनेर परमेश्वरको वचनले के भन्दछ सो हामी हेरौँ। किनभने हामीले पनि त्यसबाट जोगिने प्रयास गर्नुपर्छ।