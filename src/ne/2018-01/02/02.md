---
title:  सुसमाचारको  सफलता
date:   07/01/2018
---

लोकप्रिय प्रचारकको सबैले मनपर्ने प्रवचन यस्तो सरल हुन्छ: परमेश्वरले तपाईँहरूलाई आशिष दिन चाहनुहुन्छ। परमेश्वरले तपाईँलाई कस्तो आशिष दिनुभएको छ भनेर तपाईँमा भएको धेरै धनसम्पत्तिले प्रमाणित गर्दछ। स्पष्ट रूपमा भन्ने हो भने त्यस प्रचारकले भन्न खोजेको कुरो यही हो: यदि तपाईँ परमेश्वरमा आस्था राख्नुहुन्छ भने उहाँले तपाईँलाई धनी बनाउनुहुन्छ।

उक्त धारणा र लोकप्रिय खालको प्रवचनलाई सम्पन्न बनाउने सुसमाचार भनिन्छ: तपाईँले परमेश्वरलाई पछ्याउनुहोस्, उहाँले संसारमा चाहिने सबै थोक किन्न तपाईँलाई धनी बनाउनुहुन्छ। मानिसहरूलाई भौतिकवादतिर तान्न यस्तो गलत तथा भ्रममा पार्ने धर्म हो। यसले भन्न खोजिरहेको सन्देश यही हुन आउँछ: यदि तपाईँ धेरै भौतिक संरचना चाहनुहुन्छ वा संसारका धेरै थोकहरू पाएर संतुष्ट हुन चाहनुहुन्छ? यदि चाहनुहुन्छ भने हामीसँग तपाईँहरूको निम्ति सुसमाचार छ।

येशूलाई विश्वास गरे सबै कुरा ठीक ठीक हुन्छ र तपाईँको धन कमाउने इच्छा पूरा हुन्छ भनेर सुसमाचारसँग भौतिक कुरालाई गाँस्नु मानिसहरूलाई गलत दिशातिर लैजानु हो।  यसले बाइबलको शिक्षासँग बेमेल गराइदिन्छ र आफू-केन्द्रित धर्ममा पुर्याइदिन्छ। इसाई भनेर बाइबलको खोल ओढाएर मानिसहरूलाई कमसलको आत्मज्ञान दिन मानिसहरूलाई उक्साउँछ। त्यस खालको शिक्षाको जग झुतो तथा धोकामा आधारित हुन्छ जसको लक्ष्य आफूलाई खुशी पार्ने हुन्छ। अरू कुनैको न कसैको वास्ता गरेर आफ्नोमात्र भाऊ खोजेर सम्पन्न हुने मोहमा मानिसहरूलाई लगाउन इसाई भनाउँदाहरूले बाइबल नै प्रयोग गरेको हुन्छ। आफू खुशी भए भइहाल्यो नि अरूको के मतलब भन्ने मनस्थिति भौतिकवाद इसाई धर्मले सिकाउँछ।

विश्वास गरे सम्पन्न हुन्छ भन्ने खालको सुसमाचारको धार्मिक शिक्षाले भन्छ कि यदि हामीले परमेश्वरलाई दियौँ भने उहाँले त्यसको बदलामा हामीलाई भौतिक रूपमा धनसम्पत्ति फिर्ता दिनुहुन्छ। तर यस खालको इसाई धर्मले परमेश्वरलाई रोजगारी कम्पनीको मालिक वा पैसा निकाल्ने मेशिन बनाउँछ। परमेश्वरसँगको सम्बन्ध केवल कारोबारमामात्र सिमित भएको देखाउँछ। यसले यस्तो खालको  प्रार्थना गर्न लगाउँछ: हे प्रभु मैले यो काम गरेँ किनभने तपाईँले सबै थोक फिर्ता गर्छु भनेर कबुल गर्नुभएको छ। हामी जे दिन्छौँ र गर्छौँ त्यो ठीक भएको कारणले होइन तर हामीले त्यसको बदला के पाउँछ भन्ने हिसाबले गर्छौँ।

व्यापारी खालको इसाई सुसमाचारले मानिसहरूलाई सम्पन्न बनाउने भ्रममा पार्दछ।

`पावलले एउटा अत्यन्त समसामयीक बिषयबस्तु २ कोरन्थी ८:१-१०मा औल्याएका छन्। बिशेष गरेर पद १ देखि ७सम्ममा ध्यान दिनुहोस्। त्यहाँ के भइरहेको छ? परमेश्वरलाई विश्वास गरे सबै कुरा सम्पन्न भइहाल्छ भन्ने सम्पन्नताको सुसमाचारलाई पावलको भनाइले कसरी असहमत जनाउँछ? दिने अनुग्रह भनेर पावलले सम्बोधन गरेको अर्थ के हो? हेर्नुहोस्: "१ भाइ हो, माकेडोनियाका मण्डलीहरूमा परमेश्वरले दिनुभएको अनुग्रहको विषयमा हामी तिमीहरूलाई बताउन चाहन्छौँ। २ कष्टको भयङ्कर परीक्षाको बीचमा पनि प्रशस्त आनन्द र घोर दरिद्रतामा तिनीहरूले उदार-चित्तले दान दिए। ३ किनकि म गवाही दिन्छु, कि तिनीहरूले आफ्नो औकातअनुसार र औकातभन्दा बढ़ी पनि आफ्नै राजीखुशीले दिए। ४ तिनीहरूले सन्तहरूका सहायताको निम्ति भाग लिन पाऔं भनेर हामीलाई आग्रहपूर्वक बिन्ती गरे। ५ हामीले अपेक्षा गरेबमोजिम तिनीहरूले गरेनन्, तर तिनीहरूले पहिले आफैलाई प्रभुमा अर्पण गरे, र परमेश्वरको इच्छाअनुसार हामीलाई दिए। ६ यसैले तीतसले अघिबाटै सुरु गरेका हुनाले तिमीहरूका माझमा पनि त्यो असल काम समाप्त गरून् भनेर हामीले तिनलाई बिन्ती गर्यौं। ७ तर जसरी सबै कुरामा तिमीहरू बढ़ेर गएका छौ, अर्थात् विश्वासमा, वचनमा, ज्ञानमा, सबै जोशमा र हामीप्रतिको तिमीहरूको प्रेममा, त्यसरी नै तिमीहरू यस असल काममा पनि प्रशस्त होओ। ८ मैले यो आज्ञाको रूपमा भनेको होइनँ, तर अरूहरूको जोशसँग तुलना गरेर तिमीहरूको प्रेम पनि साँचो हो भन्ने प्रमाणित गर्नलाई मैले यो भनेको हुँ। ९ किनकि हाम्रा प्रभु येशू ख्रीष्टको अनुग्रह तिमीहरूलाई थाहा छ, उहाँ धनी हुनुहुन्थ्यो, तरै पनि तिमीहरूका खातिर उहाँ गरीब हुनुभयो, ताकि उहाँको गरीबीबाट तिमीहरू धनी हुन सक। १० अब यस विषयमा चाहिँ मेरो सल्लाह यही छ– एक वर्षअघि जुन दिने काम तिमीहरूले सुरु गरेका मात्र होइन, तर त्यो गर्ने उत्कट इच्छा पनि गरेका थियौ, त्यसलाई अब पूरा गर्नु तिमीहरूका निम्ति असल हुन्छ।"`

पावलले उल्लेख गरेका येशूभक्तहरू सम्पन्न वा धनी थिएनन् न त उहाँलाई विश्वास गरेपछि तिनीहरूमा प्रसस्त सम्पत्ति भयो। तिनीहरू अत्यन्त गरिब वा दरिद्र थिए (२ कोरन्थी ८:२)। तर तिनीहरूको हृदय धेरै उदार थियो। आफ्नो औकात भन्दा तिनीहरूले धेरै दिएका थिए। त्यो दिन सक्ने तिनीहरूको मन कहाँबाट आयो भन्दा तिनीहरूले आफूहरूलाई पहिला प्रभुमा समर्पण गरेका थिए। यहाँ उल्लेख गरिएका पदहरू र अरू पदहरूले हामीलाई यो सावित गर्दछ कि येशूलाई विश्वास गर्यो भन्दैमा वा क्रिश्चियन भयो भन्दैमा सबै कुरामा सम्पन्न हुन्छ भन्ने सबैले मन पर्ने सुसमाचार गलत हो।

`परमेश्वरमा निष्ठावान हुँदा पनि सांसारिक धनसम्पत्तिमा सम्पन्न नभएको कुनै उदाहरणहरू के तपाईँलाई थाहा छ? फेरि त्यसै वखत परमेश्वरलाई विश्वास नगरेपनि अत्यन्त धनी भएका मानिसहरू पनि के तपाईँलाई थाहा छ? हामीले पाएका सम्पत्तिहरू परमेश्वरका वरदान हुन् र त्यसलाई हिफाजत गरेर उपयोग गर्नुपर्छ भनेर हामीले कसरी मनमा राख्ने?`