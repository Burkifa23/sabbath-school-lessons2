---
title:  आत्मसंयम वा आत्मनियन्त्रण
date:   11/01/2018
---

**देहायका पदहरू पढ्नु होस्। येशूलाई विश्वास गर्ने भक्तहरू चाहे धनी होस् वा गरिब होस् तिनीहरू लोभ लालच र पैसा र भौतिक तथा धनसम्पत्तिहरूमात्र थुपार्ने खतराबाट किन जोगिनु पर्छ भनेर सिकाउँदछन्। ती पदहरू हामीहरूले बुझ्न किन आवश्यक छ? हेर्नुहोस्:**

`प्रेरित २४:२४-२६  "२४ केही दिनपछि फेलिक्स उनकी यहूदी पत्नी द्रूसिल्लालाई साथमा लिएर आए, र उनले पावललाई बोलाएर ख्रीष्ट येशूमाथिको विश्वासबारे तिनीबाट सुने। २५ पावलले धार्मिकता, संयम र भावी इन्साफको विषयमा बहस गर्दा फेलिक्स आत्तिए, र यसो भने, “अहिलेलाई जाऊ, मौका परेको बेलामा म तिमीलाई बोलाउँला।” २६ पावलबाट कतै रुपियाँ मिलिहाल्ला कि भनी उनले आशा पनि गरेका थिए। यसकारणले पनि उनले तिनलाई घरीघरी डाकी कुराकानी गर्ने गर्थे।"`

`गलाती ५:२२-२६  "२२ तर पवित्र आत्माको फलचाहिँ प्रेम, आनन्द, शान्ति, धैर्य, दया, भलाइ, विश्वस्तता, २३ नम्रता, संयम हुन्। यस्ता कुराहरूका विरुद्धमा कुनै व्यवस्था छैन। २४ तर तिनीहरू, जो ख्रीष्ट येशूका हुन्, तिनीहरूले पापमय स्वभावलाई त्यसको वासना र लालसासहित क्रूसमा टाँगिदिएका छन्।  २५ हामी पवित्र आत्माद्वारा जिउँछौं भने आत्माकै अनुसार हिँड़ौं। २६ हामी अहङ्कारी नहोऔं, एउटाले अर्कोलाई रीस नउठाऔं, र एउटाले अर्कोलाई ईर्ष्या नगरौं।"`

`२ पत्रुस १:५-९  "५ आखिर समयमा प्रकट हुन आँटेका मुक्तिको निम्ति तिमीहरू विश्वासद्वारा परमेश्वरको शक्तिबाट सुरक्षित राखिएका छौ। ६ तिमीहरू यसैमा रमाउँछौ, यद्यपि अहिले थोरै समयको निम्ति तिमीहरूले विभिन्न किसिमका कष्ट भोग्नुपर्दछ। ७ आगोबाट खारिने तर नष्ट भएर जाने सुनभन्दा पनि तिमीहरूको विश्वास मूल्यवान् छ। तिमीहरूको यो विश्वास साँचो प्रमाणित होस्, र येशू ख्रीष्ट प्रकट हुनुहुँदा प्रशंसा, महिमा र आदरको योग्य बनोस्। ८ तिमीहरूले नदेखे तापनि उहाँलाई प्रेम गर्छौ। उहाँलाई तिमीहरू अहिले देख्दैनौ, तापनि उहाँमाथि विश्वास गर्छौ र अवर्णनीय र गौरवमय आनन्दमा रमाउँछौ। ९ तिमीहरूका विश्वासको प्रतिफलस्वरूप तिमीहरूले आफ्ना आत्माको मुक्ति पाउँछौ।"`

माथिका पदहरू आत्मिक रूपमा अत्यन्त भव्य छन् र हामीले कसरी जिउनुपर्छ भनेर देखाउन  परमेश्वरका आदेशहरूले भरिएका छन्। तर ती सबै पदहरूमा एउटा साझा धागो गाँसिएको पाउँछौँ: त्यो हो आत्मनियन्त्रण वा आफूले आफैलाई काबुमा राख्ने। लोभ, लालच र अनेकौँ धनसम्पत्तिहरूमात्र थुपार्ने महत्त्वाकाँक्षामा हामी घोलिरहेकाछौँ भने त्यो आत्मसंयम वा आत्मनियन्त्रणको गुणलाई आत्मसात् गर्न बिशेष गरेर कठिन हुन्छ। हामीहरूको सोच र कामहरूलाई हामीले बशमा राख्नसक्यौँ भनेमात्र हामीले चर्चा गरिरहेका खतराबाट हामी सुरक्षित हुन सक्छौँ।

आत्मनियन्त्रणलाई हामीले त्यसबेला व्यवहारमा उतार्न सक्छौँ जब हामीले हामीहरूको जीवन परमेश्वरको शक्तिमा सुम्पन्छौँ। हामीहरू आफ्नै शक्तिले ती पापमय स्वभावलाई हराउन सक्दैनौँ, विशेष गरेर यदि तिनीहरू धेरै समय मनमा रोपिरह्यौँ र मनपराइरह्यौ भने। यदि ती शक्तिशाली चालबाजीहरूबाट उम्केर जिउन चाहन्छौँ भने हामीहरूलाई अलौकिक ढंगले पवित्र आत्मालाई काम गर्न दिइरहनुपर्छ। १ कोरन्थी १०:११-१३मा पावलले यो स्पष्ट पार्दछन्: "११ यी कुराहरू तिनीहरूलाई चेताउनीको निम्ति भए तापनि ती हाम्रै शिक्षाको निम्ति लेखिएका हुन्, जसमाथि युगको अन्त्य आइसकेको छ। १२ यसकारण जसले खड़ा छु भनी सोचेको छ, त्यो होशियार रहोस्, नत्रता त्यो लड्नेछ। १३ मानिसलाई आइपर्ने परीक्षाबाहेक तिमीहरू अरू परीक्षामा परेका छैनौ। परमेश्वर विश्वासयोग्य हुनुहुन्छ। उहाँले तिमीहरूलाई तिमीहरूका शक्तिदेखि बाहिरका परीक्षामा पर्न दिनुहुनेछैन, तर परीक्षाको साथसाथै उम्कने बाटो पनि बनाइदिनुहुनेछ यसरी तिमीहरू त्यसलाई खप्न सक्नेछौ।"	

`२ पत्रुस १:५-९ फेरि पढ्नुहोस्। कुनचाहीँ बाटो पत्रुसले हामीहरूलाई औँल्याइरहेका छन्? विशेष गरेर लोभ, लालच र धनसम्पत्ति थुपार्ने होडबाजीमा नलाग्न कुन् कुन् कदमहरू हामीले चाल्न सिक्नुपर्छ?`