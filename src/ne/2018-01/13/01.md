---
title:  'परमेश्वरको असल सञ्चितक तथा कुशल भण्डारे हुँदा हुने नतिजाहरु '
date:   24/03/2018
---

### यस अध्यायका मूल पदहरू
२ तिमोथी ३:१-९, इजकिएल १४:१४, फिलिप्पी ४:४-१३, हितोपदेश ३:५, १ पत्रुस २:११,१२ र मत्ती ७:२३, २५:२१।

> <p>यस अध्यायको मूल सार पद</p>
> "येशूलाई विश्वास नगर्नेहरूका बीचमा तिमीहरूको चालचलन असल होस्। कसैले तिमीहरूलाई कुकर्मी वा अधर्मी भनी तिमीहरूका विरुद्धमा बोले तापनि तिनीहरूले तिमीहरूका असल कामहरू देखून्, र येशूको आगमनको दिनमा तिनीहरूले परमेश्वरको महिमा गरून्।" (१ पत्रुस २:१२ रूपान्तरित)।

हामीहरूले परमेश्वरलाई सेवा गर्ने भएकोले उहाँले सुम्पन्नुभएको सबै आर्थिक, मानसिक, आत्मिक र शारीरिक सम्पत्तिलाई हामीहरूले हिफाजत गर्ने जिम्मेवारी पाएका छौँ जसलाई हामी सञ्चितक वा कुशल भण्डारे भनेर पनि कहलाइएका छौँ। त्यस हैशियतले हामी जहाँ छौँ जोसँग छौँ हामीहरूको जीवनले असल काम गर्ने प्रभाव शक्तिशाली वा प्रभावशाली हुनुपर्छ।

त्यसको अर्थ हामी संसारको सामु साधु वा सन्तको खोल लगाएर समाजबाट अलग भएर बस्नु होइन। बरू हामीले पाएका आत्मिक ज्ञान तथा उच्च जीवनशैलीलाई अरूको सामु प्रतिबिम्बित गराउने अबसर पाएका छौँ भनेर खुशीले गदगद हुनुपर्छ किनभने हामीमा कतिकुराको ज्ञान छ कतिलाई थाहा छैन। परमेश्वरले बोलाउनुभएको अनुसार ईश्वरीय जीवन  बिताउँदा हामीहरूको सम्पूर्ण जीवन मौलाइरहेको वा सम्पन्न भइरहेको हुनुपर्छ। यस संसारमा भएका अरू मानिसहरूलाई भन्दा हामीहरूलाई भिन्नै जीवनशैली अपनाउन परमेश्वरले ज्ञान र खुबी दिनुभएको छ (२ कोरन्थी ६:१७)। हामीहरूको जीवन अरूले चासो देखाउने खालको हुनुपर्छ र तिनीहरूको मनमा उत्सुकता जगाउने खालको हुनुपर्छ। त्यसकारण हामीलाई यो भनिएको छ: "१५ तर ख्रीष्टलाई प्रभु मानेर तिम्रो हृदयमा उहाँको श्रद्धा गर र हृदयलाई शुद्ध राख। तिमीहरूमा भएका आशाको विषय कसैले सोधपूछ गरे त्यसको जवाफ दिन सधैँ तत्पर बस, तर त्यो काम नम्रता र श्रद्धासाथ गर। १६ तिमीहरूका विवेक शुद्ध राख, ताकि तिमीहरूको विरोधमा बोल्ने र ख्रीष्टमा तिमीहरूका चालचलनको निन्दा गर्नेहरू लज्जित होऊन्।" (१ पत्रुस ३:१५-१६)।

हामी यस पुस्तकको बिषयबस्तु अध्ययनको अन्तिममा आइसकेका छौँ। हामी परमेश्वरको असल सञ्चितक वा कुशल भण्डारे हुँदा हामीमा हुने व्यक्तिगत फाइदा, आत्मिक जोश, सफल नतिजा, हामीहरूको प्रभाव र खुशी तथा प्रशन्न हुने बानी के रहेछ सो हेर्नेछौँ। किनभने हामीलाई थाहा छ, "तिमीहरूमा ख्रीष्ट हुनुहुन्छ जो महिमाको आशा हुनुहुन्छ" (कलस्सी १:२७ रूपान्तरित)। अर्थात् हामीहरू जिउनुको लक्ष्य नै हामीमा हुने येशू हुनुहुन्छ।