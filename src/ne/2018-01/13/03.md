---
title:  सन्तुष्टि
date:   26/03/2018
---

`"११ खाँचो पर्यो वा मलाई मन परेको कुरा चाहियो भनेर मैले गुनासो पोखाएको होइन, किनभने जुनसुकै परिस्थितिमा भए पनि त्यसमा सन्तुष्ट रहन मैले सिकेको छु। १२ कसरी होचिन र कसरी बढ्न म जान्दछु। परिपूर्णतामा होस् वा भोकप्यासमा होस्, प्रशस्ततामा होस् वा अभावमा होस्, सबै परिस्थितिमा सन्तुष्ट रहने रहस्य मैले सिकेको छु।" (फिलिप्पी ४:११)। यदि जुनसुकै अवस्था वा परिस्थितिमा पनि हामी सन्तुष्टि हुनुपर्छ भने त्यो सन्तुष्टि अन्तमा कहाँबाट आउनुपर्छ?`

तिमोथीलाई पत्र लेख्ने क्रममा पावलले एक थरीका नैतिक रूपमा गन्हाउने मानिसकहरूलाई औँल्याएका थिए। ती मानिसहरू भन्दथे, "धर्मात्मा हुनु वा (इसाई हुनु) पैसाको फाइदा उठाउनु हो" (१ तिमोथी ६:५ रूपान्तरित)। रेडियो, टेलिभिजन वा मोबाइलमा अनेकौँ विज्ञापन गरि मानिसहरूबाट पैसा थुत्ने जस्तै गरेर धर्मको नाउँमा आफू धनी हुने प्रवृत्ति पावलको समयमा पनि थियो र अहिले पनि छ। यदि स्रोताहरू वा दर्शकहरूले परमेश्वरको विश्वासमा हिँड्यो वा कसैको सुसमाचार प्रचार गर्ने काममा सहयोग गरे तिनीहरूलाई परमेश्वरले आशिष दिनुहुनेछ र धनी बनाउनु हुनेछ भनेर ती विज्ञापनहरूमा मानिसहरूलाई आश्वास्त पार्दछन्। परमेश्वरप्रतिको विश्वाससँग धनसम्पत्तिलाई एकै थलोमा राख्नु भनेको इसाई धर्मको नाउँमा भौतिकवादलाई पोषाउनु हो।

तर सत्य कुरो के हो भने ईस्वरीय वा भक्तिको जीवनसँग धनसम्पत्तिको सरोकार छैन। यदि छ भने संसारमा कतिपय धनी मानिसहरू छन् र तिनीहरू भ्रष्ट वा खराब भएतापनि तिनीहरूलाई धर्मात्मा भनेर कहलाइन सम्भव हुन्थ्यो होला। तर परमेश्वरलाई विश्वास गरेर जुनसुकै परिस्थितिमा पनि सन्तुष्ट भएर जिउनु नै ठूलो फाइदा हो भनेर पावलले इसाई भए सबै थोक भित्रिन्छ भन्ने लोकप्रिय धारणाको प्रतिवाद गरेका थिए (१ तिमोथी ६:६)। जुनसुकै परिस्थितिमा चाहे भएको बेलामा होस् वा नभएको बेलामा होस्, चाहे स्वस्थ भएको बेलामा होस् वा अस्वस्थ भएको बेलामा होस्, परमेश्वरमा विश्वास गरेर येशूभक्तको जीवन बिताउन खुबी हुनु आफै पनि परमेश्वरको अनुग्रहको ठूलो धनमा समावेश हुनसक्नु हो। परमेश्वरको अनुग्रहमा प्रसन्न भएर बस्न सक्नु कुनै पनि धनसम्पत्ति, प्रतिष्ठा वा मानभन्दा पनि अत्यन्त मूल्यवान हुन्छ। त्यसकारण हामीसँग बास "खानेकुरा वा गाँस र कपास" भयो भनेर हामी सन्तुष्ट हुनुपर्छ (१ तिमोथी ६:८)। किनभने आखिरमा हामीसँग जति भएतापनि जहिले पनि अझ धेरै पाउने चाहनाले पिरोलिरहेको हुन्छ।

"जुनसुकै परिस्थितिमा पनि सन्तुष्ट रहनु एक ठूलो कला वा प्रतिभा हो। यो आत्मिक रहस्य पनि हो। यो सिक्नुपर्ने र सिकिरहनुपर्ने रहस्य हो। येशूलाई विश्वास गरेर सन्तुष्ट वा चित्त बुझाएर बस्नु भनेको उसमा मिठो वा रमाइलो मानेर बस्ने मनस्थिति, भित्री शान्ति, शान्त स्वभाव र अनुग्रहको आत्माले आकार लिइरहेको हुन्छ। त्यस्तो आत्माले भरिएको येशूभक्तले परमेश्वरलाई फूर्तिसाथ आफ्नो जीवनलाई अर्पण गरेको हुन्छ र उहाँको बुद्धिमानी र पितामय प्रेमको छत्रछायाँमा जुनसुकै अवस्थामा पनि जे गर्न पनि खुशीसाथ तयार भइरहेको हुन्छ।...यथार्थमा यो स्थितिमा रहनुसक्नु अति मूल्यवान मलहम जस्तै हो। दु:खकष्टको समय र प्रतिकुल परिस्थितिमा छियाछिया परेको हृदयलाई मलहम लगाइदिन्छ। परमेश्वरमामात्र सन्तुष्ट भएर बस्ने गुणले हामीलाई ठूलो सान्त्वना मिल्दछ।"-यर्मिया बरो, द रेर जुवेल अभ क्रिस्चियन कनटेन्टमेन्ट, पृ. १,३बाट रूपान्तरित।

(येशूलाई विश्वास गरेर जुनसुकै अवस्थामा पनि सन्तुष्ट रहन सक्ने क्षमताको सट्टा येशूलाई विश्वास गरेर सबै कुरा ठीक हुन्छ, धनी हुन्छ, घर बनाउन सक्छु, राम्रो जागिर पाउँछु, स्वस्थ भएर बस्छु भन्ने लोकप्रिय धारणा प्रेरितहरूदेखि लिएर आजसम्म करौडौँको येशूभक्तहरूको दु:खकष्ट पाएका र शहीद भएकाहरूले कतिको गलत रहेछ भनेर प्रमाणित भइरहेको परिप्रेक्ष्यमा) देहायका पदहरू पढ्नुहोस् र ती पदहरूले जुनसुकै परिस्थितिमा पनि हामी सन्तुष्ट रहनुपर्छ भनेर कसरी देखाउँछन्? हेर्नुहोस्, रोमी ८:२८, हिब्रू १३:५-६ र फिलिप्पी ४:४-१३

> <p></p>
> "हामी जान्दछौं, उहाँलाई प्रेम गर्नेहरू र उहाँका अभिप्रायअनुसार बोलाइएकाहरूका निम्ति हरेक कुरामा वा (जुनसुकै परिस्थितिमा पनि) परमेश्वरले भलाइ नै गर्नुहुन्छ।",

> <p></p>
> "५ तिमीहरूका जीवन रुपियाँपैसाको मोहबाट अलग्ग राख। तिमीहरूसँग भएका कुरामा सन्तुष्ट बस, किनकि उहाँले भन्नुभएको छ, “म तिमीहरूलाई कुनै रीतिले छोड्नेछैनँ, म तिमीहरूलाई त्याग्नेछैनँ।” ६ यसकारण निर्धक्क भएर हामी भन्दछौं, “प्रभु मेरा सहायक हुनुहुन्छ, म डराउनेछैनँ। मानिसले मलाई के गर्न सक्छ?”

> <p></p>
> "४ प्रभुमा सधैँ आनन्द गर। म फेरि पनि भन्दछु, आनन्द गर। ५ तिमीहरूको सहनशीलता सबै मानिसहरूलाई थाहा होस्। प्रभु नजिकै हुनुहुन्छ। ६ कुनै कुरामा चिन्तित नहोओ, तर हरेक कुरामा प्रार्थना र निवेदनद्वारा धन्यवादसहित तिमीहरूका बिन्ती परमेश्वरमा जाहेर होऊन्, ७ र समझले नै भियाउन नसकिने परमेश्वरको शान्तिले तिमीहरूका हृदय र तिमीहरूका मनलाई येशूमा रक्षा गर्नेछ।  ८ अन्त्यमा भाइ हो, जे कुरो सत्य छ, जे कुरो आदरणीय छ, जे कुरो न्यायसङ्गत छ, जे कुरो शुद्ध छ, जे कुरो प्रेम-योग्य छ, जे कुरो कृपामय छ, यदि केही श्रेष्ठता, प्रशंसाको योग्य केही छ भने यी नै कुराका विचार गर। ९ तिमीहरूले जुन कुरा मबाट सिक्यौ, र ग्रहण गर्यौ र सुन्यौ र ममा देख्यौ, त्यही गर, र शान्तिका परमेश्वर तिमीहरूसँग हुनुहुनेछ। १० म प्रभुमा साह्रै आनन्दित छु, कि अब धेरै दिनपछि मप्रति तिमीहरूको वास्ता फेरि पलाएको छ। तिमीहरू साँच्चै मेरो निम्ति चिन्तित थियौ, तर तिमीहरूलाई मौका मिलेन। ११ खाँचो पर्यो भनेर मैले गुनासो पोखाएको होइन, किनभने जुनसुकै परिस्थितिमा भए पनि त्यसमा सन्तुष्ट रहन मैले सिकेको छु। १२ कसरी होचिन र कसरी बढ्न म जान्दछु। परिपूर्णतामा होस् वा भोकप्यासमा होस्, प्रशस्ततामा होस् वा अभावमा होस्, सबै परिस्थितिमा सन्तुष्ट रहने रहस्य मैले सिकेको छु। १३ जसले मलाई शक्ति दिनुहुन्छ, उहाँमा नै म सब कुरा गर्न सक्छु।"