---
title:  भरोसा वा भरोसा
date:   27/03/2018
---

`आफ्नै आत्मविश्वासमा वा मलाई सबै थाहा छ भनेर ढुक्क भएर त्यसमा भर पर्नु हुन्न भनेर हितोपदेश ३:५ले कसरी सल्लाह दिन्छन? देहायका पदहरू पनि: यशैया ५५:८-९, १ कोरन्थी ४:५ र १ कोरन्थी १३:१२`

> <p>हेर्नुहोस</p>
> "आफ्नो सारा हृदयले परमेश्वरमा भरोसा राख्नु, र तिम्रो आफ्नै समझशक्तिमा भर नपर्।"

> <p></p>
> "८ “किनकि मेरा विचारहरू तिमीहरूका विचार होइनन्, र तिमीहरूका चाल मेरा चाल होइनन्,” परमप्रभु भन्नुहुन्छ। ९ जसरी आकाश पृथ्वीभन्दा अल्गो छ, त्यसरी नै मेरा चाल तिमीहरूका चालभन्दा र मेरा विचार तिमीहरूका विचारभन्दा अल्गा छन्।", 

> <p></p>
> "यसकारण तोकिएको समयभन्दा अघि न्याय नगर, प्रभु आउञ्जेल पर्ख। उहाँले अँध्यारोमा लुकेका कुराहरूलाई प्रकाशमा ल्याउनुहुनेछ, र मानिसका हृदयका अभिप्रायहरू प्रकट गरिदिनुहुनेछ। तब हरेक मानिसले परमेश्वरबाट आफ्नो प्रशंसा पाउनेछ।"

> <p></p>
> "अहिले हामी ऐनामा जस्तै धमिलोसँग देख्छौं, तर त्यस बेलाचाहिँ छर्लङ्ग देख्नेछौं। अहिले म थोरै मात्र बुझ्दछु, त्यस बेलाचाहिँ पूरै बुझ्नेछु, जसरी म पनि पूर्ण रूपले चिनिएको छु।"

येशूलाई विश्वास गर्छु र उहाँले सुम्पन्नु भएको सबै थोकलाई सञ्चिता गर्छु वा हिफाजत गर्छु भनेर प्रतिवद्ध रहने प्रत्येक येशूभक्तको आदर्श र लक्ष्य नै "सारा हृदयलाई परमेश्वरको भरोसामा राख्नु र आफ्नै बुद्धिमाथि भरोसा राखेर चल्न ढिपी नगर्नु" हुनुपर्छ (हितोपदेश ३:५)।

हो, वास्तवमा यो भन्नु सजिलो छ तर गर्नु गार्हो छ। कतिपय समयमा हामीहरूमा भएका बाइबलको ज्ञानले गर्दा परमेश्वरमा विश्वास गर्छौँ होल, उहाँको हेरचाह र प्रेममा भर पर्छौँ भन्छौँ होला तर हामीलाई दु:ख दिने कुराहरूमा चिन्ता गरिरहेका हुन्छौँ। कतिपय समयमा हामीहरूको आफ्नै सिमित कल्पनाले गर्दा हामीहरूको भविष्य अन्धकार भइरहेको पाउँछौँ।

तर हामी परमेश्वरको सञ्चितकको हैशियतले परमेश्वरमाथि भरोसा राख्न कसरी सिक्ने त?  विश्वासमा अघि सरेर र हामीलाई जे थाहा छ त्यस अनुसार परमेश्वरको वचनहरू पालन गरेर हामी परमेश्वरमा भरोसा राख्न सक्छौँ। विश्वास तथा भरोसा भनेको दिमागको खेल हो र त्यसलाई चलाउँदा कम कम हुँदै जांदैन। तर त्यसको ठीक विपरितचाहीँ जति हामीले परमेश्वरमा विश्वास तथा भरोसा राख्छौँ त्यति हामीहरूको विश्वास वा भरोसा बढेर जान्छ। इमान्दारी र भरपर्दो सञ्चितक भएर बस्नुको अर्थ हामी परमेश्वरको भरोसामा छौँ भनेर छर्लङ्ग देखाइरहेका हुन्छौँ। यस्तो खालको भरोसाले सञ्चितक वा येशूको निष्ठामा रहनेलाई घचघचाउने उर्जा दिन्छ र हामीहरूको जीवनको जग नै त्यसमा आधारित भएको हुन्छ। त्यसले गर्दा हामी जे गर्छौँ त्यसले हामी परमेश्वरको सत्य भक्त हौँ र उहाँले सुम्पन्नुभएको थोकहरूलाई बफादारीसाथ हिफाजत गर्छौँ भनेर हामीहरूको कामले देखाउँदछौँ।

"तिम्रो सारा हृदयले परमेश्वरमाथि भरोसा राख।" "तिम्रो हृदय" भन्ने वाक्य बाइबलमा जहिले पनि प्रतीकको रूपमा प्रयोग गरिएको पाइन्छ। यसको अर्थ हामीले जे निर्णय गर्छौँ सो भित्रि नैतिक विवेकद्वारा गरिरहेका हुन्छौँ र हामी को हौँ सो बताउँछ (मत्ती २२:३७)। यसमा हामीहरूको चरित्र, स्वभाव, नियत र आकांक्षाहरू समावेश भएका हुन्छन्। हामी को हौँ सो देखाउने मूल जग नै हामीहरूको हृदयले व्यक्त गर्ने स्वभावमा भरपर्छ।

हामीले नियन्त्रण गर्न  नसक्ने थोकहरूमा परमेश्वरमाथि भरोसा राख्न सजिलो हुन्छ। त्यसको अर्थ परमेश्वरमा भरोसा राख्नुको बिकल्प हामीमा छैन। तर हामीहरूले सम्हाल्न सक्ने कुरामा निर्णय गर्न हृदयदेखि भरोसा वा विश्वास गर्नु हामीहरूको सामु ठूलो चुनौति भएर खडा भइरहेको हुन्छ। परमेश्वरमाथिको हामीहरूको विश्वास र भरोसामा परेर कतातिर जाने वा के निर्णय गर्ने त्यो हामीहरूको हृदय परमेश्वरमा कतिको बुनिएको छ त्यसमा भरपरेको हुन्छ।

सारा हृदयले परमेश्वरमा भर पर्नु भनेको के हो भनेर प्रेरितहरूले छर्लङ्ग पारेका छन्: "परमेश्वरको कामको निम्ति खट्ने अहिलेका विश्वासीहरू जस्तै ती प्रेरितहरू असहाय र कमजोरी थिए, तर तिनीहरूले सारा मनले परमेश्वरमाथि भरोसा राखेका थिए। तिनीहरू धनी थिए तर भौतिक धनसम्पत्तिमा होइन तर तिनीहरूको दिमाग र आत्मिक संस्कारमा थिए।  यही खालको परमेश्वरमाथि भरोसा र विश्वास गर्ने संस्कार प्रत्येक व्यक्तिमा हुनसक्दछ जसले सबै थोकहरूमा परमेश्वरलाई पहिलो र आखिर बनाउँछ र सबै कुरामा उहाँको निम्ति उत्तम पार्दछ।"-एलेन जी ह्वाइट, गस्पल वर्कर्स्, पृ. २५बाट रूपान्तरित।

`यो  कुरा सही हो कि हाम्रो बश राख्न नसक्ने कुरामा परमेश्वरको भरोसामा छोड्नु सजिलो छ। तर तपाईँले निर्णय गर्न सक्ने कुरामा तपाईँले के भन्ने? तपाईँले जे निर्णय गर्नुहुन्छ त्यसमा परमेश्वरमाथिको भरोसा जोडिएको छ भनेर देखाउन तपाईँले के गर्नुपर्छ होला?`