---
title:  हामीहरूले बोल्ने (वा नबोल्ने) बोली सुनाउनु वा सुन्न चाहनु
date:   29/03/2018
---

हामी यस संसारका पाहुना, तिर्थयात्री तथा प्रवासी हौँ। हामीहरूको अन्तिम गन्तव्य स्थान भनेको त्यो सुन्दरमय स्वर्ग हो जुन् सिद्ध र शान्तमय छ (हिब्रू ११:१३,१४)। त्यो समय नआउञ्जेल यस संसारमा हामी लुकेर होइन सबैको सामु परिचित भएर बाँच्नुपर्दछ। यद्यपि हामी येशू र शैतानको लडाईँको युद्धभूमिमा रहेकोले हामी तटस्थ वा मध्यममार्गमा हिँड्न सक्दैनौँ। हामी कि त परमेश्वरको वा शैतानको पक्षमा उभिरहेका हन्छौँ। हामी निस्पक्षमा रहन सक्दैनौँ। येशूलाई विश्वास गर्छु भन्ने प्रत्येक येशूभक्तको अडान उहाँको पक्षमा उभिनु हो। येशूले स्पष्ट रूपमा भन्नुभएको छ "जो मेरो पक्षमा छैन त्यो मेरो बिरुद्धमा गइरहेको हुन्छ। जो मसँग जम्मा गर्दैन ऊ जताततै छरपस्ट हुन्छ।" (मत्ती १२:३०)। अहिले हामी इसाई भनेर दावी गर्ने होस् वा येशूलाई विश्वास नगर्नेहरू होस्, जब उहाँ आउनुहुन्छ तब हामी कसको पक्षमा उभिरहेका छौँ भनेर सफा र स्पष्टरूपमा देखाइनेछ।

जब येशू फर्कनु हुनेछ त्यसबेला उहाँलाई पछ्याउँछु भनेर दावी गर्नेहरूलाई (वा जय मसीह भनेर अभिवादन गर्नेहरूलाई) उहाँको दुई मध्ये एक सम्बोधनको सामना गर्नुपर्नेछ। त्यो के हो त? हेर्नुहोस्: मत्ती २५:२१, मत्ती ७:२३

> <p></p>
> "“मालिकले त्यसलाई भने, ‘स्याबास, असल र विश्वासी नोकर! तिमी थोरै कुरामा विश्वासी भयौ, अब म तिमीलाई धेरै कुराको जिम्मा दिनेछु। तिमी आफ्ना मालिकको खुशीमा सहभागी हो।’  

> <p></p>
> " अनि म तिनीहरूलाई सफासँग भन्नेछु, ‘मैले तिमीहरूलाई कहिल्यै चिनेको छैनँ। ए अधर्म काम गर्नेहरू हो, मबाट दूर होओ।’  

येशू ख्रीष्टको "स्यावास" भन्ने शब्द कुनै पनि उहाँका सञ्चितक वा उहाँले दिनुभएको उत्तरदायित्व पूरा गर्ने भक्तको निम्ति अत्यन्त रमाइलो र सन्तुष्ट बनाउने बोलीहरू अरू कुनै भन्दा उच्च हुनेछ।  परमेश्वरले हामीलाई सुम्पन्नु भएको बस्तुहरूलाई हामीहरूको क्षमता अनुसार जिम्मेवारीका साथ व्यवस्थित गर्दा उहाँले अनुमोदन गर्दै हामीहरूले स्यावास पाउने बेलामा पाइने आनन्द कस्तो होला सो हामीहरूको शब्दले बयान गर्न सक्दैन। त्यो पनि ख्रीष्टको निम्ति काम गर्दा हामीले मुक्ति पाइने नभएर हाम्रो जीवनमा उहाँले काम गर्न दिँदा र हाम्रो निम्ति उहाँले गर्नुभएको काममा हामीहरूको मुक्ति आधारित छ भन्ने ज्ञानमा हामी छौँ (रोमी ३:२१-२६ "२१ तर अब त व्यवस्थाविनै परमेश्वरबाट आउने धार्मिकता प्रकट भएको छ। त्यसैको गवाही व्यवस्था र अगमवक्ताहरूले दिएका छन्। २२ येशू ख्रीष्टमा विश्वास गर्ने सबैमाथि परमेश्वरको धार्मिकता विश्वासद्वारा प्रकट भएको छ। किनभने केही भेद छैन, २३ किनकि सबैले पाप गरेका छन्, र परमेश्वरको महिमासम्म पुग्नबाट चुकेका छन्। २४ परमेश्वरका अनुग्रहको वरदानले ख्रीष्ट येशूमा भएको उद्धारबाट तिनीहरू सित्तैँमा धर्मी ठहरिएका छन्। २५ परमेश्वरले ख्रीष्टलाई उहाँको रगतद्वारा प्रायश्चितको बलिदान स्वरूप प्रस्तुत गर्नुभयो, जुन प्रायश्चित विश्वासद्वारा ग्रहण गर्नुपर्दछ। यो काम परमेश्वरले आफ्नो धार्मिकता देखाउनलाई गर्नुभयो, किनभने उहाँको ईश्वरीय धैर्यमा अगाडिका पापहरूलाई उहाँले वास्ता गर्नुभएको थिएन। २६ परमेश्वर आफै धर्मी हुनुहुन्छ र येशूमा विश्वास राख्नेहरूलाई उहाँले धर्मी ठहराउनुहुन्छ भन्ने कुरा प्रमाण गर्नलाई उहाँले वर्तमान समयमा यो गर्नुभयो।" र रोमी ४:६-८ "६ परमेश्वरले कर्मविना नै धार्मिक गन्नुहुने मानिसलाई यी वचनद्वारा दाऊदले धन्यका भन्छन्, ७ “तिनीहरू धन्यका हुन्, जसका अपराधहरू क्षमा भएका छन्,  र जसका पापहरू ढाकिएका छन्। ८ त्यो मानिस धन्यको हो, जसको पापको लेखा परमप्रभुले लिनुहुन्न”  )।

विश्वासीलो, लगनशील र भरपर्दो सञ्चितकले उनमा भएको विश्वासको प्रतिबिम्ब गर्दछ। तर कतिपयले आफ्नो धर्मकर्म वा असल बानी वा अरूभन्दा आफू धर्मात्मा छु भनेर देखावटीरूपमा मानिसलाई प्रभावित पार्न कामद्वारा मुक्ति पाउन वा निर्दोष सावित गर्न खोज्नु अर्थहिन छ भनेर येशूको वचनद्वारा देखाइएको छ।

"जब येशूलाई पछ्याउनेहरूले परमेश्वरको कुराहरूलाई उहाँलाई नै सुम्पिन्छन् तब तिनीहरूले स्वर्गमा धन थुपारिरहेका हुन्छन् र त्यसबेला तिनीहरूले नै पाउने छन जब उहाँले भन्नु हुनेछ "स्यावास, हे असल र विश्वासीलो सेवक, मेरो राज्यको आनन्दमा अब तिमीहरू पस।"-एलेन जी ह्वाइट, द डिजाएर अभ एजेज, पृ. ५२३बाट रूपान्तरित।

अन्तमा भन्ने हो भने कुनै पनि सञ्चितक वा परमेश्वरको सम्पत्तिलाई हिफाजत गर्ने व्यक्ति त्यो भएको प्रमाणित हुन्छ जो परमेश्वरलाई सारा हृदयले प्रेम गर र आफ्नो छिमेकीलाई आफूलाई जस्तो प्रेम गर भन्ने आज्ञाले प्रेरित भएर बाँचिरहेको हुन्छ।

`तपाईँको आफ्नै जीवनले परमेश्वरका ती दुई आज्ञाहरूलाई पालन गरेको छ भनेर कसरी तपाईँको काम, विश्वास र परमेश्वरको सम्पत्तिको हिफाजत वा सञ्चिता गर्ने नीतिलाई प्रकट गरिएको छ?`