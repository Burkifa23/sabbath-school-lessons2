---
title:  कथा
date:   30/03/2018
---

### ख्रीष्टको निम्ति खाना पुर्याउने

_तेह्रौँ साबथको कार्यक्रममा प्रस्तुत गरिने अन्तरवार्ता कार्यक्रम_
          
(यस तेह्रौँ कथामा दुई जनाभन्दा बेसि सहभागी भएर प्रस्तुत गरे असल हुनेछ)।

प्रस्तोता: यस बाइबल अध्ययनमा प्रस्तुत गरिएका कथाहरूमा हामीले पुर्टोरिको, मेक्सिको, जमैका, ट्रिनीडाड र टोबागो र बेलिजका बिभिन्न मानिसहरूलाई भेट्यौँ। ती सबै देशहरू अन्तर अमेरिका डिभिजनका हुन्। यस प्रस्तुतिमा हामीले बेलिजका विशेष विवाहित दम्पत्तिसँग भेट गर्नेछौँ। जमैकाको राजधानी किङ्गस्टनमा खाना पुर्याउने कम्पनी जुनियर र स्टिफनी रोबर्टले संचालन गर्छन्। जब तिनीहरूले बप्तिस्मा लिए तब तिनीहरूमा समस्या खडा भएको थियो। तिनीहरूले आफ्नो व्यापारको शैलीमा परिवर्तन गरे। तिनीहरूले लबस्टर र जाँड रक्सी बेच्न छोडे र शुक्रबार शनिबारमा धेरै पैसा आउने काम लिन बन्द गरिदिए। उहाँहरूको पृष्ठभूमिबाट यो कथा सुरू गरौँ। तपाईँहरू कति वर्षको हुनुभयो?

जुनियर: म २८ वर्षको छु।

स्टिफनी: म २७ वर्षकी छु।

प्रस्तोता: तपाईँहरूको भेट कसरी भयो?

जुनियर: हामी दुवै जना जमैकाको ठूलो मासु र रक्सी कम्पनीमा काम गर्दथ्यौँ। मचाहीँ मूल भान्से थिएँ। मैले स्रीम्प, लबस्टर र समुद्रका खानाहरूको परिकार तयार पार्थेँ।

स्टिफनी: म जाँड रक्सी बेच्ने साहुको सहयोगी भएर काम गर्थेँ। मलाई रक्सी धेरै मनपर्थ्यो।

प्रस्तोता: तपाईँहरूले एडभेन्टिस्टको बारेमा कसरी थाहा पाउनुभयो?

जुनियर: तीन वर्ष अघि एक जना एडभेन्टिस्ट साथीले एउटा घरमा बाइबल अध्ययन गर्ने सानो झुण्डमा आउन अनुरोध गर्यो। मलाई बाइबल अध्ययन घतलाग्दो भयो र मैले स्टिफनीलाई पनि आउन अनुरोध गरेँ तर उनले चासो देखाइनन्।

स्टिफनी: म व्यस्त थिएँ र बाइबल पढ्न समय दिन चाहिनँ। तर एक वर्षपछि जुनियरसँग बाइबल अध्ययन गर्न थाल्दा हामीले जे पढ्यौँ त्यो देखि अचम्म लाग्यो। मैले सोधेँ, "के यो बाइबल हो र?" साबथको बारेमा बारम्बार उल्लेख गरेको मैले पढेँ। अनि परमेश्वरको आराधना गर्ने दिन शनिबार ठीक हो भनेर महसुस गरेँ। एक दिन पवित्र आत्माले मलाई यो भनिरहनुभएको जस्तो लाग्यो, "यो समय हो" र मैले मेरो जीवनलाई परमेश्वरमा समर्पण गर्ने निर्णय गरेँ। मलाई सुँगुरको मासु, स्रीम्प र रक्सी मनपर्थ्यो तर परमेश्वरलाई मैले मेरो जीवन सुम्पेपछि ती खानाहरू छोड्न गाह्रो भएन। जे ठीक छ त्यसको हिसाब दिनुपर्छ भनेर मैले सोचेँ। मुक्ति रक्सीभन्दा त्यतिको आवश्यक नभएको मैले सोचेँ।

जुनियर: हामीहरूको मित्रताको सम्बन्ध परमेश्वरको सामु ठीक भएको हामीले चाह्यौँ। सेप्टेम्बर २०१५मा हामीले बिबाह गर्यौँ र एक महिनापछि हामीले सँगै बप्तिस्मा लियौँ।

प्रस्तोता: अनि तपाईँको खाना बनाउने सेवा के भयो त?

स्टिफनी: धेरै जसो शुक्रबार र शनिबारमा खानाहरू बिक्री हुनेहुँदा त्यो कामबिना हामी बाँच्न सक्दैनौँ भन्ने हामीलाई लाग्यो। हामीहरूको नियमित ग्राहकले पनि अत्यन्त महँगो र रक्सीको माग गर्न थाले। जब हामीले बप्तिस्मा लियौँ तब हामीलाई धेरै घाटा भएको थियो।

जुनियर: हामीले बप्तिस्मा लिइसकेपछि एक जना ग्राहकले बिवाहको निम्ति दश लाख जमैका डलर पर्ने समुद्रको खाना अर्डर गर्यो। त्यो अमेरिकी डलरमा ७,७०० (अर्थात् नेपालीमा करिब आठ लाख रूपैँया)। उनले कुनकुन खाना चाहिन्छ र जनवरी २ तारिखको दिन भोज कार्यक्रम गर्ने भनेर उसले चाहना व्यक्त गर्यो। त्यो दिन शनिबार थियो र उसको अनुरोधलाई हामीले अस्वीकार गर्नुपर्यो। हामीहरूको अत्यन्त नियमित खाना दिने ग्राहकमा एक जना अत्यन्त धनी व्यापारी महिला थिइन्। उनीसँग पनि सम्पर्क तोड्नुपर्यो। उनको लागि हप्तामा धेरै पल्ट खाना पुर्याउनुपर्थ्यो ताकि उनको चार जनाको परिवारले खाना बनाउनु नपरोस्। जब हामीले बप्तिस्मा लियौँ तब उनले मन पर्ने लब्स्टर र सुँगुरको मासुका परिकार दिन सक्दैनौँ भनेर हामीले भन्यौँ। हामीहरूको अन्तिम भेटघाटमा उनले बरफमा जमाएको सुँगुरको मासु ल्याएर यसलाई काट्नमात्र अनुरोध गरिन्। यो त मेरो निम्ति परीक्षा थियो। त्यो मासुलाई टेबुलमा राखेर बाइबल पल्टाएर अशुद्ध पशुको मासुलाई छुने कुरामा बाइबलमा के लेखिएको छ सो मैले उनलाई पढेर सुनाएँ। उनी  आफैले त्यो काटेर भनिन्  "तिमीले मेरो जीवनलाई हस्तक्षेप गरिरहेका छौ।"

स्टिफनस: परमेश्वरले कतिपय समयमा हाँसो उठ्ने गरेर काम गर्नुहुन्छ। १८ महिनापछि त्यस महिलाले उनको परिवारलाई दिने भोजमा आउन हामीलाई अनुरोध गरिन्। खानाको बारेमा हामीहरूसँग उनको असहमति भएतापनि हामीहरूको मूल्यमान्यतासँग उनले खेलबाड गर्दिन भनेर वचन दिइन्। साबथको बारेमा पनि उनी संवेदनशील हुने भनेर वचन दिइन्। जब शुक्रबार घाम अस्तायो तब हामीले त्यो ठाउँ छोड्नको निम्ति प्रार्थना गर्यौँ। तब एक छिनपछि उनले आएर भनिन्, "मलाई थाहा छ तिमीहरूको समय आयो। तिमीहरू जान सक्छौ।" त्यतिमात्रै नभएर हामीलाई अचम्भित पार्दै उनले भनिन् कि उनी आइतबार चर्च जान थालिन्। उनले साबथलाई मानुन् भनेर हामी प्रार्थना गरिरहेका छौँ।

प्रस्तोत: अनि तपाईँको व्यापारमा घाटा भएपनि तपाईँहरूले कसरी त्यसलाई थाम्नुभयो?

स्टिफनी: दुई महिनासम्म त हामीलाई खान पनि मुश्किल भयो। हामीहरूको आम्दानी धेरै घट्यो। तर अचम्मको कुरो भयो। हाम्रा आफन्त र साथीहरूले खानेकुराहरू ल्याउन थाले। अरूबाट पाएका खानाहरू हामीसँग बाँड्न चाहन्थे। हामीले कसैसँग पनि खानको लागि मागेनौँ। हामीले कहिल्यै पनि भोकै बस्न परेन। हामीसँग कति खाना भयो र अरूलाई दिन पनि सक्ने भएका थियौँ।

जुनियर: हामीहरूको खाना बनाउने कम्पनी पहिलाको भन्दा अहिले राम्रो छ। पहिला हामीले के गर्ने के नगर्ने भनेर थाहा थिएन। हामीले कस्तो खालको ग्राहकहरूको अपेक्षा गर्छौँ भनेर थाहा छ र हामीहरूको आम्दानी पहिलाको भन्दा अहिले राम्रो छ। नियमित रूपमा अफिसमा हुने पार्टीहरू, साना साना पार्टीहरू र ठूला पार्टीहरूमा क्यटरिङ्ग अर्थात खाना बनाउने सेवाको लागि धेरै सम्पर्क गर्न खोजिरहेका छौँ। साबथको बारेमा हामीलाई न त बोझ छ न त तनाव नै छ। हामी आइतबारदेखि बिहिबार काम गर्छौँ र शुक्रबार हल्का काम गर्छौँ ताकि साबथको निम्ति तयार हुन सकौँ।

प्रस्तोता: तपाईँहरूको निर्णयदेखि के तपाईँ खुशी हुनुहुन्छ?

स्टिफनी: मलाई त अझ मेरो जीवन स्वस्थ जीवन भएको जस्तो लागिरहेको छ। मेरो जीवन परिवर्तनको निम्ति परमेश्वरले काम गरिरहनुभएको छ भनेर मलाई थाहा छ। यदि मैले परमेश्वरलाई मेरो जीवन दिइनँ भने म आज कहाँ हुँला जस्तो लाग्छ।

जुनियर: सेभेन्थ-डे एडभेन्टिस्टहरूले आफ्नो विश्वासको बारेमा आवाज उठाउन् नहिच्किचाउन् भनेर म हौसला दिन चाहन्छु। मैले भर्खर थाहा पाएँ कि मेरा हाईस्कूलका दुई जना साथीहरूपनि एडभेन्टिस्ट थिए। तिनीहरू शुक्रबार छिट्टै घर जान्थे तर किन भनेर तिनीहरूले मलाई कहिल्यै भनेन्। तर तिनीहरूले केही नभनेकोले साबथको बारेमा थाहा पाउन मलाई दश वर्ष लाग्यो। त्यसकारण विश्वासीहरूले सत्यको बारेमा बोलुन भनेर म उत्साह दिन चाहन्छु। यदि हामीले अरूलाई येशूको बारेमा जति भन्यौँ त्यति अरूले उहाँलाई चिन्नेछन्।

प्रस्तोता: हामी सेभेन्थ-डे एडभेन्टिस्ट हौँ भनेर कहिल्यै पनि लाज मान्नुहुँदैन। येशूको दोस्रो आगमनमा हामीहरूमा भएको आशाको बारेमा अरूलाई बाँड्न कहिल्यै पनि पछि पर्नुहुन्न। त्यसकारण अन्तर अमेरिका डिभिजनका अरू मानिसहरूले पनि सुसमाचार थाहा पाउन् भनी हामीहरूले दिल खोलेर दिऔँ।

_(प्रस्तोता आन्ड्रुय मकचेसनी)_