---
title:  हामीहरूको प्रभाव
date:   28/03/2018
---

×तिमीहरू एक समय अन्धकारमा थियौ, अब तिमीहरू परमेश्वरमा ज्योति भएका छौ" (एफिसी ५:८)। हृदयमा परिवर्तन वा काँचुली फेरिएको व्यक्ति सार्वजनिक रूपमा कसरी देखिनुपर्छ भनेर पावलले माथिको पदले भन्दछन्। जब हामी ज्योतिमा हिँड्छौँ (१ यूहन्ना १:७, यशैया ३०:२१) तब हामी परमेश्वरको जिम्मेवार व्यक्ति हुन्छौँ भनेर यस अन्धकार संसारमा प्रभावित पार्ने गरेर बलिरहेका हुन्छौँ।

येशूले भन्नुभयो, ×म संसारको ज्योति हुँ" (यूहन्ना ८:१२)। हामीहरूको सार्वजनिक रूपमा देखाउने स्थिर र नैतिक चरित्रले हामीले परमेश्वरको ज्योतिलाई प्रतिबिम्ब गर्दछौँ।

परमेश्वरले दिनुभएको श्रीसम्पत्ति जुन् हामीहरूको आम्दानी अर्थात् पैसा, शरीर, दिमाग र आत्मालाई सञ्चिता गर्दा परमेश्वरको महिमा कसरी हुन्छ? हामीहरूको चरित्र र व्यवहारले अरूमाथि कसरी प्रभावित पार्दछ? हेर्नुहोस्, मत्ती ५:१६, तितस २:६-८ र १ पत्रुस २:११,१२

> <p></p>
> ×यसरी नै तिमीहरूको ज्योति मानिसहरूका सामुन्ने चम्कोस्, र तिनीहरूले तिमीहरूका सुकर्म देखून्, र स्वर्गमा हुनुहुने तिमीहरूका पिताको महिमा गरून्।", 

> <p></p>
> "६ त्यहीबमोजिम जवान मानिसलाई पनि आत्मसंयमी हुनलाई अर्ती देऊ। ७ सबै कुरामा असल कामको नमूना भई तिमीले आफूलाई देखाऊ, र तिम्रो शिक्षामा ईमानदारी, गम्भीरता, ८ र कसैले निन्दा गर्न नपाउने ठीक बोली होस्, ताकि हाम्रा विरुद्धमा खराबी बोल्ने कुरा केही नभएकोले हाम्रो विरोधी शर्ममा परोस्।" 

> <p></p>
> "११ प्रिय हो,म तिमीहरूलाई आग्रहपूर्वक बिन्ती गर्दछु, कि विदेशी र प्रवासीहरू हौ भनी जानेर तिमीहरूका आत्माको विरुद्धमा लड़ाइँ गर्ने शारीरिक अभिलाषाहरूबाट अलग रहो। १२ अन्यजातिहरूका बीचमा तिमीहरूको चालचलन असल होस्। कसैले तिमीहरूलाई कुकर्मी भनी तिमीहरूका विरुद्धमा बोले तापनि तिनीहरूले तिमीहरूका असल कामहरू देखून्, र आगमनको दिनमा तिनीहरूले परमेश्वरको महिमा गरून्।" 

परमेश्वरको श्रीसम्पत्ति अर्थात् हामीहरूको जीवनलाई उहाँले हिफाजत गर्न वा सञ्चिता गर्न हामीलाई सुम्पनुभएको छ। तर यसलाई हिफाजत गर्ने नाउँमा केवल उत्तरदायी भएर सुरक्षा गर्नुमात्र नभएर अझ फराकिलो तरिकाले जिम्मेवारी व्यक्तिहरू हामी हौँ भनेर देखाउनु अनिवार्य गरिएको छ। हामी परमेश्वरको सञ्चितक हौँ भनेर भित्रि कोठामा बसेर ध्यान गरेरमात्र बस्ने नभएर हामीहरूको परिवारको सामु, हामीहरूको समाजको सामु, संसारको सामु र सारा जगत वा ब्रम्हाण्डको सामु प्रकट गर्न आह्वान गरिएको छ (१ कोरन्थी ४:९)। हामी परमेश्वरका थोकहरूको सञ्चिता गर्ने हौँ भनेर पेशागत रूपमा चल्ने क्रममा परमेश्वरको राज्यको नीतिहरू अनुसार हामी चलेका छौँ भनेर त्यस नीतिको असरलाई सार्वजनिकरूपमा प्रदर्शन गरिरहेको हुनुपर्छ। यसरी हामीले अरू मानिसहरूलाई प्रभावित पार्न सक्छौँ। येशूको दया, माया, नैतिकतालाई हामी प्रकट गर्ने हुन्छौँ जुन कि हामीहरूको सृष्टिकर्ताले अनुमोदन गर्नु भएको छ र तिनीहरूलाई हामीहरूको जीवनले साक्षी दिइरहेका हुन्छौँ।

हामीहरूको काम गर्ने चालाले पनि हामीहरूमा सञ्चिता गर्ने मूल्य छ भनेर देखाउँछौँ। हामीहरू जुनसुकै पेशामा लागेतापनि हामीहरूको सञ्चिता गर्ने बानीले हामी परमेश्वरका जन हौँ भनेर हामीहरूको धार्मिक स्वभावले देखाइरहेका हुन्छौँ। बाइबलमा यसरी उल्लेख गरिएको छ "उहाँले तिम्रो धार्मिकता प्रभातझैँ ज्योतिसमान र तिम्रो मामिलाको न्याय मध्यदिनको सूर्यसमान पार्नुहुनेछ।" भजनसंग्रह ३७:६। परमेश्वरको सञ्चितक वा भक्त जुनसुकै काममा लागेतापनि वा पेशामा लागेतापनि आफ्नो ईश्वरीय स्वभावलाई लुकाएर राख्दैन (लूका ११:३३) तर डाँडामा राखिएको बत्ती झैँ सबैले देख्नेछन् (मत्ती ५:१४) (अर्थात् मेरो काम गर्ने शैली वा पेशासँग मेरो विश्वासको केही सरोकार छैन भन्दैन)। जब तपाईँले परमेश्वरप्रति आकर्षित भएर उद्देश्यप्रेरित जीवन घरमा वा काम गर्ने ठाउँमा देखाउनुहुन्छ तब तपाईँको वरिपरि रहेका मानिसहरूको दिमाग र हृदयमा तपाईँले प्रभावित पार्दै लैजानुहुनेछ।

"प्रकृतिमा भएका प्रत्येक थोकहरू आआफ्नै कामको निम्ति नियुक्त गरिएको छ र त्यसको स्थानको निम्ति गुनासो गर्नुहुन्न। आत्मिक रूपमा भन्ने हो भने प्रत्येक नर र नारीलाई विशेष स्थान र काम तोकिएको हुन्छ। प्रत्येकलाई ख्रीष्टले आफ्नो लगानी बरदानद्वारा सुम्पन्नु भएको छ। उसलाई सुम्पिएको लगानीको अनुपातमा काम गर्न परमेश्वरले अपेक्षा गर्नुहुन्छ। तपाईँ नैतिक रूपमा कतिको मूल्यवान हुनुहुन्छ  भनेर तपाईँको मजबुत चरित्रलाई देखाउने समय र अवसर अहिले नै हो। तपाईँको सेवाकार्यमा ख्रीष्टको अधिकार छ। खुला दिलले तपाईँको जीवन उहाँलाई सुम्पनुहोस्।"-एलेन जी ह्वाइट, दिस  डे विथ गड, पृ. २४३बाट रूपान्तरित।

`तपाईँ घरमा होस् वा काम गर्ने ठाउँमा होस् तपाईँको काम गर्ने शैलीले वा नीतिले तपाईँले कस्तो प्रभाव दिइरहनुभएको छ? तपाईँको कामद्वारा तपाईँको विश्वासलाई मानिसहरूको सामु कसरी देखाइरहनुभएको छ?`