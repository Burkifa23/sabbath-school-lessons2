---
title:  सञ्चितक र ईश्वरीय स्वभाव
date:   25/03/2018
---

धर्मात्मा वा ईश्वरीय जीवन भन्ने बिषयबस्तु नै अति ठूलो छ। ईश्वरीय वा सही येशूभक्तको जीवन बिताउने मानिसहरूको जीवनशैली पवित्र र स्वच्छ हुन्छन् (तीतस १:१), उपासना गर्न मनस्थितिमा लाग्नेहरू येशूको अनुसरण गर्दछन् र परमेश्वरलाई मनपर्ने खालको जीवन यापन गर्दछन् (भजन ४:३, तीतस २:१२)। कोही मानिस धर्मात्मा वा ईश्वरीय जीवन बिताइरहेको छ भने त्यो मानिस सत्य धर्ममा लागेको प्रमाणित गर्दछ र उसले अनन्त जीवनको प्रतिज्ञा पाउँदछ। कुनै पनि दर्शन, ज्ञान, धनसम्पत्ति, लोकप्रियता, शक्ति वा असल घरानामा जन्मेको भरमा ईश्वरीय जीवन प्रदान गर्न सकिंदैन।

`परमेश्वरका सच्चा भक्त वा सञ्चितकले कस्ता नराम्रो गुणहरूबाट होशियार हुनुपर्छ भनेर पावलले २ तिमोथी ३:१-९मा दिएका छन्?`

> <p>हेर्नु होस्</p>
> "१ तर यो बुझिराख, कि आखिरी दिनहरूमा डरलाग्दा समयहरू आउनेछन्। २ किनभने मानिसहरू आफैलाई मात्र माया गर्ने, रुपियाँपैसाको मोह गर्ने, घमण्डी, हठी, अरूको बदनाम गर्ने, आमा-बुबाको आज्ञापालन नगर्ने, बैगुनी र अपवित्र, ३ स्वाभाविक प्रेमरहितका, खुशी पार्न नसकिने, अरूको बदख्वाइँ गर्ने, दुराचारी, क्रूर, असल कुरालाई घृणा गर्ने, ४ विश्वासघाती, उत्ताउला, अहङ्कारले फुलेका, परमेश्वरलाई भन्दा सुख-विलासलाई प्रेम गर्ने, ५ भक्तिको भेषचाहिँ लिने, तर त्यसको शक्तिलाई इन्कार गर्ने हुनेछन्। यस्ता मानिसहरूबाट अलग्ग बस।  

६ किनभने तिनीहरूमध्ये कोही-कोही घर-घर पसी पापले थिचिएका र विभिन्न मनोभावको कब्जामा परेका कमजोर स्त्रीहरूलाई आफ्ना अधीनमा पार्छन्। ७ जुन स्त्रीहरू सिक्न त सधैँ सिक्छन्, तर सत्यको ज्ञानमा कहिल्यै आउन सक्दैनन्। ८ यान्नेस र याम्ब्रेसले मोशाको विरोध गरेजस्तै, यी मानिसहरूले पनि सत्यको विरोध गर्छन्। यी मानिसहरू भ्रष्ट दिमागका र नक्कली विश्वासका हुन्छन्। ९ तर तिनीहरू अझ धेरै टिक्न सक्नेछैनन्, किनकि ती दुई मानिसको जस्तै तिनीहरूको मूर्खता सबैकहाँ प्रकट हुनेछ।"   

अय्यूबको पुस्तकमा अय्यूबको चरित्र र कामको बारेमा वर्णन गरिएको छ। अनेकौँ दु:खकष्ट र आतङ्कित समयमा पनि धर्मात्माको जीवन कस्तो हुन्छ भनेर अय्यूबको जीवनले प्रकट गर्दछ। धर्मात्माको जीवनशैलीलाई शैतानले कस्तो घृणा गर्दो रहेछ भनेर उक्त पुस्तकले खुलासा गरेको पाइन्छ। अय्यूब जस्तो सोझो, धर्मी, विश्वासी, निर्दोष र नराम्रो कुरालाई नरुचाउने व्यक्ति यस पृथ्वीमा अर्को कोही छैन भनेर परमेश्वरले सराहना गरेतापनि शैतानको आक्रमणलाई डटेर सामना गर्नुपरेको थियो (अय्यूब २)। 

बाइबलले अय्यूबको बारेमा यसरी खुलस्त रूपमा भन्दछ, "उज भन्ने देशमा एक जना मानिस थिए जसको नाउँ अय्यूब थियो। उनी निर्दोष, सिधा, परमेश्वरमा श्रद्धा राख्दथे र खराबबाट टाढै बस्दथे।" (अय्यूब १:१)। विश्वास भनेको केवल मुखले मात्र भन्ने होइन न त धार्मिक रीतिथितिमामात्र लागेर देखाउने गुण हो भनेर अय्यूबको कथाले बताउँदछ। हुन त धार्मिक विधि उनको नियमित प्रक्रिया र उनको जीवनशैलीको एक भाग थियो (अय्यूब १:५)। भयानक कष्टमा पनि परमेश्वरप्रति श्रद्धा राख्ने उनको बानीले उनको जीवनको सम्पूर्ण भागले उनी धर्मात्मा थिए भनेर देखाउँदछ। तर धर्मात्मा वा ईश्वरीय जीवन बिताउनु भन्दा हामी शिद्ध हौँ भनेर भन्दैनौँ तर हामीहरूको आफ्नै क्षेत्रमा वा तहमा परमेश्वरको शिद्ध चरित्रलाई प्रतिबिम्ब गर्ने हो।

`परमेश्वरको तहमा हिँड्ने मानिसहरूको चरित्र कस्तो हुन्छ भनेर इजकिएल १४:१२-१४ले कसरी बताउँछ? तिनीहरूमा भएको त्यो गुण हामीमा पनि हुनु किन जरुरी छ?`

> <p>हेर्नुहोस्</p>
> "१२ परमप्रभुको यो वचन मकहाँ आयो: १३ हे मानिसको छोरो, यदि कुनै देशले विश्वासघात गरेर मेरो विरुद्धमा पाप गर्छ, र त्यसको विरुद्धमा आफ्नो हात पसारेर त्यसको खाद्य भण्डार म नाश गरिदिउँला, र त्यहाँ अनिकाल ल्याइदिउँला र मानिस र पशु दुवैलाई म नाश गरिदिउँला भने, १४ अनि नोआ, दानिएल र अय्यूब, यी तीन जना मानिसहरू त्यहाँ भए भने पनि तिनीहरूले आफ्नो धार्मिकताद्वारा आफ्नै प्राण मात्र बचाउन सक्नेथिए, परमप्रभु परमेश्वर भन्नुहुन्छ।"  

सञ्चिता गर्ने वा परमेश्वरको आशिषलाई हिफाजत गर्ने व्यक्तिले धार्मिक वा ईश्वरीय जीवनलाई प्रकट गरिरहेको हुन्छ। लगनशील तथा विश्वासीलो सञ्चितक केवल देखावटी रूपमा मात्र धर्मात्मा हुँदैन। तिनीहरूको स्वभावै धर्मात्मा हुन्छ र तिनीहरूको जीवनले र परमेश्वरले तिनीहरूमाथि विश्वासमा दिइएको जिम्मेवारीलाई सम्हाल्दछ त्यसले नै तिनीहरूको ईश्वरीय स्वभावलाई देखाइरहेको हुन्छ। तिनीहरूले के गर्छन् त्यसले मात्र तिनीहरूको विश्वास देखाएको हुँदैन तर तिनीहरूले के गर्दैनन् त्यसले पनि देखाउँदछ।