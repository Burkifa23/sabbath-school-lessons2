---
title:  थप जानकारी
date:   30/03/2018
---

"परमेश्वरको प्रेमलाई प्रकट गर्न येशू यस संसारमा आउनुभएको थियो। उहाँले सुरू गर्नुभएको काम उहाँको पछि लागेको छु भनेर दावी गर्नेहरूले निरन्तरता दिनुपर्दछ। एक आपसलाई सहयोग गर्न र बलियो बनाउन कडा परिश्रम गरौँ। अरूको भलाई खोज्न प्रयास गर्दा नै सत्य आनन्द वा खुशी पाउँछौँ। जब परमेश्वरलाई र अरूलाई कसैले प्रेम गर्छ भने त्यो व्यक्तिले आफ्नो खिलाफमा काम गरिरहेको हुँदैन। जति मानिसमा निस्वार्थ प्रेमको भावना हुन्छ त्यति त्यो मानिस खुशी र आनन्द हुन्छ, किनभने उसको निम्ति खटाइएको परमेश्वरको उद्देश्य उसले पूरा गरिरहेको हुन्छ।"-एलेन जी ह्वाइट, काउन्सलस् अन स्टुवार्डशिप, पृ. २४,२५बाट रूपान्तरित।

"जब जब चर्च जागेर बस्छ तब तब त्यहाँ विश्वासीहरू बढ्छन् र आत्मज्ञानमा बृद्धि भइरहेको हुन्छ। त्यहाँ एक आपसमा निरन्तररूपमा पारस्परिक आदानप्रदान भइरहेका हुन्छन्, लिने र अरूलाई दिने क्रम जारी हुन्छ र परमेश्वरको के हो सो लिने र उहाँलाई नै फर्काउने काम भइरहेको हुन्छ। येशूका प्रत्येक इमान्दारी र सत्य भक्तलाई परमेश्वरले उहाँको ज्योति र आशिष खन्याउनुहुन्छ र जब परमेश्वरको निम्ति काममा खटिन्छ तब ती ज्योति र आशिष अरूलाई दिइरहेको हुन्छ। जब उसले पाएको अनुसार जब उसले अरूलाई दिन्छ तब उसको पाउने क्षमतामा बृद्धि हुन्छ। अनुग्रह र  सत्यको ताजा आपुर्तिको निम्ति उसको हृदयमा नयाँ कोठा बन्दै गरेको हुन्छ। आत्मिक स्वच्छ तथा दिव्य ज्योति र ज्ञानको मात्रा उसमा बढिरहेको हुन्छ। जसले पाउँछ मात्र तर कसैलाई दिँदैन त्यसले पाउन पनि छोड्छ। यदि त्यस मानिसमा भएको सत्य अरूको सामु बाड्दैन भने सत्यलाई पाउने उसको क्षमता पनि उसले गुमाइरहेको हुन्छ। यदि परमेश्वरबाट ताजा आशिष हामीले पाउन चाहन्छौँ भने हामीले पाएको स्वर्गको आशिष पनि अरूलाई बाँड्नुपर्दछ।"-एलेन जी ह्वाइट, काउन्सिलस् अन स्टुवार्डशिप, पृ. ३६बाट रूपान्तरित।
 
**चिन्तनमनन**

`अ. 	परमेश्वरमा विश्वास र भरोसा राख्दा त्यसले सन्तुष्टितिर कसरी अग्रसर गराउँछ? बौद्धिक तहमा सोच्दा सारा हृदयले परमेश्वरमाथि भरोसा राख्नु भनेको के हो? ( परमेश्वरका ज्ञानको विरुद्धमा खड़ा हुने बहसहरू र हरेक अहङ्कारपूर्ण बाधालाई हामी नाश गर्छौं, र हरेक विचारलाई ख्रीष्टको आज्ञापालन गर्नलाई वशमा पार्छौं।" २ कोरिन्थी १०:५)। "सबै थोक असलकै निम्ति हुन्छ" (रोमी ८:२८) भन्नु त सजिलो छ तर विश्वास गर्नु किन     गार्हो छ? दिमागले परमेश्वरमाथि भरोसा राख्छौँ त भन्छौँ तै पनि भविष्यमा के हुन्छ भनेर हामी किन डराउँछौँ?`

`आ.  	कमसेकम २५ शब्दहरूमा परमेश्वरको भण्डारे वा सञ्चितक वा जिम्मेवारी व्यक्त गर्नु भनेको के हो सो वयान गर्नुहोस्। इसाई जीवनको विभिन्न पक्षहरूमा परमेश्वरको असल सञ्चितक हुनु किन महत्त्वपूर्ण छ?`

`इ.  	मत्ती ७:२१-२३ फेरि पढ्नुहोस् "२१ “मलाई ‘प्रभु, प्रभु’ भन्ने सबै स्वर्गको राज्यमा प्रवेश गर्नेछैनन्। स्वर्गमा हुनुहुने मेरा पिताको इच्छा पालन गर्ने मानिसले मात्र परमेश्वरको राज्यमा प्रवेश गर्नेछ।  २२ त्यो दिन धेरैले मलाई भन्नेछन्, ‘प्रभु, प्रभु, के हामीले तपाईंको नाउँमा अगमवाणी बोलेनौं? तपाईंको नाउँमा भूतहरू धपाएनौं। र तपाईंको नाउँमा अनेक शक्तिशाली काम गरेनौं र?’  २३ अनि म तिनीहरूलाई सफासँग भन्नेछु, ‘मैले तिमीहरूलाई कहिल्यै चिनेको छैनँ। ए अधर्म काम गर्नेहरू हो, मबाट दूर होओ।’   यहाँ के भइरहेको छ? तिनीहरूले आफूले गरेका कामहरूको बारेमा किन भनिरहेका छन्? तिनीहरूले भनेको वचनबाट तिनीहरू कस्ता थिए भनेर कसरी प्रकट गरिरहेका छन्? हामी परमेश्वरको असल सञ्चितक वा जिम्मेवार व्यक्ति हौँ भनेर दावी गर्दा, हामीले परमेश्वरमाथि विश्वास गरेर उहाँका आज्ञाहरू पालन गरेका छौँ र परमेश्वरकै नाउँमा असल काम  गरिरहेकाछौँ भनेर दावी गर्ने क्रममा माथि उल्लेख गरिएका मानिसहरू जस्तै हामी पनि आफूले आफैलाई धोका दिने चालबाट कसरी बच्ने? `

`ई. 	इसाई प्रभाव केवल व्यक्ति व्यक्तिको तहमा मात्र हुन्छ भनेर हामीले प्रायजसो सोच्दछौँ। तर तपाईँको स्थानीय चर्चको तहबाट दिने प्रभाव कस्तो छ? तपाईँको चर्च रहेको समाजमा तपाईँको चर्चले कस्तो प्रभाव पारिरहेको छ?` 