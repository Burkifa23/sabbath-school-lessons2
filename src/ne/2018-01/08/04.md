---
title:  दशांशको उद्देश्य  
date:   20/02/2018
---

पावलले तिमोथीलाई लेख्छन्: "१७ मण्डलीको असल देखरेख गर्ने एल्डरहरू दोबर आदरका योग्य हुन्छन्, विशेष गरी, जसले वचनको प्रचार र शिक्षामा परिश्रम गर्छन्। १८ किनभने पवित्रशास्त्र भन्छ, "दाइँ गर्ने गोरुको मुखमा मोहोलो नलगाउनू, " र "श्रमिकले आफ्नो कामको ज्याला पाउनुपर्छ।" (१ तिमोथी ५:१७,१८ रूपान्तरित)। गोरुँको बारेमा चर्चा गर्दा पावलले व्यवस्था २५:४बाट र ज्यालामा काम गर्नेको बारेमा भन्दा पावलले येशूको भनाइको लूका १०:७बाट उल्लेख गरेका थिए। गोरुँको बारेमा भनेको वाक्य उखानको रूपमा प्रयोग गरिएको देखिएको छ। त्यसको  अर्थ जब गोरुँले काम गरिरहन्छ उसले अन्न खानु उचित छ। अनि येशूको भनाइलाई उल्लेख गरेको अर्थ जुन् समर्पित सुसमाचार प्रचारकहरू हुन् तिनीहरूले तलब पाउनुपर्छ।

परमेश्वरले सृष्टि गर्नुहुन्छ र उहाँले सृष्टि गर्नुभएको थोकहरूलाई क्रमवद्धरूपमा सञ्चालन गर्नुहुन्छ। सौर्यमण्डल, प्रकृतिका बस्तुहरूलाई चल्न नियमहरू, पाचन प्रणाली, स्नायु प्रणाली र अरू धेरै थोकहरू नियमित रूपमा चल्न विभिन्न नीतिहरू परमेश्वरले योजनावद्ध रूपमा तयार गर्नभएको छ। परमेश्वरको पवित्र मन्दिरको रेखदेख गर्न र लेबीहरूलाई सहयोग गर्न दशांश चलाउने प्रणालीको स्थापना गरिएको थियो (गन्ती १८:२६)। अहिलेको चलनमा दशांश तिनीहरूको सहयाता गर्न दिइन्छ जसले आफ्नो जीवन केवल सुसमाचार सुनाउने कामको निम्ति समर्पण गर्दछन्। परमेश्वरको सेवाकार्यमा सहयोग पुर्याउन परमेश्वरले दशांश प्रणालीको स्थापना गरिएको हो जुन मुक्तिको इतिहासमा प्रयोग भइरहेको छ। परमेश्वरको सेवाकार्य गर्न खटिएका कामदारहरूलाई दशांशबाट सहयोग गर्नु नै परमेश्वरको कामको जग र मौलिकता हो।

`×जो मानिस सुसमाचार सुनाउन काममा लाग्छ त्यसले सुसमाचारकै भरमा जीउनुपर्छ भनेर परमेश्वरले निर्देशन गर्नुभएको छ" भनेर पावलले १ कोरन्थी ९:१४मा भनेको अर्थ के हो? यदि हामी प्रभुलाई विश्वास गर्छौँ भनेर दावी गर्छौँ भने पावलको भनाइमा हामीहरूको नैतिक दायित्व के छ? सुसमाचार फैलाउने मानिसहरूलाई सहयोग गर्नु आवश्यक छ भनेर पावलको २ दोस्रो कोरन्थी ११:७-१०मा सिकाएकोमा तपाईँले के भन्नुहुन्छ? हेर्नुहोस्: ×७ आफूलाई होच्याएर तिमीहरूलाई चाहिँ उच्च पारूँ भनी परमेश्वरको सुसमाचार मैले तिमीहरूलाई सित्तैँमा सुनाउँदा के मैले पाप गरें त? ८ तिमीहरूको सेवा गर्न अरू मण्डलीहरूबाट आर्थिक सहायता लिएर मैले ती मण्डलीहरूलाई लुटें। ९ तिमीहरूसँग रहँदा जब मलाई अभाव परेको थियो म कसैको बोझ भइनँ, किनभने माकेडोनियाबाट आएका भाइहरूले मेरो अभाव पूरा गरिदिए। यसैले कुनै किसिमले तिमीहरूमाथि बोझ पर्ला कि भनेर मैले आफैलाई रोकें, र पछि पनि रोक्नेछु। १० ख्रीष्टको सत्यता ममा छ, र अखैयाका इलाकाहरूमा मेरो यस गर्वलाई कसैले रोक्न सक्नेछैन। ११ किन? के म तिमीहरूलाई प्रेम गर्दिनँ भनेर हो र? परमेश्वर जान्नुहुन्छ, कि म तिमीहरूलाई प्रेम गर्छु! १२ म जे काम गरिरहेछु सो गरी नै रहनेछु, ताकि ती मानिसहरूको दाबीलाई काट्न सकूँ, जुनहरूले धाकसँग गरेका सेवा-कर्मलाई हाम्रै समान छ भनी भन्छन्।"`

"मैले अरू चर्चहरूबाट लुटेर, तिनीहरूबाट तलब लिएर तिमीहरूलाई सेवा गर्दैछु" भनेर पावलले हाकाहाकी भन्दछन् (२ कोरन्थी ११:८ रूपान्तरित)। धनी कोरन्थीका चर्चका विश्वासीहरूको हृदय छुओस् भनेर गरिब माकेडोनियाका चर्चबाट लिएको तलबले कोरन्थीका विश्वासीहरूलाई सेवा गरिरहेको छु भनेर पावलले आफ्नो दुखेसो पोखाउँछन्। जो मानिस सुसमाचार प्रचार गर्छन् तिनीहरूले तलब पाउन उचित छ भनेर पावलले औँल्याइरहेका थिए।दशांश विशेष कामको निम्ति प्रयोग गरिन्छ र त्यसैलाई निरन्तरता दिनु आवश्यक छ। "विशेष कामको निम्ति दशांशको प्रयोग अलग गरिएको हो। यो गरिबहरूलाई दिने दान होइन। यस संसारमा परमेश्वरको सुसमाचार सुनाउने कामको बोझ जसले लिएका छन् तिनीहरूको जीवनलाई धान्न दशांश प्रयोग गर्नुपर्छ। त्यसबाट दशांशको प्रयोगलाई अन्त लगाउनुहुन्न।"-एलेन जी ह्वाइट, काउन्सिलस अन स्टुवार्डशिप, पृ. १०३बाट रूपान्तरित।

`बर्तमान परिप्रेक्ष्यमा लेवी २७:३०को नीतिलाई कसरी लगाउन सकिन्छ? हेर्नुहोस्: “ ‘रूखहरूका फल वा जमिनका बीउको होस्, भूमिका उब्जनीको दशांश परमप्रभुकै हो, र ती परमप्रभुको निम्ति पवित्र हुन्।"`