---
title:  थप जानकारी
date:   23/02/2018
---

पल पलमा सास फेर्ने सास, प्रत्येक पल्ट हुने मुटुको धडकन, हामीहरूको अस्तित्वको प्रत्येक क्षण परमेश्वरबाट नै आउँछ भन्ने कुरा विर्सन धेरै सजिलो छ। प्रेरित १७मा एथेन्सका मानिसहरूलाई सत्य परमेश्वरको बारेमा सिकाउँदा उहाँ सृष्टिकर्तामात्र होइन हामीहरूलाई सम्हाल्ने उहाँ नै हुनुहुन्छ भनेका थिए (प्रेरित १७:२४,२८)। एथेन्सका मानिसहरूलाई सत्य परमेश्वरको बारेमा ज्ञान थिएन। तर हामी इसाईहरूलाई थाहा छ, र यो महसुसमा हामीहरू बाँचेको मुल आधार हुनुपर्छ। हामीमा परमेश्वरले धेरै थोकहरूको दावी गर्नसक्नुहुन्छ। त्यस कारण हामीहरूले उहाँको हामीहरूमाथिको दावी अनुसार जिउनुपर्छ।

"परमेश्वरले हामीहरूमाथि दावी गर्नुहुन्छ। संसारका ढुकुटीहरू मानिसहरूको हातमा उहाँले सुम्पन्नुभएको छ। तर दशभागको एक भाग उहाँको कामको निम्ति इमान्दारीताकासाथ छुट्याओस् भन्ने उहाँको निर्देशन छ। त्यो भाग उहाँको ढुकुटीमा राखियोस् भन्ने उहाँको आज्ञा छ। त्यो उहाँको हो उहाँलाई नै फर्काउनुपर्छ भनेर सोच्नु आवश्यक छ। यो पवित्र छ र पवित्र कामको निम्ति त्यो प्रयोग गरिनुपर्छ। संसारका सबै भागहरूमा मुक्तिको सन्देश सुनाउनेहरूलाई सहायता गर्न त्यो रकम प्रयोग गर्नुपर्छ।  दशांशमाथिको अधिकार उहाँको हो। त्यसको अर्थ दशांशद्वारा परमेश्वरको ढुकुटीमा रकम बगिरहनुपर्छ जसले गर्दा नजिक टाढा रहेका सबै मानिसहरूकहाँ सत्यको ज्योति पुगोस्। परमेश्वरले निर्देशित गर्नुभएको दशांशलाई इमान्दारीताका साथ पालन गरेर दियौँ भने हामीहरूको सबै थोक परमेश्वरको हो भनेर हामी स्वीकार्न पुग्छौँ।"-एलेन जी ह्वाइट, टेस्टिमोनिज फर द चर्च, ठेली ६, पृ. ३८६बाट रूपान्तरित।

**चिन्तनमनन**

`अ.	"छिटो छिटो गतिमा समय अनन्ततिर लम्किन्दैछ। परमेश्वरको के हो सो हामीले नदिइकन नराखौँ।  उहाँलाई दशांश दिँदा बेफाइदा नहुने छभएतापनि त्यो नदिँदा हामीहरूको हुने नोक्सानलाई आँखा नचिम्लौँ। उहाँले हामीहरूको सारा हृदयले खुशीसाथ दिएको चाहनुहुन्छ। उहाँको जे छ सो उहाँलाई नै फर्काऔँ। सृष्टि गरिएको र मुक्तिदिइएको हैशियतले दशांश उहाँको हो। तपाईँको वौद्धिक सम्पदा, उहाँलाई नै दिनुहोस्। यो उहाँको हो। उहाँले तपाईँसँग तपाईँको पैसा माग्नुहुन्छ, त्यो पनि उहाँलाई दिनुहोस् किनकि यो उहाँकै हो।"-एलेन जी ह्वाइट, द आक्टस अभ आपोस्टल्स, पृ. ५६६बाट रूपान्तरित। "उहाँको के हो उहाँलाई नै नदिइकन हामीसँगै नराखौँ... उहाँलाई दशांश दिँदा बेफाइदा नहुने भएतापनि त्यो नदिँदा हुने नोक्सानलाई आँखा नचिम्लिऔँ" भन्नुको अर्थ के हो? जब हामी दशांश दिँदैनौ हामीले हामीलाई नै कसरी लुटिरहेका हुन्छौँ?`

`आ.	चर्चका सदस्यहरूले चर्चका अगुवा आदिसँग नमिल्दा दशांश जसलाई पायो त्यसलाई दिने चलनको बारेमा सोच्नुहोस्। परमेश्वरको ढुकुटीको सट्टा राम्रैं काम भएतापनि त्यो त्यसरी दिने किन मनासिव छैन? यदि सबैले त्यसो गरे चर्चको गति के होला? बप्तिस्मामा वाचा गरेको अनुसार परमेश्वरलाई दिनुपर्ने नदिँदा चर्चलाई टुक्रा टुक्रा गर्ने भयानक प्रवृत्तिले परमेश्वरकै कसरी बेइज्जत भइरहेको छ?`

`इ.  	परमेश्वरको मन्दिरलाई रेखदेख गर्ने पुजारीहरूको बीचमा भ्रष्टाचारले अड्डा जमाएतापनि एक जना विधवीले आफ्नो गच्छे अनुसार पैसा भेटीमा हालेको देख्दा प्रभु येशूले त्यो सराहना गर्नुभएको थियो भनेर लूका २१मा उल्लेख गरिएको छ। दशांश कसरी प्रयोग गरिन्छ भन्ने कुरामा हामीहरूमा शङ्का भएतापनि हामीहरू हामीहरूको बर्तव्यबाट बिचलित हुनुहँदैन भनेर त्यस घट्नाले कसरी खुलासा गरेको छ?`