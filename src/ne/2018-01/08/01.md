---
title:  दशांशको प्रभाव
date:   17/02/2018
---

### यस अध्यायका मूल पदहरू
मर्कुस १६:१५, १ पत्रुस ३:८,९, १ कोरन्थी ९:१४ र रोमी ३:१९­२४

> <p>यस अध्यायको मूल सार पद</p>
> ×पवित्र बस्तुहरूको रेखदेख गर्नेहरूले मन्दिरबाट नै खाना खान्छ भन्ने कुरो के तिमीहरूलाई थाहा छैन? जसले बेदीको सेवा गर्छ त्यहाँ चढाएको थोकहरूको तिनीहरूलाई अधिकार हुन्छ भनेर तिमीहरूलाई थाहा छैन र? त्यही रितले सुसमाचार प्रचार गर्नेले सुसमाचारबाट आफ्नो जीवन धाउनुपर्छ भनेर के प्रभुले निर्देशन दिनुभएको छैन र?" (१ कोरन्थी ९:१३,१४ रूपान्तरित)

दशांश दिँदा हामीहरूमा परमेश्वरप्रतिको विश्वास छ भनेर प्रमाणित गर्छ भनेर हामीले अध्याय ७मा हेर्यौँ। हामीले इसाई हौँ भनेर दावी गर्दा त्यसको प्रमाण के हो त भन्दा दशांश दिँदा देखिन्छ भन्ने वास्तिवकतालाई हामीले आँखा चिम्लनुहुन्न। ×तिमीहरू विश्वासमा छौ कि छैनौ, तिमीहरू आफैले जाँचेर हेर। के येशू ख्रीष्ट तिमीहरूमा बास बस्नुहुन्छ भन्ने तथ्यलाई तिमीहरूले जानेका छैनौ? यदि येशू तिमीहरूमा हुनुहुन्न भने तिमीहरू उहाँलाई विश्वास गर्छु भन्ने योग्यका पनि छैनौ" (२ कोरन्थी १३:५ रूपान्तरित)।

बाइबलमा दशांश दिएको पहिलो प्रमाण अब्राहमले मेल्किजेदेकलाई दशांश दिएको उल्लेख गरेबाट थाहा हुन्छ (उत्पत्ति १४:१८­२०, हिब्रू ७:४)। वर्तमान समयमा प्रभुलाई विश्वास गर्नेले खुला हृदयले चर्चलाई दशांश दिन्छ जुन सुसमाचार प्रचार गरिने काममा सहयोग गर्नको निम्ति हो। यदि यस विषयलाई ठीक तरिकाले बुझ्न सक्यौँ भने परमेश्वरमाथि हामीहरूको सम्बन्ध कस्तो छ भनेर नाप्ने आधार नै उहाँलाई हामीले बुझाउने दशांश हो।

दशांशको प्रभाव, त्यसलाई गरिने प्रयोग, त्यसको महत्त्व र दशांशलाई विभिन्न क्षेत्रहरूमा बिभाजित गर्ने तरिकाले परमेश्वरको काममा आत्मिक वृद्धि ल्याउन सहयोग गर्दछ। सुसमाचार सुनाउन चाहिने आर्थिक सहयोगको जग नै दशांश हो। यो परमेश्वरको योजना हो र परमेश्वरलाई विश्वास गर्छु भनेर विश्वासी सञ्चितकद्वारा अपेक्षा गरिएको प्रथम कदम नै दशांश दिनु हो।

यस अध्यायमा दशांश दिने मामिलाको अध्ययन गर्न जारि राख्दछौँ। चर्चमा दशांशलाई कसरी वितरण गरिन्छ, यसले अरूलाई कसरी प्रभाव पार्छ र साथै हामीहरूकै आत्मिक जीवनमा यसले कसरी असर पार्छ भन्ने विषयबस्तु यस अध्यायमा अध्ययन गरिनेछ।