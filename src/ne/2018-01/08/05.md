---
title:  परमेश्वरको भण्डार 
date:   21/02/2018
---

हावाको निम्ति (यर्मिया १०:१३), पानीको निम्ति (भजन ३३:७) र हिँउ र असिनाको निम्ति (अय्यूब ३८:२२) परमेश्वरको गोदाम छ। उहाँले सम्हाल्ने सबै थोकहरूलाई राख्न उहाँको भण्डार कोठा छ। तर ती सबैभन्दा परमेश्वरको अत्यन्त मूल्यवान गोदामचाहीँ त्यो हो जहाँ दशांश समावेश हुन्छ। "“लेवीहरूलाई चाहिँ भेट हुने पालमा सेवा गर्नका निम्ति तिनीहरूको अंश स्वरूप मैले इस्राएलीहरूका सबै दशांश दिएको छु।" (गन्ती १८:२१)। दशांश कहाँ राखिएको छ भनेर उल्लेख गरेको पहिलो पद यही गन्ती १८:२१ हो। यसलाई आज "गोदामको नीति" भनिन्छ। परमेश्वरले नै चुन्नुभएको ठाउँमा सबै दशांश ल्याउनु भनेर परमेश्वरले इस्रायलीहरूलाई निर्देशन दिनुभएको थियो (व्यवस्था १२:५,६)। राजा सोलोमनको राज्यकालमा दशांश यरुशलेमको मन्दिरमा ल्याइन्थ्यो। जब अगमवक्ता मलाकीले इस्रायलीहरूलाई दशांश थुपार्ने "गोदाम" कहाँ छ भन्दा तिनीहरूले सजिलैसँग बुझेका थिए। उनले लेख्छन् "सम्पूर्ण दशांश गोदाम वा भण्डारमा ल्याऊ" (मलाकी ३:१० रूपान्तरित)। सारा धार्मिक कार्य गर्न चाहिने खर्च चलाउन विशेष भण्डारबाट चलाउँथ्यो। लेवीहरूको जीविका चलाउन पनि त्यहीँ भण्डारबाट खर्च व्यहोर्थ्यो।

`परमेश्वरलाई दिइएको दशांश थुपार्ने ठाउँलाई बाइबलमा परमेश्वरको भण्डार भन्ने नाउँले चिनाउँछ। हेर्नुहोस् त्यसलाई जनाउने केही पदहरू: १ इतिहास २६:२० "तिनीहरूका सङ्गी-लेवीहरूलाई परमप्रभुको भवनका भण्डारहरू र अर्पण गरिएका थोकहरूका भण्डारको जिम्मा दिइएको थियो।", २ इतिहास ३१:११-१३ "११ तब हिजकियाले परमप्रभुको मन्दिरमा भण्डारहरू तयार गर्न हुकुम गरे, र ती तयार गरिए। १२ अनि मानिसहरूले ईमानदारीसाथ आ-आफ्ना भेटीहरू, दशांश र तिनीहरूले अर्पण गरेका दानहरू ल्याए। तिनको जिम्मा लिने अधिकृत लेवी कोनन्याह थिए, अनि तिनका भाइ शिमीचाहिँ उपअधिकृत थिए। १३ राजा हिजकिया र परमेश्वरको मन्दिरका अधिकारी अजर्याहले कोनन्याह र तिनका भाइ शिमीलाई सहायता गर्न यहीएल, अजज्याह, नहत, असाहल, यरीमोत, योजाबाद, एलीएल, यिस्मक्याह, महत र बनायाहलाई नियुक्त गरेका थिए।" र नेहमिया १०:३८ "दशौँ अंश उठाउँदा हारूनको वंशका एक जना पूजाहारी लेवीहरूका साथमा हुनेछन्। अनि लेवीहरूले दशांशको दशौँ भाग परमेश्वरका भवनको भण्डारका कोठाहरूमा ल्याउनेछन्।"` 

पवित्र दशांश कुन भण्डारमा ल्याउने भनेर देखाइएको नमुना बाइबलले बताउँछ। परमेश्वरले उहाँको महिमाको निम्ति अलग गर्नुभएको प्रत्येक समय र स्थानमा मुख्य भण्डार छुट्याइएको हुन्छ जहाँबाट दशांशलाई व्यवस्थित ढंगले चलाउन सकुन्। सेभेन्थ-डे एडभेन्टिस्टले दशांशको मामिलामा विश्वव्यापी भण्डारको नीति अपनाइएको छ। एडभेन्टिस्ट चर्चको प्रत्येक सदस्यले यस नीतिलाई मान्नु पर्ने अपेक्षा गरिएको हुन्छ। त्यो नीतिलाई स्वीकार गर्न र व्यवहारमा उतार्न विश्वव्यापीरूपमै सहमती जनाइएको हुन्छ। जहाँ जहाँ चर्चको सदस्यता रहन्छ त्यहाँ त्यहाँको मिशनको मुल निकायमा स्थानीय चर्चबाट दशांश दिनुपर्छ। पास्टरहरूले पाउने तलब त्यही मिशन अफिसको कोषबाट बितरण गरिन्छ।

"जब परमेश्वरको काम बढ्दै जान्छ तब त्यसको लागि झन झन सहायता गर्न इसाईहरूलाई आह्वान गरिएको छ। इसाईहरूले परमेश्वरको निर्देशनलाई पालन गर्नु आवश्यक छ। परमेश्वरले भन्नुभएको छ, "सारा दशांश मेरो भण्डारमा ल्याऊ जसले गर्दा मेरो घरमा धेरै खानेकुराहरू होस्" मलाकी ३:१० रूपान्तरित। यदि इसाई हुँ भनेर दावी गर्ने प्रत्येक इसाई इमान्दारीभएर परमेश्वरको दशांश र भेटीहरू उहाँकहाँ ल्यायो भने उहाँको ढुकुटी भरपूर हुन्थ्यो। यदि पक्का इसाईहरूले आफूले दिएको वचन अनुसार परमेश्वरको काममा सहयोग गरे विभिन्न प्रदर्शन, चिठ्ठा तथा रमाइलो गरेर सुसमाचारको निम्ति रकम जम्मा गर्न आवश्यक पर्दैनथ्यो"-एलेन जी ह्वाइट, द आक्टस अभ आपोस्टल्स, पृ. ३३८बाट रूपान्तरित। 

`इसाई हुँ भन्छन्, म सेभेन्थ-डे एडभेन्टिस्ट चर्चको सदस्य भन्छन्, बप्तिस्मामा दशांशभेटीद्वारा चर्चलाई सहायता गर्छु भनेर किरिया खान्छन्, यदि तिनीहरूले तिनीहरूको दशांशलाई जहाँ पायो त्यहीँ आफूखुशी दियो भने के हुन्छ होला? यदि सबैले त्यस नीतिमा चले परमेश्वरको काम के हुन्थ्यो होला? त्यसकारण मुखलेमात्र इसाई हुँ नभनी इमान्दारीताका साथ परमेश्वरको दशांश जहाँ पठाउनुपर्ने हो सो ठाउँमा पठाउन किन महत्त्वपूर्ण छ?`