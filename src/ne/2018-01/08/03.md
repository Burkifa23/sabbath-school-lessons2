---
title:  परमेश्वरका आशिषहरू 
date:   19/02/2018
---

जसले दशांश दिन्छ त्यसलाई प्रशस्त आशिष दिन्छु भनेर परमेश्वरले गर्नुभएको कबुल मलाकी ३:१०मा हामीले हेर्यौँ। तर परमेश्वरको आशिष केवल एक पक्षलाई राम्रो गर्नेमात्र होइन। जीवनको अरू पक्षहरूलाई वेवास्ता गरेर केवल धनसम्पत्तिलाई थुपार्नुमात्र परमेश्वर को आशिष भन्नु परमेश्वरको आशिषलाई अत्यन्त सङ्कुचित  दायरामा राख्नु हो अर्थात् परमेश्वरको  आशिषलाई साँघुरो दिमागले हेर्नु हो।

मलाकीमा उल्लेख गरिएको आशिष दुवै आत्मिक र सांसारिक पनि हो। परमेश्वरको आशिष मानिसहरूले पाएका मुक्ति, आनन्द, मनमा शान्ति र उहाँले हामीहरूको हित सधैँ गर्नुहुन्छ भनेर ढुक्क हुनु हो। जब हामीहरूले परमेश्वरबाट आशिष पाउँछौँ तब ती आशिषहरू हामीभन्दा कमजोरहरूलाई बाँड्न हामीहरूको कर्तव्य हुन आउँछ। अरूलाई आशिष दिनलाई हामीहरूले आशिष पाएका हुन्छौँ। हामीहरूद्वारा  अरूहरूलाई आशिष दिने परमेश्वरको चाहना हो। 

`आशिष पाउनु र अरूहरूको निम्ति हामी आशिषित हुनुको बीचमा के सम्बन्ध छ? हेर्नुहोस् त्यस विषयमा १ पत्रुस ३:८,९मा पत्रुसले के भन्दछन्? ×८ अन्त्यमा तिमीहरू सबैमा आत्माको एकता राख, एउटाले अर्कोलाई सहानुभूति देखाओ, भातृ-प्रेम गर, कोमल हृदयका होओ, र नम्र मनका होओ। ९ खराबीको बदला खराबी नगर्ने अथवा अपमानको बदला अपमान नदिने, बरु त्यसको सट्टामा आशिष् दिने होओ, किनकि यसैको लागि तिमीहरू बोलाइएका छौ, कि तिमीहरूले आशिष् प्राप्त गर्न सक।"`

जब हामी दशांश दिन्छौँ तब हामीले दोबर आशिष पाउँछौँ। हामी आफै पनि आशिष पाएका हुन्छौ र अरूलाई पनि हामी आशिष हुन गएका हुन्छौँ। हामीलाई जे दिइएको छ त्यसबाट हामीले अरूलाई दिन सक्छौँ। परमेश्वरले हामीलाई दिनुभएको आशिषले हामीहरूको भित्री मनमा पनि संतुष्टि भएर पुग्छौँ र बाहिर अरूलाई पनि हर्षित पार्छौ । प्रभु येशूले भन्नुभयो, ×अरूलाई देऊ, र तिमीलाई पनि दिइनेछ।... जुन ढकले अरूलाई तौल्दछौ त्यही ढकले तिमीलाई पनि तौलिनेछ।" (लूका ६:३८ रूपान्तरित)। 

`पावलले एक महत्त्वपूर्ण भावना व्यक्त गरेका छन्। के त्यो भावना दशांशमा पनि प्रयोग हुँदैन र? हेर्नहोस् प्रेरित २०:३५ "मैले सबै कुरामा तपाईंहरूलाई उदाहरण दिएको छु, कि तपाईंहरूले पनि यसरी नै कड़ा परिश्रम गरेर निर्धाहरूलाई मदत गर्नुपर्छ। प्रभु येशूको वचन याद राख्नुहोस्, कसरी उहाँ आफैले भन्नुभएको छ, कि "लिनुभन्दा दिनु अझ धन्य हो।" "`  

दशांश दिँदाको सबभन्दा ठूलो आशिष हामीले पाउनु भनेकै हामीमा परमेश्वरमा भरोसा राख्ने क्षमता हुन्छ (यर्मिया १७:७)। "परमेश्वरको व्यवस्था जसरी अटल छ त्यसरी नै अटल छ। जुन नीतिमा दश आज्ञा स्थापित भएको थियो त्यही नीतिमा दशांश पनि स्थापित भएको छ। दशांश दिने चलनले यहूदीहरूलाई आशिष मिलेको थियो नत्रभने परमेश्वरले तिनीहरूलाई त्यो चलन दिने थिएन। संसारको अन्तसम्म जसले दशांश दिने चलनलाई कायम राख्छ उसलाई परमेश्वरले आशिष दिनुहुनेछ।  मानिसमा दशांश दिएर उदार नीति अपनाउने चलन परमेश्वर आफैंलाई धनी बनाउन होइन, तर मानिसको निम्ति ठूलो आशिष होस् भनेर यो चलन परमेश्वरले चलाउनुभएको हो। मानिसलाई चाहिने यो चलन उसकै फाइदाको लागि भएको परमेश्वरले देख्नु भएको थियो।"-एलेन जी ह्वाइट, टेस्टिमोनिज फर द चर्च, ठेली ३, पृ. ४०४,४०५बाट रूपान्तरित।

`तपाईँले पाउनुभएको कसैको सहायताद्वारा परमेश्वरले आशिष दिनुभएको अनुभव गर्नुभएको समयलाई सम्झनुहोस्। त्यसरी नै तपाईँले अरूलाई सहायता गरेर उसलाई आशिष हुने कसरी भइदिनुभएको छ?`