---
title:  'हामी सबै जना मिलेर परमेश्वरको सुसमाचार प्रचार गर्न पैसा उपलब्ध गराउँछौँ'
date:   18/02/2018
---

×सुसमाचार सुनाउन" (मर्कुस १६:१५) ×येशूका चेला वा अनुयायीहरू बनाउन" र ×सबै थोकहरू पालन गर्न सिकाउ" (मत्ती २८:१९,२०) प्रभु येशूले हामीलाई निर्देशन दिनुभएको छ। यस प्रकारले यस संसारमा अत्यन्त यो महत्त्वपूर्ण काममा समावेश हुन परमेश्वरले हामीलाई आह्वान गर्नुभएको छ: त्यो हो मानिसहरूलाई येशूतिर ल्याउनु। परमेश्वरको सही भन्डारे वा सञ्चितकको जिम्मेवारी नै त्यो लक्ष्य पूरा गर्न उपलब्ध गराइएको रकमलाई उचित तरिकाले परिचालन गर्नु हो। परमेश्वरले हामीहरूलाई विभिन्न आशिषहरू हामीहरूको जिम्मामा छोड्नु भएकोछ, त्यसबाट उहाँको काममा आर्थिक सहयोग गर्नुपर्छ। जब अरूहरूलाई ख्रीष्टको बारेमा सुसमाचार प्रचार गर्ने काममा सहभागी हुन्छौँ तब परमेश्वरप्रतिको हामीहरूको समर्पणता गहिरो हुन जान्छ। येशूलाई विश्वास गर्छु भनेर दावी गर्ने प्रत्येक विश्वासी, परमेश्वरको काममा रेखदेख गर्ने प्रत्येक कर्मचारी र सञ्चितकले सबै दशांश भित्र्याउँदा यो परमेश्वरको पवित्र कामको निम्ति हो भनेर ठान्नुपर्छ। परमेश्वरको काममा रकम उपलब्ध गराउनको लागि सबै जना एकजुट होओस् भनेर प्रार्थना गर्नुपर्छ। परमेश्वरको काममा सफलता हुँदा हामीहरूको विश्वासको एकतामा बल पुग्दछ।

`परमेश्वरले अर्हाउनुभएको लक्ष्य पूरा गर्न आर्थिक व्यवस्थापनको अनुमोदन गर्नुभएको छ। उहाँले "सम्पूर्ण दशांश" भन्नुभएको छ (मलाकी ३:१०) त्यसको अर्थ के हो? उहाँले भन्नुभएको छ, ×मेरो मन्दिरमा अन्न भरिभराउ हुने गरी तिमीहरू आफ्नो पूरा दशौं हिस्सा ल्याओ र मलाई जाँचेर हेर र तिमीहरूले देख्नेछौ कि कसरी म स्वर्गका झ्यालहरू खोलेर तिमीहरूलाई प्रशस्त गरी सबै प्रकारका असल कुराहरू खन्याइदिनेछु।" परमेश्वरले भन्न खोज्नुभएको अर्थ के हो?`

अब्राहम र याकुबको पालादेखि र शायद पहिलादेखि नै परमेश्वरका जनहरूले दशांश दिइरहेको हामीले हेर्यौँ (उत्पत्ति १४:२०, २८:२२)। परमेश्वरको चर्चलाई रकम उपलब्ध गराउने स्रोतहरूमा दशांश एक हो। संगठित रूपमा उहाँको लक्ष्य पूरा गर्न चाहिने आर्थिक स्रोतहरूमा दशांश अत्यन्त ठूलो स्रोत हो। परमेश्वरको कामको निम्ति विभिन्न उपायहरू प्रयोग गर्नुपर्छ र त्यसको निम्ति निरन्तररूपमा रकम उपलब्ध गराउनुपर्छ।,

आजभोलिको चलनमा अधिकांश इसाईहरूले परमेश्वरको कामको निम्ति थोरै मात्र दशांशभेटि दिएको पाइन्छ। ×यदि इसाई हुँ भनेर दावी गर्ने सबैले इमान्दारपूर्वक दशांश दिन थालियो भने त्यसको नतिजा अकल्पनीय हुन्छ, गजब हुन्छ र हामीले सोच्नै नसिकिने गरेर परमेश्वरको काम अगाडि बढ्न सक्छ।"­क्रिश्चियन स्मिथ र माइकल ओ. इमर्सन, पासिङ्ग द प्लेट (न्यु योर्क, अक्सफोर्ड युनिभर्सिटी प्रेस: २००८), पृ. २७बाट रूपान्तरित।

प्रत्येक युगमा परमेश्वरका कोही न कोही जनहरू छन् जसले उहाँको लक्ष्य पूरा गर्न चन्दाहरू दिन्छन्। यस विश्वव्यापी कामको निम्ति हामीहरूले जिम्मेवारी बुझ्नुपर्छ र सबै जना मिलेर रकम जम्मा गर्नु अनिवार्य छ। अव्यवस्थित, हेलचक्राइ र लापर्वाही गरेर चन्दा बटुलेर परमेश्वरको काममा जथाभावी कोष बनाएर चल्नु उचित छैन। अगमवक्ता नेहमियाको समयमा मानिसहरू र लेबीहरूले नेहमियालाई सुनाएका भन्दा हामीहरूको अगाडि चुनौति ठूलो छ, ×हामीहरू परमेश्वरको घरलाई वेवास्ता गर्दैनौँ" (नेहमिया १०:३९ रूपान्तरित)। दुईसय वर्ष अघि विश्वासीहरूले सामना गरेका चुनौतिहरूभन्दा अहिले झन नराम्रो छ। आज चर्चका सदस्यहरू, पास्टरहरू र चर्चका कर्मचारीहरू आत्मिक रूपमा एकजुट हुनुपर्छ र परमेश्वरको विश्वव्यापी लक्ष्य पूरा गर्न आर्थिक रूपमा सक्षम् हुन जरुरी छ भनेर सहमत हुनैपर्छ।

`विश्वभरि सेभेन्थ­डे एडभेन्टिस्ट चर्चले सुनाउनुपर्ने तिन स्वर्गदूतहरूको संदेशको बारेमा सोच्नुहोस्। परमेश्वरको कामको निम्ति सहयोग गर्ने प्रत्येक विश्वासीको जिम्मेवारी हो भनेर हामी सबैले कसरी बुझ्ने?`