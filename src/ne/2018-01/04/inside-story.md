---
title:  कथा
date:   26/01/2018
---

#### तिनीहरूले भेट्टाएका पहिलो प्रेम बेलिज

_जेम्स पेस्काशियो, ६२ र लुइज पेस्कासियो, ६५_

मध्ये अमेरिकामा रहेको बेलिज देशमा जेम्स र लुइज बालककालमा सँगसँगै हुर्केका थिए। ठूलो भएपछि तिनीहरू कामको निम्ति अमेरिकामा काम गर्न आप्रवासी भएर गए। लुइजले अमेरिकाको क्यालिफोर्निया प्रान्तमा ३० वर्षसम्म विभिन्न व्यापारी काममा लागेकी थिइन्। क्यालिफोर्निया, टेक्सास र इलिनोइज राज्यमा जेम्सले मोटरोला कम्पनीमा इन्जिनयिर भएर काम गरे। जब तिनीहरू अवकाश हुनै बेला भएको थियो तिनीहरू दुवै जना आफ्नै देश बेलिजमा फर्के। तिनीहरूले अमेरिकामा गएपछि ३० वर्षसम्म छुटेर काम गरेका थिए तर जब बेलिजमा फर्के फेरि तिनीहरूको मित्रता कायम भयो। फेरि चिनजानको समयमा तिनीहरूले यो भेट्टाएकि तिनीहरू दुवै जना अविवाहित थिए। जेम्सले लुइजलाई आफ्नो जीवनको साथी बनाउन अनुरोध गरे। ×तपाईँको जीवनमा सबै भन्दा पहिलो व्यक्ति को हो?" भनेर उनले सोधिन्। ×परमेश्वर" भनेर जेम्सले जवाफ दिए। ×ठीक छ, हामी एउटै मन भएर कुरा गरौँला" लुइजले जवाफ दिइन्। लुइजले साबथको बारेमा सिकेको कुरा जेम्सलाई सुनाउन उत्सुक थिइन्। जेम्सको पनि आफ्नै कहानी थियो। ती दुवै जना मन खोलेर कुरा गर्न थाल्यो। साबथको बारेमा अमेरिकामा एउटा प्रचार गर्ने कार्यक्रममा जाँदा लुइजले सुनेकी थिइन्। तर बेलिजमा फर्केर सानो होटेल नखोलुन्जेल साबथको बारेमा ध्यान दिएकी थिइनन्। उनले ध्यान दिएर बाइबल पढ्न थालिन्। जब दशांसको बारेमा थाहा पाइन् तब उनले कमाएको पैसाको दशांस परमेश्वरलाई बुझाउन थालिन्। जब अनैतिक सम्बन्धको बारेमा बाइबलमा पढिन् तब उनले बिबाह नगेरका स्त्री र पुरुषलाई आफ्नो होटेलमा कोठा दिन छोडिन्। अनि परमेश्वरको आराधना गर्ने ठीक दिन कुन् होला भनेर उनले खोज्न थालिन्। उनी आइतबारमा चर्च जाने गर्थिन्। तर बाइबलले जे भन्छ त्यो मान्न पनि उनले चाहेकी थिइन्। ×आइतबार पालन गर्नु ठीक छ कि भन्ने प्रमाण मैले बाइबलमा खोज्न थालेँ" उनले आफ्नो घर रहेको सहर डानग्रिगमा भनिन्। ×तर जति मैले पढ्दै गएँ त्यति शनिबार नै परमेश्वरको आराधना गर्ने साँचो दिन हो भनेर परमेश्वरले देखाउन थाल्नुभयो।"

अनि परमेश्वरले सातौँ दिनमा विश्राम लिनुभएको वचन हिब्रू ४:४­११मा पढिन्। त्यसै पदमा आह्वान गरिएको पनि पढिन् ×यदि तिमीहरूले उहाँको आवाज सुन्यौ भने तिमीहरूका हृदयहरूलाई कठोर नबनाउनु।" ×जब मैले यो पढेँ तब तब म एक छिन रोकिएँ। मैले परमेश्वरलाई उहाँको आराधना गर्न ठीक दिन देखाउनको लागि प्रार्थना गरिरहेको थिएँ। मैले यहाँ पो भेट्टाएँ। के मैले आइतबारै आराधना गर्नुपर्छ र? आइतबारलाई पवित्र विश्राम बार मान्नु नपर्ने औचित्यको प्रमाण मैले यहाँ भेट्टाएँ" लुइजले भनिन्। तर त्यो ज्ञानले उनलाई केही असजिलो पनि भएको थियो। होटेल भनेको हप्ताको सातौँ दिन खुला रहन्छ। अनि लुइजले के गर्ने सो ठम्याउन सकिनन्। प्रत्येक कोठामा उनले बाइबल र एलेन जी ह्वाइटको अचम्मको प्रेम अर्थात् स्टेप्स टु क्राइस्ट पुस्तक राखेकी थिइन्। साबथमा लुगासुगा धुने कामहरू गर्न छोडिन्। तर त्यतिकैमा पुग्छ कि भनेर उनलाई थाहा थिएन। धेरै वर्षपछि भेटभएर फेरि चिनाजानी भएको जेम्सलाई पनि के गर्ने भनेर थाहा थिएन। तर परमेश्वरसँग प्रार्थना गर्नु र उहाँको आवाज सुन्न जरुरी छ भनेर उनले लुइजलाई भने। उनले लुइजलाई आफ्नो जीवनमा घटेको एउटा घट्ना भने। उनलाई उनको दाजुले क्यालिफोर्नियाको राजमार्ग हुँदै बेलिजमा जान निमन्त्रणा गरेका थिए। तिनीहरू जाने रात अघि तिनीहरू एक जना साथीको घरमा बसेका थिए। त्यस समय आफ्नो साथीलाई त्यो यात्रामा जाउँ की नजाउँ भइरहेको उनले बताए। ×तब नजाऊ। भित्री आवाजलाई सुन" उनको साथीले भने। तर दाजुलाई हुन्छ भनेकोले जेम्सलाई जान कर लागेको थियो। जब तिनीहरूले कार चलाउन लागेका थिए तब त्यो कार चलेन। आखिरमा त्यो कारलाई तानेर दाजुको घरमा ल्याए। ×यो यात्रामा नजाऊ" भनेको आवाजलाई मैले सुन्न चाहिन। भोलिपल्ट बिहान दुवै दाजुभाइ कार चढेर यात्रामा गए। मेक्सिकोको बाटो हुँदै जाँदा एउटा टायर यसरी पञ्चर भयो कि कार फनफन्ति घुमेर लड्यो र दुबै दाजुभाइ कारबाट फ्याँकिए। जेम्सलाई अनुहार र हातमा ठूलो चोट लागेको थियो। उनी मेक्सिकोको होटेलमा दुई दिन भर्ना हुनुपर्यो। बेलिजमा पुगेपछि उनले आफ्नो आँखा धमिलिएको थाहा पाए र तुरन्तै अमेरिकामा गएर आँखाको शल्यक्रिया गर्नुपर्यो। त्यो दुर्घट्नाले जेम्सको जीवनमा अचानक परिर्तन ल्यायो।

×म चर्च जान थालेँ र परमेश्वरतिर फर्किन थालेँ। यदि मैले त्यो आवाज सुनेको भए मैले त्यो दु:ख पाउने थिइँन× जेम्सले भने। जेम्स र लुइज दुवै जनाले परमेश्वरको इच्छा पालन गर्न चाहेको महसुस गरेका थिए र तिनीहरूले विवाह गर्ने निर्णय पनि गरेका थिए। प्रत्येक साबथ तिनीहरू चर्चमा जान्थे। तर होटेलको काम छोड्नुपर्छ भनेर तिनीहरूको मनमा लाग्यो। तर कसरी छोड्ने?

×तब परमेश्वरले ठूलो अचम्मको काम गर्नुभयो" लुइजले भनिन्। एक दिन उनले अमेरिकाको व्यापारी साथीलाई आफू बीस वर्षदेखि छुट्टि नमनाइ काम गरिरहेको र केही समय छुट्टी मनाउन चाहेको भनिन्। भोलिपल्ट त्यस साथीले उनको होटेल किन्न मञ्जुर गरे।

लुइज र जेम्सले बप्तिस्मा लिए र तिनीहरू अहिले स्थानीय चर्चमा सक्रिय छन्। विश्राम गर्न र परमेश्वरको सेवा गर्न साबथलाई  दिनुभएकोमा तिनीहरूले उहाँको प्रशंसा गर्दछन्। ×हामीहरूको होटेलको व्यापारमा के भयो त्यो अत्यन्त अचम्मको थियो" लुइजले भन्छिन्।

(लेखक आन्द्रु मकचेस्नी)

बेलिजको बारेमा थप जानकारी: पछिल्लो जन गणना अनुसार बेलिजमा ४०,१ प्रतिशत मानिसहरू रोमन क्याथोलिक छन् र ३१.८ प्रतिशत प्रोटेस्टेन्ट छन्। बेलिजमा ९२वटा एडभेन्टिस्ट चर्चहरू छन र ४० वटा सङ्गतिहरू छन्। त्यहाँको जनसंख्या ३८८,००० छन् र ११ प्रतिशत एडभेन्टिस्टहरू छन्। सन् १८८५मा श्रीमती इ. गौतराव प्रभुलाई विश्वास गरेपछि पुस्तक तथा विभिन्न पर्चाहरूद्वारा क्यालिफोर्नियामा सुमाचार प्रचार गरेकी थिइन्। उनले होन्डुरास र बेलिजमा एडभेन्टिस्ट सन्देश भएको छापाहरू बाँधेकी थिइन्।