---
title:  परमेश्वरको वचनमा
date:   22/01/2018
---

संसारभरि ६ अरब भन्दा बेसी बाइबलहरू बितरण भइसकेको छ, तर कतिजनाले ती बाइबलहरू जीवित परमेश्वरको वचन भनेर बुझेका छन्? सत्य आत्मज्ञानलाई थाहा पाउन कतिजनाले दिल खोलेर पढेका छन् त?

उचित तरिकाले बाइबल अध्ययन गर्दा हामीहरूको आत्मिक जीवनमा यसले कम्पासको सियोले जस्तै काम गर्दछ। यस संसारमा अनेकौँ भ्रमात्मक र अलमलाउने तत्वहरूलाई चिनाएर कुन बाटोमा लाग्नुपर्ने हो सो बाटोमा यसले औल्याउँछ। परमेश्वरबाट नै सुरु गर्नुभएको यो बाइबल जीवित पुस्तक हो (हिब्रू ४:१२)। अन्त कहीँ पाउन नसक्ने सत्य ज्ञान बाइबलले औँल्याउँछ। दिनदिनै कसरी जीउनुपर्छ भनेर देखाउने बाइबल ख्रीष्टको नक्सा हो। हामीहरूको बौद्धिक ज्ञानलाई फराकिलो गर्दै लान र हामीहरूको चरित्रलाई शुद्ध गर्दै लान बाइबलले महत्त्वपूर्ण भूमिका खेल्दछ।

`येशूको बारेमा आधिकारिकरूपमा जानकारी दिने पुस्तकहरू विशेष गरेर सुसमाचारका पुस्तकहरू हुन्। तिनीहरूमा मत्ती, मर्कूस, लूका र यूहन्ना हुन्। यूहन्नाले येशूको बारेमा के भन्दछन् जुन् हाम्रो निम्ति अति महत्त्वपूर्ण छ र हामीहरूको सबै विश्वासको आधार उनीमा नै रहेको छ भनेर देहायका  केही पदहरूले कसरी बताउँछन्? हेर्नुहोस्, यूहन्ना ५:३९ "तिमीहरू धर्मशास्त्रमा खोजी गर्दछौ, किनभने त्यहाँ अनन्त जीवन पाइन्छ भनी तिमीहरू ठान्छौ। मेरो विषयमा गवाही दिने ती नै धर्मशास्त्र हुन्।", यूहन्ना १४:६ "येशूले तिनलाई भन्नुभयो, “बाटो, सत्य र जीवन म नै हुँ। मद्वारा बाहेक कोही पनि पिताकहाँ आउन सक्दैन।" र यूहन्ना २०:२१ "तब येशूले फेरि तिनीहरूलाई भन्नुभयो, “तिमीहरूलाई शान्ति! जसरी पिताले मलाई पठाउनुभयो, त्यसरी म पनि तिमीहरूलाई पठाउँदछु।” `

हामी बाइबल किन पढ्छौँ? किनभने सत्यको मूल स्रोत नै बाइबल हो। येशू सत्य हुनुहुन्छ। हामीले चिन्ने गरेर उहाँको बारेमा बाइबलले बताउँछ किनभने उहाँ को हुनुहुन्छ भनेर हामीलाई प्रकट गर्ने साधन नै बाइबल हो। येशू ख्रीष्ट को हुनुहुन्छ भनेर यस परमेश्वरको वचन जुन् पुरानो र नयाँ करारबाट हामी सिक्दछौँ। उहाँले हाम्रो निम्ति के गर्नुभयो सो पनि यसैबाट हामी जान्दछौँ। त्यसको फलस्वरुप हामी उहाँको मायामा फस्छौँ र हामीहरूको जीवन र आत्मा कहिल्यै पनि ननासियोस भनेर उहाँको सुरक्षामा सुम्पन्छौँ। उहाँको वचनमा प्रकट गरिए अनुसार जब हामी येशूको पछि लाग्छौँ र उहाँका वचनहरूको पालन गर्छौँ तब हामी पाप र संसारको सिक्रीबाट स्वतन्त्र हुन्छौँ। "त्यसकारण यदि पुत्रले तिमीहरूलाई स्वतन्त्र गरायो भने तिमीहरू साँच्चिक्कै स्वतन्त्र हुन्छौँ" (यूहन्ना ८:३६ रूपान्तरित)।

`हामीहरूको यथार्थ जीवनलाई पावलले नलुकाइकन चित्रण गर्दछन् तर त्यो चित्रण हामीहरूको निम्ति चेतावनी पनि हो। हामीहरूको दिमाग र शरीरमा जुन संघर्ष चलिरहन्छ त्यससँग मुकाबिला गर्न परमेश्वरको वचन अध्ययन गर्न सक्यौँ भने निश्चय नै हामीहरू सक्षम् हुनसक्छौँ। हेर्नुहोस्, "५ किनभने पापमय स्वभावअनुसार चल्नेहरूले शरीरका कुरामा मन लगाउँछन्, तर आत्माअनुसार चल्नेहरूले आत्माका कुरामा मन लगाउँछन्। ६ किनभने, पापमय स्वभावमा मन लगाउनुचाहिँ मृत्यु हो, तर पवित्र आत्मामा मन लगाउनु जीवन र शान्ति हो।"`

यदि हामी होशियार भएनौँ भने संसारको  मोह विशेष गरेर संसारका भौतिक सम्पत्तिहरूप्रतिको मायामा गाँसिरह्यौँ भने हामीलाई परमेश्वरबाट टाढा टाढा लान सक्छ। त्यसकारण हामीहरू परमेश्वरको वचनमा डुबिरहनुपर्छ। हामीहरूको इसाई जीवनमा चाहिने अनन्त र आत्मिक वास्तविकतालाई औँल्याउन परमेश्वरको वचनले नै निर्णायक भूमिका खेल्दछ।

संसारको भौतिक कुराहरूमामात्र डुविरहँदा आत्मिक नैतिकतिर कसैको मनलाई उचाल्दैन। बरू बाइबलले सिकाएका नीतिहरूलाई फालेर मानिसहरू लोभ, स्वार्थी, लालसा र कामबासनालाई च्याप्न गइरहेका हुन्छन्। बाइबलमा प्रकट गरिएको प्रेमले यो सिकाउँदछ कि अरूको निम्ति हामीहरूको जीवन दिनु अति उत्तम कुरो हो। हामीसँग जे छ त्यससँगको सम्बन्ध भन्दा अरूसँगको सम्बन्धलाई महत्त्व दिन्छौँ। त्यसको ठीक बिपरित संसारिक मोहमा फसिरहन्दा अरूलाई के दिन्छौँ होइन तर हामीले के पाउछौँ भन्ने मनस्थितिले हामीहरूको दिमागलाई कब्जा गरेको हुन्छ। यो येशूले सिकाउनुभएको र देखाउनुभएको शिक्षाको ठिक बिपरित हो।