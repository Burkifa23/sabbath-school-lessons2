---
title:  थप जानकारी
date:   26/01/2018
---

स्टुवार्ड वा सञ्चयकर्ताले दुई नीतिहरूबाट सञ्चालन गरिरहेको हुन्छ। ती हुन्: प्रेम  र कर्तव्य। ×कर्तव्यको जुम्ल्याहा बहिनी छ भनेर थाहा पाउनु। त्यो हो प्रेम। यदि ती दुई गुणहरू एक भयो भने जे कुरामा पनि सफलता हासिल गर्न सक्छौँ। तर ती दुई गुणहरूलाई अलग गर्यौँ भने दुवैले असल काम गर्न सामर्थ हुँदैन।"­एलेन जी ह्वाइट, टेस्टिमोनिज फर द चर्च, ठेली ४, पृ. ६२बाट रूपान्तरित। यदि हामीहरूले येशूको त्यागमा चिन्तन गरेर डुब्न सक्यौँ भने हामीहरूमा प्रेम जाग्न सक्दछ र त्यसबाट कामकर्तव्यमा लाग्न घचघचाउन सक्दछ।

तर त्यसको बिपरित संसारका नीतिहरू छन्: त्यो हो घृणा वा डाहा। त्यसको पनि जुम्ल्याहा छ, त्यो हो विद्रोह। बिद्रोह भनेकै घृणा तथा डाहालाई कार्यन्वन गरिनु हो। लुशिफरले परमेश्वरको बिरुद्धमा विद्रोह गर्यो (इजकिएल २८:१६,१७) र जब सम्म उसको नाश हुँदैन तब सम्म ऊ चुपचाप बस्दैन। प्रेमले मानिसहरूलाई आफ्नो अधिकारमा राख्नुको सट्टा सत्ताको लोभ र प्रेमले मानिसलाई निलिदिन्छ। येशू ख्रीष्टमा भएको अधिकार र शक्तिलाई इस्राएलका धर्मगुरूहरूले घृणा गरेका थिए (मत्ती २२:२९)। येशूलाई क्रुसमा टाँगेपछि तिनीहरू मन्दिरबाट भाग्न वाध्य भएतापनि र उहाँको छेड्ने आँखाले हेरेपनि तिनीहरूले आफ्नो मनिस्थितिलाई फर्काएनन्।

**चिन्तनमनन**:

`अ. प्रेम र कर्तव्य अर्थात् आफूले गर्नुपर्ने कामको बारेमा अझ सोच्नुहोस्। ती दुईलाई जुम्ल्याहा भनेर एलेन जी ह्वाइटले सम्बोधन गर्नुभएको अर्थ के हो? ती दुईलाई अलग गरेर राखियो  वा काममा लगाउन खोजियो भने ती दुवै असल काम गर्न खुबी हुँदैन भन्नुको अर्थ के हो? कर्तव्यबिनाको प्रेम कस्तो होला वा प्रेम बिनाको कर्तव्य कस्तो होला? किन ती दुवै सँगसँगै हुनुहुपर्छ?`

`आ. यस अध्यायको मूल सार पदमा भनिएको छ: ×न्यायको समयमा धनसम्पत्तिले साथ दिँदैन वा केही फाइदा गर्दैन तर धर्मीहरूलाई मृत्युबाट उद्धार गरिनेछ...जसले आफ्नो धनसम्पत्तिमा भरोसा राख्छ त्यो पतन हुन्छ तर धर्मीचाहीँ पात जस्तै मौलाउनेछ" (हितोपदेश ११:४,२८ रूपान्तरित)। यस पदको अर्थ के हो? धनसम्पत्ति वा धन दौलत भनेको के हो र के होइन?`

`इ. 	सोलोमन राजाको बारेमा चिन्तन गर्नुहोस्। परमेश्वरप्रति अत्यन्त अगाध प्रेम राख्ने त्यो राजा कसरी चुकेर गयो? उपदेशकको पुस्तक पढ्नुहोस् र त्यहाँ लेखिएको संसारको धनसम्पत्तिको अर्थहिनता र शुन्यताको बारेमा के भन्दछ? हामीमा थोर बहुत जे भएतापनि त्यसले हामीलाई कस्तो मनस्थितिमा राख्न सक्छ? आत्मिक बाटमा हामी रहिरन प्रार्थना, बाइबल अध्ययन र ख्रीष्टसँगको सम्बन्ध किन जारी राख्नुपर्छ?`

`इ. 	संसारका भौतिक कुराहरू नभएतापनि कतिपय मानिसहरू संसारको लोभमा शैतानले कसरी पासो थापी राख्न सफल भएको छ जसले गर्दा परमेश्वरतिर ध्यान दिन असमर्थ हुन्छ?`

`उ.	विभिन्न प्रकारका बुद्धिहरूको बारेमा तपाईँलाई के थाहा छ?`