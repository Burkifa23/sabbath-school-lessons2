---
title:  प्रार्थनाको जीवन
date:   23/01/2018
---

"अनन्त जीवन यही हो कि तिनीहरूले तपाईँलाई चिनुन् जो तपाईँमात्र एक सत्य परमेश्वर हुनुहुन्छ र तपाईँले येशू ख्रीष्टलाई पठाउनुभएको थियो" (यूहन्ना १७:३ रूपान्तरित)। येशूको प्रार्थनामा उल्लेख गरिए अनुसार आस्था भनेकै परमेश्वरमाथिको सम्बन्ध हो भनेर इसाईहरूले दावी गर्दा अचम्म मान्नु पर्दैन। यदि परमेश्वरलाई चिनेर अनन्त जीवन पाइन्छ भने उहाँलाई चिन्नुको साथसाथै उहाँसँग सम्बन्ध राखेर हिँडियो भने हामीहरूको जियाइ यस संसारमा अर्थपूर्ण हुन आउँछ। उहाँसँग सम्पर्कमा रहिरहनु हो अर्थात् उहाँसँगको संवाद जारी राख्नु हो, उहाँसँग सम्बन्ध हुनु हो। अघिल्लो बुँदामा हामीले हेर्यौ कि परमेश्वरले उहाँको वचनद्वारा हामीसँग बोल्नुहुन्छ। तब हामी उहाँसँग कसरी बोल्ने त भन्दा प्रार्थनाद्वारा बोल्नु हो।

यस संसारमा हाम्रो धेरै सांसारिक थोकहरूमा भुलिरहने बानी छ तर हामीहरूको मन र दिमागलाई स्वर्गको बस्तुहरूमा राखिराख्न चाहन्छौँ भने प्रार्थनाको बिकल्प अरू छैन। किनभने प्रार्थनाको स्वभावै यो हो कि हामीलाई यस संसारभन्दा माथिका थोकहरूतिर मनलाई आकर्षित गर्दछ।

तर यहाँ हामी सतर्क हुनुपर्छ किनभने कहिलेकाहीँ हामीहरूको प्रार्थना स्वार्थ पूरा गर्नमात्र  व्यक्त गरेका हुन्छौँ। त्यसैकारणले परमेश्वरको इच्छामा समर्पित भएर हामीले प्रार्थना गर्नुपर्छ।

धेरै वर्ष अघि एक जना महिलाले यो गाएकी थिइन् "हे प्रभु, के तपाईँले मलाई मर्सेडिज बेन्ज कार किनिदिनुहुन्न र?" परमेश्वरलाई विश्वास गर्छु भनेर दावी गर्नेहरूले भौतिक सुविधाको खोजमा कसरी चल्न सक्छन् भनेर उनको गीतले देखाउन खोजेको थियो। त्यसकारण जब हामी प्रार्थना गर्छौँ तब हामी परमेश्वरको चाहनामा समर्पित हुनुपर्छ। अनन्त जीवनलाई धरापमा पार्ने संसारका थोकहरूप्रतिको मोहलाई मार्न दिएर परमेश्वरको इच्छालाई हामीहरूले चाहना गरिरहनुपर्छ।

`प्रार्थनामा के के निर्णायक मूल तत्वहरू समावेश हुनुपर्छ भनेर पावलले हिब्रू ११:१-६मा हामीलाई सिकाउँदछन्। विश्वासमा परमेश्वरकहाँ आउनु भनेको के हो र विश्वासमा परमेश्वरसँग प्रार्थना गर्नु भनेको के हो भनेर पनि ती पदहरूले हामीलाई देखाउँदछन्। हेर्नुहोस्, "१ अब विश्वासचाहिँ आशा राखिएका कुराको निश्चय र नदेखिएका कुराको ढृढ़ भरोसा हो। २ किनकि यसै विश्वासद्वारा प्राचीन मानिसहरूलाई परमेश्वरले ग्रहण गर्नुभयो। ३ विश्वासद्वारा हामी बुझ्दछौं कि सारा विश्व परमेश्वरको वचनद्वारा सृष्टि भयो, र जो दृश्य छ त्यो अदृश्य कुराबाट बन्यो। ४ विश्वासद्वारा हाबिलले परमेश्वरलाई कयिनले भन्दा अझ ग्रहणयोग्य बलि चढ़ाए, र त्यसद्वारा नै हाबिल धर्मी ठहरिए। तिनको बलि स्वीकार गरेर परमेश्वरले आफ्नो सम्मति जनाउनुभयो। तिनी मरे तापनि विश्वासद्वारा नै तिनी अझै बोलिरहेका छन्। ५ विश्वासद्वारा मृत्यु नचाखी हनोक स्वर्गमा उठाइलगिए, र तिनी कतै फेला परेनन्, किनकि परमेश्वरले तिनलाई लानुभएको थियो। तिनी उठाइलगिनुभन्दा अघि परमेश्वरलाई तिनले प्रसन्न पारेका कुराको पुष्टि भएको थियो। ६ विश्वासविना परमेश्वरलाई प्रसन्न पार्नु असम्भव छ। किनकि जो परमेश्वरको नजिक आउँछ, त्यसले परमेश्वर हुनुहुन्छ र उहाँलाई खोज्नेहरूलाई उहाँले प्रतिफल दिनुहुन्छ भन्ने पक्का विश्वास गर्नुपर्छ।"  `

यदि हामीहरूको प्रार्थनामा विश्वास गाँसिएको छ भने शैतानले पनि जालि विश्वासलाई हामीतिर तेर्स्याएको हुन्छ। त्यो हो प्रार्थना गर्दा स्वत पाइहाल्छ नि वा भाग्यको खेल भनेर मानिसहरूलाई अलमल्याउने उसको चाला। "प्रार्थना र विश्वासको बीचमा घनिष्ट सम्बन्ध छ। ती दुई गुणहरूलाई सँगसँगै मिलाएर अध्ययन गर्नु आवश्यक छ। जब विश्वासद्वारा प्रार्थना गरिन्छ तब त्यसबेला परमेश्वरको विज्ञानले काम गरिरहेको हुन्छ। यदि कसैको जीवन सफल भएको चाहन्छ भने त्यो आत्मविज्ञान बुझ्नु जरूरी नै छ। येशूले भन्नुभयो, "जब प्रार्थना गरेर तिमीहरूले जे चाहना गर्छौ त्यो तिमीहरूले पायौ भनेर विश्वास गर। तिमीहरूले पाउनेछौ।" मर्कुस ११:२४ रूपान्तरित। परमेश्वरको चाहना अनुसार हामीले प्रार्थना गर्नुपर्छ भन्ने कुरामा येशूले स्पष्ट पार्नुभएको छ। उहाँले प्रतिज्ञा गर्नुभएको थोकहरूको निम्ति हामीले प्रार्थना गर्नुपर्छ। हामीले जे पाउँछौँ त्यो उहाँको इच्छा पालन गर्नको निम्ति प्रयोग गर्नुपर्छ। जब परमेश्वरले राख्नुभएको सर्त हामीले पूरा गर्छौँ तब उहाँले गर्नुभएको प्रतिज्ञा साफ-साफ सिद्ध् हुन्छ।"- एलेन जी ह्वाइट, प्रार्थना पृ. ५७बाट रूपान्तरित।

`तपाईँको आफ्नो प्रार्थनाको जीवनलाई हेर्नुहोस्। तपाईँले केको निम्ति प्रार्थना गर्नुहुन्छ? तपाईँको प्रार्थनाले तपाईँका प्राथमिकताहरूको बारेमा के भन्छ? अरू के के को निम्ति तपाईँले प्रार्थना गर्नुपर्छ होला?`