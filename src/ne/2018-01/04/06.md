---
title:  पवित्र आत्मा
date:   25/01/2018
---

शैतान र येशूको बीचमा भइरहेको महान् अन्तरद्वन्द वा युद्ध कुनै काल्पनिक नभएर वास्तविक नै हुन्। हामीहरूको जीवनलाई कब्जा गर्न दुवै शक्तिहरूले युद्ध गरिरहेका छन्। एउटाले येशूतिर हामीलाई तानिरहेको छ भने (यूहन्ना ६:४४) अर्कोले संसारतिर (१ यूहन्ना २:१६)। यदि हामीले उहाँलाई समर्पण गर्यौँ भने पवित्र आत्माको शक्तिले ठीक दिशातर्फ हामीलाई लैजान र खिँच्न सक्दछ।

×जब उहाँ जो सत्यको आत्मा हुनुहुन्छ जब आउँछ तब उहाँले तिमीहरूलाई सबै सत्यहरूतर्फ डोर्याउनुहुनेछ" (यूहन्ना १६:१३ रूपान्तरित साथै येशूले भन्नुभयो × पिताले मेरो नाउँमा सहायता गर्न पठाउनुहुने पवित्र आत्माले तिमीहरूलाई सबै कुरा सिकाउनुहुनेछ र मैले भनेका सबै कुराको सम्झना गराउनुहुनेछ।" यूहन्ना  14:26।  यस संसारमा हामीहरूलाई अनेकौँ भौतिक तत्वहरूले तानातान गरिरहेका छन् र हामीलाई दमन गर्न चाहन्छन् तर त्यसबाट उम्किरहन र विश्वाससाथ परमेश्वरको नीतिमा चल्न चाहन्छौँ भने पवित्र आत्माले हामीलाई शक्ति वा बल दिनुहुन्छ।  स्वर्गमा जीवन बिताउनको निम्ति तयार हुन तथा सफलता हासिल गर्न चाहन्छौँ भने यस संसारमा नै हामी रहँदा पवित्र आत्माको अगुवाइमा विश्वासको जीवन बिताउनु आवश्यक छ।

पावलले हामीलाई यो सल्लाह दिन्छन्: ×तिमीहरूमा भएको विश्वास मानिसहरूको बुद्धिज्ञान अनुसारको होइन तर परमेश्वरको शक्ति अनुसार हुनुपर्छ" (१ कोरन्थी २:५ रूपान्तरित)। यस संसारका अनेकौँ भौतिक साधन र त्यसलाई हातमा पारिराख्ने प्रतिस्पर्धाले गर्दा प्रायजसो हामीलाई परमेश्वरबाट पर पर राख्न खोज्दछ। तर यदि त्यस्को बिपरित हामीले पवित्र आत्माको आवाजलाई मिचिरहँदैनौँ भने हामीलाई येशूतर्फ तानिन उहाँले शक्ति दिनुहुन्छ।

`मानिसले जतिसुकै आफ्नै बल, मनौवैज्ञानिक साधनद्वारा संसार र संसारको लोभमा नफसाउन प्रयास गराउन खोजेतापनि सांसारिक युद्धसँग लड्ने शक्ति केवल हामीहरूको व्यक्तिगत मनोबलभन्दा बाहिरबाटमात्र आउनुपर्छ। जब हामीहरूले हामीहरूलाई पवित्र आत्माको नियन्त्रणमा राख्न दियौँ भने तब मात्र आत्मिक विजय दिलाउन परमेश्वरले अनेकौँ काम गर्न अवसर दिन्छौँ। हेर्नुहोस्: ×इजकिएल ३६:२५­२७ × 25 म तिमीहरूमाथि शुद्ध पानी छर्कनेछु र तिमीहरू चोखो हुनेछौ। मूर्तिहरू र जुन कुराले तिमीहरूलाई अशुद्ध पारेका छन्, तीबाट शुद्ध पार्नेछु। 26 म तिमीहरूलाई नयाँ हृदय र नयाँ मन दिनेछु। तिमीहरूको ढुङ्गाको कठोर हृदय म हटाउनेछु र त्यसको सट्टामा आज्ञाकारी हृदय दिनेछु। 27 तिमीहरूबाट मेरा नियमहरू र मैले दिएका आज्ञाहरूको पालन गराउन म मेरो आत्मा तिमीहरूमा हालिदिनेछु।", यूहन्ना १४:२५­३१ × 25 “तिमीहरूसँगै रहँदा नै मैले तिमीहरूलाई यी कुराहरू भनेको छु। 26 पिताले मेरो नाउँमा सहायता गर्न पठाउनुहुने पवित्र आत्माले तिमीहरूलाई सबै कुरा सिकाउनुहुनेछ र मैले भनेका सबै कुराको सम्झना गराउनुहुनेछ। 27 “म तिमीहरूलाई शान्ति दिएर जान्छु। मेरो आफ्नै शान्ति म तिमीहरूलाई दिन्छु र यो संसारले दिनेजस्तो शान्ति होइन। आफ्नो मनलाई विचलित हुन नदेओ र नडराओ। 28 ‘म यहाँबाट जाँदै छु र फेरि तिमीहरूकहाँ फर्केर आउनेछु’ भनेर मैले भनेको कुरा त तिमीहरूले सुनिहाल्यौ। तिमीहरूले मलाई साँचो रूपले प्रेम गरेको भए त म पिताकहाँ जान लाग्दा तिमीहरू खुसी हुनेथियौ किनभने मभन्दा त पिता नै ठूलो हुनुहुन्छ। 29 यी सबै कुरा हुनुभन्दा अघि नै मैले तिमीहरूलाई भनिसकेको छु र यी कुरा पूरा हुँदा तिमीहरूले विश्वास गर्नेछौ। 30 अब त मैले तिमीहरूसँग अरू धेरै कुरा गर्न पाउँदिनँ किनभने यस संसारको राजा आउँदै छ। वास्तवमा त्यसले मलाई केही गर्न सक्दैन। 31 तर सबै मानिसहरूले म पितालाई प्रेम गर्छु भनी जान्न सकून् भनेर म पिताको आज्ञालाई पालन गर्दै छु। उठ, अब हामी यस ठाउँबाट जाऔं।”  र एफिसी ३:१४­२१ × 14 त्यसैकारण म परमेश्वर पिताका पाउमा परेर प्रार्थना चढाउँछु। 15 स्वर्ग र पृथ्वीका सबै परिवार पिताकै नाउँमा रहेका छन्। 16 उहाँको महान् सम्पत्ति र उहाँकै आत्माबाट तिमीहरूलाई शक्ति मिलोस् र त्यो शक्तिले तिमीहरूलाई भित्री जीवनमा बलियो बनाओस् भनी परमेश्वरलाई म प्रार्थना गर्दछु। 17 तिमीहरूले विश्वास गर अनि ख्रीष्टले तिमीहरूको हृदयमा बास गरिरहून् भनी म प्रार्थना गर्छु। तिमीहरूले हाल्ने जरा र तिमीहरूको जग प्रेम नै होस् भन्ने म प्रार्थना गर्दछु। 18 त्यसो हुँदा तिमीहरू पनि ख्रीष्टका पवित्र जनहरूसँगै ख्रीष्टको प्रेमको लम्बाइ, चौडाइ, उचाइ र गहिराइ कति छ, पूरासँग बुझ्न सक्नेछौ। 19 सबै ज्ञानबुद्धिले खोज्न नसक्ने उहाँको प्रेमलाई तिमीहरूले बुझ अनि परमेश्वरको भरिपूर्णता तिमीहरूमा भरिओस्। 20 हामीभित्र काम गर्ने शक्तिद्वारा हामीले मागेको र सोचेको भन्दा प्रशस्त मात्रामा दिन सक्नुहुने 21 उनै परमेश्वरलाई मण्डली र येशू ख्रीष्टमा सबै युग सबै समय र सधैँभरि प्रशंसा होस्। आमेन।"  `

×विभिन्न लोभ, शिक्षादीक्षा, तर्क अर्थात् वादहरू र परम्पराको नाउँमा शैतानले हामीहरूको दिमागलाई नियन्त्रण गर्दछ। मानिसहरूलाई गलत दिशातर्फ डोर्याएर तिनीहरूको चरित्रलाई उसले भ्रष्ट पार्दछ। पवित्र धर्मशास्त्र बाइबलबाट पवित्र आत्माले हामीहरूको चेतनामा बोल्नुहुन्छ र हामीहरूको हृदयमा सत्यको छाप लगाउनुहुन्छ। यसरी उहाँले गलत कुराहरूको भन्डाफोर गर्नुहुन्छ र तिनीहरूलाई हामीहरूको हृदयबाट निकालिदिनुहुन्छ। परमेश्वरको वचनद्वारा काम गर्दै सत्यको आत्माले ख्रीष्टका चुनिएका मानिसहरूलाई उहाँले आफूमा राख्नुहुन्छ।"­एलेन जी ह्वाइट, द डिजाएर अभ एजेज्, पृ. ६७१बाट रूपान्तरित।

येशू ख्रीष्ट स्वर्गमा गइसक्नुभएपछि यस संसारमा उहाँले पवित्र आत्मालाई आफ्नो प्रतिनिधिस्वरूपमा हामीलाई आखिरि उपहार दिनुभएको छ। सबै सत्यलाई सिकाउने उहाँ नै हुनुहुन्छ। संसारको अनेकौँ मायामोह र अभिलाषाबाट हामीलाई हटाइराख्न र शक्ति दिन पवित्र आत्मा हामीसँग हरसमय प्रयत्न गरिरहनुहुन्छ।

`हो संसारले हामीहरूलाई तानिराखेको छ, छैन त? तपाईँले अहिले नै के निर्णय गर्न सक्नुहुन्छ जसले गर्दा तपाईँ पवित्र आत्मालाई समर्पण गर्न सक्नुहुनेछ र संसारका लोभ तथा प्रलोभनहरूसँग तपाईँ मुकाबिला गर्न सक्नुहुनेछ?`