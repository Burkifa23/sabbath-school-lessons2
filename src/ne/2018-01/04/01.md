---
title:  सांसारिक मार्गहरुबाट जोगिनु
date:   20/01/2018
---

### यस अध्यायका मूल पदहरू
भजन ११९:११, एफिसी ६:१८, रोमी ८:५,६, हिब्रू ११:१-६, १ राजा ३:१४ र इजकिएल ३६:२६,२७।

> <p>यस अध्यायको मूल सार पद</p>
> "(न्याय अर्थात्) क्रोधको दिनमा धन-सम्पत्ति केही मोलको हुँदैन,  तर धार्मिकताले मृत्युबाट छुटाउँछ।...२८ जसले आफ्नो सम्पत्तिमा भरोसा राख्छ, त्यसको पतन हुनेछ,  तर धर्मीचाहिँ हरियो पातझैँ मौलाउनेछ।" (हितोपदेश ११:४,२८)।

शैतानले येशूलाई आफ्नो काबुमा राख्न असफल भएतापनि यस संसारमा जन्मिने अरू प्रत्येक प्राणीमाथि नियन्त्रण गर्न ऊ सफल भएको छ। उसको त्यो सफलता निरन्तररूपमा चलिरहन्छ जबसम्म हामीले परमेश्वरको अस्त्र र शक्तिले उसँग मुकाबिला गर्न सक्दैनौँ। मानिसलाई नाश गर्ने संसारको मोहबाट स्वतन्त्र हुन केवल परमेश्वरले उपलब्ध गराउनुभएको उपायलेमात्र सक्दछ।

त्यसकारण हामीहरूको दैनिक जीवनमा हामीहरूको ध्यान स्वर्गको स्वामीमा केन्द्रित गरिराख्नु आवश्यक छ। यस जीवनको सही मूल्य राजा दाउदले यसरी महसुस गरेका थिए, "जवान सिंहहरू कमजोर होलान्, र तिनीहरू भोकाउँछन्,  तर परमप्रभुको खोजी गर्नेहरूलाई कुनै उत्तम कुराको अभाव हुँदैन।" (भजनसंग्रह ३४:१०)। समझशक्ति र बुद्धि सुन चाँदीभन्दा उत्तम छ भनेर राजा सोलोमनले स्वीकार गरेका थिए (हितोपदेश ३:१३,१४)। यदि हामी साँच्चिक्कै सुखी हुन चाहन्छौँ र हामीहरूको जीवन ठीक तथा उचित तरिकाले चलाउन चाहन्छौँ भने हामीहरूको आँखाहरू हामीसँग भएका थोकहरूबाट जीवित येशूतिर लगाइराख्नु अनिवार्य छ किनभने हामी उहाँकै हौँ।

संसारमा उपलब्ध भएका थोकहरूको मोहबाट छुटकारा चाहन्छौँ भने येशूसँग सफल र सक्रिय सम्बन्ध राखिछोड्नु अति आवश्यक छ। यस अध्यायमा त्यस सम्बन्ध जारिराख्न के गर्नुपर्छ भनेर हेर्नेछौँ। हामीहरूको आत्मिक जीवनलाई ध्वस्त पार्न  हामीहरूलाई लोभ्याउने सांसारिक थोकहरूको मुकुण्डोको पछाडि रहेको शक्ति को हो सो हामी नियाल्नेछौँ। येशू ख्रीष्ट नै हामीहरू जिउनुको अर्थ हो भन्ने निर्णायक धारणा यस अध्यायमा पढ्नेछौँ।  