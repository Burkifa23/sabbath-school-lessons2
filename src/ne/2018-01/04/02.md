---
title:  येशू ख्रीष्टसँग सम्बन्ध
date:   21/01/2018
---

आफूसँग केही नभएतापनि कसैलाई संसारको मोहको सिक्रीले बाँधिएर राखियो भने उसलाई ख्रीष्टतिर मन लगाउने अवसरबाट बलियो गरेर छुटाइ राख्न सक्छ। संसारको हिसाबमा हामीसँग केही नहोला तर भौतिक थोकहरू थुपार्नेमात्र ठूलो चाहनालाई हामीहरूले पोषाइ राख्यौँ भने त्यो हाम्रो लागि आशिष होइन भयङ्कर श्राप सावित हुनसक्छ। यदि अरूसँग प्रतिस्पर्धा गरेर धनी बन्न खोज्ने बानीलाई येशूको नियन्त्रणमा राख्न दिएनौँ भने हामीले मुक्तिको पनि उपभोग गर्न सक्दैनौँ।  शैतानलाई यो कुरा थाहा छ त्यसले गर्दा उसले सकेसम्म सांसारिक बस्तुहरूलाई थुपार्ने र संसारिक महत्त्वाकांक्षाको लोभमा मानिसहरूलाई सकेसम्म फसाउन खोज्दछ।तर त्यसबाट हामी कसरी सुरक्षित हुने?

`"माथिका थोकहरूतिर मन लगाऊ तर संसारको थोकहरूतिर होइन" (कलस्सी ३:२ रूपान्तरित)। पावलको त्यो भनाईलाई हामीले कसरी व्यवहारमा उतार्ने? हेर्नुहोस् भजन ११९:९-१६ "९ जवान मानिसले आफ्नो चालचलन कसरी चोखो राख्न सक्छ? तपाईंका वचनअनुसारको जीवन बिताएर नै हो।  १० म आफ्नो सम्पूर्ण हृदयले तपाईंलाई खोज्छु,  तपाईंका आज्ञाहरूबाट मलाई बहकेर जान नदिनुहोस्। ११ तपाईंको विरुद्धमा पाप नगरूँ भनेर,  तपाईंको वचन मैले मेरो हृदयमा सुरक्षित राखेको छु। १२ हे परमप्रभु, तपाईंको प्रशंसा होस्,  तपाईंका विधिहरू मलाई सिकाउनुहोस्। १३ मैले मेरा ओठले तपाईंको मुखबाट निस्केका सबै नियमहरूको वर्णन गरेको छु। १४ धेरै धन-सम्पत्तिमा आनन्दित हुने मानिसजस्तै, म तपाईंका कानूनहरू पालन गर्नमा हर्षित हुन्छु। १५ तपाईंका आदेशहरूमाथि म मनन गर्छु, र तपाईंका शिक्षामा म ध्यान दिनेछु। १६ म तपाईंका विधिहरूमा आनन्द गर्नेछु, तपाईंका वचनको म उपेक्षा गर्नेछैनँ।" र एफिसी ६:१४-१८ "१४ यसकारण आफ्ना कम्मर सत्यले कसेर, धार्मिकताको छाती-पाता लाएर खड़ा होओ, १५ र खुट्टामा मिलापको सुसमाचारका जुत्ता लाएर तयार होओ। १६ साथै विश्वासको ढाल उठाओ, जसबाट तिमीहरू दुष्टका सबै अग्निबाण निभाउन सक्नेछौ। १७ मुक्तिको टोप लगाओ, र पवित्र आत्माको तरवार लेओ, जोचाहिँ परमेश्वरको वचन हो। १८ सारा प्रार्थना र निवेदनसाथ सब समय पवित्र आत्मामा प्रार्थना गर। यस उद्देश्यले लगनशील र सतर्क भएर सबै सन्तहरूका निम्ति प्रार्थना गरिरहो।"`

हामीहरूको दिमागलाई केमा केन्द्रित गरिराख्नुपर्छ भनेर बाइबलमा धेरै पदहरूले बताउँछन्। उदाहरणहरूमा फिलिप्पी ४:४-९ एक हुन् "४ प्रभुमा सधैँ आनन्द गर। म फेरि पनि भन्दछु, आनन्द गर। ५ तिमीहरूको सहनशीलता सबै मानिसहरूलाई थाहा होस्। प्रभु नजिकै हुनुहुन्छ। ६ कुनै कुरामा चिन्तित नहोओ, तर हरेक कुरामा प्रार्थना र निवेदनद्वारा धन्यवादसहित तिमीहरूका बिन्ती परमेश्वरमा जाहेर होऊन्, ७ र समझले नै भियाउन नसकिने परमेश्वरको शान्तिले तिमीहरूका हृदय र तिमीहरूका मनलाई येशूमा रक्षा गर्नेछ। ८ अन्त्यमा भाइ हो, जे कुरो सत्य छ, जे कुरो आदरणीय छ, जे कुरो न्यायसङ्गत छ, जे कुरो शुद्ध छ, जे कुरो प्रेम-योग्य छ, जे कुरो कृपामय छ, यदि केही श्रेष्ठता, प्रशंसाको योग्य केही छ भने यी नै कुराका विचार गर। ९ तिमीहरूले जुन कुरा मबाट सिक्यौ, र ग्रहण गर्यौ र सुन्यौ र ममा देख्यौ, त्यही गर, र शान्तिका परमेश्वर तिमीहरूसँग हुनुहुनेछ।"  

विभिन्न अनुहार लिएर सांसारिक लोभले हामीलाई अंठ्याउन आउँछ तर त्यस रोगको उपचार केवल येशूतिर निरन्तररूपमा उपासना र मन लगाइ राख्नु हो। (भजनका लेखकले भन्दछन्, "हरसमय म परमप्रभुको प्रशंसा गर्नेछु, उहाँको प्रशंसा निरन्तर मेरो मुखमा हुनेछ।" भजनसंग्रह ३४:१)। हामीहरूको जीवन कहिले माथि होला कहिले तल होला तर हामीहरूको ध्यान येशूबाट छलाएर राख्नुहुन्न। मोशाको बारेमा पावलले भन्दछन्, "मिश्रदेशको धन-सम्पत्तिभन्दा ख्रीष्टको निम्ति निन्दित हुन तिनले मूल्यवान् सम्पत्ति ठाने। किनभने तिनले आफ्नो दृष्टि (स्वर्गको) इनामतिर लाएका थिए।" हिब्रू ११:२६। हामीहरूको सम्बन्ध कुनैसित गाँस्नुभन्दा पहिले हामीहरूको प्राथमिकता येशू हुनुपर्छ। येशूप्रति अटल विश्वास राखि उहाँमा समर्पित मानिसहरूलाई उहाँले खोज्नुहुन्छ। कतिपय मानिसहरू मैले के पाउँला भनेर इसाई होला वा चर्चमा आउला। तर  उहाँ को हुनुहुन्छ र हाम्रो निम्ति उहाँले के गर्नुभयो सो ज्ञान पाएर उहाँमा समर्पित हुने मानिसहरूको खाँचो छ। कतिपय मानिसहरूले उहाँलाई विश्वास त गर्ला वा उहाँको निम्ति काम गर्न आफूलाई लगाउला तर तिनीहरू तुरन्तै पाउने सुविधा र फाइदाको निम्ति चलिरहेको हुन्छ।

हामीहरूको जीवन येशूमा लुकिएको हुनुपर्छ र उहाँको योजना हामीहरूको योजना हुनुपर्छ। सही प्रतिवद्धता वा समर्पणता भनेको हलोमा हात हाल्नु हो तर पछाडितिर नफर्कनु हो (लूका ९:६२)। जब हामी येशूतिर लाग्ने वचनवद्धतमा हामी लाग्छौँ तब हामीहरूको क्षमता अनुसार उहाँले माथि उचाल्नुहुन्छ। जब हामी उहाँमा हामीहरूको जीवन अर्पण गर्छौँ तब हामीहरूको आत्मामा संसारको पकडलाई भाँचिदिनुहुन्छ। भौतिकतत्वतिर केन्द्रित हुनुको सट्टा हामी येशूतिर केन्द्रित हुनुपर्छ। हामीहरूको जीवनमा के के नभएको वा खालि भएको महसुसलाई केवल येशूले मात्र भर्न सक्नुहुन्छ।

`तपाईँलाई अत्यन्त मन पर्ने थोक तपाईँले पाउनुभएको समयलाई याद गर्नुहोस्। त्यो आनन्द र संतुष्टि कतिसमयसम्म रह्यो अनि तपाईँ पहिलाको जुन अवस्थामा हुनुहुन्थ्यो त्यही अवस्थामा फेरि आइपुग्नभयो त्यो पनि सोच्नुहोस्।`