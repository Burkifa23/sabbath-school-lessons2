---
title:  बुद्धिले सम्पन्न भएको जीवन
date:   24/01/2018
---

बाइबलमा धेरै अति सुन्दर प्रेरणादायी कथाहरू छन्। ती मध्ये राजा सोलोमनले परमेश्वरसँग अनुरोध गर्नुभएको एक हो। उनीदेखि अत्यन्त प्रशन्न भएर एक रात परमेश्वरले सोलोमनलाई स्वप्नदर्शनमा उनलाई के चाहिन्छ सो दिन्छु भनेर भन्नुभएको थियो। सबै थोकहरूभन्दा राजा सोलोमनले परमेश्वरसँग यो मागे ×हे प्रभु मलाई यस्तो किसिमको हृदय दिनुहोस् जसले तपाईँका जनहरूको न्याय गर्नु सकुँ ताकि के असल छ के खराब छ सो छुट्याउन सकुँ। किनभने तपाईँका यी महान् प्रजालाई न्याय गर्न को सामर्थ छ र?" (१ राजा ३:९ रूपान्तरित)।

`परमेश्वरले राजा सोलोमनलाई उनले अनुरोध गरेको अनुसारमात्र होइन उनलाई धेरै धनसम्पत्तिले सम्पन्न गराउनेछु भनेर वचन दिनुभएको थियो। तर परमेश्वरले के सर्त दिनुभयो जसलाई नमान्दा राजा सोलोमनको धनसम्पत्तिले उनलाई नै डुवाइदियो? परमेश्वरले राजा सोलोमनलाई दिनुभएको वचन के उनलाईमात्र हो र? हामीलाई पनि के लागु हुनसक्दैन र? हेर्नुहोस्, १ राजा ३:१०­१४ विशेष गरेर पद १४ × 10 सोलोमनको त्यस्तो प्रार्थना सुनेर परमप्रभु खुसी हुनुभयो 11 र उनलाई भन्नुभयो, “तिमीले आफ्नो लागि दीर्घायु वा धन-सम्पत्ति वा आफ्ना शत्रुको नाश मागेनौ; तर न्यायसित राज्य गर्ने बुद्धि माग्यौ। 12 म तिमीले मागेअनुसार गर्नेछु। अघि कसैले नपाएको र पछि पनि कसैले पाउन नसक्ने बुद्धि र समझ-शक्ति म तिमीलाई दिनेछु। 13 तिमीले नमागेको कुरा पनि म तिमीलाई दिनेछु। तिम्रो जीवनभरि अरू सबै राजाका भन्दा बढी धन-सम्पत्ति र इज्जत तिमीले पाउनेछौ। 14 तिमीले तिम्रा पिता दाऊदले झैँ मेरा आज्ञा, नियमहरू र आदेशहरू पालन गर्यौ भने म तिमीलाई दीर्घायु बनाउनेछु।”  यही सन्दर्भमा देहायका पदहरू पनि हेर्नुहोस्, १ यूहन्ना ५:१­३ × 1 येशूलाई मुक्ति दिने राजा ख्रीष्ट भनेर विश्वास गर्ने जति सबै परमेश्वरका सन्तान हुन्। पितालाई प्रेम गर्नेले पुत्रलाई पनि प्रेम गर्छ। 2 परमेश्वरलाई प्रेम गरेर अनि उहाँको आज्ञा मानेर नै उहाँका सन्तानलाई हामी प्रेम गर्छौं भन्ने थाहा हुन्छ 3 किनभने परमेश्वरको आज्ञा मान्नु नै उहाँलाई प्रेम गर्नु हो। उहाँका आज्ञाहरू त्यति कठिन छैनन् 4 किनभने परमेश्वरको प्रत्येक सन्तानले संसारलाई नै जित्न सक्नेछ। हाम्रो विश्वासले नै हामी संसारलाई जित्छौं। 5 कसले संसार जित्न सक्छ? येशूलाई परमेश्वरका पुत्र भनेर विश्वास गर्नेले नै संसार जित्छ।" र १ पत्रुस ४:१७­१९ × 17 न्याय हुने बेला भइसक्यो। न्याय परमेश्वरको आफ्नै मानिसबाट सुरु हुन्छ। हाम्रो त न्याय गरिन्छ भने परमेश्वरको सुसमाचारलाई नै विश्वास नगर्नेको झन् कस्तो न्याय होला? 18 धर्मशास्त्रले भन्छ, “असल मानिसलाई बचाउन त मुस्किल पर्छ भने परमेश्वरै नमान्ने पापी मानिसको गति त झन् के होला?” 19 यसकारण परमेश्वरको इच्छामा दु:ख भोग्नेले राम्रो काम गर्न नछोडी पूरै सृष्टि गर्नुहुने परमेश्वरमा भर पर्नुपर्दछ। उहाँले आफ्नो प्रतिज्ञा सधैँ पूरा गर्नुहुन्छ।"  `

राजा सोलोमनमा अत्यन्त उच्च कोटीको बुद्धि र ज्ञान थियो। तर यदि त्यस बुद्धि अर्थात् ज्ञान अनुसार कोही चलेन भने त्यसको अर्थ केही हुँदैन। त्यो केवल असल कुरा जानकारीमा आएकोमात्रै हुन्छ। कोही वुद्धिमानी मानिस आफूले पाएको बुद्धि अनुसार चलेन भने त्यो मानिसको बुद्धि सही बुद्धि हुनसक्दैन भनेर बाइबलले बताउन खोज्दछ। आत्मज्ञान, बुद्धि र बाइबलको ठीक ज्ञान र परमेश्वरले देखाउनुभएका आवश्यकताहरूको पूरा जानकारी भएका धेरै मानिसहरू अनन्त जीवनबाट बन्चित हुनेछ। अन्तमा गएर सोलोमनको जतिसुकै बुद्धि भएतापनि उनबाट अपेक्षा गरे अनुसार परमेश्वरका नीतिनिर्देशन अनुसार नचल्दा उनी भ्रष्ट हुन पुगेका थिए। (एक जना लेखकले उनी बुद्धिले सम्पन्न भएको मूर्ख मानिस हुनगएको भनेर भनेका थिए)। राजा सोलोमनको अन्तिम दिनहरूमा मात्रै उनले नम्र भएर यो महसुस गरे, ×कुनै पनि रूबी जस्ता अमूल्य पत्थरहरूभन्दा बुद्धि अत्यन्त उत्तम छ। मानिसले चाहना गरेका सबै थोकहरूको सामु बुद्धिलाई तुलना गर्न सक्दैन" (हितोपदेश ८:११ रूपान्तरित)।

बुद्धि भनेको कुनै मानिसमा भएको ज्ञान र समझलाई व्यवहारमा उतार्ने हो। ज्ञान भनेको तथ्यहरूको जानकारी हो। समझशक्ति वा अकल भनेको कुन ठीक कुन बेठीक छुट्याउन सक्ने प्रतिभा हो। जब हामीहरूको जीवनमा हामीले पाएका ज्ञान र समझशक्तिलाई प्रयोग गर्न चाहन्छौँ त्यो बुद्धिको प्रक्रियाद्वारा हुन्छ। कुनै मानिसले कुनै थोक बुद्धिमानीसाथ सञ्चिता (हिफाजत)गर्न चाहन्छ भने उसलाई बुद्धि र समझशक्तिमात्र होइन तर त्यही अनुसार चल्ने अनुभवले उसलाई सक्षम् र बुद्धिमानी बनाउँछ।

(सोलोमन बुढो भएपछि धनसम्पत्तिले मात्तिएर धेरै सुन्दरीहरूको पछि लागेका थिए। तिनीहरूले राजाको हृदयलाई परमेश्वरबाट टाढा राखेर मनाही गरेका देवीदेवताहरूको पूजा गर्न पुगेका थिए। मानिसमा जतिसुकै बुद्धि र ज्ञानभएतापनि उसले पाएका ती बुद्धि र ज्ञान अनुसार चलेन भने ऊ भौतिक सम्पत्ति तथा साधनहरूले मात्तिएर अन्तमा शुन्यको जीवनमा पछारिनेछ भनेर सोलोमनको कथाले स्पष्ट पार्दछ। उनको अन्तिम समयमा उनले सबै थोक बेकार भनेर आफ्नो जीवनप्रति आक्रोस व्यक्त गरेका थिए। परमेश्वरको चाहना अनुसार नचल्दा अत्यन्त धनी र बुद्धिमानी कहलाइएका राजा सोलोमनले यस्तो निराशका वचनहरू उच्चारण गर्न पुग्दा परमेश्वरले दिनुभएको बुद्धि उनको निम्ति कसरी असफल हुन पुगेको थियो भनेर छर्लङ्ग पार्दछ, × 2 व्यर्थ छ, व्यर्थ उपदेशक भन्दछन्। जीवन व्यर्थ छ, सबै कुरा व्यर्थ छन्। 3 मानिसले जीवनभरि काम गरेर परिश्रम र मेहनतमा बिताउँछ तर उसलाई के लाभ छ र? 4 पुस्ता-पुस्ता आउँछन् र जान्छन् तर संसार भने जस्ताको त्यस्तै रहिरहन्छ। 5 सूर्य उदाउँछ, अस्ताउँछ र सही ठाउँमा पुग्छ, जहाँबाट त्यो फेरि उदय हुन्छ। 6 बतास दक्षिणतिर बहन्छ, उत्तरतिर बहन्छ, घुमेर चक्कर मार्दै त्यो फेरि त्यहीँ फर्कन्छ। 7 सबै नदीहरू बगेर समुद्रमा जान्छन् तर समुद्र कहिल्यै भरिंदैन। पानी फर्केर फेरि मुहानमा र फेरि त्यहाँबाट बग्न सुरु गर्छ। 8 सबै कुराले थकाउँछ र त्यो थकाइ यति भारी हुन्छ कि त्यसलाई बयान गर्ने शब्द छैन। आँखाले देखेर अघाउँदैन, कानले सुनेर तृप्त हुँदैन। 9 अघि जे भएको थियो, त्यो फेरि हुनेछ। अघि जे काम गरिएको थियो, त्यो फेरि गरिनेछ। नयाँ कुरा सारा संसारमा केही छैन। 10 मानिसहरू भन्छन्, “यहाँ हेर! यो नयाँ कुरा हो!” तर होइन, त्यो अघि नै भइसकेको थियो। हाम्रो समयभन्दा उहिले नै भएको थियो। 11 उहिलेका मानिसहरूलाई कसैले सम्झनेछैन र आउने पुस्तालाई त्यसपछिका पुस्ताले याद गर्नेछैन।" उपदेशक 1:2-11। के परमेश्वरले राजा सोलोमनलाई व्यर्थ बनाउन बुद्धि, ज्ञान र धनसम्पत्ति दिनुभएको थियो र?­अनुवादकको जिज्ञासा)।

`देहायका पदहरूमा दुई किसिमका बुद्धि तथा ज्ञानहरूको बारेमा चर्चा गरिएको छ। ती दुई फरक बुद्धि तथा ज्ञानहरू के हुन् त? हेर्नुहोस्: १ कोरन्थी ३:१८­२३ × 18 कसैले आफैंलाई धोखा नदेओस्। तिमीहरूका बीचमा कोही यस युगको जान्ने ज्ञानी छु भन्ने सोच्दछ भने ऊ साँचो रूपले ज्ञानी हुन मूर्ख बनोस् 19 किनभने संसारको ज्ञान परमेश्वरको अगाडि मूर्ख कुरा हो। धर्मशास्त्रमा लेखिएको छ, “परमेश्वरले ती ज्ञानी मानिसहरूलाई उनीहरूको चलाकीपनमा नै पक्रिनुहुन्छ।” 20 फेरि अर्को ठाउँमा धर्मशास्त्रले भन्छ, “ज्ञानीहरूको विचार काम लाग्नेछैन भनी प्रभुलाई थाहा छ।” 21 त्यसो हुँदा कसैले मानिसले गर्न सक्ने काममा घमण्ड नगरोस्। खासमा सबै कुरा तिमीहरूकै हुन्, 22 पावल, अपोल्लोस र पत्रुस, संसार, जीवन र मृत्यु, अहिलेको समय, पछिको समय सबै तिमीहरूकै हुन् 23 र तिमीहरूचाहिँ ख्रीष्टका अनि ख्रीष्टचाहिँ परमेश्वरका हुनुहुन्छ।" र हितोपदेश २४:१३,१४ × 13 ए छोरा, मह खाने गर्, त्यो असल कुरा हो। जसरी चाकाको मह जिब्रोलाई मीठो लाग्छ, 14 त्यसरी नै बुद्धि प्राणको निम्ति असल हो। बुद्धि प्राप्त गर् र तिम्रो भविष्य उज्यालो हुनेछ।"  `