---
title:  तीन स्वर्गदूतहरूका सन्देशहरू
date:   07/03/2018
---

महाबिपत्तिबाट संसार ध्वस्त हुनेछ भनेर परमेश्वरले केवल दुई पल्टमात्र चेतावनी दिनुभएको थियो। पहिला नोहाद्वारा (उत्पत्ति ६:१३-१८, मत्ती २४:२७) र तीन स्वर्गदतहरूका सन्देशहरूबाट (प्रकाश १४:६-१२)। तीन स्वर्गदूतका ती सन्देशहरूले भविष्यमा हुने असाधारण घट्नाको पर्दाहरू खोलेर देखाउँदछ। समय अगाडि बढ्दै जाँदा ती सन्देशहरूको अर्थ झन झन राम्रोसँग बुझ्न गइरहेका छौँ तैपनि त्यो सन्देश र त्यसले भन्न खोजिरहेको लक्ष्य एउटै भइरहेको छ। त्यो हो येशू ख्रीष्टमा विश्वास गरे पापी मानिस निर्दोष ठहरिन्छ। "येशूलाई विश्वास गर्यो भने मुक्ति पाइन्छ भन्ने विभिन्न व्याख्याहरूमा तीन स्वर्गदूतका सन्देश पनि एक हो।"-एलेन जी ह्वाइट, इभान्जलिजम, पृ. १९०बाट रूपान्तरित। अर्को अर्थमा भन्ने हो भने निरन्तररूपमा चलिरहेको समयसापेक्षित सुसमाचार सत्यको मूल घोषणा नै सारा संसारमा गएर येशूमा हामी उभिएको देखाउनु र हामीहरूको निम्ति उहाँको महान् बलिको सन्देश सुनाउनु हो।

`प्रकाश १४:६-१२ पढेर तीन स्वर्गदूतहरूको सन्देशहरूको मूल सार के हो सो सोच्नुहोस्। कुनै स्थानीय मानिसहरूलाई नभएर संसारलाई नै तिनीहरूले के भनिरहेका छन्? ती सन्देशहरूमा के जिम्मेवारी हामीहरूलाई सुम्पिएको छ र साथै सञ्चिता वा हिफाजत भन्ने धारणामा ती सन्देशहरू कसरी मनासिब देखिन्छ?`

> <p></p>
> "६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो। ७ तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।” ८ अनि एउटा अर्को स्वर्गदूत, अर्थात् दोस्राचाहिँ यसो भन्दै पछिपछि लागे, “पतन भयो! जाति-जातिलाई आफ्नो व्यभिचारका क्रोधको मद्य पिउन लाउने महान् बेबिलोनको पतन भयो।” ९ त्यसपछि तेस्रा स्वर्गदूत चर्को सोरले यसो भन्दै तिनीहरूका पछि आए, “यदि कुनै मानिसले त्यो पशु र त्यसको मूर्तिलाई पुज्यो र निधार वा हातमा त्यसको छाप लियो भने, १० त्यसले पनि उहाँका क्रोधको कचौरामा केही नमिसाई तयार गरिएको परमेश्वरका क्रोधको कड़ा मद्य पिउनेछ, र पवित्र स्वर्गदूतहरू र थुमाको सामुन्ने आगो र गन्धकमा त्यसलाई यातना दिइनेछ। ११ तिनीहरूका यातनाको धूवाँ सदासर्वदा मास्तिर गइरहनेछ। तिनीहरू यी नै हुन् जसले त्यो पशु र त्यसको मूर्तिलाई पूजा गर्छन्, र त्यसका नाउँको छाप लिन्छन्। तिनीहरूले दिनरात कहिल्यै पनि आराम पाउनेछैनन्।” १२ परमेश्वरका आज्ञाहरू पालन गर्ने र येशूमाथि विश्वास राख्ने सन्तहरूको धैर्य धारण यसैमा छ।" 

हामी सेभेन्थ-डे एडभेन्टिस्ट हौँ भनेर दावी गर्दछौँ, चर्च पनि जाँदछौँ, दशांशभेटी पनि दिँदछौँ तर हामी इमान्दारी विश्वासी हौँ भने तीन स्वर्गदूतहरूले दिएक सन्देश कुनै न कुनै प्रकारले मानिसहरूको सामु फैलाएर येशूको दोस्रो आगमनको निम्ति तिनीहरूलाई तयार पार्न प्रयास गर्नुपर्छ। अनन्त जीवनको बारेमा निर्णय लिन मानिसहरूलाई अवसर दिनै पर्छ। परमेश्वरका वचनहरूको हिफाजत वा सञ्चिता गर्न बोलाइएका हामीहरूको कामको लक्ष्य नै परमेश्वरसँग सहभागी हुनु हो (२ कोरन्थी ५:२०, ६:१-४)।

"विशेष रूपमा भन्ने हो भने सेभेन्थ-डे एडभेन्टिस्टहरूलाई यस संसारमा पहरेदार हुन वा सुसमाचारलाई हिफाजत गर्न र आत्मज्ञानको ज्योति बालिराख्न परमेश्वरले खटाउनुभएको छ। ध्वस्त हुन गइरहेको संसारमा अन्तिम चेतावनी दिने जिम्मा तिनीहरूलाई सुम्पिएको छ। परमेश्वरको वचनको अचम्मको ज्योति तिनीहरूद्वारा चम्किरहेको छ। तिनीहरूलाई पहिलो, दोस्रो र तेस्रो स्वर्गदूतहरूको सन्देश सुनाउन अत्यन्त गम्भिर जिम्मेवारी दिइएको छ। सन्देश सुनाउने त्यो कामभन्दा अरू कुनै पनि ठूलो महत्त्वपूर्ण काम छैन। सन्देश सुनाउने त्यो लक्ष्यको सामु यस संसारका अरू कुनै थोकहरूले तिनीहरूलाई डुवाउन दिनु हुन्न।"-एलेन जी ह्वाइट, टेस्टिमोनिज फर द चर्च, ठेली ९, पृ. १९बाट रूपान्तरित।

पाङ्ग्राको चक्का जमिनमा गुड्दछ। त्यसले तीन स्वर्गदूतहरूको सन्देश सुनाउने प्रतीकको रूपमा प्रतिनिधित्व गर्दछ। ती सन्देश सुनाउनेहरूको काम भनेको यस संसारमा अनेकौँ धार्मिक ज्ञानहरूले मानिसहरूलाई परमेश्वरबाट अलग राख्ने प्रवृत्तिबाट सुरक्षित राख्नु र अन्तिम दिनहरूमा भइरहेका विभिन्न घट्नाहरूले येशूको आगमनको बारेमा चनाखो गराइराख्नु हो। तीन स्वर्गदूतहरूका सन्देशलाई सञ्चिता गर्ने काम हामीहरूको हुनुपर्छ र संसारलाई ती सन्देश सुनाएर परमेश्वरको सही भण्डारे वा सञ्चितक हुनुपर्छ।

`संसारको अन्तिम दिनहरूमा हुने घट्नाहरूको बारेमा सोच्नु सजिलो छ, अनेकौँ मिति र त्यसलाई लिएर नक्सा तयार गर्न व्यस्त पनि हुन सक्छौँ। हो तिनीहरूको ज्ञान आवश्यक छ, तर संसारलाई तीन स्वर्गदूतहरूका सन्देश सुनाउन हामी कसरी अग्रसर हुने? के हामीहरूको जीवनमा वा रहनसहनमा र सन्देश सुनाउने क्रममा प्रभु येशू र उहाँको त्याग तथा बलिलाई अग्र स्थान र केन्द्रमा राख्न सक्छौँ त?`