---
title:  परमेश्वरको भण्डारे वा सञ्चितक अर्थात् उहाँले सुम्पनुभएको थोकहरूलाई हिफाजत गर्ने
date:   08/03/2018
---

हामीले पवित्र जीवन बिताऔँ भन्ने ख्रीष्टको चाहना हो। उहाँको जीवनले पवित्र हुनु भनेको के हो सो देखाउँछ र परमेश्वरले सुम्पनुभएको जिम्मेवारीलाई उहाँले कसरी सम्हाल्नुभयो भनेर उहाँ आफै  निर्णायक भण्डारे भएर देखाउनुभएको थियो (हिब्रू ९:१४)। परमेश्वरलाई प्रशन्न पार्ने भएर हामीहरूको जीवनलाई हामीले व्यवस्थित ढङ्गले चलाउनुपर्छ। हामीहरूको जीवनमात्र होइन परमेश्वरले हामीहरूलाई सुम्पनुभएको प्रत्येक थोकलाई पनि हिफाजत गर्नुपर्छ। भण्डारे भनौँ, सञ्चितक भनौँ व हिफाजत गर्ने व्यक्ति भनौँ जे भनेतापनि त्यसलाई हामीले हामीहरूको जीवनमा लागु गराउनुभनेकै हामी परमेश्वरको सामु पवित्र भएका छौँ भनेर देखाउनु हो।

`पवित्र हुनु भनेको के हो? पवित्रतामा चल्नु भनेको के हो? परमेश्वरले सम्पूर्ण थोकहरूलाई हिफाजत गर्नुसँग पवित्रताको के सम्बन्ध छ? हेर्नुहोस तुलनात्मक रूपमा देहायका केही पदहरू: १ पत्रुस १:१३-१६`

> <p></p>
> "१३ यसकारण आफ्नो मन बाँध, संयमी होओ र येशू ख्रीष्ट प्रकट हुनुहुँदा तिमीहरूकहाँ आउन लागेको अनुग्रहमा तिमीहरूको आशा पूर्ण रूपले राख। १४ आज्ञाकारी बालकहरू भएका हुनाले अगाडिको अजान अवस्थाका कुइच्छाहरूमा तिमीहरू अब नलाग। १५ तर तिमीहरूलाई बोलाउनुहुने जस्तो पवित्र हुनुहुन्छ, तिमीहरू आफै पनि जीवनका सबै रहनसहनमा पवित्र होओ, १६ किनभने यो लेखिएको छ, “तिमीहरू पवित्र होओ, किनभने म पवित्र छु।”  र हिब्रू १२:१४ "सबै मानिसहरूसँग शान्तिमा बस्ने र पवित्र हुने प्रयत्न गर; पवित्रताविना कुनै मानिसले परमप्रभुलाई देख्न सक्दैन।"

यदि पाङ्ग्राको चक्काको वरिपरि फलाम रखियो भने पाङ्ग्रा धेरै समयसम्म टिक्छ भनेर रोमीहरूले आविष्कार गरेका थिए। कालिगढले फलामलाई तताएर अलिकतिमात्र ठूलो पार्दथ्यो जसले गर्दा पाङ्ग्रा पस्रियोस। अनि चिसो पानी राखेर पाङ्ग्रालाई खुम्च्याएर कस्दथ्यो। जब जमिनमा पाङ्ग्रा गुड्थ्यो तब फलाम घस्रिन्दै जान्थ्यो।

पाङ्ग्राको वरिपरि भएको फलामले सञ्चितकको अवधारणालाई प्रतिनिधित्व गर्छ। यो सत्यलाई चम्काउने समय हो जब हामीहरूले हामीहरूको आत्मिक जीवनलाई व्यवहारिकतामा रगड्छौँ। यहीँ नै हामीहरूको विश्वास सफल र असफल हुँदै तलमाथि भएको अनुभव गर्छौँ। हामीहरूको दैनिक जीवनमा जब संघर्ष गरिरहन्छौँ तब हामीहरूको वास्तविक विश्वास तलमाथि भएको अनुभव गर्दछौँ। भण्डारेपन, सञ्चित वा हिफाजतकर्ता भनेको हामीहरूको जीवनलाई बेर्ने कपडा जस्तै हो जसले हामी को हौँ र के गर्छौँ भनेर देखाउँछौँ। असल हिफाजतकर्ता भएर हामीहरूको जीवन कसरी सम्हालेका छौँ र हामीहरूको आनीबानीद्वारा हामी परमेश्वरको स्वभावलाई देखाउँदछौँ। जसरी पाङ्ग्रामा भएको फलामले बाटोमा छुन्दछ त्यसरी नै हामीहरूको दैनिक क्रियाकलापले येशूलाई देखाउँदछौँ।

प्रवचन दिनु वा बोलिभन्दा पनि हामीहरूको कामहरू अत्यन्त प्रभावकारी हुन्छ जसले हामी येशूमा समर्पित छौँ कि छैनौँ भनेर देखाउँछौँ। हामी यस प्रतिज्ञालाई आत्मसात् गरेर चल्नुपर्छ: "मलाई बल दिने ख्रीष्टद्वारा म सबै थोक गर्न सक्छु" (फिलिप्पी ४:१४ रूपान्तरित)।

"येशू ख्रीष्टको मानवीयतामा पवित्र आत्माको काम रोपिएको थियो जसले ख्रीष्टको मानव शरीर पवित्र बनिएको थियो। सुसमाचारको धर्म नै जीवनमा येशू ख्रीष्टलाई रहन दिनु हो। त्यसले गर्दा हामीहरूको दैनिक जीवनमा उहाँको नीतिलाई सक्रिय रूपमा भोगचलन गरेर चल्दछौँ। हामीहरूको चरित्र र असल कामद्वारा येशूको अनुग्रहलाई प्रकट गर्दछौँ। हामीहरूको व्यवहारिक जीवनको कुनै पनि पक्षमा सुसमाचारका नीतिहरूलाई अलग राख्न सक्दैनौँ। इसाई जीवनको प्रत्येक क्षण र परिश्रमले येशूको जीवनलाई प्रतिनिधित्व गरेको हुनुपर्छ।"-एलेन जी ह्वाइट, क्राइस्टस् अब्जेक्ट लेसनस्, पृ. ३८४बाट रूपान्तरित।                 

`तपाईँको दैनिक जीवन, तपाईँको दैनिक रहनसहनलाई हेर्नुहोस्। येशू ख्रीष्ट तपाईँको निम्ति वास्तविक हुनुभएको तपाईँले कसरी देखाइरहनुभएको छ? तपाईँमा काम गरिरहनुभएको र तपाईँलाई नयाँ बनाउन उहाँले के गरिरहनुभएको छ? उहाँको पवित्रता तपाईँमा झल्काउन तपाईँको विवेकले कस्तो निर्णय लिनुपर्छ?`