---
title:  परमेश्वरको पवित्र मन्दिरबाट शिक्षा
date:   05/03/2018
---

परमेश्वरको मन्दिरसँग सञ्चिता (हिफाजत) जोडिएको हुन्छ भन्ने कुरालाई सामान्य रूपमा नसोचेको हुनसक्छ। परमेश्वरको  पवित्र मन्दिरको सिद्धान्तमा हामीहरूको विश्वास अत्यन्त निर्णायक छ। त्य मन्दिरमा गरिने सम्पूर्ण क्रियाकलापमा सञ्चिता (हिफाजत)को सम्बन्ध अत्यन्त गाढा भएको पाउँछौँ। "येशू ख्रीष्टले पवित्र मन्दिरमा गर्नुहुने सेवाकार्यलाई सही ढङ्गमा बुझ्नसक्नु नै हामीहरूको विश्वासको जड हो"-एलेन जी ह्वाइट, इभान्जलिजम, पृ. २२१बाट रूपान्तरित। त्यसकारण बाइबलीय धारणाले व्याख्या गरेको अनुसार सञ्चिता (हिफाजत)को भूमिका बुझ्नु अति आवश्यक छ।

१ राजा ७:३३मा बग्गीको पाङ्ग्राको बारेमा चर्चा गरिएको छ। पाङ्ग्रोको वरिपरि तारैतारले घेरिएको केन्द्र वा चक्रकेन्द्रको चित्रद्वारा हामीहरूले पवित्र मन्दिरको शिक्षालाई बुझ्न खोज्नेछौँ। चक्रकेन्द्र तारैतार (आक्सल)सँग जोडिएको हुन्छ। त्यसले गर्दा जब पाङ्ग्रा गुड्छ तब पाङ्ग्रालाई स्थिर राख्दछ। येशू ख्रीष्ट मर्नुभयो र पुनरुत्थानद्वारा बिजय पाउनुभएको थियो (२ तिमोथी १:१०), उहाँको मृत्युद्वारा पवित्र मन्दिरमा उहाँद्वारा गरिने सम्पूर्ण क्रियाकलापको आधार हुनगएको हो (हिब्रू ६:१९,२०)। त्यो नै हामीहरूको विश्वासलाई स्थिर वा अटल बनाइ राख्ने तत्व हुनु। अर्थात् हामीहरूको विश्वारलाई अटल बनाइराख्ने आधार नै येशूले स्वर्गको पवित्र मन्दिरमा गरिरहनुहुने सेवाकार्यमा हुनगएको छ। यस संसारमा हामीहरूलाई उहाँले त्यस पवित्र मन्दिरबाट सेवा गर्नुहुन्छ।

"बाइबलीय एडभेन्टिस्ट विश्वास बाइबल र बाइबलमात्र भन्ने नीतिमा जरा गाडिएको छ। पवित्र मन्दिर र त्यसमा गरिने सम्पूर्ण क्रियाकलापले के सिकाएको छ त्यसलाई बुझेको आधारमा एडेभेन्टिस्ट विश्वास अडिएको छ।"-फरनान्डो क्यानाल, सेक्युलर एडभेन्टिजम (धर्मनिरपेक्ष एडभेन्टिस्ट आस्था)? एक्सप्लोरिङ्ग लिङ्क बिट्विन लाइफस्टाइल एण्ड सालभेशन (लिमा: पेरु, पेरुभियन युनियन युनभर्सिटी, २०१३), पृ. १०४,१०५बाट रूपान्तरित।

`हामीहरूका मूल पुरोहित येशूले स्वर्गको पवित्र मन्दिरमा कसरी सेवा गरिरहुनभएको छ सो देहायका केही पदहरूले वर्णन गरेको पढ्नुहोस्: १ यूहन्ना २:१,२`

> <p></p>
> "१ मेरा साना बालकहरू, तिमीहरू पाप नगर भनी म यी कुरा तिमीहरूलाई लेखिरहेछु। तर कुनै मानिसले पाप गर्यो भने पनि पितासँग हाम्रो पक्षमा बोलिदिनुहुने एक जना हुनुहुन्छ, अर्थात् धार्मिक येशू ख्रीष्ट। २ उहाँ हाम्रा पापका निम्ति प्रायश्चित हुनुहुन्छ, र हाम्रा निम्ति मात्र होइन, तर सारा संसारका पापका निम्ति पनि।", हिब्रू ४:१४-१६ "१४ आकाश छिचोलेर जानुभएका परमेश्वरका पुत्र येशू हाम्रा महान् प्रधान पूजाहारी हुनुभएको हुनाले हामीले पक्कासँग स्वीकार गरेको यो विश्वास थामिराखौं। १५ किनकि हाम्रा प्रधान पूजाहारी हाम्रो दुर्बलतामा हामीसँग सहानुभूति देखाउन नसक्ने हुनुहुन्न। तर हामीजस्तै उहाँ सबै कुरामा परीक्षित हुनुभयो, र पनि पापरहित हुनुहुन्थ्यो। १६ यसकारण साहससँग अनुग्रहको सिंहासन नजिक जाऔं, र खाँचोको समयमा सहायता पाउनलाई कृपा र अनुग्रह प्राप्त गर्न सकौं।" र प्रकाश १४:६,७ "६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो। ७ तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।” 

पवित्र मन्दिरको शिक्षाले मुक्ति र उद्धारका महान् सत्यहरूलाई प्रकट गर्न सहयोग गर्दछ जुन कि इसाई धार्मिक शिक्षाको मूल केन्द्रबिन्दु हो। पवित्र मन्दिरमा हामीहरूको निम्ति ख्रीष्टको मृत्युमात्र होइन तर स्वर्गमा भएको  पवित्र मन्दिरमा उहाँले गर्ने सेवाकार्यको बारेमा पनि जानकारी दिँदछ। मन्दिरको महा पवित्र स्थानमा रहेको परमेश्वरका दश आज्ञाहरूको पाटी र अन्तिम न्यायको वास्तविकता पनि पवित्र मन्दिरबाट हामी देख्नसक्छौँ। पवित्र मन्दिरमा गरिने बलिप्रथाले हामीलाई यो सिकाउँदछ कि येशूको रगत नै हामीलाई उपलब्ध गराइएको मुक्तिको प्रतिज्ञा हो।

असल भण्डारेपन वा सञ्चिता (हिफाजत) गर्ने खुबीको जीवनले हामीहरूको मुक्तिको महान् सत्य अल्झेको हुन्छ। त्यो पवित्र मन्दिरको शिक्षाले देखाउँदछ। जति गहिरोसँग हामीहरूको निम्ति येशू ख्रीष्टले के गरिरहनुभएको छ जान्दछौँ त्यति नजिक हामी येशूको नजिक, उहाँको सेवाकार्य, उहाँको लक्ष्य, उहाँका शिक्षाहरूको नजिक आउँछौँ। त्यतिमात्र नभएर जसले तिनीहरूको जीवनमा असल भण्डारेपन वा सञ्चिता (हिफाजत)को नीति देखाएर चल्छ त्यसलाई उहाँले के गर्नुहुन्छ भन्ने उहाँको अभिप्राय पनि उहाँसँग नजिक हुँदा सिक्न सक्छौँ।

`हामी मानिस हौँ। हामी पाप गर्दछौँ, भुल गर्दछौँ, हामी स्वार्थी छौँ र हामीहरूको मात्र भाऊ खोज्ने प्रवृत्तिले हामीलाई पिरोलेको छ। यद्यपि यदि हामी येशूको नजिक रहने खुबी प्राप्त गर्न सक्यौँ भने हिब्रू ४:१४-१६मा दिइएको प्रतिज्ञाले हामीलाई कसरी बल र आशा मिल्न सक्छ?`

> <p></p>
> हेर्नुहोस्: × १४ आकाश छिचोलेर जानुभएका परमेश्वरका पुत्र येशू हाम्रा महान् प्रधान पूजाहारी हुनुभएको हुनाले हामीले पक्कासँग स्वीकार गरेको यो विश्वास थामिराखौं। १५ किनकि हाम्रा प्रधान पूजाहारी हाम्रो दुर्बलतामा हामीसँग सहानुभूति देखाउन नसक्ने हुनुहुन्न। तर हामीजस्तै उहाँ सबै कुरामा परीक्षित हुनुभयो, र पनि पापरहित हुनुहुन्थ्यो। १६ यसकारण साहससँग अनुग्रहको सिंहासन नजिक जाऔं, र खाँचोको समयमा सहायता पाउनलाई कृपा र अनुग्रह प्राप्त गर्न सकौं।"  