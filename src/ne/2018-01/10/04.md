---
title:  सम्पूर्ण इसाई आत्मज्ञान वा शिक्षाको केन्द्रविन्दु येशू ख्रीष्ट
date:   06/03/2018
---

परमेश्वरको पवित्र मन्दिर सम्पूर्ण आस्थाको केन्द्रविन्दु हो किनभने मुक्तिको महान् तथ्यलाई त्यहीँ भव्यरूपमा व्यक्त गरेको पाइन्छ। त्यहीँ क्रुसको अर्थलाई प्रकट गरिएको छ। हामीले विश्वास गर्ने कुनै पनि शिक्षादीक्षासँग सुसमाचार र मुक्तिको प्रतिज्ञासँग कुनै न कुनै प्रकारले जोडिएको हुनुपर्छ। पाङ्ग्राको तारहरू जस्तै अरू सबै इसाई शिक्षादीक्षा येशूमा गरिने विश्वासको आधारमा पाइने मुक्तिमा घुमिरहेको हुनुपर्छ।

"हामीहरूको पाप क्षमाको निम्ति येशूको बलिमा अरू सबै आत्मिक सत्यहरू झुमिएको हुन्छ।...यदि कोही मानिस मुक्तिदाताको अचम्मको त्याग तथा बलिको बारेमा गहिरो अध्ययन गर्छ त्यो मानिस सही अनुग्रह र आत्मज्ञानमा हुर्कन्दै गइरहेको हुन्छ।"-एलेन जी ह्वाइट, द एसडिए कमेन्टरी, ठेली ५, पृ. ११३७बाट रूपान्तरित।

`येशूले आफू नै सत्य भनेर ठोकुवा गर्नुभएको थियो। त्यसको अर्थ के हो? त्यस सत्यलाई हामीले के गर्ने वा हामीहरूले कसरी सरोकार राख्ने? हेर्नुहोस्, यूहन्ना १४:६,७`

> <p></p>
> "६ येशूले तिनलाई भन्नुभयो, “बाटो, सत्य र जीवन म नै हुँ। मद्वारा बाहेक कोही पनि पिताकहाँ आउन सक्दैन। ७ तिमीहरूले मलाई चिनेका भए, मेरा पितालाई पनि चिन्नेथियौ। अबदेखि उसो उहाँलाई चिन्दछौ, र उहाँलाई देखेका छौ।”, यूहन्ना १७:१७ "  तिनीहरूलाई सत्यमा पवित्र पारिदिनुहोस्, तपाईंको वचन सत्य हो।" र ३ यूहन्ना ३ "कति जना भाइहरू आएर तिम्रो जीवनका सत्यताको गवाही दिँदा म साह्रै आनन्दित भएँ। तिमी साँच्ची नै सत्यताको अनुसरण गर्दछौ।"

कसलाई विश्वास गर्छौँमात्र नभएर हामीहरूले सिकेका र अनुसरण गरेका आत्मिक शिक्षादीक्षाले हामी को हौँ भनेर त्यसको पहिचान गराउँछ र हामी कतातिर लम्किरहेकाछौँ सो पनि मार्गनिर्देशकको रूपमा काम गर्दछ। आत्मिकज्ञान केवल कुनै अदृश्य वा कुनै धर्मात्माहरूकोलागि मात्र सिक्नुपर्ने धार्मिक धारणाहरू होइन। बाइबलमा विश्वास गर्नेको निम्ति सबै सही आत्मज्ञानहरू येशूमै अडिएको हुन्छ। ती सबै शिक्षादीक्षाले हामी कसरी जिउने त्यसलाई प्रभाव पारेको हुनुपर्छ। साँच्चिक्कै भन्ने हो भने हामी सेभेन्थ-डे एडभेन्टिस्टहरूले यसरी न्यायपूर्वक वा ठोकुवा गरेर भन्न सक्दछौँ कि हामीहरूको पहिचान अरू कुनैमा भन्दा येशू ख्रीष्ट र कुन् आत्मिक शिक्षादीक्षामा विश्वास गर्छौँ त्यसमा भरपरेको हुन्छ। बाइबलबाट आधारित शिक्षादीक्षा आएको हुँदा हामी सेभेन्थ-डे एडभेन्टिस्टको बनौट पनि बाइबलको ढाँचामा ढालिएको हुनुपर्छ।

परमेश्वरले दिनुभएको सबै थोकलाई-हामीहरूको शरीर, हामीहरूको धनसम्पत्ति, हामीहरूका दक्षता तथा प्रतिभाहरू, वातावरण, आत्मिक संरचना-सञ्चिता वा हिफाजत गर्न सिकाउने सत्य शिक्षादीक्षा येशूले सिकाउनुभएको अनुसार जानेर जिउनुपर्छ। त्यस अनुसार चल्न सक्यौँ भने हामीहरूको जीवनको मूल्य अर्थमूलक हुन्छ र हामीहरूको जीवनको सम्पूर्ण पक्षहरूलाई त्यसले सकारात्मक रूपमा प्रभाव पार्न सक्छ। "१७ अब म यो जोड दिएर प्रभुमा भन्दछु र प्रभुमा गवाही दिँदछु, कि अन्यजातिहरू (अर्थात् परमेश्वरमा विश्वास नगर्नेहरू) जसरी तिनीहरूका विचारको व्यर्थतामा जिउँदछन् त्यसरी तिमीहरू अबदेखि उसो नजिओ। १८ तिनीहरूका हृदयको कठोरताले ल्याएको तिनीहरूका अज्ञानताको कारणले तिनीहरू परमेश्वरको जीवनदेखि बिराना भएका छन्, र तिनीहरूको समझ अन्धकारले भरिएको छ। १९ तिनीहरू कठोर भएका छन्, र हरकिसिमका अशुद्ध काम गर्ने लालचमा परेर तिनीहरू छाडा भएका छन्। २० तर ख्रीष्टलाई त तिमीहरूले यसरी जानेका छैनौ। २१ येशूमा भएको सत्यताअनुसार उहाँको विषयमा तिमीहरूले सुनेका र सिकाइएका छौ भनी म ठान्छु। २२ छली लालसाहरूद्वारा भ्रष्ट भएका तिमीहरूको अगाडिको जीवनको ढाँचासँग सम्बन्धित तिमीहरूको पुरानो स्वभाव त्याग। २३ र आफ्नो भित्री वर्तावमा नयाँ होओ, २४ र परमेश्वरको स्वरूपमा साँचो धार्मिकता र पवित्रतामा सृष्टि भएको नयाँ स्वभावलाई धारण गर। २५ यसकारण झूट त्यागेर हरेकले आ-आफ्नो छिमेकीसँग सत्य बोल, किनकि हामी एउटै शरीरमा एक-अर्काका अङ्गहरू हौं। २६ क्रोध गर, तर पाप नगर। घाम अस्ताउन अघि नै तिमीहरूको रीस मरोस्, २७ र दियाबलसलाई मौका नदेओ। २८ चोर्नेले अब उसो नचोरोस्। बरु उसले परिश्रम गरोस्। उसले आफ्नो हातले ईमानदारीसाथ परिश्रम गरोस्, र खाँचोमा परेकाहरूलाई दिन सकोस्। २९ तिमीहरूका मुखबाट कुवाक्य ननिस्कोस्, तर समय सुहाउँदो र सुधार गर्ने मीठो वचन मात्र बोल्ने गर, जसबाट सुन्नेहरूलाई अनुग्रह मिलोस्। ३० अनि परमेश्वरका पवित्र आत्मालाई दु:खित नतुल्याओ, जसमा उद्धारका दिनको निम्ति तिमीहरू छाप लगाइएका छौ। ३१ सबै तीतोपना, क्रोध र रीस, होहल्ला र निन्दा, सबै किसिमका डाहसमेत तिमीहरूले त्यागिदेओ। ३२ जसरी परमेश्वरले ख्रीष्टमा तिमीहरूलाई क्षमा गर्नुभयो, त्यसरी नै एउटाले अर्कालाई क्षमा गरेर तिमीहरू एक-अर्काप्रति कोमल मनका र दयालु होओ।" एफिसी ४:१७-३२।

पावलले व्यक्त गरेका माथिका पदहरूले येशूलाई चिनेको छु वा विश्वास गरेको छु र बाइबलको सत्य मलाई थाहा छ भन्नेमात्र होइन तर त्यसै अनुसार जिउन प्रत्येक इसाई हुँ भन्नेलाई चुनौति दिँदछ। परमेश्वरको भण्डारे वा सञ्चिता गर्ने व्यक्तिले केवल सत्य अध्यात्मिक शिक्षादीक्षा वा बाइलललाई जानेको छु भनेर दावी गर्नेमात्र होइन तर त्यस अनुसार जिउन पनि अपेक्षा गरिएको हुन्छ। त्यो पनि कुनै कोठामा बसेर बाइबल जानेको छु भनेर आफू हराएर बस्ने होइन अरू मानिसहरूसँगको कारोबार वा अन्तरर्क्रिया गरेर पनि बाइबलको सत्यलाई अरूसमक्ष ल्याउन सक्ने हुनुपर्छ।