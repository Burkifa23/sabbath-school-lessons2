---
title:  सबै थोकको केन्द्रबिन्दु येशू ख्रीष्ट
date:   04/03/2018
---

सारा बाइबलको केन्द्रबिन्दु येशू ख्रीष्ट हुनुहुन्छ (यूहन्ना ५:३९) र यस संसारमा बाँचुञ्जेल हामीहरूले जे गर्छौँ त्यो येशूसँग सम्बधित छ कि छैन भनेर सोच्नु आवश्यक छ। अर्थात् उहाँमा मध्यनजर राखेर चल्नुपर्छ। उहाँले हामीहरूको पापको दण्ड भोग्नुभयो र शैतानको कब्जामा रहेका धेरै मानिसहरूको निम्ति मोल तिरेर छुट्कारा गर्नुभएको थियो (मर्कूस २८:१८)। सारा स्वर्ग र पृथ्वीको अधिकार उहाँमा छ (मत्ती २८:१९), र सबै थोकहरू उहाँकै हातमा छन् (यूहन्ना १३:३)। उहाँको नाउँ अरू कुनै नाउँहरूभन्दा उच्च छ र एक दिन सबैले उहाँको अगाडि घुँडा टेक्नेछन् (फिलिप्पी २:९-११)।

"प्रत्येक थोकको जीवनको केन्द्रबिन्दु येशू हुनुहुन्छ।"-एलेन जी ह्वाइट, इभान्जलिजम्, पृ. १८६बाट रूपान्तरित।

हामीहरूमा हुनुपर्ने सञ्चिताको मुटु येशू ख्रीष्ट हुनुहुन्छ र उहाँ नै हामीहरूको शक्तिको स्रोत हुनुहुन्छ। उहाँले नै गर्दा हामीहरूले अर्थमूलक जीवनको उत्पादन गर्छौँ। हामीहरूको जीवनको प्रत्येक पाइला र पक्षको केन्द्रबिन्दु उहाँ नै हुनुहुन्छ भनेर मानिसहरूको अगाडि प्रदर्शन गर्छौँ। पावलले धेरै सतावट, दु:ख कष्ट सहनुपरेको थियो तै पनि उनको जिउनुको मुख्य कारण यस भावनाले व्यक्त गर्दछ, "मेरो निम्ति जिउनु ख्रीष्ट हो र मर्नु फाइदा छ" (फिलिप्पी १:२१ रूपान्तरित) (अर्थात् "येशूको निम्ति म जिइन भने मेरो निम्ति मर्नु नै जाती छ"-अनुवादकको भावानुवाद)। 

`हामीहरूमा भएका वा हामीहरूको प्रत्येक थोकको केन्द्र येशू कसरी हुनुभएको छ भनेर देहायका पदहरूले कसरी देखाउँछन्? हेर्नुहोस्: कलस्सी १:१५-२०`

> <p></p>
> "१५ उहाँ अदृश्य परमेश्वरको प्रतिरूप, सारा सृष्टिका ज्येष्ठ हुनुहुन्छ, १६ किनकि उहाँमा नै सबै थोक सृष्टि भएका थिए। स्वर्गमा र पृथ्वीमाथि भएका दृश्य र अदृश्य थोकहरू, चाहे सिंहासनहरू, चाहे प्रभुत्वहरू, चाहे प्रधानताहरू, चाहे अधिकारहरू, सबै थोक उहाँद्वारै र उहाँकै निम्ति सृजिएका हुन्। १७ उहाँ नै सबै कुराभन्दा अगाडि हुनुहुन्छ, र उहाँमा नै सबै कुरा बाँधिएर रहेका छन्। १८ उहाँ शरीर, अर्थात् मण्डलीका शिर हुनुहुन्छ, उहाँ नै सुरु हुनुहुन्छ, मरेकाहरूबाट जीवित हुनेहरूमा उहाँ ज्येष्ठ हुनुहुन्छ, ताकि प्रत्येक कुरामाथि उहाँ सर्वोच्च होऊन्। १९ किनकि उहाँको आफ्नो सारा पूर्णता ख्रीष्टमा वास गरेकोमा परमेश्वर प्रसन्न हुनुभयो, २० र परमेश्वरले उहाँका क्रूसको रगतद्वारा शान्ति गराएर पृथ्वीको होस् वा स्वर्गको होस्, उहाँद्वारा नै सबै थोकलाई आफूसँग मिलापमा ल्याउनुभयो।", रोमी ८:१८-२१ "१८ म विचार गर्दछु, कि हामीमा जुन महिमा प्रकट गरिनेछ, त्यससँग वर्तमान समयका कष्टहरू तुलना गर्न योग्य छैनन्। १९ सृष्टि बड़ो उत्कण्ठाले परमेश्वरका पुत्रहरू प्रकट हुने कुराको प्रतीक्षा गर्छ। २० सृष्टि व्यर्थताको वशमा पारियो, त्यसको आफ्नै इच्छाले होइन, तर उहाँको इच्छाले, जसले त्यसलाई वशमा पार्नुभयो, यसै आशामा, २१ कि सृष्टि त्यसको आफ्नै विनाशको बन्धनबाट मुक्त गराइनेछ, र त्यसले पनि परमेश्वरका सन्तानको महिमित स्वतन्त्रता प्राप्त गर्नेछ।" र २ कोरन्थी ५:१६-२१ "१६ यसरी अब उप्रान्त हामी कसैलाई मानिसको दृष्टिकोणले हेर्दैनौं। हामीले ख्रीष्टलाई एक समय मानिसको दृष्टिकोणले हेरेका थियौं, तर अब उप्रान्त उहाँलाई त्यसरी हेर्नेछैनौं। १७ यसकारण कोही ख्रीष्टमा छ भने त्यो नयाँ सृष्टि हो। पुरानो बितिगएको छ, हेर, नयाँ आएको छ। १८ यो सब परमेश्वरबाट भएको हो, जसले हामीलाई ख्रीष्टद्वारा आफूसँग मिलापमा ल्याउनुभयो, र हामीलाई मिलापको सेवा दिनुभयो, १९ अर्थात् स्वयम् ख्रीष्टमा हुनुभएर परमेश्वरले संसारलाई आफूसँग मिलापमा ल्याउँदैहुनुहुन्थ्यो। तिनीहरूका अपराधका लेखा नलिएर मिलाप गराउने कामको सन्देश उहाँले हामीलाई सुम्पिदिनुभएको छ। २० यसकारण हामी ख्रीष्टका राजदूतहरू हौं, र परमेश्वरले हामीद्वारा अनुरोध गरिरहनुभएको छ। ख्रीष्टकै पक्षमा हामी तिमीहरूलाई बिन्ती गर्दछौं, कि तिमीहरू परमेश्वरसँग मिलापमा आओ। २१ किनकि हामी उहाँमा परमेश्वरको धार्मिकता बन्न सकौं भनेर पाप नचिन्नुहुनेलाई परमेश्वरले हाम्रा खातिर पाप बनाउनुभयो।" 

यदि येशू हामीहरूको जीवनको प्रत्येक क्षेत्रको केन्द्रबिन्दु हुन दिएनौँ भने हामी सक्कली वा इमान्दारी सञ्चितक वा भण्डारे हुन सक्दैनौँ (गलाती २:२०)। "आशिषमय आशाको" केन्द्रबिन्दु उहाँ नै हुनुहुन्छ (तितस २:१३) र "उहाँ सबै थोकको जेष्ठ (अर्थात् आधिकारिक व्यक्ति) हुनुहुन्छ र सबै थोक उहाँमा नै निहित भएको छ" (कलस्सी १:१७ रूपान्तरित)। जसरी आक्सल वा वरिपरि घुम्ने पाङ्ग्राको डण्डी पाङ्ग्राको केन्द्रबिन्दु हो र यसैले कुनै पनि गाडीको भार थाम्छ त्यसरी नै प्रत्येक इसाई अर्थात् येशूभक्तको अस्तित्वको अटल वा स्थायी र दरो केन्द्र येशू हुनुहुन्छ (हिब्रू १३:८)। हामी जे सोच्छौँ र गर्छौँ उहाँको प्रभाव हामीमा हुनुपर्छ। भण्डारेपन वा सञ्चिताको सबै पक्षहरू येशूमा घुमिरहन्छ र तिनीहरूको पहिचान उहाँमा नै भइरहन्छ।

येशूले ठोकुवा गरेर भन्नुभयो "म बिना तिमीहरू केही पनि गर्न सक्दैनौँ" (यूहन्ना १५:५ रूपान्तरित)। भण्डारे हुनु वा सञ्चिता (हिफाजत)गर्ने खुबी हुनु कुनै खोक्रो कुरामा केन्द्रित हुँदैन बरू जीवित येशूको वास्तविकतामा केन्द्रित हुन्छ। बर्तमान र अनन्त जीवनमा हुनुपर्ने चरित्रहरूलाई सही आकार दिन उहाँ सदासर्वदा काम गरिरहनुभएको छ।

`येशूलाई विश्वास गर्छौँ र उहाँ नै हामीहरूको जीवनको केन्द्रबिन्दु भनेर मुखले त भन्छौँ तर उहाँले चाहेको अनुसार नै जिउनु अर्कै कुरा हो। तर येशूले प्रतिज्ञा गर्नुभए अनुसार तपाईँ जिइरहनुभएको छ र उहाँलाई हामीले काम गर्न दियौँ भने उहाँको इच्छा अनुसार हामीहरूको चरित्रलाई ढाल्न दिन्छौँ भनेर तपाईँ कसरी निश्चित हुने?`