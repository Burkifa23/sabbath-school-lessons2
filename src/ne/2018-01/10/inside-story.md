---
title:  कथा
date:   09/03/2018
---

#### रिसाहा कुकुर

_शनेल ओक्टोभ, २२_

ट्रिनिडाड र टोबागोमा रहेको साउथरन क्याराबियन विश्वविद्यालयका दर्जनौँ विद्यार्थीहरू प्रत्येक वर्षको गर्मीको छुट्टीमा घर घरमा गएर किताबहरू बेच्छन्। किताबहरू बेचेको नाफाले तिनीहरूले विश्वविद्यालयमा चाहिने पढाई शुल्क तिर्दथे। वार्षिक विदामा धेरै जसो विद्यार्थीहरू करेबियन देशहरूमा काम गर्दथे। तर मचाहीँ दश जना विद्यार्थीहरूको समूहमा सम्मिलित भएर क्यानाडामा उडेँ। म क्यानाडाको अलबर्ट राज्यको पोनोका भन्ने सहरमा आइपुगेँ। त्यहाँ किताब बेच्न हामीलाई दुई दुई जना गरेर जिम्मा लगाए। मलाई रोमानियाको विद्यार्थीसँग मिलाए जो अङ्ग्रेजी कमै बोल्थ्यो। शुक्रबारको दिन पानी परेको थियो। हामी दुवै जना सडकको वरपर भएर गरेर किताब बेच्न अलग भयौँ। धेरै घन्टापछि मैले त्यो साथीलाई भेटेँ। उसको निधार अँध्यारो थियो। "के भयो?" भनेर मैले उनलाई सोधेँ। हामी सडकको अन्तिम किनारामा आइपुगेका थियौँ। केवल टाउकोमात्र हल्लायो र उसले केही भनेन। हामीले प्रार्थना गर्यौँ र त्यस दिन आफ्नो काम सिध्याउन दुवै जना सँगसँगै घरघरमा जान निर्णय गर्यौँ। जब हामी पहिलो घरमा आएर ढोका ढकढक्यायौँ तब घरको मालिकले ढोका खोल्यो तर रोमानी विद्यार्थीलाई देख्ने बित्तिक्कै उसले ढोका बन्द गर्यो। त्यो देखेर मलाई छक्क लाग्यो र हाँस पनि उठ्यो। तर मेरो साथीको मुख अंध्यारो देखेर मलाई दु:ख लाग्यो र भनेँ "हामी दुवै जना मिलेर घरको ढोका घचघचाऔँ। बाटोमा आएर हामीले प्रार्थना गर्यौँ। अनि अर्को घरमा गएर म आफैले ढोका ढकढक गरेँ। तुरन्तै कसैले ढोका खोल्यो तर एउटा सानो कुकुरले चर्को स्वरले भुक्दै थियो। जब कुकुरले ठूलो स्वरले भुक्न थाल्यो तब घरको मालिकनीले ढोका खोलिन् । त्यसवलत प्रायजसो मानिसहरुले किताब किन्न मनपराउँदैनथे। साँच्चिकै ढोका खोल्ने महिलाले हामीलाई देखेपछि उनी त्यतिको हँसिलो भएकी थिइनन्। उनको खुट्टा नजिक रहेका लामा लामा भुत्ला भएको कुकुर पनि हामीलाई देखेर रिसले झन झन भुक्दै थियो। जब ती महिलासँग कुरा गर्दै थिएँ कुकुरको भुकाइतिर ध्यान दिइनँ र प्लान्ट दात हिल भन्ने स्वास्थको किताब उनलाई बेच्न खोजेँ। कुकुर चुप नलागेकोले उनका किताब नकिन्ने छाँत मैले देखेँ। अनि मैले कुकुरलाई भनेँ, "स्क्रफी तिमीलाई के भयो? तिमी किन यसरी भुकिरहेको? के म नौलो मानिसलाई देखेर हो?" अनि ती महिलाले तुरन्तै मलाई सोधिन् "के तिमी मेरो घरमा पहिला आएका थियो?" मैले छैन भनेँ। "म यस घरमा पहिला कहिल्यै पनि आएको छुइन" मैले जवाफ दिएँ। "तब मेरो कुकुरको नाउँ स्क्रफी हो भनेर तिमीले कसरी थाहा पायौ?" उनले छक्क पर्दै सोधिन्। कुकुरको नाउँ स्क्रफी हो भनेर मलाई थाहा थिएन मैले भनेँ। अनि त्यस महिलाले हामीलाई घरभित्र बोलाएर भनिन् "पहिलाको कुकुरको नाउँ स्क्रफी थियो। तिमी जहाँ उभिरेका छौ त्यहाँ त्यस कुकुर मरेको थियो" त्यस महिलाले हामीलाई भनिन्। उनको कुरा सुनेर मलाई अचम्म लाग्यो र उनको पहिलाको कुकुर मरेकोले मैले दु:ख व्यक्त गरेँ। झरीमा हामीले के गरिरहेकाछौँ भनेर त्यस महिलाले हामीलाई सोधिन्। मुस्कुराउँदै मैले अर्को किताब झिकेर देखाएँ जस्को शीर्षक थियो, पिस एभव द स्टोर्म (आँधीबेरीमा शान्ति)। त्यो एलेन जी ह्वाइटद्वारा लिखित स्टेप्स टु क्राइस्टको नयाँ शीर्षक थियो। मैले उनलाई त्यस किताबको बारेमा भनेँ। जब उनले त्यो किताबको मूल्य सोध्दै थिइन् तब उनको श्रीमान घरमा आइपुगे। मैले उनीतिर फर्केर भनेँ "हजुर, तपाईँलाई सञ्चै? म श्यानेल हुँ। तपाईँको नाउँ के हो?" "जोन" उसले भन्यो। "हो र?" छक्क पर्दै मैले सोधेँ। "किन छक्क परेको?" भनेर महिलाले सोधिन्। "जोन त मेरो बुबाको नाउँ हो!" मैले भनेँ। अनि त्यस महिलाले मलाई अंगालोमारेर सोधिन् तिमी कहाँबाट आएको हौ? म सन्ट लुशिया टापुबाट आएको हुँ भन्दा उनी आँशु झार्दै हाँसेर भनिन्, "अर्को वर्षको छुट्टीमा हामी त्यहीँ सन्ट लुशियामा जाँदैछौँ।" आफ्नो पैसाको थैली खोज्दै मेरो ठाउँ सन्त लुशियाको बारेमा जानकारी मागिन्। "म प्रायजसो बेच्न आउने मानिसहरूसँग कुरा गर्दिनँ। तर तिमी त मेरो स्वर्गदूत हुनसक्छौ। तिमीले मेरो कुकुरलाई स्क्रफी भनेर सम्बोधन गर्यौ, जुन टापुमा म जादैछुँ त्यही टापुबाट तिमी आएको रे, अनि तिम्रो बुबाको नाउँ त्यही हो जुन मेरो श्रीमानको हो र तिमी मिलनसार छौ। के तिमी स्वर्गदूत नै त होइनौ?" उनले आफ्नो मन खोलेर भनिन्। त्यस महिलाले दुवै किताबहरू किनिन् र त्यसमा मेरो नाउँ लेख्न अनुरोध गरिन्। पिस अभोब स्टोर्म मा मेरो नाउँसामुन्ने मैले बाइबलमा दिएका प्रतिज्ञाहरूमा एउटा लेखेँ। ती महिलाले त्यस किताबलाई आफ्नो छातीमा टाँसिन्। जब हामी त्यस घरबाट निस्क्यौँ मेरो रोमानियन साथीले अचम्म मानिन् र सोधिन्, "शनेल तिमीले कसरी यो काम फत्ते गर्यौ? त्यस महिलाले तिम्रो किताब किन्न खोजेकी थिइनन् तर दुईवटा किताबहरू किनिन्। मैले उनलाई पैसा दिएर भनेँ, "यो परमेश्वरको सहायताले हो।"

जब हामी बाहिर निस्केर बाटोमा हिड्दै थियौँ ती महिला घरबाट निस्केर चिच्याउदै भनिन्, "तिमी स्वर्गदूत नै हौ भनी म ठान्छु! अत्यन्त गजबको पुस्तकको निम्ति धन्यवाद। यो किताब मेरी छोरीलाई पनि पढ्न दिन्छु।" मलाई अत्यन्त दिक्क लागेर त्यसैबेला किताब बेच्ने काम छोड्न सक्थेँ। त्यस दिन मेरो लक्ष्य पूरा भएको थियो। एक जना मानिसको जीवनमा मैले येशूलाई चिनाउन पाएँ।

२२ वर्षकी शनेल ओक्टाभ ट्रिनिडाड र टोबागोमा रहेको साउथरन विश्वविद्यालयकी एकाउन्ट पढ्ने विद्यार्थी हुन्। तपाईँले दिनुभएको भेटीको एउटा भागले त्यहाँ चर्च भवन निर्माण गर्न सहयोग मिल्नेछ। प्रभुको काममा सहायता गर्न सहयोग गरेकोमा तपाईँलाई धन्यवाद छ।

**ट्रिनीडाड र टोबागोको बारेमा जानकारी: संसारको सबभन्दा अत्यन्त पिरो खोर्सानीहरूमा तीन थरि ट्रिनीडाडबाट आउँछन्। तिनीहरूको नाउँ हो, ट्रिनीडाड मोरुगा स्कोर्पियन, द डोलाह र ट्रीनिडाड स्कोरपियन "बुच टी"। समुद्रमा पाइने संसारको सबभन्दा ठूलो मुगा वा रङ्गिलो पत्थर स्पिसाइद टोबागोमा पाइन्छ। यो १० फिट चौढाइ र १६ फिट लम्बाइ छ अर्थात ट्रकको साइज जत्रो छ। सन् २००६मा ट्रिनीडाड र टोबागो संसारको सबभन्दा सानो देश जसले विश्व कपमा भाग लिएका थिए। सन् १९३३मा ट्रिनीडाडकव चिकित्सक जोसेफ लेनोक्स पवनले कालो चमेरोबाट मानिसमा रेबिज रोग फैलिन्छ भनेर पत्ता लगाएका थिए। त्यसले गर्दा रेबिज बिरुद्धको खोप आविश्कार गर्नु परेको थियो। ट्रिनीडाड र टोबागो एकमात्र देश हो जसको राजधानी अर्कै देशको नाउँले नाउँ दिएको छ। त्यसलाई पोर्ट अभ स्पेन भनिन्छ। क्यालिप्सो सङ्गीत, स्टिल ड्रम बान्ड र लिम्बो नाच ट्रीनीडाड र टोबागोबाट नै सुरू भएको हो।**