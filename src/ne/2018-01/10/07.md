---
title:  थप जानकारी
date:   09/03/2018
---

बग्गीको पाङ्ग्राको वरिपरि रहेको फलामलाई बारम्बार फेरिरहनुपर्छ किनभने सडकमा गुड्दागुड्दा त्यो खिइएको हुन्छ। नयाँ फलामलाई फेरि पाङ्ग्रामा जोड्दा कालिगढले कडा परिश्रम गर्नुपर्ने हुन्छ। फलामलाई मुङ्ग्रोले पिट्नुपर्छ, आगोमा हाल्नुपर्छ र गोलो बनाएर पाङ्ग्रामा हाल्नुपर्छ। पाङ्ग्रामा नयाँ फलाम राख्नुले सञ्चितकले अपनाउनुपर्ने व्यवहारिक शुद्ध, पारदर्शी र नैतिकवान जीवनको प्रतिनिधित्व गर्दछ। जीवनको प्रत्येक पक्षमा चाहे ठूलो होस वा सानो होस त्यसमा येशूको दिमाग घुसाएर त्यस अनुसार चल्नु सही सञ्चितकको कर्तव्य हो। येशूको नीति अनुसार चल्न कहिलेकाहीँ गार्हो र पीडादायी हुन सक्छ। उदाहरणमा, चाहे पैसाको मामिलामा होस् वा पारिवारिक सम्बन्धम होस्, वा हामीहरूको काममा नै किननहोस् सबैमा येशूको इच्छा अनुसार चल्न सक्नुपर्छ। कहिलेकाहीँ यो पाठ हामीले कठिन प्रहारलेमात्र सिक्न सक्ने भएका हुन्छौँ अर्थात् दु:खदायी धक्काले मात्र अर्को पल्ट कसरी राम्रो हुनुपर्छ भनेर सिक्दछौँ।

पाङ्ग्रामा नयाँ फलाम फेर्नु त्यति सजिलो छैन। न त मानिसको चरित्रलाई उचित रूपमा ढाल्नु सजिलो छ। पत्रुसको अनुभवलाई सोच्नुहोस्। उनी येशूसँग जताततै थिए तर उनले येशूकै ओठबाट यो कडा वचन सुन्नुपर्छ भन्ने अपेक्षा गरेका थिएनन्: "३१ “सिमोन, सिमोन, हेर, शैतानले तिमीलाई गहूँजस्तै निफन्ने अनुमति मागेको छ, ३२ तर मैले तिम्रो विश्वास नडगमगाओस् भनेर तिम्रो निम्ति प्रार्थना गरें, र फेरि तिमी मतर्फ फर्केपछि तिम्रा भाइहरूलाई स्थिर गराऊ।”  (लूका २२:३१-३२) "हैन, तपाईँको निम्ति जेल जान र मर्न पनि तयार छु" भन्ने पत्रुसले केही समयभित्रै उहाँलाई चिनेको छैन भनेर किरिया खाएका थिए। त्यो उनको निम्ति पीडादायी र कष्टपूर्ण अनुभव थियो। तर त्यसले उनलाई येशूतिर फर्कन परिवर्तन गरेको थियो। अर्थात् सञ्चितक वा परमेश्वरको चाहनालाई हिफाजत गर्न तयारी हुनुपर्ने पत्रुसलाई त्यो अनुभव उनको जीवनको पाङ्ग्रामा नयाँ फलाम जोडेको जस्तै भएको थियो। पत्रुस अब नयाँ भएर परिवर्तन भएको थियो। उनको जीवन नयाँ मोडमा हिँडाउन उनी तयार भए। तर त्यस अवस्थामा उनलाई पुर्याउन उनले ठूलो आघात सहनु परेको थियो।

**चिन्तनमनन**

`अ.  	"आफूलाई इन्कार गरोस र दिनदिनै आफ्नो क्रुस बोकेर मेरो पछि लाग" (लूका ९:२३ रूपान्तरित) भनेर येशूले भन्नुभएको निर्देशनमा व्यावहारिक शुद्धता, पारदर्शिता र निर्दोष जीवन बिताउनु पर्ने नीति कसरी लुकेको छ? पावलले भन्दछन्, "म क्रुसमा टाँगिएको छु" (गलाती ६:१४)। त्यसको अर्थ के हो? त्यसले शुद्ध तथा पारदर्शी जीवन बिताउन कसरी चित्रण गर्दछ? व्यवहारिक रूपमा शुद्ध, पवित्र, पारदर्शी र निर्दोष जीवन बिताउनु भनेको परमेश्वरले जस्तै सोच्नु हो भनेर कसरी बुझाउँछ? हेर्नहोस्: "१४ जो मानिस आत्मिक छैन, त्यसले परमेश्वरका आत्माका कुराहरू ग्रहण गर्दैन। किनकि ती कुराहरू त्यसको निम्ति मूर्खता हुन्छन्, र त्यसले ती बुझ्न सक्दैन, किनकि ती कुराहरू आत्मिक रीतिले मात्र चिन्न सकिन्छ। १५ आत्मिक मानिसले सबै कुराको जाँच गर्दछ, तर ऊचाहिँ कुनै मानिसद्वारा जाँचिनेछैन। १६  “किनकि कसले प्रभुको मनलाई जानेको छ?  र कसले उहाँलाई सिकाउन सक्छ?” तर हामीसँग त ख्रीष्टको मन छ। (१ कोरिन्थी २:१४-१६)।`

`आ.  	इसाई जीवनमा र प्रभु येशूको चाहना अनुसार चल्न तपाईँकै अनुभवमा कस्तो पीडादायी कष्ट भोग्नु परेको अनभव गर्नुभएको छ? त्यसबाट तपाईँले कस्तो प्रभावकारी पाठ सिक्नुभएको छ? अरू विश्वासीहरूसँग यस मामिलाको बारेमा छलफल गर्नुहोस र एक आपसमा एक आपसको अनुभवले परमेश्वरको बाटोमा हिँड्न सिक्नुहोस्।`

`इ. 	हामी सेभेन्थ-डे एडभेन्टिस्ट भएको हैशियतले हामीमा भएका विभिन्न धार्मिक शिक्षादीक्षाहरूको बारेमा सोच्नुहोस्। जस्तै साबथ, मानिस मरेपछि के हुन्छ, सृष्टि, येशूको दोस्रो आगमन आदि। ती विभिन्न आत्मज्ञानहरू अर्थात् विश्वासहरूले साधारणरूपमा तपाईँको जीवनलाई कसरी प्रभावित पार्न सक्छ?`