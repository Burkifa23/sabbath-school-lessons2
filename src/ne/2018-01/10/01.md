---
title:  भण्डारे वा सञ्चिता
date:   03/03/2018
---

### यस अध्यायका मूल पदहरू
कलस्सी १:१६-१८, हिब्रू ४:१४-१६, ३ यूहन्ना ३, उत्पत्ति ६:१३-१८, प्रकाश १४:६-१२, र १ पत्रुस १:१५,१६।

> <p>यस अध्यायको मूल सार पद</p>
> "७ किनकि परमेश्वरले हामीलाई अशुद्धताको निम्ति होइन, तर पवित्र जीवन बिताउन बोलाउनुभएको छ।" १ थेस्सोलिनिकी ४:७ रूपान्तरित।

सञ्चिता (हिफाजत)वा परमेश्वरले हामीलाई सुम्पनुभएको थोकहरूको रेखदेख गर्ने अवधारणा अत्यन्त गहिरो र फराकिलो छ। हामी परमेश्वरको भण्डारे हौँ वा हामीलाई उहाँले सुम्पनु भएको थोकहरूको सञ्चिता (हिफाजत)गर्न बोलाउनुभएको हो भन्ने शब्द आफैमा उच्च कोटीको भएकोले ठूला ठूला कुराहरू सोचेर तिनीहरू हाम्रो औकात भन्दा ठूलो छ भन्ने तर्कमा हामी सजिलैसँग हराउन सक्छौँ। सञ्चिता (हिफाजत)भन्ने शब्द धेरै सरल त छ तर यो बुझ्न ज्यादै कठीन पनि हुनसक्छ। यसलाई मानिसहरूले सजिलैसँग गलत ढङ्गले लिन सक्छन्। यद्यपि न त कुनै इसाई वा कुनै चर्च यसको कामकाज बिना जिउन सक्छ। कोही पनि व्यक्तिमा सञ्चिता (हिफाजत)गर्ने गुण भएन भने त्यस व्यक्तिको अस्तित्व सजिलैसँग भासिएर जान सक्छ। तसर्थ, यदि कोही व्यक्ति येशूभक्त हुँ वा इसाई हुँ भनेर दावी गर्छ भने त्यो व्यक्ति असल सञ्चितक पनि हुनुपर्छ अर्थात् परमेश्वरले उसको जिम्मामा छोड्नुभएको थोकहरूलाई उचित र इमान्दारपूर्वक सम्हाल्ने व्यक्ति हुनु अनिवार्य छ।

"परमेश्वरको भण्डारे वा सञ्चितक भन्ने कुरो कुनै दर्शन, तर्क वा अवधारणा नभएर कामद्वारा देखाउने क्रियाकलाप हो। यो इसाई जीवनमा जिउने सबैको लागि कला हो। वास्तविक जीवनको बारेमा कोही बुझ्न चाहन्छ भने सञ्चिता (हिफाजत)गुणको बारेमा थाहा पाउनु जरुरी छ। धार्मिक जीवनमा आत्मिक सत्य अनुभव गर्न कोही चाहन्छ भने उसमा सञ्चिता (हिफाजत)गर्ने गुण हुनु अत्यन्त आवश्यक छ। यो केवल हल्का रूपमा दिमागले लिने गुण होइन। तर जीवनको प्रत्येक क्षेत्रमा नहिच्किच्याइ स्वइच्छाले निर्णायक र ठोस रूपमा कारोबार गरेको इमान्दार सञ्चितक वा असल भण्डारेले देखाउँछ।"-लिर्वाय इ. फ्रुम, स्टुवार्डशिप इन इट्स लार्जर आस्पेक्ट (माउन्टेन भ्यु: क्यालिफोर्निया, पासिफिक प्रेस पब्लिशिङ्ग आसोशियशन, १९२९), पृ. ५बाट रूपान्तरित।

इसाई सञ्चितक वा भण्डारेमा हुनुपर्ने केही मूल तथा आदर्श लक्षणहरू के हुन्? इसाई जीवनमा सञ्चिताले कस्तो भूमिका खेल्छ यस अध्यायमा हामी हेर्नेछौँ। तर हामीले अत्यन्त घतलाग्दो प्रतीकसँग तुलना गरेर सत्य इसाई सञ्चितक वा भण्डारेको बारेमा अध्ययन गर्नेछौँ।