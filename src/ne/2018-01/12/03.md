---
title:  'येशू ख्रीष्टको आगमनलाई हेरिरहने बानी'
date:   19/03/2018
---

`हामीहरूको दैनिक जीवनमा येशूको आगमनको प्रतिक्षाले कस्तो प्रभाव पार्नुपर्छ भने येशूले भन्नुभएको देहायको अर्तिकथाले कसरी बताउँछ? येशूको आगमन हुन्छ त्यसकारण केही गर्नुपर्दैन भन्ने मनस्थितिलाई त्यस कथाले हामीलाई कस्तो पाठ सिकाउँछ? हेर्नुहोस् लूका १२:३५­४८  `

> <p></p>
> ×35 त्यसपछि येशूले भन्नुभयो, ×आफ्नो कम्मर कसेर तयार भई बस र बत्तीहरू बालिराख। 36 तिमीहरू विवाहको भोजबाट फर्कने मालिकको बाटो हेरिरहने नोकरहरूजस्ता होओ। मालिक आएर ढोका ढकढक्याउँने बित्तिकै उनीहरूले ढोका खोलिदिन्छन्। 37 मालिक आउँदा जागै बसिरहेका ती नोकरहरूले स्याबासी पाउनेछन् र तिनीहरू खुसी हुनेछन्। साँच्चै म तिमीहरूलाई भन्छु, त्यस मालिकले पाहुनालाई जस्तै मेजमान गर्न तयार हुनेछन् र ती नोकरहरूलाई आरामसँग बसाएर खुवाउनेछन्। 38 तर यदि मालिक ढीलो गरेर आधारातमा या बिहानतिर आउँदा पनि आफ्ना नोकरहरूलाई जागै बसिरहेका देखे भने तिनले झन् धेरै स्याबासी दिनेछन् र तिनीहरू झन् खुसी हुनेछन्।  39 तर यो सम्झिराख, यदि चोर आउने समय थाहा पाएको भए त घर धनीले चोरलाई घरमा पस्नै दिने थिएनन्। 40 त्यस्तै तिमीहरू पनि चनाखो भएर बस। म मानव पुत्र तिमीहरूले नचिताएको बेलामा नै आउनेछु।" 

हामीहरूको जिम्मामा छोडेका बस्तुहरूलाई निरन्तररूपमा सञ्चिता वा हिफाजत गर्ने बानी येशूको आगमनलाई मध्यनजर राखेर गर्नुपर्छ। हेर्दाखेरि इमान्दारी देखिने तर बेइमान वा मेरो मालिक ढिलो आउँछ भनेर जथाभावी चल्ने विश्वासी भनाउँदा इसाईहरूको सत्य खोल बिस्तारै उघारिने छ। तर जो सत्यवादी र भरपर्दो भएर आफ्नो मालिकले दिएको जिम्मेवारीलाई इमान्दारिपूर्वक पालन गर्छ र आफ्नो मालिक जहिले पनि आउन सक्छ भन्दै उसको बाटो हेर्दै काम गरिरहन्छ तिनीहरूलाई उचित इनाम दिइनेछ। येशूमा सत्यवादी भएर हिँड्ने इसाईहरू भविष्यको निम्ति जिउँछन् तर केही गर्ने छैन वा केही गर्नुपर्दैन भनेर हात बाँधेर बस्दैनन् तर दिनदिनै परिश्रम गर्दै उहाँको बाटो हेरेर बस्दछन्। ×तर हामीहरूको सकल नागरिकता स्वर्गमा छ। अनि यस संसारमै रहँदा मुक्तिदाता येशू ख्रीष्टको आगमनको निम्ति उत्सुक भएर हामी पर्खेर बस्दछौँ (फिलिप्पी ३:२० रूपान्तरित)।

अब्राहमले अनन्तको सहरको प्रतिक्षा गरिरहेका थिए (हिब्रू ११:१०) र पावलले येशूको आगमनको बाटो हेर्दै थिए (हिब्रू १०:२५)। तिनीहरू प्रगतिशील चिन्तकहरू थिए। येशूको आगमनको निम्ति प्रतिक्षा गर्दै, आफ्नो भौतिक तथा आत्मिक जीवनको निम्ति योजना बनाउँदै र कुनै पनि समयमा उहाँको आगमन हुँदा उहाँसँग जान तयार थिए। सुसमाचारको निर्णयक बिन्दु अर्थात् येशूको आगमन नहुञ्जेल हामीहरूले पनि पर भविष्य हेरिरहने बानी बसाल्नुपर्छ (तितस २:१३)।

चर्चमा गएको बेलामा वा कहिलेकाहीँ बाइबलको भविष्यवाणीलाई अध्ययन गर्ने बेलामा फाट्टफुट्ट येशूको आगमनलाई हेर्ने बानीको सट्टामा हामीलाई दिइएको कामलाई निरन्तरता दिँदै उहाँको आगमनलाई हेरिरहने बानी हामीले बसाल्नुपर्छ। फेरि त्यसैबखत संसारको अन्तमा यो भइरहेको छ त्यो भइरहेको छ भनेर अनेकौँ घट्नाहरूको बारेमा उत्तेजित हुने बानीबाट पनि हामी चनाखो हुनुपर्छ। येशूको आगमनको प्रतिज्ञाले हामी कता गइरहेका छौँ भनेर हामीहरूको गन्तव्यलाई देखाउँदछ, बर्तमान समयमा हामी कस्तो वास्तविक दृष्टिकोणलाई मनमा राखेर चल्नुपर्छ भन्दै जीवनको जरुरी थोकहरूलाई सम्झंदै हामीहरूको जीवनलाई अगाडि बढाइरहनुपर्छ। येशूको आगमनलाई हेरिरहने बानीले सञ्चितकको परिभाषा र उद्देश्यलाई बताउँछ।

उद्धारकर्ताको आगमन निश्चय छ र उहाँलाई भेट्ने छौँ भन्ने निश्चय जानकारी क्रुसले दिइसकेको छ। येशू आउनुभन्दा अघि के हुनेछ भनेर बाइबलमा विभिन्न चिन्हहरूले औँल्याइरहेको पाइन्छ। परमेश्वर पिताको र स्वर्गदूतहरूको महिमामा उहाँ आउनुहुनेछ भनेर बाइबलले तोकिसकेको छ (मर्कूस ८:३८)। ×त्यसकारण हामीहरूको आँखा हामीहरूले नदेखेको कुरामा राखिराख्छौँ। जुन कुरो हामी देख्दछौँ त्यो केवल अस्थायीमात्र हो। जुन कुरा देखिंदैन त्यो अनन्तको हुन्छ" (२ कोरन्थी ४:१८ रूपान्तरित)।

हो मृत्यु र बर्तमान परिबेसमा त्यसको निरन्तरताले हामीहरूको जीवन कतिको क्षणिक रहेछ भनेर हामीलाई औँल्याइरहेको महसुस गर्नुपर्छ। तर येशूको दोस्रो आगमनको प्रतिज्ञाले मृत्यु पनि अस्थायी र क्षणिक मात्र हुन् भनेर देखाउँदछ। त्यसैकारण हामीहरूको जीवनको प्रत्येक पक्षलाई येशूको आगमनको प्रतिज्ञाले असर पारिरहनुपर्छ। इसाई सञ्चितक वा परमेश्वरले सुम्पनुभएको प्रत्येक थोकको सही भण्डारे भएर हामीहरूको प्रत्येक पाइलामा उहाँको आगमनको प्रतिज्ञाको प्रभाव पारौँ। येशूको आगमन जुनसुकै बेलामा पनि हुनेछ भन्ने उहाँको आगमनको प्रतिज्ञालाई हेरिरहने बानी हामी बसालौँ। हामीहरूको सेभेन्थ­डे एडभेन्टिस्ट भन्ने नाउँ आफैले उहाँको आगमनको वास्तविकतालाई प्रकट गर्दछ। हामीहरूको नाउँप्रति हामी गौरबान्वित हुन सिकौँ। 