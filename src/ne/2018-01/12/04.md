---
title:  'बानीब्यहोरा वा आदत : समयलाई पनि बुद्धि पुर्याएर चलाऔँ'
date:   20/03/2018
---

**×हामी त हिजोमात्र जन्मेका हौँ, हामीलाई केही थाहा छैन, किनभने यस संसारमा हामीहरूका दिनहरू केवल छायाँमात्र हुन्" (अय्यूव ८:९ रूपान्तरित)।**

हामीहरूको घडीलाई हामीले बन्द गर्न सक्छौँ तर समयको चाललाई हामीले रोक्न सक्दैनौँ। समयले हामीलाई पर्खिँदैन। हामी टक्क उभिएर बसेतापनि, केही काम छैन भनेर आकाशमा हेरेर दिन बिताएतापनि समय अगाडि चलिरहन्छ।

`यस संसारमा हामीहरूको जीवनसँग समयको के सरोकार छ वा समयप्रति कस्तो गम्भिर हुनुपर्छ भनेर देहायका केही पदहरूले के सिकाउँछन्? हेर्नुहोस: याकूव ४:१३,१४, भजन ९०:९­१२, भजन ३९:४­६ र उपदेशक ३:१­८ यस संसारमा हामीहरूको समय कतिको मूल्यवान रहेछ भनेर माथिका पदहरूले देखाएको मौलिक सन्देशलाई हामीले कसरी लिने?`

> <p></p>
> ×13 “आजै कि भोलि हामी कुनै सहर, बजारमा जाऔंला र एक वर्ष बसेर व्यापार गरौंला अनि धन कमाऔंला” भन्ने तिमीहरूले मेरो कुरा सुन। १४ भोलि के हुन्छ, तिमीहरू केही जान्दैनौ। तिमीहरू त एक छिन देखा पर्ने र बिलाएर जाने बाफजस्तै छौ।"

> <p></p>
> ×9 तपाईंको क्रोधले हाम्रो आयु घटाउँदछ, कानेखुसी गरेको कुराझैँ हाम्रो जीवन बिलाउँदछ। 10 हामी जम्मा सत्तरी वर्षसम्म जिउँछौं– बलिया छौं भन्ने असी वर्षसम्म होला;  तर तिनीहरूले हामीलाई कष्ट र अफसोस मात्र ल्याउँछन्, जीवन चाँडो बितिजाँदछ र हामी गइसकेका हुन्छौं। 11 तपाईंको क्रोधको शक्ति कसले चाल पाएको छ र? तपाईंको बल्दो क्रोधले कस्तो डर ल्याउन सक्छ, कसले जानेको छ?  12 हामीलाई सिकाउनुहोस् कि हाम्रो जीवन कति छोटो छ र हामी बुद्धिमान् बन्न सकौं। "

> <p></p>
> ×4 “परमप्रभु! म कहिलेसम्म बाँच्नेछु?  म कहिले मर्नेछु?  मेरो जीवन कहिले अन्त हुन्छ, सो मलाई भन्नुहोस्।”  5 तपाईंले मेरो जीवन कति छोटो बनाउनुभएको छ। तपाईंको दृष्टिमा मेरो जीवनकाल केही होइन। साँच्चै, हरेक मानिस एक मुट्ठी सासभन्दा केही बढी छैन।  6 छायाँजस्तो मात्र हो! उसले गरेको काम केही मूल्यको छैन। उसले धन बटुल्छ तर त्यो कसले बटुल्छ, सो जान्दैन।"

> <p></p>
> ×1 यस संसारमा जे-जति हुन्छ, परमेश्वरको निर्धारित समयमा नै हुन्छ। 2 जन्मने एउटा समय छ, मर्ने एउटा समय। रोप्ने एउटा समय छ, उखेल्ने एउटा समय। 3 मार्ने एउटा समय छ, निको पार्ने एउटा समय। भत्काउने एउटा समय छ, बनाउने एउटा समय। 4 रुने एउटा समय छ, हाँस्ने एउटा समय। शोक गर्ने एउटा समय छ, नाच्ने एउटा समय। 5 ढुङ्गा फ्याँक्ने एउटा समय छ, ती बटुल्ने एउटा समय। अँगालो हाल्ने एउटा समय छ, अँगालो नहाल्ने एउटा समय। 6 भेट्टाउने एउटा समय छ, हराउने एउटा समय। राख्ने एउटा समय छ, फाल्ने एउटा समय। 7 च्यात्ने एउटा समय छ, सिउने एउटा समय। चुप लाग्ने एउटा समय छ, बोल्ने एउटा समय। 8 प्रेम गर्ने एउटा समय छ, घृणा गर्ने एउटा समय। युद्ध गर्ने एउटा समय छ, मिलाप गर्ने एउटा समय।"

समय सिमित र फेरि फर्किँदैन भन्ने जस्तो यथार्थ कुरालाई सम्झेर प्रत्येक व्यक्ति जो इसाई भनेर दावी गर्छ त्यसले समयलाई उचितरूपमा सञ्चिता गर्नुपर्छ वा बुद्धिमानीपूर्वक चलाउनुपर्छ भन्ने महत्त्वपूर्ण धारणालाई सम्झिरहनु पर्छ। त्यसले गर्दा हामीमा पाएको समयलाई बुद्धि पुर्याएर चलाउने र यस जीवन र पछिको जीवनमा जुन महत्त्व छ त्यसलाई मध्यनजर राखेर बिताउनुपर्छ। परमेश्वरको वचनले जुन महत्त्वलाई देखाइएको छ त्यसलाई आधार बनाएर हामीहरूको समयलाई व्यवस्थित ढंगले चलाउनुपर्छ। किनभने एक फेरा समय गयो वा समयलाई सदुपयोग गर्ने मौका गुमाइयो भने त्यसलाई फेरि फर्काउन सकिन्न। हाम्रो पैसा हरायो भने त्यसलाई फेरि पाउन सक्छ। परिश्रम गरियो भने हराएको भन्दा अझ धेरै पाउन पनि सक्छौँ। तर समयलाई त्यसो गर्न सकिन्न। एक क्षण गुमिएको छ भने त्यो सदाको निम्ति गुमिएको हुन्छ। पोखेको अण्डालाई टुक्रिएको अण्डाको खपटामा हाल्न सजिलो होला तर गुमिएको समयलाई फेरि फर्काएर ल्याउन सकिंदैन। त्यसकारण परमेश्वरले हामीलाई दिनुभएको थोकहरूमा समय अत्यन्त मूल्यवान थोक हो। त्यसकारण हामीलाई दिइएको प्रत्येक समयलाई सावाधानीपूर्वक खर्च गर्ने बानीलाई बिकास गर्नु अत्यन्त जरुरी छ।

×हामीहरूको समय परमेश्वरको हो (भजन ३१:१५)। प्रत्येक क्षण उहाँको हो, त्यसकारण हामीले पाएको प्रत्येक क्षणलाई परमेश्वरको महिमाको निम्ति चलाउने बानी बसाल्न खोज्नु अत्यन्त गम्भीर मामिला हो भनेर मान्नुपर्छ। हामीहरूको जीवनलाई परमेश्वरले दिनुभएको बस्तुहरू वा दक्षताहरूको  हिसाबकिताबलाई राम्रोसँग बुझाउनु पर्नेमा समय जस्तो अरू छैन। ×समयको महत्त्वलाई कसैले पनि गन्न सक्दैन। प्रत्येक क्षण अत्यन्त महत्त्वभएको येशूले महसुस गर्नुभएको थियो। उहाँकै अनुसरण गरेर हामीले पनि समयलाई ख्याल गर्नुपर्छ। समय एकदम छोटो छ र त्यसलाई खेलाएर बस्ने फुर्सद छैन। हामीलाई अनन्त जीवनको निम्ति तयार गर्न दिइएको समय केवल थोरै दिनहरूमात्र छन्। समय खेर फाल्ने समय छैन। आफ्नो स्वार्थी अभिलाषालाई पोस्न समय छैन। पापसँग खेलबाड गर्न हामीसँग समय छैन।"­एलेन जी ह्वाइट, क्राइस्ट अब्जेक्ट लेसनस्, पृ. ३४२बाट रूपान्तरित।

`×15 त्यसकारण कस्तो चालचलन चल्नुपर्ने हो, राम्ररी ध्यान देओ, मूर्खजस्तो भएर होइन, बुद्धिमान् भएर हिंड। 16 यी नराम्रा दिनहरूमा तिमीले पाएका सबै मौकाहरूको असल प्रयोग गर।" एफिसी 5:15-16। पावलले यहाँ हामीहरूलाई के भनिरहेकाछन्? अहिले नै उनले दिएको नीतिलाई कसरी पालन गर्ने?`