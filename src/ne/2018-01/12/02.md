---
title:  'बानी: सबै कुराहरूमा परमेश्वरलाई पहिलो स्थान दिने आदत'
date:   18/03/2018
---

हामीहरू सबै जना कुनै न कुनै बानीले चिनिएका हुन्छौँ वा हामी सबैमा धेरै किसिमका आचरण वा बानीहरू छन्। तर ती बानीहरू कुन् हुन? असल कि खराब? येशूभक्तहरूमा हुनुपर्ने सबै बानी वा आदतहरूमा प्रत्येक दिन परमेश्वरको नजिक हुन खोज्नु सबभन्दा महत्त्वपूर्ण बानी हुनुपर्छ।

×प्रत्येक बिहान तपाईँको आत्मा, शरीर र मनलाई परमेश्वरमा समर्पण गर्नुहोस्। तपाईँको मुक्तिदातामा झन झन भर पर्न र उहाँको उपासना गर्ने बानी बसाल्नुहोस्।"­एलेन जी ह्वाइट, माइन्ड, क्यारेक्टर, एण्ड पर्सानालिटी, ठेली १, पृ. १५बाट रूपान्तरित। यस खालको बानीले हामी साँघुरो ढोकाबाट जीवनमा पस्न सक्नेछौँ (मत्ती ७:१४)।

परमेश्वरले भन्नुभयो, ×मेरो अगाडि कुनै देवी वा देवताहरू नमान्नु" (प्रस्थान २०:३ रूपान्तरित)। आधारभूत आवश्यकताको सन्दर्भमा औँल्याउँदै येशूले भन्नुभयो, ×परमेश्वरको राज्य र उहाँको धार्मिकता अर्थात् धार्मिक नीति अपनाउने बानी पहिले खोजि गर" (मत्ती ६:३३ रूपान्तरित) र हामीलाई यो पनि बताइएको छ: ×जब तिमीले तिम्रो सारा हृदयले मलाई खोज्छौ तब तिमीले मलाई भेट्टाउनेछौ।"(यर्मिया २९:१३ रूपान्तरित)।

हामीहरूको जीवनमा परमेश्वरले प्रथम स्थान दिनु भनेको के हो भनेर देहायका केही पदहरूले कसरी बताउँदछन्? हेर्नुहोस्: मत्ती २२:३७, प्रेरित १७:२८, एफिसी ५:१५­२०

> <p></p>
> ×येशूले जवाफ दिनुभयो, ×तिमीले परमप्रभु आफ्ना परमेश्वरलाई आफ्नो पूरा हृदय, पूरा प्राण र पूरा मनले प्रेम गर्नु 38 सबैभन्दा मुख्य र ठूलो आज्ञा यही हो। 39 अनि यस्तै अर्को मुख्य र ठूलो आज्ञाचाहिँ , ×आफ्नो छिमेकीलाई आफैंलाई जस्तै प्रेम गर।× 40 मोशाका सबै व्यवस्था र अगमवक्ताका शिक्षाहरूको आधार यी दुई आज्ञा हुन्।"

> <p></p>
> ×28 किनभने हामी उहाँमै जिउँछौं र उहाँमै चहलपहल गर्छौं। यस बारेमा तपाईंहरूका एक जना कविले पनि यसरी भनेका छन्, "साँच्चै हामी उहाँकै सन्तान हौं"।"

> <p></p>
> ×15 त्यसकारण कस्तो चालचलन चल्नुपर्ने हो, राम्ररी ध्यान देओ, मूर्खजस्तो भएर होइन, बुद्धिमान् भएर हिंड। 16 यी नराम्रा दिनहरूमा तिमीले पाएका सबै मौकाहरूको असल प्रयोग गर। 17 त्यसकारण मूर्ख नबन तर प्रभुले तिमीबाट के आशा राख्नुहुन्छ, सो पत्तो लगाओ। 18 मद्यको नशामा बाँचेर जीवन नष्ट नगर तर पवित्र आत्माले भरिपूर होओ। 19 एक-अर्कासँग स्तुति, भजन र पवित्र आत्माले दिएका गीत गाउने गर र प्रभुलाई आफ्नो हृदयका मीठा गीतहरूले स्तुति गर। 20 हाम्रा प्रभु येशू ख्रीष्टको नाउँमा परमेश्वर पितालाई सबै कुरामा सधैँ धन्यवाद दिने गर।"  

परमेश्वरलाई खोज्नु भनेको के हो वा उहाँलाई हामीहरूको जीवनमा पहिलो स्थान दिनु भनेको के हो भन्ने उदाहरणहरूमा येशूको उदाहरण सबभन्दा असल भएको मान्नुपर्छ। येशूले जे गर्नुभयो उहाँले परमेश्वर पितालाई पहिलो स्थान दिनुभएको थियो। उहाँ सानो हुँदाखेरि नै निस्तारचाडको समयमा यरुशलेममा जानुहुँदा उहाँले त्यो बानी देखाउनुभएको थियो। उहाँ तीन दिनसम्म हराउनुभएको थियो। युशूफ र मरियमले अन्धाधुन्ध उहाँलाई खोजेपछि उहाँलाई मन्दिरमा भेट्टाउनुभएको थियो। मरियमले झर्को मानेर ×बाबु, तिमीले हामीलाई किन यसरी सास्ती दियौ?" भनेर भन्दा उहाँले जवाफ दिनुभयो, ×के तपाईँहरूलाई थाहा छैन, म मेरो पिताको मामिलामा व्यस्त हुनुपर्छ?" (लूका २:४६­४९ रूपान्तरित)।

परमेश्वर पितासँग सम्पर्क गरिराख्ने येशूको  तिब्र चाहना थियो भनेर उहाँको जीवनभरको प्रार्थना गर्ने बानीले देखाएको थियो। यो बानी उहाँको आफ्नै चेलाहरूले राम्रोसँग बुझ्न सकेको थिएन। संसारको कुनै पनि अन्धकार शक्तिले उहाँ र उहाँको पितासँगको सम्बन्धलाई अलग गर्न सक्दैनथ्यो किनभे परमेश्वर पितासँग पूर्णरूपमा सम्बन्ध जोडि राख्नु उहाँको बानी थियो।

हामीहरूको सारा मनले, शरीरले, दिमागले र आत्माले उहाँलाई प्रेम गर्ने निर्णयले उहाँको उदाहरणलाई पछ्याउन सक्छौँ (मत्ती २२:३७)। प्रार्थना गर्ने, बाइबल अध्ययन गर्ने र हामी जे गर्छौँ त्यसमा उहाँको चरित्रलाई झल्काउने चाहनले परमेश्वरलाई पहिलो स्थान दिने बानी हामी बसाल्न सक्दछौँ। यदि हामीहरू इसाई हौँ भनेर दावी गर्छौँ भने त्यो भन्दा उत्तम बानी अरू के होला?

`तपाईँले आफूले आफैलाई सोध्नुहोस्: के तपाईँले तपाँईको जीवनमा परमेश्वरलाई पहिलो स्थान दिनुभएको छ? तपाईँलाई कसरी थाहा छ?`