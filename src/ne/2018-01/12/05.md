---
title:  'दिमाग, शरीर र आत्मालाई स्वस्थ राख्ने: बानीब्यहोरा वा आदत'
date:   21/03/2018
---

जब हामीलाई सृष्टि गरिएको थियो सुरूमा हामी मानसिक, शारीरिक र आत्मिक रूपमा सिद्ध थियौँ। तर पापले गर्दा सबै थोक भ्रष्ट हुन पुग्यो। हामी जुन स्थितिमा पहिला थियौँ त्यही स्थितिमा हामीलाई लैजाने प्रक्रियामा परमेश्वर लागि रहनुभएको छ भन्ने सन्देश नै सुसमाचारको खुशी पार्ने मूल सार हो।  

`देहायका केही पदहरूले हामीहरूलाई एक अमूल्य आशामा लागिरहन औँल्याएको छ। अन्तमा हामीहरूको जीवनलाई पुनरुद्धार नहुञ्जेल हामी कसरी पर्खेर बस्ने? हेर्नुहोस्: प्रेरित ३:२१, र प्रकाश २१:१­८`

> <p></p>
> ×तर पवित्र अगमवक्ताहरूले भनेजस्तै परमेश्वरले सबै कुरा नयाँ बनाउने समय नआएसम्म येशू स्वर्गमै रहनुपर्छ।"

> <p></p>
> × 1 यसपछि मैले नयाँ स्वर्ग र नयाँ पृथ्वी देखें। पहिलो स्वर्ग र पहिलो पृथ्वी हराएर गयो अनि समुद्रचाहिँ लुप्त भयो। 2 अनि परमेश्वरबाट स्वर्गबाट पवित्र सहर ओर्लिरहेको मैले देखें। तिनलाई आफ्ना दुलहा भेट्न सिँगारिएकी दुलहीजस्तै गरी तयार भएको मैले देखें। 3 सिंहासनबाट ठूलो सोरमा यसो भनेको मैले सुनें, “हेर! अबदेखि परमेश्वरको वास मानिसहरूसँग भएको छ। उहाँ तिनीहरूसँग वास गर्नुहुनेछ र उनीहरू उहाँकै मानिसहरू हुनेछन्। परमेश्वर आफैं उनीहरूसित हुनुहुनेछ अनि उहाँ उनीहरूका परमेश्वर हुनुहुनेछ। 4 उहाँले तिनीहरूका आँखाबाट सबै आँसु पुछिदिनुहुनेछ। अबदेखि कोही मर्नुपर्नेछैन। कसैले पनि शोक मानेर रुनेछैन, कुनै किसिमको दु:ख हुँदैन। पुराना सबै कुरा बितिसकेका छन्। 5 तब सिंहासनमा विराजमान् हुनुहुने परमेश्वरले भन्नुभयो, “हेर! अब म सबै कुरा नयाँ बनाउँछु।” उहाँले मलाई यसो पनि भन्नुभयो, “यी कुरा लेख किनभने ती साँचा र विश्वास गर्न सकिने कुरा हुन्।” 6 अनि उहाँले भन्नुभयो, “अब सबै काम पूरा भइसके! अल्फा र ओमेगा आदि र अन्त म नै हुँ। जस-जसलाई तिर्खा लाग्छ, तिनीहरूलाई म जीवनको पानीको मूलबाट सित्तैंमा पिउन दिनेछु। 7 ज-जसले जित्छ, उसले मबाट यो हक पाउनेछ। म उसका परमेश्वर हुन्छु र ऊ मेरो छोरो हुनेछ। 8 तर कातरहरू, धोखाबाज गर्नेहरू, घिनलाग्दा काम गर्नेहरू, ज्यानमाराहरू, व्यभिचार गर्नेहरू, टुनामुना गर्नेहरू, मूर्ति पूज्नेहरू र सबै झूट बोल्नेहरूको ठाउँचाहिँ आगो र गन्धकले जलिरहेको कुण्ड हो। त्यसमा पर्नुचाहिँ दोस्रो मृत्यु हो।”  

मानव जातिको आत्मिक, मानसिक र शारीरिक उत्थानको निम्ति यस संसारमा रहनुहुँदा येशूले निरन्तररूपमा नथाकि परिश्रम गर्नुभएको थियो। त्यो सबै उहाँको प्रयासले यस संसारको अन्तमा मानिसहरूको स्वभाव कसरी पुनर्निर्माण हुनेछ भनेर देखाइएको थियो। येशूले बिरामीहरूलाई निको पार्नुभएकोले यो प्रमाणित गर्दछ कि उहाँ यस संसारमा फेरि फर्कनुहुंदा प्रत्येक मानिस सकेसम्म स्वस्थ रहुन्। त्यसकारण जो परमेश्वरको सञ्चितक वा उहाँमाथि विश्वास गर्छु भनेर आफ्नो विश्वासप्रति उत्तरदायी बनेर देखाउँछ त्यो व्यक्तिले उसको दिमाग वा सोच्ने शक्ति, शरीर र आत्मालाई स्वस्थ राख्ने बानीलाई बिकास गर्दै अघि बढिरहेको हुन्छ।

पहिलो कुरो, जति जति दिमागलाई चलायो त्यतित्यति त्यो झन झन बलियो भएर जान्दछ। अर्थात् दिमाग वा सोच्ने बरदानलाई येशूभक्तले बुच्चे बनाइराख्न सुहाउँदैन। तपाईँको दिमागमा यो खालको बानी बसाल्ने प्रयास गरिरहनुहोस् जुन पावलले भन्दछन्, × 8 आखिरमा दाजुभाइहरू, तिमी सत्य, असल, ठीक, स्वच्छ, सुन्दर, आदरणीय र प्रशंसनीय कुरामा मन लगाओ। 9 मैले भनेको तिमीहरूले सुनेका र देखेका छौ। तिमीहरूले मबाट सिकेको र पाएको शिक्षाहरू नै पालन गर्ने गर अनि शान्ति दिने परमेश्वर तिमीहरूसँग हुनुहुनेछ।" परमेश्वरको आत्मज्ञान वा उहाँको चाहनालाई आत्मसात् गर्ने आदत भएको मानिसको दिमागमा शान्ति ल्याउँछ (यशैया २६:३) र शान्तमय दिमाग भएको मानिसको शरीर स्वस्थ हुन्छ (हितोपदेश १४:३०)। स्वस्थ सोच्ने शक्ति भएको मानिसमा यस्तो बललाई जम्मा गरेको हुन्छ कि कुनै पनि अबस्थामा ऊ सक्रिय हुनसक्छ। अर्थात् शान्ति र स्वस्थ दिमाग भएको मानिसले जुनसुकै परिस्थितिलाई पनि हतार र निराश नभई सामना गर्न सक्दछ।

दोस्रो, असल तथा स्वस्थ स्वास्थ्य बानी भएको मानिसले आफ्नो शरीरलाई हिफाजत गर्दछ। जब हामी व्यायाम र उचित खाना खान्छौँ त्यसले हामीहरूको सरीरलाई सन्तुलन र स्वस्थ राख्न चाहन्छौँ भनेर देखाउँदछ। नियमित रूपमा व्यायामा गर्दा हामीहरूको रक्तचाप र तनाव कम गर्दछ, हामीहरूको मिजासलाई राम्रो गरिराख्छ र यस संसारमा भएका कुनै पनि औषधीहरूभन्दा त्यसले लामो आयु थप्न ठूलो सहयोग गर्दछ।

तेस्रो, परमेश्वरको सञ्चितक वा परिपक्व येशूभक्तले आफ्ना आत्मिक जीवनलाई तेजिलो पारिराख्न निरन्तररूपमा प्रयास गर्दछ। तपाईँको आत्मालाई परमेश्वरतिर उचाल्नुहोस् (भजन ८६:४,५) र उहाँलाई पर्खनुहोस् (भजन ६२:५)। जब तपाईँ सत्यमा हिँड्नुहुन्छ (३ यूहन्ना ३) तब तपाईँको आत्मिक जीवन सम्पन्न अर्थात् बलियो हुँदै जान्छ। त्यसको फलस्वरुप प्रभु येशू नआउञ्जेल तपाईँ निर्दोष भएर सुरक्षित भइरहेको पाउनुहुनेछ (१ थेस्सोलिनिकी ५:२३ रूपान्तरित)।

`तपाईँमा भएका आत्मिक, शारीरिक र स्वस्थ मनको स्वभाव  वा आदत कस्तो छ? के तिनीहरूमा कुनै यस्तो स्वभाव छ जुन परिवर्तन गर्न आवश्यक छ जसले गर्दा तपाईँ स्वस्थ र हँसिलो बन्न सकिरहोस्? येशू ख्रीष्टको आगमनमा तपाईँको शारीरिक, आत्मिक र मानसिक संरचनालाई पुनउद्धार नगरुञ्जेल बाइबलमा दिएका के के प्रतिज्ञाहरू छन् जसलाई दावी गरेर तपाईँको समग्र जीवनको बानीलाई स्वस्थ राख्न सहयोग गर्दछ?`