---
title:  'आफूले आफूलाई अनुशासनमा राख्ने बानी'
date:   22/03/2018
---

आत्मसंयम, आफूले आफैलाई अनुशासनमा राख्ने बानीहरूमा अरू बानीहरूभन्दा अत्यन्त महत्त्वपूर्ण बानी वा गुण प्रत्येक येशूभक्त वा सञ्चितकको गुण हुनुपर्छ। पावले भन्दछन् "परमेश्वरको आत्माले हामीलाई डरपोक वा काँतर बनाउँदैन तर यसले हामीहरूलाई शक्ति दिन्छ, प्रेम गर्ने खुबी दिन्छ र आफूले आफूलाई बशमा वा अनुशासनमा राख्ने बल दिन्छ" (२ तिमोथी १:७ रूपान्तरित)। ग्रीक भाषाको अनुशासन भन्ने शब्द सोफ्रोनिमोस (sophronismos) हो। नयाँ करारमा केवल यहाँमात्र देखा परेको छ। त्यसको अर्थ संतुलन तरिकाले र स्वस्थ दिमागले यताउति नलागि परमेश्वरको नीतिमा जे गर्नुपर्छ सो गरि नै रहने क्षमता हो। यदि हामीले हामीलाई नै बशमा राख्न सक्यौँ भने "असल र खराब के हो" सो छुट्याउन सहयोग गर्दछ (हिब्रू ५:१४)। यदि हामीमा अनुशासन भयो भने हामीहरूले सामना गर्ने परिस्थितिलाई हामी बुझ्नसक्ने हुन्छौँ, कसैको दवाबमा नपरि र नतिजा जे आएतापनि शान्त र नम्र भएर आफ्नो नीतिमा अडिग भएर बस्न सक्ने हुन्छौँ। सिँहको खोरमा पर्नुपरेतापनि अगमबक्ता दानिएल जे ठीक छ त्यही गर्न पछि हटेनन्। तर त्यसको बिपरित इस्रायलको बडा हाकिम सामसनले मोजमज्जा र मतवालिपनमा हिँड्दा  आफूले आफैलाई बशमा राख्न सकेन। त्यसले गर्दा के उचित छ के उचित छैन सो छुट्याउन सकेन र एउटा सुन्दरीको मोहमा परेर उसको पतन भयो। पोटिफरको घरमा काम गर्दा जे ठीक थियो त्यही गरे। पोटिफरको श्रीमतीले आफूतिर तान्दा पनि बरू झ्यालखानामा बस्न तयार भए तर परमेश्वरले दिनुभएको नीतिको बिरुद्धमा उनी गएनन्। तर त्यसको ठीक बिपरित बुद्धिले भरिएको र असाध्यै धनी राजा सोलोमन स्त्रीहरूको पछि लागेर मानिसहरूले बनाएको अरू देवीदेवताहरूको पछि लागे (१ राजा ११:४,५)।

`अनुशासन वा आफूले आफैलाई बशमा राख्न सक्ने नीतिको बारेमा १ कोरन्थी ९:२४-२७मा पावलले के भन्छन्? आखिरमा हामीहरूको जीवनलाई हामीहरूले नै आत्मसंयम भएर सम्हाल्ने बानीमा भर पर्छ भनेर त्यहाँ के लेखिएको छ? हेर्नुहोस्:`

> <p></p>
> " २४ के तिमीहरूलाई थाहा छैन, दौड़मा दगुर्नेहरू सबै दगुर्छन्, तर इनामचाहिँ एउटैले मात्र पाउँछ? तिमीहरू इनाम प्राप्त गर्ने किसिमले दौड। २५ खेलमा भाग लिने खेलाडी सबै थोकमा आत्मसंयमी हुनुपर्छ। तिनीहरू नष्ट भएर जाने मुकुट पाउनलाई यसो गर्दछन्, तर हामीचाहिँ अविनाशी मुकुट पाउनलाई यसो गर्दछौं। २६ यसकारण लक्ष्य नराखी म दगुर्दिनँ। हावामा मुक्का हान्नेले जस्तै म मुक्का हान्दिनँ। २७ तर म आफ्नो शरीरलाई कठोरतासाथ सधाउँछु, र यसलाई वशमा राख्तछु, नत्रता अरूहरूलाई प्रचार गरेपछि म आफैचाहिँ अयोग्य ठहरिनेछु।"

"आफ्नै मोजमज्जामा मात्र हिँड्नु यस संसारको नीति हो। जतततै गलत र मनगढन्ते वा मानिसलाई भ्रममा पार्ने कथाहरूले आकर्षित गरिरहिरहेको पाइन्छ। अनेक किसिमबाट मानिसलाई नाश गर्ने वा तहसनहस गर्ने जालोहरू यस संसारमा शैतानले बिछ्याइरहेको छ। सबै जना जो परमेश्वरको भय मानेर सिद्ध पवित्रको बाटोमा हिँड्न चाहन्छ भने आत्मनियन्त्रण र आत्मसंयमका पाठहरू सिक्नै पर्छ। शारीरिक अभिलाषा र भोक वा जथाभावी खाने बानीलाई दिमागको उच्च अनुशासनमा राख्नुनै पर्छ। यदि हामीले परमेश्वरलाई र उहाँको पवित्र वचनको सत्यलाई बुझ्न र व्यवहारमा ल्याउन चाहन्छौँ भने आफूले आफैलाई अनुशासनमा राख्न अत्यन्त जरुरी छ। त्यसले हामीहरूको दिमागलाई बलियो बनाउँछ र आत्मिक ज्ञानलाई तिखो पार्दछ।"-एलेन जी ह्वाइट, द डिजाएर अभ एजेज, पृ. १०१बाट रूपान्तरित।

तर आत्मनियन्त्रण वा आफूले आफैलाई बशमा राख्ने अनुशासन कसरी सिक्ने भनेर कसैले सोध्ला। त्यो त नियमित रूपमा गरिरहने बानी वा आदतमा सुधार्दै लैजाने कुरो हो। "तिमीले गर्ने सबै कामहरूमा पवित्र पारिराख्न" परमेश्वरले तिमीहरूलाई बोलाउनुभएको हो (१ पत्रुस १:१५ रूपान्तरित)। "ईस्वरीय स्वभावमा ढाल्न आफूले आफैलाई तालिम लेऊ" भनेर पावलले आह्वान गर्दछन् (१ तिमोथी ४:७ रूपान्तरित)। जसरी सङ्गीतकार र खेलाडीले आफू पौरखी वा निपूर्ण बन्न तालिम लिन्छन् त्यसरी नै परमेश्वरको सञ्चितक अर्थात् उहाँको जिम्मेवार भक्त हुनको निम्ति आफूलाई तालिम दिनुपर्छ र त्यसै अनुसार व्यवहारमा लाग्नुपर्छ। हामी आफ्नै बलले त्यो स्वभावलाई सुधार्न सक्दैनौँ तर परमेश्वरको शक्ति र मेहनतले आवश्यक बानीलाई अनुशासन सिक्न र अनुशासनमा राख्न सक्छौँ। 

`यस पतित र भ्रष्ट संसारमा परमेश्वरको स्वभावमा हिँड्न र विश्वासीको जीवन बिताउन केवल परमेश्वरले मात्र शक्ति दिनुहुन्छ भन्ने कुरालाई ख्यालमा राखेर हामीले हाम्रो जीवनलाई उहाँमा समर्पण गर्न कसरी सिक्ने?`