---
title:  थप जानकारी
date:   23/03/2018
---

हत्या, हिँसा मोजमज्जा र भौतिकवादको चरम सिमामा पुगिरहेको संसारको युगमा हनोक र नोहा परमेश्वरसँग हिँड्ने बानी बसालेका थिए (उत्पत्ति ५:२४, ६:९)। तिनीहरूले परमेश्वरको अनुग्रहलाई बुझेका थिए र त्यसलाई ग्रहण गरेका थिए। त्यसले गर्दा तिनीहरूमा जे थिए तिनीहरूलाई असली सञ्चिता गरेका थिए र जुन काम गर्न तिनीहरूलाई खटाइएको थियो त्यसको जिम्मेवारी मेहनतसाथ पूरा गरेका थिए।

यस संसारको इतिहासभरि हनौक र नोहा जस्ता मानिसहरू थिए जो परमेश्वरसँग हिँडेका थिए। अरूहरूको साथै दानिएल र उनका मित्रहरूको नाउँ उल्लेखनीय भएको पाउँछौँ। "तिनीहरू मूर्तीपूजा र अनेकौँ भ्रममा पार्ने धर्महरूको बीचमा बसोबास गरेका थिए। तर ती संस्कार तथा संस्कृतिहरूको बीचमा परमेश्वर वा सत्य धर्मको प्रतिनिधि भएर उभिनुपर्दा तिनीहरूको दिमाग शुद्ध तथा तिखो हुनुपर्छ र तिनीहरूको चरित्र सिद्ध रूपमा येशूको स्वभाव देखाउने हुनुपर्छ भनेर तिनीहरूले महसुस गरेका थिए। तिनीहरूको सर्वोच्च गुरू परमेश्वर आफै हुनुहुन्थ्यो। तिनीहरूले निरन्तररूपमा प्रार्थना गर्दथे, दिमाग खियाएर अध्ययन गरिरहन्थे, अदृश्य परमेश्वरसँग सम्पर्कमा रहिरहन्थे र हनोक जस्तै गरि तिनीहरू परमेश्वरको साथ साथ हिँड्दथे।"-एलेन जी ह्वाइट, प्रोफेटस एण्ड किङ्गस्, पृ. ४८६बाट रूपान्तरित।

परमेश्वरको भण्डारे वा सञ्चितक यस संसारमा रहँदा दिनदिनै परमेश्वरसँग रहने वा जीउने बानी गर्नु नै "परमेश्वरसँग हिँड्नु हो" भनेर व्याख्या गरिन्छ। बुद्धिमानी सञ्चितकले यस भ्रष्ट संसारमा परमेश्वरसँग हिँड्ने बानी बसाल्दछ। परमेश्वरलाई विश्वास नगर्ने संसारमा अनेकौँ प्रलोभनमा फस्ने संस्कारको बीचमा केवल परमेश्वरसँग सम्पर्कमा रहिरहँदामात्र त्यसबाट सुरक्षित हुन सकिन्छ।

परमेश्वरको विश्वासिलो, भरपर्दो सञ्चितक वा परमेश्वरको जिम्मेवारी व्यक्तित्वमा बिभिन्न स्वभाव तथा गुणहरू मिलेको हुन्छ। तिनीहरूमा परमेश्वरसँगको सहमतिमा हिँड्ने बानी (आमोस ३:३), ख्रीष्टमा नै हिँड्ने चलन (कलस्सी २:६), पुरानो जीवन वा पुरानो अधर्मी स्वभाव त्यागेर नयाँ जीवनमा ढालेर चल्नु (रोमी ६:४), येशूको प्रेमलाई आत्मसात् गरेर चल्नु (एफिसी ५:२), बुद्धि र ज्ञानमा हिँड्नु (कलस्सी ४:५), सत्यमा हिँड्नु (भजन ८६:११), परमेश्वरको ज्योतिमा हिँड्नु (१ यूहन्ना १:७), नैतिक पारदर्शीतामा चल्नु (हितोपदेश १९:१), परमेश्वरको व्यवस्थालाई आत्मसात् गरेर चल्नु (प्रस्थान १६:४), असल काम गरेर हिँड्नु (एफिसी २:१०) र परमेश्वरले देखाउनुभएको सिधा बाटोमा हिँड्नु (हितोपदेश ४:२६) हुन्।

**चिन्तनमनन**

`अ.  	परमेश्वरको सम्पत्तिलाई जिम्मेवारीपूर्वक हिफाजत गर्न सुम्पिएको व्यक्तिको जीवनमा नम्रता हुनै पर्छ अर्थात् आफ्नो भाऊ खोज्ने प्रवृत्तिबाट स्वतन्त्र हुनुपर्छ। नम्रता भन्नुको अर्थ के हो त? हेर्नुहोस् देहायका पदहरू: मत्ती ११:२८-२९ " २८ “हे सबै थाकेका र बोझले दबिएका हो, मकहाँ आओ, म तिमीहरूलाई विश्राम दिनेछु। २९ मेरो जुवा आफूमाथि लेओ, र मसँग सिक, किनभने म विनम्र र कोमल हृदयको छु, अनि तिमीहरूले आफ्ना आत्मामा विश्राम पाउनेछौ।", एफिसी ४:१-३ " १ यसकारण, म प्रभुको निम्ति एक कैदी, तिमीहरूलाई आग्रहपूर्वक बिन्ती गर्दछु, कि जुन बोलावटमा तिमीहरू बोलाइएका छौ त्यही योग्यको जीवन यापन गर। २ सारा दीनता, नम्रता र धैर्यसँग एउटाले अर्कालाई प्रेममा सहेर, ३ शान्तिको बन्धनमा पवित्र आत्माको एकता कायम राख्न प्रयत्न गर।", फिलिप्पी २:१-५ " १ यदि ख्रीष्टमा केही प्रोत्साहन छ भने, प्रेमको केही प्रेरणा, पवित्र आत्माको केही सङ्गति, केही स्नेह र सहानुभूति छ भने, २ तिमीहरू एउटै मनका भएर, एउटै प्रेम राखेर, पूर्ण सम्मतिसाथ एउटै चित्तका भएर मेरो आनन्द पूरा गर। ३ स्वार्थ वा अहङ्कारमा केही नगर, तर नम्रतामा एउटाले अर्कालाई आफूभन्दा श्रेष्ठ ठान। ४ तिमीहरू हरेकले आफ्नै हित मात्र नखोज, तर अरूका हितलाई पनि हेर। ५ तिमीहरूमा यस्तो मन होस्, जो ख्रीष्ट येशूमा पनि थियो।" र याकूब ४:९-११ " ९ दीन अवस्थाको भाइले आफ्नो उच्च अवस्थामा गर्व गरोस्, १० र धनीले चाहिँ आफ्नो दीन अवस्थामा गर्व गरोस्, किनकि मानिस घाँसको फूलजस्तै ओइलिजानेछ। ११ किनभने डढ़ाउने गर्मीसँग सूर्य उदाउँछ, र घाँसलाई ओइलाइदिन्छ। फूल झर्छ र त्यसको शोभा नष्ट हुन्छ। त्यसरी नै धनी मानिस पनि आफ्नै कामधन्धामा नष्ट भएर जान्छ।"  परमेश्वरसँग सँगै हिँड्न नम्रता, आफ्नो भाऊ नखोज्ने बानी किन महत्त्वपूर्ण छ? हेर्नुहोस्, मीका ६:८ " ए मानिस, जे असल छ, त्यो उहाँले तिमीलाई देखाउनुभएको छ। र परमप्रभुले तिमीबाट के चाहनुहुन्छ? केवल यति, ठीकसित काम गर्नू र कृपालाई प्रेम गर्नु र तिम्रा परमेश्वरसित विनम्र भएर हिँड्नु।"`

`आ.  	हामीहरूका विश्वासीहरूको बीचमा कुनै खराब वा आफूले आफैलाई नाश गर्ने केही बानीको धरापमा छ भने तिनीहरूलाई कसरी सहयोग गर्न सक्छौँ? स्थानीय चर्चको हैशियतले तपाईँको चर्चले तिनीहरूलाई  के गर्न सक्नुहुन्छ?`

`इ. 	इसाई सञ्चितक वा पक्का येशूभकक्तमा हुनुपर्ने केही गुणहरू के के छन्? उदाहरणमा हेर्नुहोस्: तितस २:७-८ " ७ सबै कुरामा असल कामको नमूना भई तिमीले आफूलाई देखाऊ, र तिम्रो शिक्षामा ईमानदारी, गम्भीरता, ८ र कसैले निन्दा गर्न नपाउने ठीक बोली होस्, ताकि हाम्रा विरुद्धमा खराबी बोल्ने कुरा केही नभएकोले हाम्रो विरोधी शर्ममा परोस्।", भजन ११९:१७२ " मेरो जिब्रोले तपाईंका वचनको भजन गाओस्, किनकि तपाईंका सबै आज्ञाहरू धर्ममय छन्।" र मत्ती ५:८ " धन्य शुद्ध हृदय हुनेहरू,  किनभने तिनीहरूले परमेश्वरलाई देख्नेछन्। `

`ई.  	समयको रहस्यहरूको बारेमा सोच्नुहोस्। समय किन छिट्टो गएको जस्तो हुन्छ? समयलाई बुझ्ने हाम्रो क्षमता के छ र? अझ परमेश्वरले दिनुभएको बरदानहरूलाई जिम्मेवारीका साथ हिफाजत गर्नु पर्नेमा हामीसँग रहेको छोटो समयलाई पनि झन कसरी असल सञ्चितक भएर सम्हाल्ने बानी हामीमा किन हुनुपर्छ?`