---
title:  परमेश्वरको सञ्चितकका आचरणहरु
date:   17/03/2018
---

### यस अध्यायका मूल पदहरू
एफिसी ५:१५-१७, कलस्सी ३:२३, लूका १२:३५-४८, याकूब ४:१४, प्रेरित ३:२१ र १ कोरन्थी ९:२४-२७।

> <p>यस अध्यायको मूल सार पद</p>
> "९ जवान मानिसले आफ्नो चालचलन कसरी चोखो राख्न सक्छ? तपाईंका वचनअनुसारको जीवन बिताएर नै हो। १० म आफ्नो सम्पूर्ण हृदयले तपाईंलाई खोज्छु, तपाईंका आज्ञाहरूबाट मलाई बहकेर जान नदिनुहोस्। ११ तपाईंको विरुद्धमा पाप नगरूँ भनेर, तपाईंको वचन मैले मेरो हृदयमा सुरक्षित राखेको छु। १२ हे परमप्रभु, तपाईंको प्रशंसा होस्, तपाईंका विधिहरू मलाई सिकाउनुहोस्।" भजनसंग्रह ११९:९-१२।

तपाईँको आचरण वा आनिबानीले तपाईँ कुन् लक्ष्यतिर गइरहनुभएको छ सो देखाउँदछ। जुन् सञ्चितकहरूले असल बानीहरूको बिकास गर्दै जान्छ तिनीहरू नै अत्यन्त विश्वासिलो र भरपर्दो सञ्चितक अर्थात् इमान्दारीपूर्वक उत्तरदायित्व बहन गर्न सक्ने व्यक्तिहरू हुन्छन्। नियमित रूपमा दिनदिनै प्रार्थना गर्ने अगमवक्ता दानियल (जो पछि बेबिलोनको (आधुनिक इराक) प्रधानमन्त्री भए) आदत थियो (दानियल ६:१०)। साबथमा सिनिगग अर्थात् यहूदीहरूको चर्चमा जाने पावलको नियमित चलन थियो (प्रेरित १७:१,२)। उनले यो पनि लेख्दछन्: "कसैको धोका वा छलकपटमा नपर्नु: "खराब साथीहरूसँगको संगतले गर्दा असल बानिहरूलाई भ्रष्ट बनाउँछ"" (१ कोरन्थी १५:३३ रूपान्तरित)। खराब बानीहरूलाई हटाइ राम्रो बानीहरूलाई ठाउँ दिनु हामीहरूको कर्तव्य हो।

"हामीहरू व्यक्तिगत रूपमा अहिले जुन् रूपमा चिनिन्छौँ त्यो हर समय र अनन्तसम्म चिनिनेछौँ। हामीहरूको स्वभावले हामीहरूलाई चिनाउनेछन्। जुन मानिसहरूले ठीक स्वभाव वा चरित्रलाई निर्माण गर्दछ र प्रत्येक जिम्मेवारीलाई विश्वास तथा भरपर्दो रूपले पालन गर्दछन्, तिनीहरू झलझली बलेको बत्ती जस्तो हुनेछन्। अरूहरू हिँड्ने बाटोको निम्ति तिनीहरू उज्यालो किरण हुनेछन्।"-एलेन जी ह्वाइट, टेस्टिमोनिज फर द चर्च, ठेली ४, पृ. ४५२बाट रूपान्तरित।

तपाईँले चाहिने इनाम खोज्नुहुन्छ भने तपाईँको बानीले छिटो उपलब्ध गराउँछ। बानी व्यहोरा भनेको मानिसको दिमागमा घुसिरहने निर्णय हुन्। अर्को शब्दमा आफ्नो बानीलाई सोच्नु पनि पर्दैन। स्वभावले नै तपाईँ आफ्नो बानी अनुसार चल्नु हुन्छ। तपाईँको चाहना अनुसार बानी असल पनि हुनसक्छ, खराब पनि हुनसक्छ। परमेश्वरको सञ्चितक वा उत्तरदायी व्यक्ति भएर उहाँले दिनुभएको जिम्मेवारीलाई इमान्दारीपूर्वक पालन गर्न असल आचरण वा बानिहरूले कस्तो प्रभावकारीरूपमा सहयोग गर्दो रहेछ भनेर यस अध्यायमा हामी हेर्नेछौँ।