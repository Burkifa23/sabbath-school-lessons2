---
title:  बचत र लगानी
date:   15/03/2018
---

जाडो महिनाको लागि खाना जम्मा गर्न कमिलाहरू परिश्रम गर्दछन् (हितोपदेश ६:६-८)। विशेष कामको निम्ति नियमित रूपमा पैसा जम्मा गर्ने मामिलामा कमिलाहरूबाट पाठ सिक्नु हाम्रो निम्ति बुद्धिमानी कुरो हो। बचतको अर्थ हाम्रो जीविकाको लागि चाहिने बेलामा खर्च गर्न आर्थिक स्रोत बचत गराउँछौँ तर त्यसको मतलब जथाभावी खर्च गर्न पैसा लुकाएर राख्नु भनेको होइन। पैसालाई व्यवस्थित ढङ्गले चलाउन बुद्धि, हिसाबकिताब राख्ने बानी र अनुशासनको आवश्यकता पर्छ। तर अरू केही नगरि केवल पैसामात्र थुपार्ने होडवाजीमा हामी लाग्छौँ भने हामीले परमेश्वरको नीजि सम्पत्तिलाई लुटिरहेका हुन्छौँ। त्यसलाई सही सञ्चिता गरेको भनिन्दैन। 

"बेकारमा पैसा खर्च गर्दा त्यसको बेफाइदा दोबर हुन्छ। पैसा खर्च मात्र हुँदैन तर आम्दानी गर्ने क्षमता पनि कमजोर भएर जान्छ। यदि हामीले पैसा बचाउने बानी बसाल्न सक्यौँ भने यस संसारमा पैसा थपिन्दै जान्छ र उदारचित्तले दिने क्षमता भएमा स्वर्गमा धन थुप्रिन्छ।...पैसा बचत गर्ने एक किसिमको अनुशासन हो जसले गर्दा हामीले पैसामाथि आधिपात्य जमाउन सक्छौँ। हामीहरूको मनले जहाँ पायो त्यहीँ खर्च गर्ने बानीलाई सम्हालेर कहाँ खर्च गर्नुपर्ने हो त्यसमा हामीले नियन्त्रण गर्न सिक्नुपर्छ।"-राण्डी सी. आलकर्न, मनी, पोजेशन एण्ड इटरनिटी (क्यारोल स्ट्रिम: इलिन्वाइज, टिन्डेल हाउस पब्लिशिङ्ग, २००३), पृ. ३२८बाट रूपान्तरित।

`पैसाको मामिलामा व्यवहारिक रूपमा कसरी सम्हालेर चल्ने भनेर देहायका पदहरूले हामीलाई कसरी सिकाउन सक्दछ? हेर्नुहोस्, हितोपदेश १३:११`

> <p></p>
> "बेईमानीसँग कमाइएको धन घट्दैजान्छ, तर अलि-अलि गर्दै जम्मा गरेको धन बढ्दैजान्छ।", हितोपदेश २१:५,६ "५ लगनशीलको योजनाहरूले लाभ गराउनेतर्फ उन्मुख गराउँछ, त्यसरी नै हतार गर्नाले दरिद्रतामा पुगिन्छ। ६ झूटो जिब्रोले आफ्नो भाग्य सुधार्नचाहिँ उड़िजाने कुइरो र घातक पासो हो।" र हितोपदेश १३:१८ "ताड़नालाई (अनुशासन) अवहेलना गर्नेमाथि दरिद्रता र लाज आइपर्छ। तर सुधार गर्दा ध्यान दिने व्यक्ति सम्मानित हुन्छ।"

पैसा तथा परमेश्वरको सम्पत्तिलाई कदर गर्ने मानिसले आफ्नो परिवारको आवश्यकताको निम्ति बचाउँदछ र स्वर्गमा लगानी गर्दछ। तपाईँसँग कति पैसा वा सम्पत्ति छ त्यसको सरोकार होइन तर तपाईँको आर्थिक अवस्था जुनसुकै भएतापनि बाइबलले कोरेको योजना अनुसार पैसा सम्हाल्ने हुनु पर्छ। आफ्नो परिवारको निम्ति बचत गर्नु बुद्धि पुर्याएर गर्नुपर्छ। पैसाको अबमूल्यन वा भ्यालुलाई कम हुन नदिन कहिलेकाहीँ नोक्सान पनि सहन राजी हुनुपर्छ (उपदेशक ११:१,२ १ आफ्नो अन्न पानीमा फालिदेऊ, र धेरै दिनपछि तिमीले त्यो फेरि पाउनेछौ। २ तिमीले सात, आठ जनालाई भाग बाँड़िदेऊ, किनभने तिमी जान्दैनौ कस्तो विपत्ति देशमा आइपर्नेछ)। आफ्नो चाहनालाई मात्र पूरा गर्नु खोज्नुभन्दा पहिले भएको धनलाई कसरी सम्हाल्ने भन्ने सोच्नुपर्छ (हितोपदेश २४:२७ "बाहिरको काम पूरा गर्, र आफ्नो खेतबारी तयार पार्, अनि त्यसपछि आफ्नो घर बनाऊ") र जान्ने मानिसहरूबाट उचित सरसल्लाह लिन खोज्नुपर्छ (हितोपदेश १५:२२ "परामर्शको कमीले गर्दा योजनाहरू विफल हुन्छन्, तर धेरै परामर्शदाताहरूको कारण तिनीहरू सफल हुन्छन्")। उपर्युक्त दुई कुराहरू पालन गर्नु नै आर्थित सफलताको नमूना हो। जब हामीहरूको आवश्यकता पूरा हुन्छ र धन थुप्रिन्छ तब हामीले प्रभु हामीहरूको परमेश्वर भनेर सम्झनुपर्छ किनभने उहाँले नै हामीहरूलाई धन कमाउने खुबी दिनुहुन्छ (व्यवस्था ८:१८)।

परमेश्वरको राज्यमा लगानी गर्नु नै परमेश्वरको सञ्चिता गर्नेको सुरक्षित लगानी हो (मत्ती १३:४४)। त्यहाँ कुनै आर्थिक गिरावाट हुँदैन, घोटाला हुँदैन, केही नोक्सानी हुँदैन, चोरले चोर्दैन न त लगानी डुब्छ। त्यसको अर्थ पैसा कहिल्यै खाली नहुने पैसाको थैली बोक्नु जस्तो हो (लूका १२:३३)। जब हामी येशूलाई ग्रहण गर्छौँ त्यसले स्वर्गको बैँकको खाता खोलेका हुन्छौँ र दशांश र उदारचित्तले दिएका भेटीहरू त्यस खातामा जम्मा हुन्छन्। यस संसारमा हामीहरूको दैनिक जीवन चलाउन खर्चको आवश्यकता हुन्छ र त्यसको लागि हामी परिश्रम गर्छौँ तर दशांशभेटीहरू दिंदा हामीहरूको नजर अनन्त सत्यतिर पनि लगाइरहेका हुन्छौँ।

`यस संसारमा उत्तरदायी सञ्चितक वा सम्पत्तिलाई हिफाजत गर्ने बानीलाई सम्हाली राख्ने क्रममा २ कोरन्थी ४:१८ले सिकाएको सत्यलाई हामीले किन बिर्सनुहुन्न? हेर्नुहोस "हामी दृश्य कुरालाई होइन, तर अदृश्य कुरालाई हेर्छौं, किनभने दृश्य कुरा क्षणिक हुन्छन्, तर अदृश्य कुराचाहिँ अनन्तसम्म रहन्छन्।`