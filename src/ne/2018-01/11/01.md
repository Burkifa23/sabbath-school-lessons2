---
title:  ऋण­ दैनिक निर्णय
date:   10/03/2018
---

### यस अध्यायका मूल पदहरू
भजन ३७:२१, मत्ती ४:३-१०, मत्ती ६:३३, व्यवस्था २८:१२, हितोपदेश १३:११, हितोपदेश २१:५ र २ कोरन्थी ४:१८।

> <p>यस अध्यायको मूल सार पद</p>
> "७ तिर्नुपर्ने कुरा सबैलाई तिर– कर तिर्नुपर्नेलाई कर, महसूल तिर्नुपर्नेलाई महसूल, आदर गर्नुपर्नेलाई आदर, इज्जत गर्नुपर्नेलाई इज्जत गर।  

८ आपसमा प्रेम गर्नुबाहेक कसैको केही कुरामा ऋणी नहोओ। किनकि आफ्नो छिमेकीलाई प्रेम गर्नेले व्यवस्था पूरा गरेको हुन्छ।” रोमी १३:७-८।

कहिलेकाहीँ तपाईँलाई पैसा सापटी दिन राजी हुने मानिस भेट्टाउनुभयो भने तपाईँ भाग्यमानी हुनुहुन्छ। हुनसक्छ त्यस व्यक्तिले कुनै स्वार्थी भावनाले प्रेरित भएर तपाईँलाई सापटी नदिएको होला अर्थात् पैसा नभएर तपाईँलाई आपद परेको बेलामा उसले तपाईँलाई पैसा सापटी दिएर सहयोग गर्न चाहेको हुन सक्छ। तर प्रायजसो कोही पनि मानिसले अत्यन्त भलाद्मी वा असल हृदय भएर खुशीसाथ पैसा सापटी दिँदैन। तिनीहरूले तपाईँलाई पैसा सापटी दिन्छन् किनभने तपाईँलाई दिइएको सापतिबाट धेरै पैसा फाइदा भएर आएको चाहन्छन्।

हामी येशूका भक्त भएका कारणले कसैसँग सापटी लिने मामिलामा सकेसम्म टाढा बस्न सक्नुपर्छ। तर कुनै परिस्थितिमा जस्तै घर किन्ने बेलामा होस् वा मोटरसाइकल किन्नेबेलामा होस् वा चर्च बनाउन होस् वा पढ्नमा होस्, हामीहरूले सापति लिन वा किस्ताबन्धीमा चल्न वाध्य हुनसक्छ। तर हामीले बुद्धि पुर्याएर यस मामिलामा चल्नुपर्छ। आफ्नो हैशियत पनि हेर्नुपर्छ। त्यसकारण सकेसम्म हामी ऋणमा नडुब्न कोशिश गर्नुपर्छ।

जे भएतापनि पैसाको मामिलामा हामी होशियार हुनुपर्छ। यदि हामीमा हैशियत छैन र हामीसँग नभएको पैसा खर्च गर्नु भनेको परमेश्वरका जनहरू भनेर नै दावी गरेतापनि हामीले त्यस ढोकालाई खुला गरेका हुन्छौँ जसले "हामीलाई लोभी वा अरूको सम्पतिमा आँखा लगाउने बानी र संसारिक थोकहरूप्रति मोहमा फसाउँछ।  सांसारिक धनको लोभमा परेर अरूसँग प्रतिस्पर्दा गर्ने मानिसको मूल स्वभाव नै हो। जबसम्म मानिसको दिमागमा ती स्वभावहरूले अड्डा जमाउँछन् तब सम्म मुक्ति र अनुग्रह भनेको बिरानै अर्थात् नौलो नै भइरहेको हुन्छ।"-एलेन जी ह्वाइट, अर्ली राइटिङ्गस्, पृ. २६७बाट रूपान्तरित। 

छ दिन काम गर भनेर परमेश्वरले हामीलाई निर्देशन दिनुभएको छ। त्यस अनुसार विभिन्न मानिसहरूलाई विभिन्न दक्षता, खुबी र सीप दिनुभएको छ। त्यसलाई राम्रो गर्दै जानुपर्छ र आफूले पाएका शिक्षादीक्षा, दक्षता, खुबी र सीप अनुसार आफूलाई अनुशासनमा राखेर काम गरेर पैसा कमाउनुपर्छ। (केही काम छैन भनेर परमेश्वरले दिनुभएको बरदानलाई लुकाएर खिन्न भएर बस्न बाइबलले अनुमति दिँदैन) किनभने सकेसम्म हामी ऋणबाट मुक्त भएर चल्नुपर्छ। यस अध्यायमा ऋणको बारेमा बाइबलले के भन्छ सो हेर्नेछौँ।  