---
title:  उधारोलाई नाईँ भन्ने प्रतिवद्धता
date:   14/03/2018
---

`ऋणमा पर्दा के हुन्छ भनेर व्यवस्था २८:१२मा भनिएको छ। त्यसबाट कुन् नीति हामीले अपनाउनुपर्छ? हेर्नुहोस्, "परमप्रभुले आकाश, आफ्नो प्रशस्तताको भण्डार उघारेर तिमीहरूको भूमिमा ठीक ऋतुमा झरी पठाउनुहुनेछ, र तिमीहरूका हातका सबै मेहनतमा आशिष् दिनुहुनेछ। तिमीहरूले धेरै जातिलाई ऋण दिनेछौ, तर कसैबाट ऋण लिनेछैनौ।"`

हामीहरूको भित्रि मनले पनि कसैसँग उधारो लिएर नचलौँ भनेर भन्दछ। अरूको उधारोमा जमानी नबस्न भनेर पनि बाइबलले बताउँदछ (हितोपदेश १७:१८, २२:२६)। उधारोको जीवनले हामीहरूको भविष्यलाई अन्धकारमा राख्दछ र हामीहरूको आर्थिक अबस्था कमजोर भएतापनि उधारो लिनेसँग हामी दबिएर बस्नुपर्छ।  इसाईहरू पनि ऋण लिएर वा किस्ताबन्दीमा जीवन बिताउन सजिलो भएको पाइएको छ। आकर्षित तथा छिटो धन कमाउने अनेकौँ योजनाहरूलाई नाईँ भन्न इसाईहरूलाई पनि गार्हो भएको पाइन्छ। उधारोमा जीवन चलाउनु वा ऋणमा चल्नु आफै पनि अनैतिक नहुन सक्छ, तर त्यसले हामीहरूको आत्मिक जीवनलाई कमजोर बनाउँछ।

"पैसाको मामिलामा कडा नीति अपनाउनुपर्छ भत्र भने ठूलो ऋणमा डुविन्छ। तपाईँको औकात अनुसार जिउनुपर्छ। कुष्ट रोग जस्तै ऋण वा उधारो लिएर चल्ने काम रोक्नुपर्छ।"-एलेन जी ह्वाइट, काउन्सिल अन स्टुवार्डशिप, पृ. २७२बाट रूपान्तरित।

ऋण लिँदा मानिस आर्थिक रूपमा बन्धनमा पर्न सक्छ र सापटी दिनेको दास हुन सक्छ (हितोपदेश २२:७)। किस्ताबन्दी वा ऋण लिएर चल्नु हामीहरूको आर्थिक संसारको संस्कार नै भएकोले त्यो मनासिब नै देखिएको पाइएको छ। सारा राष्ट्र नै ऋणमा चलेको हुन्छ। त्यसले गर्दा ऋणमा जीवन चलाउनु के नराम्रो छ र भनेर मानिसहरूले आफ्नो बिवेकलाई चित्त बुझाउन खोज्छ। तर हामीमा भएको त्यो गलत मनस्थिति हो।

"पोरिज र पाउरोटी (गुन्द्रुक र ढिँढो) खानु परेतापनि आफ्नो ऋण तिरेर कसैको बन्धनमा नपरि परमेश्वरको आशिषलेमात्र भरपूर भएर जिऔँ भनेर उहाँसँग गम्भीर बाचा बाँध्नुहोस्। आफूसँग भएको रूपैयाँ भन्दा बढि खर्च गरेर खानेकुराहरू किन्नु सजिलो छ। तर एक एक पैसाको हिसाब गरेर चलाउनुहोस्। रूपैयाँ आफ्नै ठेगानामा रहन्छ। एक रूपैयाँ यहाँ एक रूपैयाँ त्यहाँ अनावश्यक खर्च गर्न पुग्दा धेरै रूपैयाँहरू खर्च गर्न पुगेको हुन्छ। तपाईँ ऋणमा डुब्नुभएको छ भने कतिकुराहरूमा त्यागेर चल्नुहोस्। यतिउति नढल्मिनुहोस्। निराश नहुनुहोस्। तपाईँको एक एक पैसा जम्मा गर्नुहशोस् र तपाईँको ऋण तिर्नुहोस्। सकेसम्म छिटो ऋण वा उधारो तिर्नुहोस्। जब तपाईँ स्वतन्त्र भएर कसैलाई केही तिर्नुनपर्ने गरेर जिउनुहुन्छ भने तपाईँले ठूलो बिजय पाइसकेको हुन्छ।"-एलेन जी ह्वाइट, काउन्सिल अन स्टुवार्डशिप, पृ. २५७बाट रूपान्तरित। 

ऋण लिएर वा अरूसँग सरसापटी गरेर चल्नु भनेको इसाई जीवनको निम्ति कमजोर जगमा उभिनु हो। यसले हामीहरूको आत्मिक अनुभवलाई नोक्सान पुर्याउँछ र परमेश्वरको काममा सहयोग गर्ने चाहनालाई प्रभाव पार्दछ। अरूलाई ढुक्क दिनुबाट हामीलाई बन्चित गराउँछ। त्यो मात्र नभएर परमेश्वरको आशिष पाउने अबसरबाट हामीलाई बन्चित गराउँदछ।

`अहिले नै अनावश्यक रूपमा उधारोमा नचल्न निर्णय गर्न तपाईँ कसरी बचनबद्ध हुने? ऋणमा नचल्ने के के कारणहरू तपाईँले ठम्याउनुभएको छ? उधारोमा नचल्न वा ऋणबाट मुक्त भएर चल्न तपाईँ कस्तो कस्तो कुराहरूलाई त्यागेर बस्नुपर्छ भनेर निधो गर्नुभएको छ?`