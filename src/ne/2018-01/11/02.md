---
title:  सापटी लिनु र खर्च गर्नु
date:   11/03/2018
---

अगमवक्ताहरू र एलिशा यर्दन नदीको किनारामा रुखहरू काट्दै थिए। तर अचानक बञ्चरोको टाउको बिँडबाट उछिट्टेर पानीमा खस्यो। "ओहो, अब के गर्ने" भनेर अगमवक्ताहरू कराउन थाले। त्यो बञ्चरो अरूबाट सापटी ल्याएको थियो (२ राजा ६:५)। सापटी वा उधारो ल्याउनु भन्ने क्रियापदले कसैको भएको थोकलाई उसको अनुमतिले काम चलाउन ल्याएको हुन्छ। यथार्थमा कसैसँग सापटी लिनु खतरा वा जोखिमपूर्ण काम हो। त्यतिमात्र नभएर अरूबाट ल्याएको सामानलाई हिफाजत गर्न झन होशियार हुनुपर्ने हुन्छ। बञ्चरो सापटी लिनु र पैसा सापटी लिनुमा केही फरक छैन। (एलिशाको मामिलामा बञ्चरोलाई पानीमा अलौकिक ढङ्गले तैरिन दिएर लिन लगाएको थियो)। यदि सापटी ल्याएको पैसालाई दुरुपयोग गरियो भने त्यसको नतिजा गम्भिर हुन सक्छ।
हामी किन पैसा सापट लिन्छौँ? त्यसको एउटै कारण छ, त्यो हो खर्च गर्न। पैसा सापट लिंदा त्यसलाई तिर्न सक्छु भनेर नै लिएको हुन्छ। पैसा सापट लिने बेलामा त्यो पैसा फिर्ता गर्न सक्छु भनेर अनुमान गरेर नै लिएको हुन्छ। तर यो जोखिमपूर्ण काम हो किनभने हामीलाई भविष्यको बारेमा थाहा छैन (उपदेशक ८:७) त्यसकारण पैसा सापट लिंदा त्यो तिर्न नसुकुञ्जेल भारी भएको अनुभव भइरहन्छ (मित्रताको कैँची पनि भन्न सकिन्छ)।

**ऋणमा पर्नु वा भाकल गरेर सापटी लिएर चल्नुको बारेमा देहायका केही पदहरूले के भन्छन्? हेर्नुहोस्:**

`भजन ३७:२१`

> <p></p>
> "दुष्टहरूले ऋण लिन्छन्, र तिर्दैनन्, तर धर्मी जनहरूले उदारतापूर्वक  दिन्छन्।"

`उपदेशक ५:५,६`

> <p></p>
> "५ भाकल गरेर पनि पूरा नगर्नुभन्दा त भाकल नगरेको अझ असल हो। ६ तिम्रो आफ्नो बोलीले तिमीलाई पाप गर्न नलाओस्। अनि मन्दिरको समाचारवाहकलाई “मेरो भाकल त भूल भएको थियो,” भनी प्रतिवाद नगर। तिमीले बोलेका कुरासँग परमेश्वर रिसाएर तिम्रो हातको कामलाई नाश गर्ने, किन?"    

`व्यवस्था २८:४४,४५`

> <p></p>
> "४४ त्यसले तिमीहरूलाई ऋण दिनेछ, तर तिमीहरूले त्यसलाई ऋण दिनेछैनौ। त्योचाहिँ शिर हुनेछ, तर तिमीहरूचाहिँ पुच्छर हुनेछौ। ४५ परमप्रभु आफ्ना परमेश्वरले तिमीहरूलाई दिनुभएका आज्ञा र विधिहरू मानेर उहाँको वचन पालन नगरेका हुनाले तिमीहरू नष्ट नभएसम्म यी सराप तिमीहरूमाथि आइपर्नेछन्। यी सबै श्राप तिमीहरूलाई सताएर उछिन्नेछन्।" 

बुद्धि पुर्याएर खर्च गर्न भनेर प्रायजसो हामी पैसा सापट लिन्छौँ। तर हातमा पैसा पर्ने बित्तिक्कै त्यसलाई जथाभावी खर्च गर्ने बानी हुनसक्छ र त्यसले धेरै ठूलो समस्याहरू ल्याउन सक्दछ। पैसा सापटी ल्याउँदा हामीहरूको औकात भन्दा बाहिर गएर खर्च गर्ने प्रवृत्ति बसाल्न सक्छ। किनबेचको संस्कारको मुटु भनेकै मानिसहरूलाई सापट लिन उक्साएर खर्च गराउनु हो। त्यसले धनी र गरिब सबैलाई असर पार्दछ। जब सापट लिने मोहमा हामी पर्दछौँ तब हामीलाई चाहिने थोक पुर्याउनु हुने परमेश्वरसँग प्रार्थना गर्नुपर्छ (१ कोरन्थी १०:१३), किनभने सापट लिनु पनि श्राप हुन सक्छ (व्यवस्था २८:४३-४५)।

त्यसकारण पैसा सापट लिएर चल्ने खराब बानी नबसाल्नुहोस्। यदि तपाईँले सापट लिइसक्नुभएको छ भने सकेसम्म छिट्टै फिर्ता गर्नुहोस्। हामीसँग जे छ त्यसलाई बुद्धि पुर्याएर चलाउनुपर्छ। परमेश्वरको पैसालाई हामीले सम्हाल्न सक्ने हुनुपर्छ तर संसारको पैसाले हामीलाई सम्हाल्न दिनु हुँदैन।

`फेरि कुनै कुनै परिस्थितिमा हामीले पैसा वा अरू थोकहरू सापट लिनु वाध्यता पनि हुनसक्छ। तर त्यसमा होशियार हुनुपर्छ। हामी जे लिन्छौँ त्यो सकेसम्म चाँडो फिर्ता दिन्छु भन्ने नियतले लिनुपर्छ।जो मानिस ऋणमा पर्छ वा अरूबाट सापट ल्याएर जीवन गुजार्न चाहन्छ त्यसको आत्मिक जीवन पनि कसरी खतरा हुनसक्छ?`