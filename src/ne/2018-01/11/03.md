---
title:  सञ्चिता वा हिफाजत गर्ने बानी र आफूले चाहेको कुरालाई तुरन्तै पूरा गर्न खोज्नु
date:   12/03/2018
---

×अनि एसावलाई याकुबले रोटी र दाल दिए। उनले त्यसलाई खाए र उठेर आफ्नो बाटो लागे। यसरी एसावले आफ्नो जन्मसिद्ध अधिकारलाई त्यागे" (उत्पत्ति २५:३४ रूपान्तरित)। आफ्नो इच्छा अनुसार घरबाट बाहिर घुमीघुमी खाने जुम्ल्याहा दाजु एसावको बानी थियो। उसले जे मनपरायो त्यही गर्ने उसको स्वभाव थियो। जब उनी घुम्दै आफ्नो भाइ याकूबकहाँ आइपुग्यो तब उसले उसले पकाइरहेको सुप वा दालको मिठो बास्ना सुङ्घ्यो। त्यो सुङ्घ्ने बित्तिक्कै उसलाई भोक लाग्यो र त्यो खान उसले  तुरन्तै माग्यो। खासमा एसाव त्यस्तो भोकले मर्न लागिरहेको त थिएन। चलाक याकूबले यदि उसले पकाएको खाना चाहे एसाबले जन्मसिद्ध अधिकार वा बाबुले दिएको जेठो छोरोको अधिकार दिनुपर्छ भनेर जिद्दी गरे। भावना र स्वादले मातिँदा एसाबले केही पनि सोच्न सकेन र भाइको मोलतोलको करले उसले हुन्छ भनेर बाचा गर्यो। मनले मागेको भन्दै तुरन्तै आफ्नो आत्मालाई संतुष्ट पार्ने एसाबले आफ्नो भाइलाई उसको अधिकार बेच्यो। तर पछि पश्चाताप गरेर त्यो अधिकार रोइकराइ माग्यो तर उसले पाएन (हिब्रू १२:१७)।

एसाबको चरित्रको ठीक बिपरित हामीले येशूको उदाहरणमा पाउँछौँ। चालिस दिनको उपवास र झण्डै मर्ला जस्तो भएको बेलामा उहाँलाई फसाउन शैतान आयो  र तिन पल्ट प्रलोभन अर्थात् परीक्षा गर्यो (मत्ती ४:३­१०)। तर त्यस प्रलोभनको नियत के थियो सो येशूले थाहा पाउनुभयो र आफ्नो ज्यानको बाजी लगाएर तुरन्तै संतुष्टि लिनको लागि उहाँ शैतानको छलमा पर्नुभएन (मत्ती ४:३­१०)। उहाँ आफ्नो पूरा जीवनभरि पापको मोजमज्जा र शारीरिक अभिलाषामा पर्नुभएन। उहाँको त्यो सतले गर्दा हामी पनि पापमाथि बिजय पाएर जिउन सक्छौँ भनेर उहाँले देखाउनुभएको थियो। उहाँले उहाँको जन्मसिद्ध अधिकारलाई कुनै कुराद्वारा साट्नुभएन। मानिसलाई मुक्तिदिने कुरामा उहाँले हल्का रूपमा लिनुभएन। उहाँले सबै मानव प्राणीलाई उहाँमा भएको परमेश्वरको सन्तान हुने हकमा सहभागी हुन उहाँले आह्वान गर्नुहुन्छ (रोमी ८:१७, तितस ३:७)। जब हामी प्रलोभन वा परीक्षामा पर्दा येशूले जस्तो त्यसमा नफस्न अडिग हुनुभएको जस्तै हामी पनि अडिग भयौँ भने त्यो हक हामीले राखिछोड्छौँ (१ कोरन्थी १०:१३)।

संसारको मोजमज्जामा फस्ने आँखाको लालसा, शरीको कुइच्छा र जीवनको घमण्डमा फस्नु भनेको संसारको अगाडि उत्तम हुनसक्छ जुन स्वर्गको जीवनमा अनुभव गर्न सक्दैन। आफ्नो लागि मात्र जिउनु भनेको परमेश्वरको चाहनाबिपरित जिउनु हो।

`हामी इसाई भनौँला, चर्चमा नियमित रूपमा जाऔँला, अरूको अगाडि भलादमी क्रिश्चियन विश्वासी भनेर देखाऔँला तर शारीरिक अभिलाषामा फसेर तुरन्तै त्यसलाई संतुष्ट पार्न खोज्दा कस्तो जोखिम अर्थात् खतरामा हामी पर्न सक्छौँ भनेर देहायका पदहरूले कसरी देखाउँछन्?`

> <p></p>
> हेर्नुहोस्: २ शमूएल ११:२­४ × 2 एक दिन बेलुकीपख दाऊद सुतेर उठे र महलको कौसीमा गए। त्यहाँ डुल्दैगर्दा तिनले एउटी स्त्रीलाई नुहाइरहेकी देखे। तिनी अति सुन्दरी थिइन्। 3 तिनी को हुन् भनी बुझ्न दाऊद राजाले एउटा मानिस पठाए र तिनी एलीआमकी छोरी र हित्ती उरियाहकी स्वास्नी बतशेबा हुन् भनी पत्ता लाए। 4 दाऊदले बतशेबालाई ल्याउन मानिसहरू पठाए र तिनीहरूले तिनलाई महलमा ल्याए र राजा तिनीसित सुते। (भर्खरै मात्र तिनको महिनावारीको शुद्धि भएको थियो।) त्यसपछि तिनी घर गइन्। 5 पछिबाट तिनले आफू गर्भवती भएकी थाहा पाइन् र त्यो खबर दाऊदकहाँ पठाइन्।",  उत्पत्ति ३:६ ×त्यो रूख हेर्नमा कति सुन्दर अनि त्यसका फल खानलाई कति रहरलाग्दा थिए, त्यो स्त्रीले देखिन्। ज्ञानी हुन पाए कति असल हुनेथियो, उनले सोचिन्। उनले केही फल टिपेर खाइन्, केही आफ्ना लोग्नेलाई दिइन् र उनले पनि त्यो खाए। 7 त्यो खाने बित्तिकै तिनीहरूले समझशक्ति पाए र आफू नाङ्गै रहेछौं भनी चाल पाए। यसकारण तिनीहरूले नेभाराको पात गाँसेर त्यसले आफ्ना शरीर ढाके।", फिलिप्पी ३:१९ × तिनीहरूको अन्त पनि नरकमै हुनेछ किनभने पेट नै तिनीहरूको देवता हो। लाज मान्नुपर्ने कुराहरूमा नै तिनीहरू झन् घमण्ड गर्दछन्। तिनीहरूको मन पनि यिनै संसारका कुराहरूमा मात्र लाग्दछ।", १ यूहन्ना २:१६,१७ × 16 संसारमा भएका कुराहरू आँखाको लालच, शरीरको कुइच्छा र जीवनको घमण्ड यी कुराहरू परमेश्वर पिताबाट आएका होइनन्। यी त संसारकै कुराहरू हुन्। 17 संसार र संसारका कुइच्छाहरू नाश भएर जान्छन्, तर परमेश्वरको इच्छामा लागिरहने मान्छेचाहिँ सधैँभरि रहिरहन्छ।" र रोमी ८:८ × शारीरिक स्वभावको अधीनमा रहनेले परमेश्वरलाई खुसी पार्न सक्दैन।"  

आँखाले देख्यो वा शरीरले माग्यो भन्दैमा तुरन्तै इच्छा पूरा गर्न खोज्ने मानिसले उसको दिमाग ठेगानामा नरहेको बताउँछ। यो धैर्यताको शत्रु हो र यसले पछिको भविष्यलाई बिगारी दिन्छ, जीवनको उत्तरदायित्व वा पारदर्शितालाई नोक्सान गर्छ र त्यसको उपहास गर्छ। आँखा वा शरीरले चाहेको कुरालाई तुरन्तै पूरा गर्न नखोज्नु वा ढिलो गर्नु भनेको चाहनालाई सिध्याउने नीति हो। प्रलोभनमा फस्न संसारले माग गर्दछ। संसारको चालामालाले बुद्धि नपुर्याएर पैसा उधारो लिने संस्कार बसाल्दछ। तुरन्तै इनाम पाउने, छिटो पैसा कमाउने चाहना र छिटो धनी हुने आशाको लोभमा फस्ने चलनलाई संसारले घचघचाइरहेको हुन्छ। जब हामी आफ्नो इच्छालाई संतुष्ट पार्न तुरन्तै सफल हुन्छौँ तब त्यस मामिलाम झन झन फस्दछौँ। पछिको भविष्य नहेरि अहिलेको फाइदामात्र हेर्ने बानी खतरापूर्ण छ। परमेश्वरमाथिको विश्वासमा उत्तरदायी भएर उहाँले दिनुभएको बरदानहरूलाई सञ्चिता गर्ने उहाँका भक्तहरू त्यस प्रलोभनमा कहिल्यै पनि फस्न खोज्नु हुन्न।