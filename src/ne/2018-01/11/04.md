---
title:  आफ्नो औकात वा हैशियत अनुसार जीविका चलाउनु
date:   13/03/2018
---

`"बुद्धिमान् मानिसको घरमा उत्तम भोजन र तेल जम्मा गरिराखेको  हुन्छ, तर मूर्ख मानिसले आफूसँग भएको सबै उड़ाउँछ।" (हितोपदेश २१:२०)। आर्थिक उत्तरदायित्वलाई सम्हालेर सञ्चिता गर्नु र जथाभावी मोजमज्जा गरेर धनसम्पत्ति उडाएर अव्यवस्थित ढङ्गले जीवन निर्वाह गर्नु भनेको के हो भनेर माथिको पदले देखाउँछ। मूर्ख मानिसहरू आफ्नो औकात अनुसार चल्न योजना बनाउँदैनन्। तिनीहरूले पाएका धनसम्पत्ति तिनीहरूकै हो र जे गर्न मनलाग्यो त्यही गर्ने र नभएमा उधारो ल्याएर भएपनि चलाउनु पर्छ आखिरमा जिन्दगी के हो भन्ने मनस्थितिले तिनीहरू चलेका हुन्छन्। तिनीहरूको जीवन अस्वस्थकर खाना खाएको जस्तै हुन्छ। घर जग्गा आदि किन्न पैसा उधारो लिएर चलाएतापनि कसरी र कहिले तिर्ने भन्ने आफ्नो औकात अनुसार निधो गरेरमात्र चल्नुपर्छ।`

धनी मानिस आफ्नो धनसम्पत्ति अनुसार चल्दछन्। तर तिनीहरूले गरिरहने चिन्तालाई हामीले थाहा पाउनुपर्छ। धनसम्पत्ति कमाउने र त्यसलाई कसरी सम्हाल्ने भनेर तिनीहरूले चिन्ता गरिरहेको हुन्छ। जब  मानिसमा थोरै पैसा हुन्छ वा महिनाको तलब अनुसार जिउँछ तब कसरी खर्च पुर्याउने भनेर चिन्ता गरेको हुन्छ। तिनीहरूमा धनसम्पत्ति नभएको कारणले त्यसको निम्ति सुर्ता गर्दैनन्। हामीमा जतिसुकै धेरै वा थोरै भएतापनि हामीहरू हामीहरूको औकात अनुसार जिउनुपर्छ भनेर बाइबलले सल्लाह दिन्छ। अत्यन्त सरल जीवन बिताउने मामिलामा पावलले भन्दछन्, "यदि हामीसँग खाना छ र लुगा छ (बस्ने ठाउँ छ) भने त्यसमा हामी संतुष्ट हुनुपर्छ" (१ तिमोथी ६:८)। ख्रीष्टमा जिउँदा नै पुग्ने उनको लक्ष्य भएकोले सांसारिक धनसम्पत्ति थुपार्ने पावलको निम्ति चाहना थिएन (फिलिप्पी १:२१)।

`सबै भन्दा महत्त्वपूर्ण कुन् नीतिलाई हामीले सम्झनुपर्छ र त्यस अनुसार हामी चलेका छौँ कि छैनौँ भनेर कसरी निश्चय हुने? हेर्नुहोस् मत्ती ६:३३`

> <p></p>
> "तर पहिले उहाँको राज्य र उहाँका धार्मिकताको खोजी गर, र यी सबै थोक तिमीहरूका निम्ति थपिनेछन्।" (तर यो पनि याद गर्नुहोस्, उहाँको धार्मिकतामा नीति छ त्यो दश आज्ञा जसको एक भाग, छ दिन काम गर भनेर निर्देशन दिइएको छ-अनुवादकको टिप्पणी)।

हामीसँग जे छ त्यो हामीहरूको लागि स्रोत हो केवल पैसामात्र हो भनेर सोच्नुहुन्न। हामीसँग जे छ त्यसलाई सम्हाल्ने उत्तरदायित्व हामीमा हुनुपर्छ। बजेट वा आयव्ययको हिसाब राखेर हामीहरू चल्नु बुद्धिमानी हुन्छ। बजेट वा आयव्ययको हिसाब राख्ने बानी सिकिने सिप हो। त्यसलाई हामीले राम्रोसँग सोचेर चलाउनुपर्छ। सन्तुलित तथा सफल  आर्थिक योजना अनुसार चल्न अनुशासन र प्रयास हुनुपर्छ (हितोपदेश १४:१५ "बेवकूफ मानिसले जुनसुकै कुरा पत्याउँछ, तर समझदार मानिसले आफ्ना पाइलाहरू सतर्कसाथ चाल्छ।")। यदि हामीसँग भएको पैसालाई राम्रोसँग सञ्चिता गरेर चल्न समर्पित भयौँ भने कतिपय समयमा पैसाले गर्दा लाजमर्दो स्थिति आउनबाट रोकिन सक्छ।

यदि पैसाको मामिलामा तपाईँलाई समस्या भइरहेको छ भने पैसा कहाँबाट आउँछ, कहाँ जान्छ, कहाँ खर्च गर्नु पर्छ सो को हिसाबकिताब राख्ने चलन सुरू गर्नुहोस्। हिसाबकिताब राख्ने यो चलन त्यस्तो गार्हो हुनु आवश्यक छैन। केही महिनाभरि भएको खर्चलाई जम्मा गर्नुहोस् र महिनमा कति खर्च भयो सो हिसाब निकाल्नुहोस्। तपाईँको हैशियत वा औकात अनुसार जीविका चलाउनु तपाईँको मूख्य चासो हुनुपर्छ। जे भएतापनि सकेसम्म कसैसँग उधारो नलिने तपाईँको प्रतिवद्धता हुनुपर्छ।

`येशूले एउटा अर्तीकथामा एक जना मानिसले ठूलो घर बनाउन सुर गरेको र पैसा बीचैमा सिधिँदा उसलाई के हुन्छ सो उहाँले भन्नु भएको थियो। त्यसमा हामीलाई सञ्चिता वा कुनै काम गर्दा पहिला पैसाको हिसाबकिताब हुनुपर्छ भन्ने पाठलाई कसरी बुझाउन खोजिएको छ? हेर्नुहोस् लूका १४:२५-३०`

> <p></p>
> "२५ मानिसहरूको ठूलो भीड उहाँको साथ जाँदैथियो, र उहाँले फर्केर तिनीहरूलाई भन्नुभयो, २६ "यदि कोही मकहाँ आउँछ, र आफ्ना बुबा, आमा, पत्नी, छोरा-छोरीहरू र दाजुभाइ, दिदी-बहिनीहरूलाई र आफ्नै प्राणलाई समेत तुच्छ ठान्दैन भने, त्यो मेरो चेला हुन सक्दैन। २७ जुन व्यक्ति आफ्नो क्रूस बोकेर मेरो पछि लाग्दैन, त्यो मेरो चेला हुन सक्दैन। २८ "तिमीहरूमध्ये कसैले एउटा धरहरा बनाउने इच्छा गर्छ भने, त्यो धरहरा बनाई सिद्धयाउने खर्च आफूसित छ कि छैन भनी के त्यसले पहिले नै बसेर हिसाब लाउँदैन र? २९ नत्र भने त्यसले जग बसालेपछि सिद्धयाउन सकेन भने, देख्नेहरू सबैले यसो भनेर त्यसको गिल्ला गर्न लाग्नेछन्, ३० "यस मानिसले बनाउन त थाल्यो तर सिद्ध्याउन सकेन।"