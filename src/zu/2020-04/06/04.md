---
title:  U-Rabbi Jesu
date:  03/11/2020
---

Kuzo zonke iziqalo zezahluko kwiTestamente Elisha, Asikho esidume njengalesi: “Ekuqaleni wayekhona uLizwi, uLizwi wayekuNkulunkulu, uLizwi wayenguNkulunkulu” (Johane 1:1). Ngokushesha uJohane 1 akuse kwindimana engalibaleki: “ULizwi waba yinyama, wakha phakathi kwethu, sabona inkazimulo yakhe, inkazimulo njengeyozelwe yedwa kuYise, egcwele umusa neqiniso” (Johane 1:14, NRSV).

`Funda uJohane 1:1-14. Lezizindimana zisitshelani mayelana nokuthi uJesu ungubani kanye nokuthi wayenzani lapha na. Lokhu kumele kusitsheleni ngoJesu njengesibonelo esikhulu sikathisha na?`

Yena lowoNkulunkulu owakhuluma noAdamu noEva Ensimini, kanye nakuJakobe enkangala, manje uqhamuka njengomuntu. UNkulunkulu, kusho iTestamente Elisha, waba ngumuntu kuJesu. NgoJesu, singafunda ngentando kaNkulunkulu kanye nangendlela kaNkulunkulu, ngoba uJesu wayenguNkulunkulu. Isahluko siqhubeka sikhulume ngendlela uJohane ayengumshumayeli onamandla kangangokuba nabaholi bezenkolo baseJerusalema babesola ukuthi ungothile okhethekileyo. Kepha wayelungisa indlela yothile omkhulu kunaye. Othile okhetheke ngokumangalisayo wayesezoqhamuka, futhi yena, uJohane Umbhabhathizi, wayengeke afaneleke “ukuwuthukulula umchilo wesicathulo sakhe” (Johane 1:27, NRSV).

Ngosuku olulandelayo wabona uJesu futhi wamemezela ukuthi wayeyi “Ndodana kaNkulunkulu.” Ngalolosuku, futhi nangolulandelayo, wabiza uJesu “ngewundlu likaNkulunkulu.” Futhi, ababili kubalandeli bakaJohane Umbhabhathizi banquma ukulandela uJesu. Futhi lapho uJesu ebabaza ukuthi babefunani, bambiza ngo-“‘Rabbi’ (ngokuhunyushwa lichaza uThisha)” (Johane 1:38, NRSV).

UJesu, ngalokho, ngu-rabbi, uthisha, kepha akukaze kubekhona uthisha wesintu ofana naye, ngoba, futhi, unguNkulunkulu. Ngamaye amazwi, uNkulunkulu wehlela esintwini ngesimo somuntu, futhi kulesosimo wasebenza njengo-rabbi, uthisha. Akumangalisi ukuthi u-Ellen White ubiza uJesu “ngokunguyena thisha owake wabamkhulu oseke wabonwa ngumhlaba.”—Signs of the Times, June 10, 1886. Nembala, loThisha wayenguNkulunkulu.

`Ngokucabanga ukuthi uJesu wayengubani, kungani kwenza umqondo Ukufunda kuYena izindlela ezingcono zokufundisa amaqiniso ezikamoya na? Yini esingayifunda kuJesu mayelana hayi ngokusho nje kuphela okubalulekile ekufundiseni, kepha ngokwenza, futhi na?`