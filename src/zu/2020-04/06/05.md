---
title:  Owesifazane Uyaqagulisana
date:  04/11/2020
---

UJesu nguThisha Omkhulu. Isimilo sikaNkulunkulu sangempela sibonakala ekufundiseni Kwakhe, kanye nesempilweni Yakhe. Ngalokho, enye yezindaba zeVangeli iyathathekisa kakhulu ngokubonisa ukuthi lapho othile eqagulisana noJesu, usalalela.

`Funda indaba kaJesu enqwamana noweZizwe (noma “umKanana”) umama wesifunda saseTire neSidoni (Mat. 15:21–28, Mark 7:24–30). Qaphela ukuthi amadoda asesiyingini sikaJesu asecikekile yilomama, nokuthi uJesu ubukeka engathi akanadaba naye. Ucabangani ngesibindi salomama na? Lendaba isifundisani ngendlela uJesu ayefundisa ngayo abanye na?`

UJesu wayengaseTire neSidoni. Wayewelele endaweni lapho izihambi ziningi futhi nokungezwani kwezizwe kubhokile. Izakhamuzi zedolobha ezikhuluma isiGriki zazeya abalimi bamaJuda ababehlala emaphandleni, futhi nabalimi bamaJuda babebabukela phansi ngokufanayo.

Kungekudala ngaphambilini, uHerodi, umbusi oyisithunzi waseGalile, isifunda sakubo kaJesu, wayebulale uJohane Umbhabhathizi. Kodwa uJohane wayengumuntu ombono wakhe uJesu wayehambisana nawo, futhi nokubulawa kwakhe kwabukeka kubikezela okubi. UJesu wayeseqalile Ukubhekana nezingozi emsebenzini Wakhe. Ezwa ukukhathala, uJesu wangena endlini, enethemba, ngokusho kukaMarko embikweni wakhe, lokuthi akekho owazokwazi ukuthi wayelapho (Marko 7:24). Kepha lowesifazane wamthola.

Ngokwesiko langalesosikhathi kanye nendawo, owesifanzane wayengenalo ilungelo lokuzigcizelela. Okungaphezulu kwalokho, lomama wayengowesiko-mpilo kanye nesizwe amaJuda ayengendaba naso, futhi lokhu kwambeka engcupheni kakhulu. UJesu wamxosha. “ ‘Akukuhle ukuthatha isinkwa sabantwana, usiphonse ezinjaneni,’ ” kusho Yena (Mat. 15:26, NRSV). Lenkulumo yayingalimaza imizwa yakhe. Kwase kwenzeka into emangalisayo. Waphendula. Wayezazi izinja—ngokungafani namaJuda, ayengafuni ukuzifuya—futhi wathi: “ ‘Yebo, Nkosi; kepha nezinjana zidla imvuthuluka ewa etafuleni labaninizo’ ” (Mat. 15:27, NRSV). Inkulumo yakhe yenza umehluko. Ibukeka iphoqa. Futhi uJesu uphulukisa ingane yakhe.

`“ ‘Makube kuwe njengokuthanda kwakho’ ” (Mat. 15:28, NKJV). Siwaqonda kanjani lamazwi na? Siphendula kanjani, nokho, lapho izinto zingenzeki ngokufisa kwethu na?`