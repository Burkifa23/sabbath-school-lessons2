---
title:  Ezinye Izifundo KuThisha Omkhulu
date:  31/10/2020
---

### Funda Kuleliviki
Gen. 3:1–11, Rom. 5:11–19, Gen. 28:10–17, Johane 1:1–14, Mat. 15:21–28, Marko 10:46–52.

> <p>Indimana Yekhanda</p>
> “UJesu wathi kuyo: ‘Hamba-ke; ukukholwa kwakho kukusindisile.’ Yayisibona khona lapho, yamlandela endleleni” (Marko 10:52, NKJV).

Ngubani phakathi kwethu ongakaze azizwe enamahloni ngaye na? Ngubani phakathi kwethu ongakaze enze izinto ezisibangela ubuhlungu uma sicabanga ngazo, futhi sifinyele ngokwethuka lapho sicabanga ngokuthi abanye bayazi na? Cishe, sonke sesike saba kuleyomizwa akunjalo na?

Cabanga, ke, ukuthi kwakunjani kuAdamu noEva emuva kokuba bedle isithelo okwakungamele basidle. Noma ngoJakobe ngenkathi elutha uyise ekuthandeni yena ngaphezu komfowabo omdala futhi kwafuneka ebalekele ulaka lukamfowabo. Walala kanjani ebusuku na? Futhi cabanga uyilowo wesifazane owabanjwa ephinga, “oqotsheni” (Johane 8:4). UDavide wayeseke waba lapho, naye, futhi AmaHubo 32 ayengumuzwa wakhe onomunyu kanye nokuvuma kwakhe ukuthi kwabe kunjani.

Nembala, ngesinye sezizathu ivangeli lithinta yonke indawo futhi nokufa kukaKristu kwakungokwesintu sonke. Nakuba sehluke kuphi, ngeqiniso kunye okuhlanganisayo: ukuba yizoni kwethu. Yingakho, imfundo yobuKristu beqiniso kumele ibe mayelana nokusikhomba kwisixazululo okungukuphela kwaso sesimo sethu esibucayi. Kuleliviki sizobheka okuyisona kuphela isisombululo, uThisha oMkhulu.

_*Funda isifundo saleliviki ukulungiselela iSabatha, November 7._