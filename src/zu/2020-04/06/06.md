---
title:  Umfundi Oqondayo
date:  05/11/2020
---

UJesu nabalandeli Bakhe basebebheke eJerusalema. Njengoba uHerodi wayekhathazekile ngoJohane Umbhabhathizi, abaphathi, kuhlangene naye uHerodi, basebekhathazekile ngoJesu. Abalandeli Bakhe babehlanganise nabampofu kanye nabanye abasengozini benethemba kakhulu lenguquko. UJesu wayefuna ngaphezu kwakho konke ukuletha ithemba ezweni. Kepha wayeqinisekile, manje, ukuthi labo abamanndla kanye namathuba babezokwenza konke abanako ukudicilela phansi lowomsebenzi. Babengafuthi aphumelele. Kwisiyingi esiphakathi sabafundi bakaJesu, abafundi abayishumi nambili, babelangezelele ukuba ngasohlangothini lukaJesu. Kepha ngaso lesosikhathi, babebukeka bedidekile— noma bengaboni. Ngokwesibonelo, kuMarko 8:31-33, uThisha Omkhulu uphosa inselelo kubafundi Bakhe ukuba babone izinto ezilukhuni ukuba bazibone. Okungukuthi, ngezindlela eziningi babengakaboni ngokwezikamoya lokho okwakusemqoka (buka uMarko 8:37). Konke lokhu ngumlando ngokunqwamana kukaJesu nothile ongaboniyo.

`Funda indaba kaJesu nokuphiliswa kukaBarthimewu, isinxibi esiyimpumputhe. (buka uMarko 10:46–52.) Qaphela umusa omkhulu otshengiswa nguJesu. Manje buka indlela isifiso sendoda engaboni sokubona esiholela ngayo esinqumweni sayo sokulandela uJesu endleleni eya eJerusalema. Ngabe Ucabanga ukuthi uMarko wenza ukuqhathanisa phakathi kukaBarthimewu kanye nabanye abafundi na? Lendaba isikhanyisela kanjani mayelana nokuthi kusho ukuthini kuwe ukuvuma KuThisha Omkhulu na?`

UBarthimewu wayefunile ukubona ukugoqana kwezinwele zengane kanye nombala wesivuno sikakolo. Kepha ukubona kuhambisana nokungaphezulu kokuphathekayo. Lendaba, ngamanye amazwi, imayelana nokubona ngokwezikamoya. Imayelana nokuqonda—mayelana nokubamba lokho uThisha Omkhulu ayiko ngempela. Ukubona enyameni kungokunye. Kuyinto ebalulekile, futhi uJesu uyakwazi lokho. Kepha uJesu uyazi ukuthi isifiso sawo wonke umuntu ngesempilo entsha nengcono.

`Funda abaseHeberu 5:12-14. Lokhu kusifundisani mayelana nemfundo yeqiniso na?`