---
title:  Ibandla Kanye NeMfundo
date:  21/11/2020
---

### Funda Kuleliviki
Luka 10:30–37, Mat. 5:14–16, Luka 4:18–23, Jer. 29:13, Mat. 7:7, 1 Thes. 2:6–8.

> <p>Indimana Yekhanda</p>
> “Singafunanga nokutuswa ngabantu, nakinina nakwabanye, ingani sasingaba namandla okunisinda njengabaphostoli bakaKristu, nokho saba mnene phakathi kwenu njengokuba umdlezane ondla abantwana bakhe. Ngokunjalo lokhu besinilangazelele, sasifuna ukuninika kungesilo ivangeli likaNkulunkulu kuphela, kepha nokuphila kwethu uqobo, ngokuba nase ningabathandekayo kithina” (1 Thesalonika 2:6–8, NKJV).

Kusukela ezikhathini zakuqala kuhlangana abathembekileyo ukukhonza uNkulunkulu—kumasinagoge, emakhayeni, kanye nasezinkonzweni— iBhayibheli liveza abantu okuthi, ngokufunda kwabo Imibhalo kanye nangokukhonza kwabo, balangazelela ukwazi uNkulunkulu kanye nokuqonda intando Yakhe ezimpilweni zabo. Ngokuphindiwe iBhayibheli liveza ukuthi ibandla yindawo lapho izingxoxo eziqinile nezifanele kumele zenzeke khona, futhi nalapho abantu bengakhula khona olwazini lwabo ngoNkulunkulu kanye nentando Yakhe ngezimpilo zabo. Ngezinye izikhathi siyasaba ukubuza Imibuzo. Kodwa eBhayibhelini sivama ukuthola Imibuzo eyejwayele ukwenza abantu baqonde kangcono ngoNkulunkulu. Ngokufanayo, izindaba kulo lonke iBhayibheli zisetshenziswa ukudala Amathuba kubantu okucabanga ngokuzinikela kwabo. UJesu wayegxila kakhulu kuloluhlobo lwemfundo nabafundi nabalandeli Bakhe. Uma ibandla kuyindawo yemfundo, kumele linikeze ithuba lokuba kuxoxiswane ngempela. Nanjengoba sasitshelwa njalo njengabafumdi esikoleni, “Awukho Umbuzo owubuwula,” kumele nathi sihlinzeke phakathi kwebandla indawo ephephile yokukhula komuntu ngamunye emuseni nasekuqondeni ngoNkulunkulu necebo Lakhe ngezimpilo zabo.

_*Funda isifundo saleliviki ukulungisela iSabatha, November 28._