---
title:  Ukubizelwa Ukuphila NjengoKukhanya
date:  23/11/2020
---

Yonke indawo lapho sibuka khona, kubukeka sengathi umhlaba wethu ulwa wodwa, ulahla ukukhanya ngobumnyama. Kepha sinqwamana nobumnyama eduze kakhulu lapho sibuka amava ethu kulomhlaba olukhuni noguqukayo. Ngoba nathi, futhi, siyaqonda okushaqisayo okulethwa ngukuphila lapho silwa nokugula, lapho sibhekana nokulahlekelwa ngabathandiwe bethu, lapho sibuka imindeni yehlukanisa imishado, lapho silwa nokuzama ukuqonda ububi obuningi emphakathini yethu. Kepha phakathi kwalesisimo sokwentula ukuziphatha kahle kanye nobumnyama kwezikamoya, phakathi kwawo wonke lomsindo ngaphandle nangaphakathi, sizwa amazwi kaJesu kithina ngamunye:

`“Nina ningukukhanya kwezwe. Umuzi owakhe entabeni ungesitheke. Nomuntu kasokheli isibani, asibeke phansi kwesitsha, kodwa usifaka othini; khona siyabakhanyisela bonke abasendlini. Kanjalo makukhanye ukukhanya kwenu phambi kwabantu ukuba babone imisebenzi yenu emihle, badumise uYihlo osezulwini” (Mat. 5:14–16, NIV). Lezizindimana zisifundisani mayelana nendlela okumele siphile ngayo nokuthi, njengamaKristu, lokho esikwenzayo kuyithinta kanjani indlela abanye ababuka ngayo uNkulunkulu na?`

Ehlezi ngasoLwandle lwaseGalile ngalolosuku ngaphansi kwelanga elishisayo, ababelalele uJesu kungaba babewaqonda kanjani amazwi Akhe na? Labo abezwa amazi Akhe babazi konke ngokukhanya kanye nobumnyama. Ngokuqinisekile buningi ubumnyama ababekusaba. Babephila ngaphansi kwamaRoma, emphakathini ogcwele amasosha okwakuthi nakuba bengenazo izingcingo namakhomputha kanye ne-World Wide Web, ngezindlela eziningi izinto zazisebenza kahle kakhulu njengokwethu, futhi ngezindlela ezithile kwesabisa kakhulu.

AmaRoma ayegcwele yonke indawo, ekhumbuza izihlwele entabeni ukuthi labo abaphikelela ngokwenza udweshu ngokushesha babezozithola bekubashushisi— nasekufeni okunqunu esiphambanweni samaRoma. Kepha, nangu uJesu, ebabizela ukuba baphile njengokukhanya. Babenesihawu. Babemsulwa enhliziyweni. Babe ngabadala ukuthula. Imfundo yobuKristu, ke, ifake ukufundisa abafundi bethu ukuba ngukukhanya ezweni, ukwazi ukwenza izinqumo nokukhetha okuzoveza iqiniso kanye nokulunga kukaNkulunkulu kwabanye.

`Yiziphi izindlela esingakwazi ngazo, nembala, ukukhomba abanye eqinisweni kanye nasekulungeni kukaNkulunkulu na?`