---
title:  Ukwabelana Ngezimpilo Zethu
date:  26/11/2020
---

`Funda u-1 Thesalonika 2:6-8. Yini eshiwo uPawule lapha okungase futhi okumele kubonakale ezikoleni nasezinkonzweni zethu na?`

Sibhekene nokuphela komphakathi kwezenhlalakahle, siphila esikhathini lapho ukuqonda ibandla ngokwezibhalo kusemqoka kakhulu. Njengalokhu uMathewu 18:20 esikhumbuza: “Ngokuba lapho kubuthene ababili noma abathathu egameni lami, ngikhona lapho phakathi kwabo.” Umbono weTestamente Elisha wokuthi ibandla kanye nomphakathi kuyini kwenzeka kakhulu emakhaya abakholwayo. Kwakulapha umphakathi wawuhlangana ungamaqoqwana nje, bekhuleka, behlabelela, begubha Isidlo senkosi, befunda futhi babelana ngamazwi kaJesu komunye nomunye.

Lamaqembu akhonzayo aba yizikole zebandla zokuqala, njengoba lapha kwakuyindawo lapho amalungu amasha ayengeniswa eBhayibhelini kanye nakulempilo entsha eyayitholakala kuJesu. Imibhalo kaPawule, njengoRoma 12:2, “Ningalingisi lelizwe, kodwa niguqulwe isimo ngokwenziwa ibe ntsha ingqondo yenu” (NIV), ikhomba ukuthi ibandla laliwuthathela phezulu lomsebenzi wokufundisa.

Lamakholwa okuqala Kungekudala athola ukuthi kusekuhlanganyeleni lapho ivangeli likwazi ukuphilwa kangcono. Ekuhlanganyeleni, sinesizathu sokucula kakhulu, ukukhuleka ngokuqiniseke kakhulu, kanye nokunaka nokuba nesihawu kakhulu. Lapho sizwa abanye bekhuluma ngokulunga kukaNkulunkulu, siba nomuzwa wokulunga Kwakhe nakithina; lapho sizwa ngemishikashika nobuhlunga bomunye, siba nomuzwa wokuphulukisa kukaNkulunkulu ezimpilweni zethu, futhi siba namava esifiso esivuselelekile sokuba yisitsha somusa Wakhe kanye ngokuphulukisa. Kwisahluko sanamuhla, uPawule uqinisekisa ukuthi ivangeli likaNkulunkulu liyikho konke: amandla esiphambano, ukuvuka kweNkosi, isithembiso sokubuya Kwakhe. Zazingekho izindaba ezingcono emhlabeni wonke, futhi uPawule Wachitha impilo yakhe yonke ezinikela kwinselelo yokwabelana ngendaba kaJesu ngokwethembeka nokuzinikela okukhulu.

Kepha lapha uPawule uncoma ukuthi umbiko wevangeli ungaqondwa kangcono, ungaba ngamava kangcono, ngesenzo sokwabelana ngempilo. Kumele singalinge sikhohlwe ukuthi abantu bayasibukisisa ukubona ukuthi ngabe izimpilo zethu zibonisa isigijimi somusa esitholakala eBhayibhelini.

`Cabanga kakhulu ngendlela ophila ngayo, futhi zibuze: Ngingufakazi onjani kulabo abangizungezile na?`