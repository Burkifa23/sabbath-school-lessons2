---
title:  Ukucabanga Kabanzi
date:  25/12/2020
---

Funda u-Ellen G. White, “The School of the Hereafter,” pp. 301–309 in Education; “The Controversy Ended,” pp. 662–678, in The Great Controversy. “Ibhubesi, okumele silesabe lapha, ngalesosikhathi liyolala phansi newundlu, futhi konke Emhlabeni Omusha kuyoba ngukuthula nokuzwana. Imithi yoMhlaba Omusha iyoqonda ibe mide, ngaphandle kwesiyiko. . . . “Makuthi bonke lobubuhle emhlabeni wethu busikhumbuze ngomfula ocwebile kanye namasimu aluhlaza, imithi enyakazayo kanye nemithombo ephilayo, idolobha elikhanyayo kanye nabahlabeleli abambethe ezimhlobe izingubo, ngekhaya lethu lasezulwini—lelozwe lobuhle okungekho mdwebi ongalicabanga noma ulimi lwesintu elingalichaza. Umcabango wakho mawubone ikhaya labasindisweyo, futhi ukhumbule ukuthi kuyoba kuhle ngaphezu kokuba Umcabango wakho ungadweba.”—Ellen G. White, Heaven, pp. 133, 134. “Ukwesaba ukwenza ifa lekusasa libonakale lingeliphathekayo kuholele abaningi ukuba balenze elezikamoya kuphela iqiniso elisenze salibuka njengekhaya lethu. UKristu waqinisekisa abafundi Bakhe ngokuthi wayehambele ukuyobalungiselela izindlu emzini kaBaba. Labo abamukela izimfundiso zezwi likaNkulunkulu ngeke bangazi ngendawo yokuhlala ezulwini. . . . Ulimi lwesintu alwanele ukuchaza umvuzo wabalungileyo. Uyokwaziwa kuphela yilabo abangaqonda inkazimulo yeParadesi kaNkulunkulu.”—Ellen G. White, The Great Controversy, pp. 674, 675.

**Imibuzo Yokuxoxisana**

`1. Gxila ephuzwini elenziwa ngu-Pascal, mayelana nabantu ababukeka bengenandaba nokuthi iphakade liyoza nani. Ucabanga ukuthi kungani abantu benjalo na? Kungani lona kungumondo ongaphusile ukuba nawo na?`

`2. Gxila kakhulu ekutheni kungani ithemba lempilo engunaphakade lisemqoka kakhulu okholweni lwethu. Ngaphandle kwalo, kungani ngempela singenalutho na?`

`3. Cabanga ngezimfihlo ezinkulu ezikhona kwimvelo. Kungaba yi-biology, geology, astronomy, physics, chemistry—kuyo yonke imikhakha konke kuba yinkimbinkimbi kunokuba abantu bebecabanga ekuqaleni. Ososayensi, ngokwesibonelo, abasakhulumi “ngokuphilayo okulula” ngoba, njengoba kwenzeka, nakho lokho okulula, akulula empeleni. Ukucusha ngakunye, ukuthola Okusha ngakunye, kubukeka kuletha Imibuzo eminingi kithi edinga izimpendulo. Konke lokhu kusisiza kanjani ukuba siqonde ububanzi balokho esiyobe sikufunda “esikoleni Sangale kokufa” na?`