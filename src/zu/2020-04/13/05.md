---
title:  Isikole Sangale Kokufa
date:  23/12/2020
---

`“Ngokuba usizi lwethu olululana olungolomzuzwana luyasisebenzela isilinganiso esikhulu kakhulu senkazimulo emiyo phakade, thina esingabheki okubonwayo kodwa okungabonwayo; ngokuba okubonwayo kungokwesikhashana, kepha okungabonwayo kungokwaphakade” (2 Kor. 4:17–19). Themba lini esilinikezwa yilezizindimana na? Kungaba Yiziphi Ezinye izinto zaphakade ezingabonwayo esizilindele, esizithenjisiwe ngoJesu na? Buka futhi iSamb. 21:1, 2; Samb. 2:7; Samb. 7:14–17.`

Nakuba ziphatheka kanjani izithembiso esizinikezwayo kuJesu, nakuba ziningi kangakanani izizathu ezilungileyo zokuba sikholwe kuzo, iqiniso ngukuthi iBhayibheli lisinikeza nje ukusikisela, ukhasha, lwalokho okulindele thina. Kunye esingaqiniseka ngako, nokho, ngukuthi kuzoba kuhle kakhulu, ngoba ungacabanga ngobuhle bempilo lapho kungekho ukonakala kwesono!

Bonke ubuhlungu bethu, konke Ukuhlupheka kwethu, zonke izinto esilwa nazo lapha ziza ngesono kanye nemiphumela yaso isono. UKristu weza ukuzoqaqa konke lokho, futhi uyakubuyisela umhlaba kuloko uNkulunkulu ekuqaleni ayekuhlosile ngaphambi kokungena kwesono. Empeleni, uyoba ngcono, ngoba phakathi kwayo yonke lenkazimulo siyolokhu njalo sibona amanxeba ezandleni nasezinyaweni zikaJesu, inani lokuhlengwa kwethu.

“Lapho, ngenkathi ulwembu olufiphalisa ukubona kwethu selususiwe, futhi amehlo ethu ayakubona lowomhlaba wobuhle okumanje sibona nje ukhasha ngesibuko; ngenkathi sibuka izinkazimulo zamazulu, esiyibukela kude njengamanje, ngenkathi, isigoco sesono sisusiwe, wonke umhlaba uyakubonakala ‘ebuhleni beNkosi uNkulunkulu wethu,’ kuyovuleka okubanzi kokuba sikufunde! Lapho umfundi wesayensi angafunda imibiko yendalo futhi kungabikho lutho olumkhubuza ngomthetho wobubi. Angalalela umculo wamazwi endalo futhi angatholi nothi lokulila noma elosizi. Kuzo zonke izinto ezidaliweyo angabona Isandla esisodwa—kwizwe elibanzi abone ‘igama likaNkulunkulu lilotshwe ngobukhulu,’ futhi kungekho emhlabeni noma olwandle noma ezulwini uphawu lobubi obusele.”—Ellen G. White, Education, p. 303.

`Zama ukucabanga ngalokho okuyoba yiko Ukuphila ingunaphakade emhlabeni omusha ngokuphelele, umhlaba ongenabo ubunzima esinabo lapha. Ukubona kuyinto enjani na? Yiziphi izinto obheke kuzo na?`