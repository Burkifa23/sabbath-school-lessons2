---
title:  Siyokwazi Ngalesosikhathi
date:  22/12/2020
---

“Izulu liyisikole; umkhakha wemfundo, konke okudaliweyo; uthisha walo, Yena Waphakade. Igatsha lalesisikole lasungululwa eEdeni; futhi, icebo losindiso lifezekile, imfundo iyoqala phansi esikoleni saseEdeni.”—Ellen G. White, Education, p. 301.

Uma ufana nabantu abaningi, unemibuzo eminingi—imibuzo emayelana nesono, Ukuhlupheka, ukugula, ukufa, nokuthi kungani lokhu kwenzeka, kungani lokhuya kwenzeka, kungani Ezinye izinto zenzeka. Sinemibuzo ngemvelo futhi, kanye nazo zonke izimfihlo zayo. Kuyo yonke inqubekela phambili eyenziwa yisayensi ekusizeni thina siqonde kabanzi ngomhlaba kanye nezwe lonke ngokubanzi, kuningi esingakafinyeleli kuko. Kusukela ezintweni ezincane kuye emkhathini ngaphezu kwethu, kusukela ekuhambeni kwezinhlayiya kuye emihlabeni emikhulu esakazeke isibhakabhaka sonke, sinqwamana neqiniso elikhulu kakhulu futhi elijule kakhulu kunokuba siliqonde njengamanje, ikakhulu kulesisikhathi esincane esinaso lapha sokuba sizifundele lezizinto. Ngakolunye uhlangothi, uma unephakade lokufunda, akukho ukungabaza ukuthi izimfihlakalo eziningo ziyokuthi zixazululeke.

**Izindimana ezilandelayo zisitshelani mayelana nalokho esizokufunda lapho sonke lesisiqephu sosizi sesono nokuhlupheka kanye nokufa sesiphelile ekugcineni na?**

`1 Kor. 13:12`

`1 Kor. 4:5`

Sithenjisiwe ukuthi siyonikezwa ukuqonda izinto njengamanje ezisithele kithina. Yisithembiso esimangalisayo lesi, futhi, ukuthi lapho sibona futhi siqonda izinto njengamanje ezibukeka zilukhuni, siyomdumisa uNkulunkulu! Okubalulekile kithina manje ngukubambelela okholweni lwethu, sithembele ezithembisweni zikaNkulunkulu, siphila ngokukhanya esinako, futhi sibekezele kuze kube sekuhgcineni. Futhi izindaba ezilungileyo ngezokuthi “singakwenza konke ngoKristu osiqinisayo” thina (Fil. 4:13, NKJV).

`Yimiphi Imibuzo elukhuni esinda inhliziyo yakho na? Yiziphi izinto ezibukeka zingaqondakali na? Ukufunda kwakho ukwethemba uNkulunkulu ngezinto oziqondayo kungakusiza kanjani kulezo, okwamanje, ongaziqondiyo na?`