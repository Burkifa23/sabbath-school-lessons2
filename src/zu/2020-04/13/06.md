---
title:  UThisha Omkhulu
date:  24/12/2020
---

Njengoba sibonile kuyo yonke lekota, okukodwa okungumongo womsebenzi kaKristu lapha emhlabeni kwakungukuba nguThisha. Kusukela ekuqaleni komsebenzi Wakhe, noma kungezenzo, uJesu wayefundisa ngasosonke isikhathi abalandeli Bakhe amaqiniso Ngaye, ngoBaba, ngosindiso, nangethemba elisindelele thina (see Matt. 5:2, Mark 4:2, Luke 19:47, John 6:59). Nembala, konke okumele ukwenze ngukubuka amavangeli, noma yiliphi ivangeli, futhi kulo lonke uyothola uJesu efundisa. Futhi nakuba, namanje, ngeZwi Lakhe, iNkosi iqhubeka nokusifundisa, emhlabeni omusha lokhu kufundisa kuyoqhubeka. Kodwa cabanga ngendlela okuyokwehluka ngayo ekuphileni okungaxiniwe yisono kanye nakho konke okuyizithikamezo zaso.

`“Uma sekuthiwa kuye: ‘Iyini leyo mivimbo esezandleni zakho na?’ uyakuthi: ‘Engashaywa ngayo endlini yabathandiweyo bami” (Zech. 13:6). Ucabanga ukuthi lendimana ikhuluma ngani na?`

“iminyaka yengunaphakade, njengoba iqhubeka, iyoletha izambulo ezicebile futhi nezinkulu ngoNkulunkulu kanye noKristu. Njengoba ulwazi luqhubeka, kanjalo uthando, inhlonipho, kanye nenjabulo kuyokwanda. Ngokuya abantu befunda ngoNkulunkulu, ngokuya bebabaza Isimilo Sakhe. Lapho uJesu evula phambi kwabo izingcebo zosindiso kanye nezimpumelelo ezimangalisayo empikiswaneni enkulu noSathane, izinhliziyo zabahlengiweyo zigcwala Ukukhonza okuqinile, futhi ngenjabulo ehlokomayo bathabathe amahabhu abo egolide; kuthi amazwi ayizinkulungwane eziphindwe ngezinkulungwane ahlangane ngengoma ehlokomayo yokudumisa. . . . “Impikiswano enkulu iphelile. Isono kanye nezoni akusekho. Lonke izwe lihlanzekile. Kuquma umthambo owodwa wokuzwana nentokozo kukho konke okudaliweyo. Kusuka Kuye owadala konke, kugeleza impilo nokukhanya nenjabulo, kuyo yonke indawo engenamkhawulo. Kusukela kwinhlayiya encane kunazo zonke kuze kufike emhlabeni omkhulu kunayo yonke, zonke izinto ezizwayo nezingezwa, ngobuhle bazo obungasibekele kanye nenjabulo, zimemezela ukuthi uNkulunkulu uluthando.”—Ellen G. White, The Great Controversy, p. 678.

`Kuwo onke amaqiniso amangalisayo esiyowafunda ephakadeni, alikho eliyosithathekisa kakhulu njengomhlatshelo kaKristu esikhundleni sethu. Cabanga  ngokujula kanye nokuceba kwalokho esiyobe sikufunda kulo lonke iphakade. Namanje, ungafunda kanjani kangcono ukuthakasela lokho uJesu asenzele kona ngeSiphambano na?`