---
title:  The Fate of the Dead
date:  20/12/2020
---

Ngeminyaka yo-1600 umbhali ongum-French ogama lingu-Blaise Pascal wayezindla ngesimo sesintu. Kuye, kunye okwakusobala: noma ngabe umuntu uphila isikhathi esingakanani (futhi ngalesosikhathi babengaphili isikhathi eside), futhi noma ngabe impilo yalowomuntu ibilunge kangakanani (futhi impilo yayingeyinhle kakhulu ngalesosikhathi) Kungekudala lowo muntu uzofa. Futhi, noma yini eza ngemuva kokufa yayizoba yinde, yinde okungapheli, kunesikhathi esifushane lapho esandulela ukufa. Ngalokho, ku-Pascal, okuyikona okwenza umqondo umuntu angakufuna ngukwazi ukuthi Isiphetho Sabafileyo, futhi wayemangazwa ngukubona abantu bexakaniseka ngezinto ezinjengoku ”lahlekelwa yisikhundla, noma ukuthukwa kwesithunzi sabo,” kepha bangabi nandaba nokuthi kwenzekani uma sebefile. Wayenephuzu u-Pascal. Futhi akungabazeki ukuthi kungani iBhayibheli lichitha isikhathi esiningi likhuluma ngesithembiso esilindele labo abathole insindiso kuJesu, isithembiso sokubalindele kusasa.

`Funda izindimana ezilandelayo. Themba lini esilinikezwayo na? Johane 6:54, Johane 3:16, 1 Johane 5:13, 1 Tim. 1:16, Johane 4:14, Johane 6:40, Juda 1:21, Titus 3:7.`

Impilo engunaphakade yenza omkhulu umqondo ngokwesiphambano; ngokwesiphambano, akukho okunye okwenza umqondo ngaphandle kokuphila okungunaphakade. Ukuthi uMdali wezulu nomhlaba, yena “owenza imihlaba” (Heb. 1:2), yena kuye “siphila, futhi sihamba, futhi kuye sikhona” (Zenzo 17:28), Yena, uNkulunkulu, angaba ngumuntu futhi kulesosimo afe . . . efelani na? Ukuze ekugcineni sibole, njengokushayiswe yimoto na? Yingakho iTestamente Elisha liza ligcwele izithembiso zokuphila okuphakade, ngokuba yingunaphakade kuphela eliqinsekisa imbuyiselo. Izigidi ngezigidi zeminyaka, zingase zingabi nawo Amathuba amahle ngokwanele ukucisha okubi. Yingunaphakade kuphela elingalinganisa izinto, lithayisele ngaphezulu futhi, ngoba okungapheli kungaphezulu kokuphelayo, futhi ngokungapheliyo. U-Pascal wayeqinisle: isikhathi sethu lapha sifinyeziwe kakhulu ngokuqhathaniswa nalokho okuzayo. Kungubuwula ukungalungeli ingunaphakade elisilindele.

`Uthini kothile ongenandaba nokuthi kwenzekani ngale kokufa na? Ungamsiza kanjani lowomuntu ukuba abone Ubuwula balokho kucabanga na?`