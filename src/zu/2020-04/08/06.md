---
title:  Imfundo Ebandleni Lokuqala
date:  19/11/2020
---

Esinye sezimiso ezinkulu zemfundo Ezibhalweni sivela ngenkathi uJesu, uThisha oMkhulu, elungiselela ukushiya abafundi Bakhe. Babekade benaYe iminyaka emithathu nesigamu, okucishe kulingane nesikhathi esisibekela imfundo yase-high school noma ekolishi. Ekupheleni kwalesosikhathi, ngokuncike emuntwini, abafundi bathathwa njengabalungele ukuzimela. Kepha uJesu wayazi kangcono, ngalokho wahlinzeka abalandeli Bakhe ngemfundo eqhubekayo ngaphansi kokufundiswa nguMoya oNgcwele. Kwenye indawo lowothisha noma umqondisi ubizwa njengoMduduzi noma Ummeli (ngesiGriki, paracletos), ozonikezwa kubalandeli bakaJesu ingunaphakade (Johane 14:16, 17). Uvezwa njengoMoya weqiniso. Nakuba uMoya oNgcwele engavezwa njengomfundisi, umsebenzi kaMoya nembala ngowokufundisa, ikakhulu njengalokhu kuphathelene nokufuna kanye nofumana iqiniso.

`Funda u-1 Korinte 2:1-16. Uthini uPawule ebaluleke kakhulu ngokwengqikithi yezemfundo na?`

UPawule uqala ngokukhumbuza ibandla laseKorinte ngokuthi ngenkathi eqala ukufika kubo wakhuluma ngoJesu Kristu kanye nokubethelwa Kwakhe kuphela (1 Kor. 2:2)— hhayi nje inhlakanipho, ukumemezela ivangeli kuphela. Kodwa akugcinanga lapho (1 Kor. 2:6), ngoba lapho lamaKristu amasha ekhula, umpostoli wayezobuya ezobafundisa inhlakanipho, lezizinto uNkulunkulu azifihla ngaphambi kokuba izwe libekhona (1 Kor. 2:7), nazo izinto ezidephile zikaNkulunkulu (1 Kor. 2:10). Konke kuyofundwa kaphansi kokuqondisa kukaMoya kaNkulunkulu lapho ehlanganyela nomoya womfundi.

Kuyojula Kangakanani lokho kufunda, futhi kungakanani Ukufunda okuvuleleka kulabo abaholwa nguMoya na? Isahluko siphetha ngenkulumo kamprofethi uIsaya: “Ngubani oqondisile uMoya kaJehova, wamfundisa engumluleki wakhe, na?” (Isa. 40:13, NKJV). Umprofethi ekhuluma nabantu abajwayelekile besikhathi sakhe wayezothi akekho ongakwenza lokho. Kepha uPawule wawulungisa lowomcabango ngokuphetha, “Thina sinomqondo kaKristu,” okuchaza ukuthi AmaKristu agcwele uMoya angafinyele ngisho nasemqondweni kaNkulunkulu, futhi ngalokho kunoma yiliphi izinga lokufunda nokuqonda (1 Kor. 2:10–13) okungadingeka ekwazini indlela yokulunga.