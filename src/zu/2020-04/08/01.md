---
title:  Imfundo NokuHlengwa
date:  14/11/2020
---

### Funda Kuleliviki
Gen. 1:26, 27; Isa. 11:1–9; 2 Tim. 3:14–17; 1 AmaKhosi 4:29–34; Johane 14:17; 1 Kor. 2:1–16.

> <p>Indimana Yekhanda</p>
> “Yonke imibhalo iphefumulelwe nguNkulunkulu ilungele ukufundisa, nokusola, nokuqondisa, nokuyala ekulungeni” (2 Timothewu 3:16, NKJV).

TIBhayibheli lixoxa indaba ende ngoNkulunkulu nabantu Bakhe. Ngezinye izikhathi libukwa njengendaba yothando olungahamba kahle, okungenani okwesikhashana. Noma lingabukwa njengendaba kababa kanye nezingane zakhe ezihlubukile, okuthi ekugcineni zibuyele ezingqondweni. Kepha ngezinhloso zokufunda kwaleliviki, sizothola endabeni yeBhayibheli enye indikimba, kathisha nabafundi bakhe. Balokhu besilela ezivivinyweni, kodwa ngokubekezela aphinde abachazele isifundo sabo ngokuphinda phinda, kuze kuthi ekugcineni, abanye baphumelele. Indaba yeBhayibheli ayifani nezindaba zethu zasintu esizazi kakhulu—ngaphandle kweyodwa. Indaba kaNkulunkulu kanye nabantu Bakhe inesiqiniseko sesiphetho esihle, sokufinyelela emgomweni wayo. Umusa kaNkulunkulu ngakubantu Bakhe uqinisekisa umphumela. Umthwalo wesintu kulobu budlewane uvame ukungaqondwa kahle futhi wesatshwa ngabantu abaningi abacabange ukuthi uyesinda. Kodwa eqinisweni, indaba yeBhayibheli yindaba yesimemo sokwazi uNkulunkulu kanye okuqonda intando Yakhe. Nembala, Ukufunda ukwazi uNkulunkulu yindlela ephambili yokuphendula emuseni Wakhe. Asikwazi ukuzuza umusa onje, kodwa singawufunda, futhi iyini imfundo yobuKristu uma kungekona, kumongo wayo, ukufundisa ngalomusa na?

_*Funda isifundo saleliviki ukulungisela iSabatha, November 21._