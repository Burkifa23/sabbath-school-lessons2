---
title:  UMose NabaProfethi
date:  17/11/2020
---

`Funda u-2 Thimothewu 3:14–17. Lezizindimana zisifundisani ngendima yeMibhalo Emfundweni yobuKristu na?`

Igama lengxenye yokuqala yeBhayibheli, i-Torah, livama ukuhumushwa libe “ngumthetho,” ngenxa yokuthi miningi imithetho kulezizincwadi. Kepha empelemi u-Torah uchaza “ukufundisa” noma “ukuqeqesha.” Lokhu kuqonda kwehluke kakhulu kulokho abaningi abacanga ukuthi “umthetho” eBhayibhelini ungako, Okungukuthi, imithetho nezimiselo okumele siyilandele ukuze sihlale ekuthandweni nguNkulunkulu. Akunjalo; inhloso yomthetho ngeyokuba ifundise ngokuphathelene nempilo ngokuphumelela kanye nangokuphephile ebudlelwaneni besivumelwano uNkulunkulu ayekuhlosile ngenkathi esidala.

Izigaba ezimbili ezilandelayo zeBhayibheli lesiHeberu, abaprofethi, babika ngendlela abantu bakaNkulunkulu abaphumelela ngayo kulesikhali semfundo futhi baphila ngaso (abaprofethi bakuqala, noma izincwadi zomlando), kanye nangalokho okwakumele bakufunde kulezizinsiza zokufunda (abaprofethi bakamuva). Ingxenye esele yeTestamente Elidala (elibizwa “izibhalo” ngesiHeberu) igcwele izibonelo zothisha nabafundi abaphumelela kanye nabaphumelela kancane kanye namava abo kwezemfundo. Izibonelo zempumelelo kwezemfundo kulezizincwadi kungaba ngu-Esther, Ruth, Daniel, kanye noJobe. Phakathi kwabangaphumelelanga kungaba ngabangani abane bakaJobe. Nembala, incwadi yamaHubo iyiculo, kepha inamahubo amathathu okungenani afundisayo: iHubo 1, iHubo 37, kanye neHubo 73.

AmaVangeli agcwele yizinto ezinenhloso yokufundisa, ikakhulu imifanekiso kaJesu. Iningi lezincwadi zikaPawule ziqala ngesimemezelo esinamandla sevangeli, kodwa ziphethe ngokokufundisa, izifundo eziphathekayo ngempilo yansuku zonke yamaKristu. Incwadi yeSambulo igcwele okokufundisa. Isibonelo, konke ukuvezwa, noma ukwembulwa kwekusasa lebandla likaKristu, kwembulwa encwadini engavulwa kuphela yiWundlu likaNkulunkulu—uJesu, uThisha oMkhulu (Samb. 5:1–5).

`Abanye bathi akuzona zonke izinto zokufundisa ezincwadini zikaMose ezithinta isikhathi sethu, futhi lokho kunjalo. UDuteronomi 17:14-20, imiyalezo mayelana namkhosi, kunemiyalezo eqondile mayelana nokukhethwa kothile ukuba abambe isikhundla sobukhosi. Namuhla, nembala, asibeki amakhosi ebandleni lethu. Siyithola kanjani indlela efanele yokusebenzisa lesisifundiso esiseMibhalweni esikhathi sethu na?`