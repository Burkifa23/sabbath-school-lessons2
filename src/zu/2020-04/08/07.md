---
title:  Cabanga Kabanzi
date:  20/11/2020
---

Ukuthunywa okukhulu (Matt. 28:18–20) kwaqala inkambo enkulu kwezenkolo ezweni lonke. Lapha abapostoli abambalwa noma abavangeli (lamagama omabili achaza into eyodwa— “labo abathunyiweyo”) baya emhlabeni wonke futhi baqoqa abafundi, babenza abalandeli, bababizela ekukholweni kuJesu, bababhabhathiza, futhi baqhubeka nokubafundisa zonke izinto uJesu abayaleze ngazo. Isithombe ngesamaKristu aguqukileyo emhlabeni wonke, amele amasiko ehlukene futhi ekhuluma izilimi ezahlukene, ephuma emanzini ombhabhathizo ukuba ayongena esikoleni futhi aqale imfundo yawo. Akumangalisi lokho, ngoba kusekuningi okumele kufundiwe. Isizathu sokuthi AmaKristu afunda ngasosonke isikhathi akusona nje esokufuna ukwazi noma ukulangazelela ukuba ungcweti wolwazi, kepha ngukuthi impilo yobuKristu kanye nokholo ingene kuwo onke amagumbi empilo yansuku zonke. Kuningi okumele kufundwe. Ngenxa yalokho, izincwadi zeTestamente Elisha ziqukethe kokubili ukumemezela ngoJesu (ngezinye izikhathi okubizwa yiTestamente Elisha ngo-kerygma [keh-RIG-ma]) kanye nemfundo yazo zonke izinto amaKristu okumele azifunde (ngezinye izikhathi okubizwa ngegama leTestamente Elisha ngo didache [did-ah-KAY]). Isisbonelo esihle sesimemezelo sibonakala ku-1 Korinte 2:2, kanti imfundo yona iqala ku-1 Korinte 4 futhi iqhubeke izikhawu kuyo yonke incwadi. Yini okumele AmaKristu ayifunde na? Umsebenzi, ukuphumula, izinto zomphakathi, ubudlelwane emphakathini, ibandla nokukhonza, ezomnotho, ezokuphana, ubudlelwane nabaphathi, ukweluleka, izinhlelo zomndeni, ubudlelwane emshadweni kanye nokukhuliswa kwabantwana, ukudla nokulungiswa kwako, ezokugqoka, nokuguga kanye nokulungiselela ukuphela kwempilo, eyakho kanye neyalomhlaba. Ukuba ngumKristu kusho Ukufunda okuthile ngalezizinto nangaphezulu. Ukuziqonda akuzizeli. Kumele kufundwe.

**Imibuzo Yokuxoxisana**

`1. Ubaluke Kangakanani umsebenzi wezemfundo Ebandleni na?`

`2. Wayachaza ukuthini u-Ellen G. White ngenkathi ebhala “Izulu yisikole” (Education, p. 301) na?`

`3. Funda futhi u-1 Korinte 2:1-16. Buka lokho uPawule asitshela kona ngalokho uNkulunkulu asambulela kona ngokuphefumulelwa. Cabanga ngokusho kwakhe ukuthi abaphathi kanye nezihlakaniphi kwesikhathi kuyophela. Uma ayekwazi ukusho lokho ngalesosikhathi, Kangakanani “ngenhlakanipho” ethile yesikhathi sethu na?`