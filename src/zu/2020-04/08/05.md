---
title:  Amadoda NabeSifazane Abahlakaniphileyo
date:  18/11/2020
---

Amagama esikole, Ukufunda, kanye nemfundo aqondwa kahle ngesikhathi esiphila kuso, kodwa awavamile eBhayibhelini. Kunegama elilodwa, ubuhlakani/onobuhlakani, elivame kakhulu. Isibonelo, iTestamente Elidala libalula amadoda nabesifazane abahlakaniphileyo (2 Sam. 14:2, Zag. 16:23).

`Funda u-1 Amakhosi 4:29-34. Lokhu kusifundisani mayelana nokubaluleka kwenhlakanipho na?`

Inkosi uSolomoni ebalulwa njengendoda ehlakaniphileyo eyakhuluma ngempilo yesilwane kanye neyesitshalo futhi yasho izaga ezinobuhlakani obukhulu, kanye nomqondo njengendoda yezemfundo (1 Amakhosi 4:29-34). Izincwadi zeZaga kanye noMshumayeli ziqukethe izimfundiso eziningi zobuhlakani kwizihloko eziningi, kuthiwa ngezikaSolomoni kanye nabanye othisha abahlakaniphile bezikhathi zasendulo (Zag. 1:1, Zag. 25:1, Zag. 30:1, Zag. 31:1). NgokweBhayibheli, inhlakanipho ifana kakhulu nemfundo yethu namuhla. Yinto othile ayifundayo kubazali kanye nothisha, ikakhulu esemncane (Mshum. 12:1), kodwa eqinisweni umuntu wandisa inhlakanipho empilweni yonke. Okwesibili, ngokujwayelekile inhlakanipho inohlangothi oluphathekayo; isibonelo, funda ezintuthwaneni ezonga ngehlobo ukuze zibe nokwanele ebusika (Za. 6:6-8).

Kepha inhlakanipho ayiphatheki nje kuphela; inalo uhlangothi lomhlahlandlela, ngokuba iqala ngokukholwa kuNkulunkulu futhi ilandele izimiso ezithile eziyisisekelo (Zag. 1:7). Inhlakanipho isisiza ukuba siphile ngesibopho ukuze kuzuze nabanye, futhi isivikela emashweni. Ekugcineni, njengemfundo namuhla, inhlakanipho ayiphenduli yonke Imibuzo esiyibuzayo, kodwa isinikeza ikhono lokwaneliseka ngalokho esikwaziyo ngenkathi siqhubeka nokuhlola lokho okungakaziwa, futhi yisimo esihle okukuso sikwazi Ukufunda ukwazi uNkulunkulu kanye nokuthemba umusa Wakhe. NgokukaJeremiya 18:18, indima kathisha ohlakaniphileyo ithathwa njengelingana nendima yabapristi nabaprofethi. Bobathathu badlulisa imibiko esuka kuNkulunkulu iye kubantu Bakhe, ngesimo semiyalezo emthethweni, izeluleko zemfundo, kanye nemibiko ekhethekile ephuma kuNkulunkulu.

`Singafunda kanjani inhlakanipho futhi siyidlulisele kulabo abeza emuva kwethu na? Kungani lokhu kubalulekile kithina, njengabantu, ukuba sikwenze na?`