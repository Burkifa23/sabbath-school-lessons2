---
title:  UJesu NjengoThisha
date:  16/11/2020
---

IBhayibheli lisebenzisa amagama amaningi ukuchaza uJesu. UyiNdodana kaNkulunkulu, uMesiya, iNdodana yoMuntu, uMsindisi, uMhlengi, iNkosi, iWundlu likaNkulunkulu, ukubalula ambalwa. Kepha kulabobantu ababemazi kangcono kuleminyaka emithathu nesigamu sokusebenza Kwakhe emphakathini eJudiya naseGalile, wayenguthisha. Babembiza “ngeNkosi,” noma “Rabbi.” Omabili achaza into efanayo, Okungukuthi, “Thisha.” Ngalokho ke, ukuba nguThisha kanye nomsebenzi wokufundisa kubukeka kuyindlela eyayifanelekile yokuthi uJesu aqhube umsebenzi Wakhe emphakathini. Ngendlela ethile umsebenzi Wakhe wosindiso uncikena nomsebenzi wokufundisa. Ngaphezu kwalokho, kwakubikwe ngaphambi ngumprofethi wezevangeli.

`Funda uIsaya 11:1–9. Wembulani ngendima kaJesu yokufundisa na?`

Esinye seziprofetho ezimangalisayo ngobumesiya Emibhalweni sitholakala kuIsaya 11. Izindimana 1-3 zimveza uMesiya ozayo ngendlela yezemfundo, othile oletha ulwazi, iseluleko, ubuhlakani, kanye nokuqonda. Isahluko sonke siphetha ngalesisithembiso esikhulu: “Wonke umhlaba uyogcwaliswa ngolwazi lweNkosi, njengamanzi amboze ulwandle” (Isa. 11:9). Mhlawumbe kwakuyilezizimfundiso zeMibhalo ezaphefumulela u-Ellen G. White encwadini yakhe kwezemfundo ukuqaphela ukuthi umsebenzi wemfundo kanye nomsebenzi wosindiso kukodwa (see Education, p. 30).

Funda uJohane 3:1-3. UNikodemu wabiza uJesu ngorabbi, futhi waqhubeka nokubona izipho zikaJesu zokufundisa njengeziphuma kuNkulunkulu ngenxa yezibonakaliso uJesu ayezenza, Okungukuthi, izimangaliso Zakhe kanye nemibono yencazelo yokuphila. UJesu wamukela, uma kungelona igama ayenikezwa lona, kodwa ngokuqinisekile imvelaphi yezipho Zakhe zokufundisa ngenkathi ephendula kuNikodemu ngokuthi kumele azalwe kabusha ukuze abone (aqonde, kanye nokungena) embusweni kaNkulunkulu. Lokhu Kuchaza ukuthi igunya lokufundisa abanye, nakuJesu imbala, livela kuNkulunkulu. Ngeqiniso ukufundisa yisipho esivela kuNkulunkulu. Sihlomuliswa nguNkulunkulu, sathathwa nguJesu, futhi siyavunywa yilabo abafundiswayo njengokuba negunya lezulu.

`Iyiphi indima esinayo ekuboneni ukufezeka kwalesisiprofetho esimayelana nolwazi lweNkosi lusabalala umhlaba wonke na?`