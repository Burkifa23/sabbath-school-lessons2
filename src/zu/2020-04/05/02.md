---
title:  Ukwembula UBaba
date:  25/10/2020
---

`Yimaphi amaphuzu asemqoka kakhulu umpostoli awenzayo ngoJesu ekuqaleni kwencwadi yakhe kwabeseHeberu na? (Heb. 1:1–4).`

Abalobi beTestamente Elisha ngokuphindiwe bagcizelela umqondo obalulekile: uJesu uza emhlabeni ukuzobonisa isintu ukuthi uBaba ungubani. Ezikhathini ezidlulile, isambulo SikaNkulunkulu seza ngendlela eyizingcezu ngabaprofethi; kuJesu, nokho, isambulo sokugcina nesiphelele sikaNkulunkulu sifikile. Futhi, ngoKwakhe, uJesu “ungumfanekiso wenkazimulo kaNkulunkulu” (Heb. 1:3, NRSV). Njengesintu esinesono, sasingakwazi ukufinyelela ngokuphelele kwinkazimulo kaNkulunkulu. njengeNdodana eyenziwa yaba ngumuntu, uJesu uveza leyonkazimulo. Ifiphaziwe ekubeni ngumuntu kukaKristu ukuze sikwazi ukuyibona futhi siqonde ngokusobala Isimilo sikaNkulunkulu. UJesu futhi “ungumfanekiso ngqo wesimo sakhe” (Heb. 1:3). Lelitemu elistshenziswe lapha, igama lesiGriki Isimilo, ngezinye izikhathi lisetshenziswa kwisicila esenziwa wuphawu kwisibumbatha noma umfanekiso ogxivizwa emalini. Ngalokho uJesu “uyiwona mfanekiso wesimo sikaNkulunkulu” (Heb. 1:3, NRSV). Uma sifisa ukwazi uBaba, kumele silalelisise lokho uThisha Omkhulu akusho Ngaye. Futhi kumele sibuke uThisha Omkhulu. UBaba ubonakala eNdodaneni.

`Qhathanisa amaHeberu 1:1-4 no 2 Korinte 4:1-6. Ku 2 Korinte 4:1-6, ngubani uJesu, futhi yini esiyifunda kuYena na?`

Lapho befundisa abanye ngoNkulunkulu, uPawule nozakwabo bafuna ukuveza imfundiso kaJesu ngoBaba. “Njengomfanekiso kaNkulunkulu (2 Kor. 4:4), uJesu waletha ulwazi ngoNkulunkulu uBaba. Ngokufanayo, uPawule ugwema inkohliso kanye nokuphekezelwa KweZwi likaNkulunkulu futhi, kunalokho, abeke iqiniso ngokusobala (2 Kor. 4:2). NjengoNkulunkulu, ekudaleni, asebenzisa ukukhanya ukuxosha ubumnyama, Yena usinikeze thina iNdodana Yakhe, uJesu, ukuxosha imibono engamanga mayelana Naye futhi nokusibonisa iqiniso ngoNkulunkulu. “Kusebusweni bukaJesu” lapho sizuza khona ulwazi olusobala kakhulu ngoNkulunkulu (2 Kor. 4:6).

`UJesu wamveza uBaba ngendlela enganaphutha, lokho nathi esibizelwa ukuba sikwenze njengoba simenyelwe ukuba “ngabalingisi bakaNkulunkulu njengabantwana abathandekileyo” (Efes. 5:1, NKJV). Kuchaza ukuthini lokho, futhi yini esingayifunda kuJesu mayelana nokuba “ngabalingisi” bakaNkulunkulu na?`