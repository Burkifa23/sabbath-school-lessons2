---
title:  Funda Kabanzi
date:  30/10/2020
---

Cabanga Kabanzi Funda u-Ellen G. White, “The Teacher Sent From God,” pp. 73–83, in Education. “KuThisha othunyelwe ephuma kuNkulunkulu, yonke imfundo yeqiniso ithola umongo. Ngalomsebenzi namuhla njengokumsebenzi awusungula eminyakeni engu-1800 edlule, uMsindisi ukhuluma lamazwi— “ ‘NgingowoKuqala nowoKugcina, Yena Ophilayo.’ “ ‘Ngingu-Alfa no-Omega, ukuqala nokugcina.’ Sambulo 1:17, 18, R.V.; 21:6, R.V. “Phambi kukaThisha onjena, nethuba elingaka lemfundo engcwele, kungubuwula obukhulu ukufuna imfundo engekho kuYena—ukufuna ukuhlakanipha ngaphandle kokuHlakanipha; ukuba neqiniso ngenkathi ulahla uQiniso; ukufuna ukukhanyiselwa ngaphandle kokuKhanya, kanye nokupihla ngaphandle koKuphila; ukufulathela Umthombo wamanzi Okuphila, bese uzakhela izitsha ezifile, ezingakwazi ukubamba amanzi. “Bheka, usamema: ‘uma kukhona owomileyo, makeze kiMina, futhi aphuze. Lowo okholwa kiMina, njengalokhu Imibhalo isho,’ kuye ‘kuyawugeleza imifula yamanzi Okuphila.’ ‘Amanzi engiyakumnika wona ayakuba ngumthombo wamanzi kuye aphuphumela ekuphileni okuphakade.’ Johane 7:37, 38; 4:14, R.V.”—Ellen G. White, Education, p. 83. “Thisha othandekayo, . . . “Njengokulungiselela okuphakeme kunako konke umsebenzi wakho, ngikubhekisa emazwini, empilweni, endleleni, yeNkosi yothisha. Ngikubizela ukuba ubheke Yena. Nasi isibonelo sakho esikhulu. Sibuke, gxila kuso, uze uMoya KaThisha ongcwele uthathe inhliziyo yakho kanye nempilo.  “ ‘Kubonakala njengasesibukweni inkazimulo yeNkosi niyaku ‘guqulwa emfanekisweni ofanayo.’ 2 Corinthians 3:18, R.V. “Lawa ngamandla ayimfihlo phezu kwabafundi bakho. Bonakalisa Yena.”—Education, p. 282.

**Imibuzo Yokuxoxisana**

`1. Yimaphi amagugu kanye nezenzo ezingabaluleka kothisha bamaKristu kanye nakubafundi abathathela phezulu umqondo wokufunda KuThisha oMkhulu na?`

`2. Abazali abangamaKristu kanye nothisha kulindelwe okuphakeme— ukubonakaliswa kwesimilo sikaNkulunkulu njengalokhu sembuliwe kuJesu engumuntu. Kumele senzeni lapho sisilela kulelizinga eliphakeme na?`

`3. Eklasini, xoxani ngombuzo ekupheleni kwesifundo sangolweSine. Ukuzalwa, nempilo, kanye nokufa kukaJesu kusifundisani mayelana nesimilo sikaNkulunkulu na? Kungani lokhu kumele kusiduduze kakhulu, ikakhulu ngesikhathi zokuhlupheka okukhulu na?`