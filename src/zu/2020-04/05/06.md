---
title:  Abafundi Bokuqala BakaThisha OMkhulu
date:  29/10/2020
---

Komunye umzuzu, bangabelusi nje abanakekela umhlambi wezimvu ngaphandle kwedolobha elincane. Kolandelayo umzuzu, bangabazuza ukubonakaliswa okumangalisayo kwezingelosi eziphethe izindaba ezimangalisayo neziguqula umhlaba. Beqhubukushwa yilokho kubonakala, bathungatha ingane ememezelwe yizingelosi.

`Cabanga umi nabelusi futhi ugqolozele umkhombe. Yini obungayibona na? Luka 2:8–20.`

Kumele sincome abafundi bokuqala bakaThisha oMkhulu—uJosefa noMariya kanye nabelusi. Izimo eziphansi zokuzalwa kukaJesu azinikezi inkomba yesimangaliso sikaNkulunkulu eba ngumuntu—ngokuthi, kulengane, uNkulunkulu usebemunye nesintu. Nokho, ngosizo lwemibono, Amaphupho kanye nezingelosi, labo bafundi bokuqala Bakhe bayakwazi ukubuka ngale kokubonakala kokuzalwa kukaJesu. Abelusi babelana nabanye ngokuthi lengane ingubani, ukuthi “ ‘inguMsindisi, onguMesiya, iNkosi’ ” (Luka 2:11, NRSV; qhathanisa no Luka 2:17).

`Izazi ziphendula kanjani ezindabeni zokuzalwa kukaJesu na? UHerodi yena uphendula kanjani na? Mat. 2:1–12.`

Ngaphambi kokuba ekhulume umfanekiso Wakhe wokuqala noma enze isimangaliso Sakhe sokuqala, uThisha oMkhulu ufanelwe ukudumisa kwethu ngenxa yokuthi ungubani. Ukuze sithakasele ngokugcwele umsebenzi wakamuva kaJesu, kumele sibeyingxenye yalabo bafundi bokuqala, Izazi, ekudumiseni kwabo uThisha oMkhulu. Lowo omfundiso zakhe sizazisa ungaphezulu komfundisi ohlakaniphileyo. UNkulunkulu eze ukuzohlala nesintu. Imfundo yobuKristu igxile ekudumiseni uKristu. Kanye neZazi, abelusi, nezingelosi, sibizelwe Ukukhonza uKristu, iNkosi ezelwe kabusha—nokubona kwingane enguJesu uNkulunkulu uqobo.

`Cabanga ngokuthi kusho ukuthini ukuthatha isimo somuntu kukaJesu mayelana nesimilo sikaNkulunkulu. UMdali wakho konke ezweni, elibanzi kangangokuba asikwazi ukulicabanga—loNkulunkulu “wazehlisa” ngokuza esintwini, waphila njengoJesu, futhi wafa esiphambanweni, ethwala Kuye isijeziso sezono zethu. Kungani lokhu kuyizindaba ezilungileyo na?`