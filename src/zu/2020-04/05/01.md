---
title:  UJesu NjengoThisha Omkhulu
date:  24/10/2020
---

### Funda Kuleliviki
Heb. 1:1–4; 2 Kor. 4:1–6; Johane 1:14, 18; 14:1–14; Fil. 2:1–11; 2 Kor. 5:16–21.

> <p>Indimana Yekhanda</p>
> “Ngokuba uNkulunkulu owathi makuvele ukukhanya ebumnyameni, kukhanye, nguyena owakhanyisa ezinhliziyweni zethu ukuba kukhanye ukwazi inkazimulo kaNkulunkulu ebusweni bukaKristu” (2 Corinthians 4:6, NKJV).

U-Billy Graham uxoxa indaba yangamhla evakashele amasosha esibhedlela sasempini ephelezelwa ngumphathi wawo. Elinye isosha eliselisha “lalilimele kangangokuba lalilele libheke ngobuso phansi phezu kwento eyakhiwe ngensimbi nangoseyili.” Udokotela wahlebela u-Graham, “Angikholwa ukuthi uyophinde akwazi ukuhamba futhi.” Lelisosha lenza isicelo kumphathi: “Mnumzane, . . . ngikulwele, kepha angikaze ngikubone. Ngingabubona ubuso bakho na?” Ngalokho umphathi washona phansi, wangena ngaphansi kwalokho okwakhiwe ngensimbi noseyili, wakhuluma nesosha. Ngenkathi u-Graham ebukele, unyembezi lwawa esosheni lwawela esihlathini somphathi.

Ngenkathi uJesu ezalwa, isintu sasilele silimele futhi sopha, sidinga umbono kaNkulunkulu ophulukisayo. Kwakungathi isintu sasithi, “Oh, Nkulunkulu, singabubona ubuso bakho na?” Ekuthumeleni iNdodana yakhe kulomhlaba, uBaba wathumela uThisha Omkhulu ukuzosebenza: ukubonisa isintu ubuso Bakhe. Kusukela lapho, sibe nethuba elimangalisayo lokubona “ulwazi lwenkazimulo kaNkulunkulu ebusweni bukaJesu Kristu” (2 Kor. 4:6, NKJV). Lapho sibukela uThisha Omkhulu ehamba hamba emhlabeni, yini esingayifunda kuYena na?

_*Funda isifundo saleliviki ukulungiselela iSabatha, October 31._