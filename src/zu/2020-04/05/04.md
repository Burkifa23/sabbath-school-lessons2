---
title:  Ukufunda Umqondo KaThisha OMkhulu
date:  27/10/2020
---

`Yimuphi umnako ngomphakathi wamaKristu eFiliphi okwinhliziyo kaPawule lapha ebabhalela incwadi na? Fil. 2:1–4; Fil. 4:2, 3.`

AbaseFiliphi 2:1-11 ngesinye sezahluko ezinkulu kulo lonke iBhayibheli. Sikhuluma ngokubakhona ngaphambilini kukaKristu, ngobunkulunkulu Bakhe, ukuba ngumuntu Kwakhe, kanye nokwamukela Kwakhe ukufa esiphambanweni. Sichaza ngendlela ende nelukhuni neyehlayo uJesu ayithatha lapho esuka ezulwini eya eKhalivari (Fil. 2:5-8). Futhi ichaza indlela uBaba aphakamisele ngayo uJesu esikhundleni sokudunyiswa yizwe lonke (Fil. 2:9-11). Liningi iqiniso elimangalisayo eliqukethwe kulezozindimana.

`UPawule uwandulela kanjani uFiliphi 2:5-11 na? Kwiziameko empilweni kaJesu azigubhayo, Yiziphi ocabanga ukuthi ulindele amakholwa azibonakalise ezimpilweni zawo na? Fil. 2:6–11.`

UPawule unethemba lokuthi amakholwa aseFiliphi, ayekwazi ukuqophisana ngamazwi, azofunda kuJesu kanye nokuba ngumuntu Kwakhe. Uma uJesu akwazi ukuthathela kuYena isimo somuntu—“isimo sesigqila, ezalwe engumuntu” (Fil. 2:7, NRSV)—futhi aze azinikele ekubethelweni, kangakanani kubona ukuba bazinikele komunye nomunye ngothando na? Siyakhunjuzwa ukuthi kuningi okumele sikufunde KuThisha oMkhulu, uJesu. Sifunda kumazwi abelana ngawo esebenza lapha emhlabeni. Sifunda kwizimangaliso azenzayo kanye nendlela enza ngayo kwabanye. Singafuna ukulingisa ubudlelawane bethu nabanye ngokuzehlisa Kwakhe okukhulu kanye nokugxila ekuvumeni Kwakhe ukushintshanisa izinkazimulo zasezulwini ngomkhombe (yisifundo esikhulu kithi!). Ngokumelene, izwe livama ukusimemela ukuba siziphakamise, sizidle ngempumelelo yethu. Kumkhombe e-Bethlehem kanye nakuThisha oMkhulu sifunda isifundo esihlukileyo—sokuthi umsebenzi omkhulu kaNkulunkulu wokufundisa kanye nokusindisa ufezwa hhayi ngokuzikhumemeza thina kepha ngokuzithoba phambi kukaNkulunkulu nokuba yizinceku kwabanye.

`Yisiphi isimo obhekene naso, kumanje, lapho ukuzithoba kwakho kunganikeza ithuba elinamandla lokuveza uKrsitu kwabanye na?`