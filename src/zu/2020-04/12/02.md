---
title:  Isikhathi Sokumangaliswa
date:  13/12/2020
---

Usuke wazibuza ukuthi kungani uNkulunkulu akhetha ukusinikeza imibiko emibili evumelanayo yeNdalo ezahlukweni zokuqala ezimbili zikaGenesisi na? UGenesisi 1 ubuyekza iviki loKudala kanye nesimanga somhlaba njengoba unikezwa isimo nempilo, okugcina ngokudalwa kwendoda nowesifazane Ngosuku lwesithupha. UGenesisi 2 ubuka umbiko ofanayo kepha ngenye indlela, ngokugxila okukhethekile osukwini lwesithupha. UAdama ngumongo walomfanekiso manje, futhi konke kuchazwa njengokwakhe konke kanye nowesifazane: insimu, imifula, izilwane, futhi, nembala, nowesifazne. Ukudala kujule kakhulu ukuba kuxoxwe ngendaba eyodwa. Okokuqala, sifunda ngoMdali onamandla, nobuciko oneso lobuhle obuphelele. Bese sihlangana noNkulunkulu wobudlelwane, ofuna isintu sithandane futhi sinakekelane kanye nayo yonke indalo.

`Funda uGenesisi 1 no 2 futhi ucabange ngendlela iSabatha lokuqala (Gen. 2:1â€“3) elixhumana ngayo nendaba yokuqala yoKudala bese libuka phambili kwindaba yesibili yoKudala. Ukuphetha kwakho kukusiza kanjani ukuba uqonde isibusiso sikaNkulunkulu seSabatha kanye nokulenza libengcwele na?`

Zicabange wena unguAdamu noma uEva ngaleloSabatha lokuqala. Wusuku lwakho lokuqala uphila, usuku lwakho lokuqala nomlingani wakho, kanye nosuku lwakho lokuqala noNkulunkulu. Yeka wena usuku lwemfundo! Uqala Ukufunda ngoNkulunkulu odale lobubuhle. Umangaliswe ngukubona indlovu bese ubona isele, kukodwa kukhethekile. Uyamamatheka lapho ubuka imikhuba yendlulamithi noma inyathi. Uyathula ngokumangala kulemibala nezimo, uthathekiswe yimisindo eminingi Emtoti; uzitike ngobumnandi obubanzi namaphunga futhi uthathekiswa yimizwa engafani yezinto. Ngaphezu kwakho konke, uqale Ukufunda ngobudlelwane: ukuba nomthwalo, ukunakekela, uthando. Ubenamava ako noMdali wakho; uqale ukukwenza nakho konke okudaliweyo. ISabatha lokuqala alikwazi ukuthi lalingamava athule kuAdamu noEva. Kwakuyithuba elidalwe nguNkulunkulu lokuthi bona bagxile kuMdali wabo kanye nokudaliwe. Kwakuyisikhathi sabo sokumangala.

`Yenza uhla lwamathuba ahlukene uAdamu noEva ababanawo ngaleloSabatha lokuqala. Yiliphi kulamathuba elisafanelekile namuhla, nakuba kunga ngendlela ehlukile na? Ungawavundisa kanjani amaSabatha akho na?`