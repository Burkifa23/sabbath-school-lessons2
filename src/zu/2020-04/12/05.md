---
title:  Isikhathi Sokuthola Ukulinganisa
date:  16/12/2020
---

UJesu wahlonipha futhi wagcina umthetho kaNkulunkulu (Mat. 5:17, 18). Kepha uJesu wabeka inselele kubaholi bezenkolo ngokuhumusha kwabo umthetho. Ayikho kwizinselele Zakhe eyethusa okwakujwayelekile njengokukhetha ayekwenza ngokugcina iSabatha. Amasinagoge ayeyithuba njalo ngeSabatha lokufundisa—i-Torah yayifundwa futhi ihumushwe njalo. Ababhali kanye nabaFarisi babekwazi okubhaliwe. Kepha, uJesu wadlulela ekufundiseni Kwakhe ngeSabatha kubalandeli Bakhe.

`Funda uMathewu 12:1-13 no Luka 13:10-17. Yini uJesu ayeyifundisa abantu ngesikhathi Sakhe, kanye nathi namuhla, ngalezizigameko na?`

Imibango emayelana noJesu ephulukisa ngeSabatha yaholela ezimpikiswaneni ezibalulekileyo kwezikamoya mayelana nesimo sesono, isizathu seSabatha, ubudlelwane phakathi kukaJesu noBaba, kanye nesimo segunya likaJesu.

Indlela uJesu ayebuka ngayo iSabatha ishiwo kangcono kwindimana yethu Yekhanda yaleliviki: “Wayesethi kubo, ‘Isabatha lenzelwa umuntu, umuntu akenzelwanga isabatha. Ngokunjalo iNdodana yomuntu iyinkosi neyeSabatha’ ” (Marko 2:27, 28, NKJV). Wayefuna ukugcizelela ukuthi iSabatha akumele libe Umthwalo. “Lalenzelwe” (lalidalelwe) njengethuba elilodwa lokuthi abantu bafunde ngesimilo sikaNkulunkulu owenze iSabatha futhi kufundwe ngamava ngokuthathela phezulu indalo Yakhe.

Ngokubuza Imibuzo ngenxa yezenzo Zakhe, uJesu wenza abafundi Bakhe, abaholi bamaJuda, kanye nezixuku ukuba bacabange ngokujulile ngeZibhalo nokuthi ukholo lwabo kanye noNkulunkulu wabo kwakuchaza ini. Kulula kunoma ngubani kithi ukubambeka emithethweni nasezimisweni okungase zibe azizimbi ngokwazo, kodwa okuthi ekugcineni kube yizona ezisemqoka kunakho konke, kunokuba zibe yindlela eya esiphethweni—futhi lesosiphetho kumele kube ulwazi lwesimilo sikaNkulunkulu esimkhonzayo. Futhi lokho, ke, kusiholela ekulaleleni ngokwethembeka Yena ngokumi ekwethembeni ukufaneleka kokulunga kukaKristu ngathi.

`Kwenzekani ngokugcina kwakho iSabatha na? Ngabe uselenze usuku lokungenzi lokhu nalokhuya, kunokuba lube yisikhathi sokuphumula ngempela eNkosini futhi nokuyazi kangcono na? Uma kunjalo, ungaguquka kanjani ukuze uthola okuningi kulo uNkulunkulu akuhlosele kona na?`