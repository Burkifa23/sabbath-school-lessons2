---
title:  Isikhathi Sokuthola Kabusha
date:  14/12/2020
---

Ngenkathi uMose ecelwa ukuba ahole abakwaIsrayeli ebakhipha eGibhithe, kusobala ukuthi izixuku zilahlekelwe ngumbono wazo njengabantwana bakaNkulunkulu. Badinga ukuthola kabusha ukuthi uNkulunkulu ungubani lo ofuna bamkhonze nobanikeza izithembiso Eziningi ngekusasa elimangalisayo. ISabatha lingamava okufunda ayisihloko ohambweni lokuthola kabusha. Futhi luba wuphawu olusobala kwezinye izizwe lobudlelwane obukhethekile phakathi kukaNkulunkulu nalesisizwe. Amava emana amele indlela yokufundisa abakwaIsrayeli.

`Ku-Eksodusi 16:14-29. Yiziphi izifundo ezilapho zokuthi abakwaIsrayile bazifunde na?`

UNkulunkulu unikeza isimangaliso semana kwabakwaIsrayeli, ebanikeza nje ukudla okwanele usuku ngalunye. Uma ebanikeze okungaphezulu kwalokho, bangase bakhohlwe ukuthi ngubani obanikezayo. Ngalokho zonke izinsuku wayebenzela isimangaliso, futhi babona ukunaka kukaNkulunkulu. NgeSabatha, nokho, isimo sasehluka, njengalokhu usuku lwalukhethekile. Manje izimangaliso ezimbili zazenzeka: ukudla okuphindwe kabili ngoLwesihlanu, futhi ukudla kwakungaboli ebusuku. Lokho kwayekela iSabatha ukuba abakwaIsrayeli bamangaliswe nguNkulunkulu owayengumkhululi wabo futhi bathole kabusha okwakuchazwa ngokuba ngabantu bakaNkulunkulu.

AbakwaIsrayeli kwakumele bayidle lemana iminyaka engu-40 (Eksod 16:35). UNkulunkulu abuye ayaleze uMose ukuba agcine i-omer yemana ukukhumbuza abakwaIsrayeli ngendlela ayebondle ngayo ehlane (Eksod. 16:32, 33). Kwakuyoba yisikhumbuzo futhi samava osuku lweSabatha. Kunezinye isikhawu lapho uNkulunkulu ekwenza kube sobala kwabakwaIsrayeli ukuthi iSabatha likhethekile. ISabatha kwakuyindlela uNkulunkulu ayesiza ngayo abakwaIsrayeli ukuthola kabusha ukuthi bangobani kanye noNkulunkulu wabo. Babecelwa ukuba balalele futhi bagcine iSabatha lingcwele, kodwa lokhu kwakukwingqikithi yokuthuthukisa ukuqonda okujulile ngesimilo soMdali wabo futhi nokwakha ubudlelwane baphakade nesithembiso.

`Ukhuluma nosemusha othola iSabatha “libhora.” Uligcina ngoba yilokho okushiwo yiBhayibheli kanye nabazali bakhe. Yiziphi izincomo ongazinikeza ukumsiza alithole kabusha iSabatha njengamava amahle okufunda na?`