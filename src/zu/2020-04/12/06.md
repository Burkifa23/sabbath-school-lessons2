---
title:  Isikhathi Somphakathi
date:  17/12/2020
---

UJesu wabonisa kubafundi Bakhe umkhuba wokuya esinagogeni maviki onke. Ngemuva kokuvuka Kwakhe baqhubeka nalomfaniso, njengalokhu kwenza nabanye abalandeli bakaJesu. Isinagoge laba ngenye yezindawo eziphambili zokuthi abapostoli babuze Imibuzo emayelana noVuko, futhi iSabatha lanikeza ithuba elikhulu lokuba umphakathi uhlangane ndawonye futhi ufunde. Futhi ke, uJesu wayenguMesiya ongumHeberu, uMesiya owayeprofethwe kwiTestamente Elidala, elalifundwa kwisinagoge iSabatha ngalinye. Iyiphi indawo engcono, ke, amakholwa ayenayo yokuphakamisa uJesu kunakwisinagoge, ikakhulu ngenkathi befakaza kumaJuda nakwabanye “ababesaba uNkulunkulu” (Izenzo 13:16, 26, NKJV) na?

`Buka izindimana ezilandelayo. Zisitshelani ngendlela abalandeli bakaJesu ababefakaza ngayo ezinkundleni zomphakathi na? Lapho ufunda lezizindimana, cabanga ngezindawo ababekhuluma kuzo, ngabantu ababekhuluma nabo, ngalokho ababekusho, kanye nemiphumela Izenzo 13:14–45; Izenzo 16:13, 14; Izenzo 17:1–5; Izenzo 18:4.`

Ubufakazi babapostoli babungalokho abakubonile futhi benamva ngako futhi bungokwezikamoya. UPawule wakhuluma kabanzi ngomlando wakwaIsrayeli, eqala “ngobaba bethu” (Izenzo 13:17) eGibhithe, futhi walandela umlando wabo kusukela esikhathini sabahluleli, samakhosi, kuye kuDavide, okusuka kuye wakwazi ukukhuluma ngoJesu. UPawule nabanye batshengisa futhi indlela amava abo kanye nokuqonda kwabo kwenza umqondo ngokwengqikithi yeZibhalo. Bethula ulwazi, futhi baxoxa baxoxisana. Ukuxubana kobufakazi ngamava kanye neZibhalo kwethulwa ngokushumayela, ukufundisa, kanye nokuxoxisana kwakunamandla kakhulu. Njengalokhu izahluko zeBhayibheli zikhombisa, abanye babaholi bezenkolo babanomhawu ngegunya labapostoli kanye namandla ababanawo phezu kwabantu, amaJuda nabeZizwe.

Ibandla lama-Seventh-day Adventist linomlando onamandla, nalo, wobufakazi obukhuthazayo kanye nokuxoxisana ngezibhalo ngokushumayela kanye nokufundisa/ ukwabelana. Ukuhlanganisa Isikole seSabatha kanye nentshumayelo kanye neminye imihlangano yeSabatha (ezabasha, ngokwesibonelo) kunikeza isisekelo esinamndla semfundo ehlelekile ekukhonzeni kwama-Adventist. Nakuba lokhu kudingeka ukuba kuhambisane namanye amava okufunda, kubalulekile kumava okufunda eSabatha.