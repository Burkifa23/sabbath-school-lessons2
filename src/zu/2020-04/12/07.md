---
title:  Ukucabanga Kabanzi
date:  18/12/2020
---

Funda Ellen G. White, “The Sabbath,” pp. 281–289, in The Desire of Ages. “Asikho esinye isimiso esanikezwe amaJuda esasenza ngokugcwele ukubehlukanisa nezizwe ezibakakile njengeSabatha. UNkulunkulu wayehlele ukuthi ukugcinwa kwalo kubakhombe njengabakhonzi Bakhe. Kwakuwuphawu lokwehlukana nezithixo, kanye nokuxhumana kwabo noNkulunkulu weqiniso. Kepha ukuze baligcine lingcwele iSabatha, abantu kumele nabo babengcwele. Ngokholo kumele babengabathatha iqhaza ekulungeni kukaKristu. Ngenkathi umyalelo unikezwa abakwaIsrayeli, ‘Khumbula usuku lweSabatha ulungcwalise,’ kusho iNkosi kubo, ‘Niyakuba ngabantu abangcwele kimi.’ Ex. 20:8; 22:31. Kungalokhu kuphela iSabatha elalikwazi ukuphawula uIsrayeli njengabakhonza uNkulunkulu.”—Ellen G. White, The Desire of Ages, p. 283. “Ngalokho iSabatha liwuphawu lwamandla kaKristu okusenza sibengcwele. . . . Njengophawu lwamandla Akhe okungcwalisa, iSabatha linikezwa bonke okuthi ngoKristu babeyingxenye kaIsrayeli kaNkulunkulu.”—The Desire of Ages, pp. 288, 289.

**Imibuzo Yokuxoxisana**

`1. Imvamisa ama-Seventh-day Adventist achitha isikhathi ecabanga ngalokho okungavumelekile ukukwenza ngeSabatha. Yakha Imibuzo ezogcina abagcini beSabatha begxile emiqondweni okuxoxwe ngayo kulesisifundo futhi egcizelela iSabatha linjengamava okufunda. Ngokwesibonelo: “Yini engiyenzayo ngeSabatha eyenza ngikwazi Ukufunda kabanzi ngesimilo sikaNkulunkulu na?”`

`2. Buka izicaphuno ezingenhla eziphuma ku-Ellen G. White. Zincoma ukuthi akusona nje isimo sokugcina iSabatha esiphawula abagcini beSabatha emphakathini. Abantu “abayingxenye yokulunga kukaKristu” futhi benziwe baba “ngcwele” bangaba ngabanjani na? Lokho kuhlangana kanjani neSabatha na?`

`3. Yiziphi izindlela onganothisa ngazo amava akho eSabatha na? Khomba imigomo emithathu egxilisa kulokho ongafuna Ukukufunda ngokugcina iSabatha ezinyangeni ezingu-12 ezizayo.`