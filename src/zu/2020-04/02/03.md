---
title:  UJesu Esengumntwana
date:  05/10/2020
---

Izibhalo zisinikeza imininingwane emincinane ngobuntwana bukaJesu. Okuningi kuleyominyaka kufihlakele. Nokho, sinikezwa ukhasha esimilweni sabazali Bakhe basemhlabeni, uMariya noJosefa, futhi esikufunda ngabo kungasiza ekusichazeleni ngokuthile ngobuntwana Bakhe kanye nangemfundo Yakhe yokuqala.

**Lezizindimana zisifundisani ngoMariya nangoJosefa futhi zingasinika kanjani ukhasha ngendlela uJesu okungaba wayefundiswe ngayo ngabazali Bakhe na?**

`Luka 1:26–38`

`Luka 1:46–55`

`Mat. 1:18–24`

Ngalezizindimana siyabona ukuthi bobabili uMariya noJosefa babengamaJuda athembekileyo, befuna ukuphila ngokulalela imithetho kanye nemiyalelo kaNkulunkulu. Futhi nembala, lapho iNkosi ibatshela ngalokho okwakuzokwenzeka, ngokwethembeka benza konke ababekutsheliwe.

“Umntwana uJesu akazange athole uqeqesho ezikoleni zamasinagoge. Umama Wakhe waba nguthisha Wakhe wokuqala wesintu. Ezindebeni zakhe kanye nakwimiqulu yabaprofethi, wafunda ngezinto zasezulwini. Wona lawomazwi ayekhulunywe nguYena kuMose ngoIsrayeli wayesewafundiswa manje ezinyaweni zikanina. Lapho ekhula eba yintsha, akazange afune izikole zorabi. Wayengadingi imfundo ezuzwa kulemithombo; ngokuba uNkulunkulu wayenguMqeqeshi Wakhe.”—Ellen G. White, The Desire of Ages, p. 70.

Ngokungangabazi babengothisha abalungileyo nabathembekileyo enganeni, kepha njengoba indaba kuLuka 2:41-50 yembula, kuningi ngeNdodana yabo ababengakuqondi, ngoba uJesu wayenolwazi kanye nokuhlakanipha okwakwedluliselwe kuYena nguJehovah kuphela.

`Funda futhi isicaphuno sika-Ellen G. White ngenhla. Sikuqonda kanjani lokho akubhale lapha ngendlela uJesu afunda ezinyaweni zikanina amazwi Yena uqobo ayewakhulumile na? Lokhu kusithelani mayelana nothando olumangalisayo lukaNkulunkulu na? Kumele thina, zidalwa eziwile futhi eziyizoni, siphendule kanjani na?`