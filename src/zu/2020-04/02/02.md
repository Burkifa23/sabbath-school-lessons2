---
title:  Umndeni Wokuqala
date:  04/10/2020
---

Asinikezwanga imininingwane eminingi, empeleni ayikho emakhasini okuqala ezibhalo mayelana nohlobo lwemfundo yomndeni eyayenzeka ezinsukwini zokuqala zomlando wesintu, nakuba singaqiniseka ukuthi kwakwenzeka emndenini lokhu kufunda nokufundisa. “Uhlelo lwemfundo olwasungulwa eEdeni lwalugxile emndenini. UAdamu waye ‘yindodana kaNkulunkulu’ (Luka 3:38),  futhi kwakukuBaba wabo lapho izingane zazithola ukuqeqeshwa okuphakeme kunakho konke. Okwabo, eqinisweni elimsulwa, kwakuyisikole sasekhaya.”—Ellen G. White, Education, p. 33. Futhi nakuba singazi ngokuqinisekilyo ukuthi kwakufundiswani, singaqiniseka ngokuthi kwakumayelana nezimangaliso zendalo futhi ngemuva kwesono, kwaba ngecebo losindiso.

`Izindimana ezilandelayo zifundisani, futhi kungani ngokuqinisekile lokhu kwakungaba yingxenye yemfundo uAdamu noEva abayidlulisela kubantwana babo na? Genesis 1–2, Gen. 3:1–15, 2 Kor. 4:6, Luka 10:27, Gal. 3:11, Samb. 22:12.`

“Uhlelo lwemfundo olwasekwa ekuqaleni komhlaba lwaluyisibonelo kubantu ingunaphakade. Njengesibonelo sezimiso zaso isikole esiyisibonelo sasungulwa eEdeni, ikhaya labazali bethu bokuqala.”—Ellen G. White, Education, p. 20.

Imfundo yobuKristu ingukuzinikela ekufundiseni imindeni kanye namalungu izimfundiso, ukukhonza, ukuqeqesha, ubudlelwane, ezovangelo, kanye nokuzinikela. Ikhaya yilapho osebenza khona kumalungu omndeni mayelana nothando nezithembiso zikaNkulunkulu. Yilapho uJesu ethulwa khona ezinganeni njengeNkosi noMsindisi kanye nomngani, nalapho iBhayibheli liphakamiswa njengeZwi likaNkulunkulu. Umndeni yilapho ubonisa khona ukuthi ubudlelwane obuphilayo noBaba wethu osezulwini bunjani.

KuGenesisi 4:1-4, sithola uKhayini noAbela beletha iminikelo yabo kuNkulunkulu. Singahlawumbisela ngokuqinisekile ukuthi babefundile ngokubaluleka kanye nencazelo yeminikelo njengengxenye yemfundo yabo ekhaya mayelana necebo losindiso. Nembala, njengoba indaba iveza, imfundo enhle ayiholeli ngasosonke isikhathi emphumeleni olindelekile.

`Nakuba sinjani isimo sakho sasekhaya, yikuphi ukukhetha ongakwenza ukuze libe yindawo lapho iqiniso elifundiswa khona neliphilwa khona na?`