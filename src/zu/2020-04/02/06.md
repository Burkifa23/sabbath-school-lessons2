---
title:  Hleze Nikhohlwe
date:  08/10/2020
---

Ngaphambi kokuba abantwana bakwaIsrayeli bangene Ezweni leSithembiso, uMose wakhuluma kubo futhi, ebuyekeza izindlela ezimangalisayo uJehovah ayebahole ngazo, futhi wabaxwayisa ngokuphindiwe ukuba bangakhohlwa yilokho uJehovah ayebenzele kona. Ngezindlela eziningi uDuteronomi ngamazwi okugcina kaMose. Futhi nakuba elotshwe izinkulungwane zeminyaka edlule, esimweni esehluke kakhulu kunaleso esibhekene naso namuhla, izimiso lapho ziyangena nakithina.

`Funda uDuteronomi 6. Yini esingayifunda kulesisahluko mayelana nezimiso zemifundo yobuKristu na? Yini okumele ibe ngumongo walokho esikufundisayo, hhayi nje kubantwana bethu kepha kuwo wonke umuntu ongazi ngalokho esikwaziyo ngoNkulunkulu nangezenzo Zakhe ezinkulu zosindiso na? Zixwayiso zini ezitholakala kulezizindimana na?`

Okwakungumongo omkhulu kukho konke ababekufundisa izingane zabo kwakungukusebenza okumangalisayo kukaNkulunkulu phakathi kwabo. Futhi, isixwayo sokungakhohlwa yilokho uNkulunkulu ayebenzele kona sasisobala kakhulu. Nembala, uma Abazali bedlala indima yokuqala enkulu yokuhlanganisa izimfundiso zebhayibheli ezimpilweni zabantwana babo, ngaloko nabo banomthwalo wokuhlela nokulungisa izimpilo zabo ngendlela yokuthi babenolwazi olwanele kanye nesikhathi sokuchitha nabantwana babo.

“Uthisha wokuqala womntwana ngumama. Ngesikhathi sokwamukela kakhulu kanye nesokuthuthuka ngokushesha imfundo yomntwana isezandleni zakhe.”—Ellen G. White, Education, p. 275. Lesi yisikhathi esisemqoka lapho Abazali befundisa abantwana babo ngothando kanye nezithembiso zikaNkulunkulu. Ukuhlela isikhathi esithile esivamile sokufundisa abantwana ngobuhlakani nangezithembiso zikaNkulunkulu ngokwabo kuyoba nomthelela emndenini wakho ezizukulwaneni ezilandelayo.

`Funda lendimana: “Uyakubafundisa impela wona abantwana bakho, uwakhulume lapho uhlezi endlini yakho, nalapho uhamba endleleni, nalapho ulala, nalapho uvuka” (Deut. 6:7, NKJV). Kuthini lapha, futhi yini okumele kusitshele yona ngokubasemqoka kokugcina iqiniso likaJehovah hhayi nje kuphela phambi kwabantwana bethu kepha naphambi kwethu, futhi na?`