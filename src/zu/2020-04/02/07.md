---
title:  Ukucabanga Kabanzi
date:  09/10/2020
---

Funda u-Ellen G. White, “Preparation,” pp. 275–282 in Education; “Cooperation,” pp. 283–286 in Education; “Discipline,” pp. 287–297 in Education. “Phezu kobaba nakomama kuhlezi Umthwalo wokuqeqeqshwa kwengana kokuqala kanye nokwakamuva, futhi kubo bobabili Abazali ubizo lokulungiselela ngokuqikelela nangokuphelele luyaphuthuma. Ngaphambi kokuba bazithwese Umthwalo wobuzali, amadoda nabesifazane kumele bazane nemithetho yokuthuthuka komzimba . . .; kumele futhi baqonde imithetho yokuthuthuka kwengqondo kanye nokuqeqeshwa kwesimilo.”—Ellen G. White, Education, p. 276.

“Umsebenzi wokubambisana kumele uqale ngobaba nomama, ekhaya. Ekuqeqesheni izingane zabe banomthwalo ohlangene, futhi kumele kube ngukuzama kwabo njalo ukuba basebenzisane. Mabazinikele bona kuNkulunkulu, befune usizo kuYena ukuba baphasane. . . . Abazali abanikeza loluqeqesho akubona abangatholakala sebegxeka uthisha. Banomuzwa wokuthi ukuthatheka kwezingane zabo kanye nokulunga kwesikole kuyakudinga lokho, kangangokuba kungenzeka, balonda futhi bahloniphe lowo owabelana nabo ngomthwalo wabo.”—Ellen G. White, Education, p. 283.

**Imibuzo Yokuxoxisana**

`1. Noma ngabe sinabo abantwana noma cha, kukhona lapho sihlala khona, futhi sonke sixhumane nabanye. Yini oyifundile kulesisifundo saleliviki engakusiza ekuxhumaneni noma nasekuvangeleni abanye, noma kuyilapho uhlala khona noma kwenye indawo na?`

`2. Sinomkhuba wokubuka imfundo njengento enhle. (futhi ke, Ngubani ongamelana nemfundo na?) Kodwa ngabe kunjalo ngasosonke isikhathi na? Kungaba Yiziphi izibonelo lapho imfundo ithe yaphendulwa yaba yinto embi na? Yini esingayifunda kulezozibonelo Ezimbi engasisiza ukuba sense imfundo into enhle na?`

`3. Njengoba kubaluliwe esifundweni sangolweSithathu, sonke sinikezwe isipho esikhethekileyo sokuzikhethela. Kungekudala, lapho abantwana beba ngabantu abadala, kuzomele bathathe ezabo izinqumo mayelana noNkulunkulu abafundiswe ngaye besebancane. Kungani abazali—futhi nanoma ngubani, empeleni—ofuna ukuvangela kwabanye kanye nokufundisa abanye ngevangeli kumele akhumbule njalo leliqiniso elibucayo lokuzikhethela na?`