---
title:  Ukukhonza Emfundweni
date:  07/11/2020
---

### Funda Kuleliviki
Daniel 3, Samb. 14:6–12, Hub. 78:1–17, Johane 4:7–26, 1 Kron. 16:1–36, Marko 7:1–13.

> <p>Indimana Yekhanda</p>
> “Mnikeni uJehova inkazimulo yegama lakhe, nilethe umnikelo, nize phambi kwakhe, nikhuleke kuJehova ngobuhle bobungcwele” (1 Kronike 16:29, NKJV).

Ukukhonza kuyingxenye yesintu, ingxenye yemvelo yesintu, nayo imvelo yesintu esinesono. Akungabazeki, sadalwa njengezidalwa obenkungathi, ngokukhululeka esikunikezwe nguNkulunkulu, zikhonze iNkosi ngoba siyithanda futhi siyazi ukuthi ifanele ukukhonzwa. Lokhu kukhonza kusenokuba kwakulula ngaphambi kokuba umhlaba uwe, lapho isintu sasifinyelela kuNkulunkulu ubuso nobuso endalweni engenaso isici sesono, ukufa, kanye nokubhubha—indalo thina esazi kuphela umhlaba onesono esingakwazi nakucabanga ngayo.

Namuhla, nembala, nakuba umuzwa osegazini wokukhonza usekhona kithina, wona, njengakho konke okunye kulomhlaba, uphendukezelwe futhi walinyazwa yisono, okusho ukuthi phakathi kwezinye izinto thina, njengezidalwa ezikhonzayo, singagcina sikhonza izinto ezingalungile, noma futhi sigcine singakhonzi iNkosi ngendlela okumele ikhonzwe ngayo (bgokwesibonelo, buka, uMarko 7:1–13, uJer. 7:4). Ngalokho, ngoba Ukukhonza kungomongo wamava obuKristu, imfundo yobuKristu kumele ibhekane nombuzo wokukhonza, indaba yesifundo saleliviki.

_*Funda isifundo saleliviki ukulungiselela iSabatha, November 14._