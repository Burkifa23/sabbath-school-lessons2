---
title:  Sonke Sikhonza Okuthile
date:  08/11/2020
---

Kukhona okuthile kithina—okuthile, ngokungangabazeki, okwakubunjelwe kithina nguNkulunkulu, njengakho konke okunye, okwaphendukezeleka ngenxa yesono— okufisa Ukukhonza. Nembala, ekuqaleni Kwakumele sikhonze Yena kuphela ofanelwe ukuba akhonzwe,iNkosi yethu noMdali. Kepha selokhu kwangena isono, konke lokhu sekuguqukile, kakhulu futhi. Kepha, kunjalo, sonke Sikhonza okuthile, othile, noma yini. Lokhu kusisa ekuchazeni isizathu sokuthi kuwo wonke umlando wesintu, nanamuhla, isintu siyakhonza. EGibhithe yasemandulo, abanye abantu babekhonza ufaro; ngezinye izikhathi, kwezinye  izizwe, abantu babekhonza izithixo zenhlanzi, onkulunkulu abanamakhanda amaningi, kanye nabanye onkulunkulu. Abanye abantu babekhonza ilanga, inyanga, kanye nezinkanyezi.

Namuhla, Iningi labantu baphucuke kakhulu ukuba bakhothame phambi komfanekiso weselele (kodwa, kubukeka, bengenankinga ngomfanekiso kaMariya), kepha lokhu akusho ukuthi isintu, nakuba singakholwa, asikhonzi lutho: imali, amandla, ezocansi, ububona, abaculi, abalingisi, abezepolitiki. Noma ngabe yini esiyithanda kunakho konke, noma yini esigxila kuyo kakhulu, noma yini esiphilela yona, yikona esikukhonzayo. Futhi, isexwayiso sombhali ongakholwa u-David Foster Wallace, uma ukhonza okungalungile, “kuyokudla uphila.”

`Indaba ekuDaniyeli 3 isifundisani mayelana nokubaluleka kokhunza kweqiniso na?`

Ngokusobala, lababafana Abathathu bamaHeberu babewuthathela phezulu umthetho wesibili (Eksod. 20:4-6) njengalokhu uNkulunkulu ayeqonde ukuba kubenjalo. Nembala, uyingxenye yeMithetho Elishumi, ubaluleke njengaleyo ekhuza Ukubulala kanye nobusela njalo, njalo. Ukukhonza okufanelekile kusemqoka kangangokuba,empeleni, kuba ngumongo wezinto ngezinsuku zokugcina, ngaphambi kokuza kwesibili kukaKristu. Ngalokho, imfundo yobuKristu idinga ukufaka udaba lokukhonza: kuyini, sikwenza kanjani, kungani kubalulekile, nokuthi ngubani esimkhonzayo na?

`Funda iSambulo 14:6-12. Lezizindimana zisifundisani mayelana nendlela Ukukhonza okuyoba ngumongo ngayo kumanqamu okugcina ngaphambi kokubuya kukaKristu na?`