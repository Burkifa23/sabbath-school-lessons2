---
title:  NgoMoya NangeQiniso
date:  10/11/2020
---

Omunye wemibiko emangalisa kunayo yonke kwiTestamente Elisha wendlela uJesu ayesebenza ngayo kwimiphefumulo elimele utholakala endabeni kaJesu nowesifazane emthonjeni.

`Funda uJohane 4:7-26. Uthini Ujesu kuye mayelana nokukhonza na? Empeleni, bafinyelela kanjani esihlokweni sokukhonza na?`

Nakuba azama ukuguqula inkulumo ngokukhuluma ngokukhonza, uJesu wasebenzisa iqhinga lakhe ukunikeza amaqiniso anqala mayelana nokukhonza nokuthi Ukukhonza kumbandakanya nani. Mhlawumbe okubaluleke kakhulu kulokhu esikhuluma ngako yilokho uJesu akusho kuJohane 4:24: “UNkulunkulu unguMoya; abakhuleka kuye bafanele ukukhuleka ngomoya nangeqiniso” (NKJV). Ukukhonza iNkosi kweqiniso kumele “kube semoyeni,” okunguthi, kumele kuchume ekuthandeni uNkulunkulu, kusuke kumava okwazana Naye. “Inkolo evela kuNkulunkulu Iyona kuphela eyoholela kuNkulunkulu. Ukuze simkhonze ngokufanele, kumele sizalwe ngokoMoya ongcwele. Lokhu kuyohlanza inhliziyo futhi kuvuselele ingqondo, kusinike ubuhlakani obusha bokwazi nokuthanda uNkulunkulu. Kuyosinikeza ukulalela zonke izimfuno Zakhe ngokuvumayo. Lokhu ngukukhonza kweqiniso. Kuyisithelo sokusebenza kukaMoya oNgcwele.”—Ellen G. White, The Desire of Ages, p. 189.

Kusenjalo, Ukukhonza kumele kube “seqinisweni.” Kumele sibe nolwazi oluyilo ngoNkulunkulu, lokuthi ungubani Yena nokuthi yini ayifuna kithina. Ngamanye amazwi, imfundiso iyingxenye, futhi. (kubalulekile, ngokwesibonelo, ukwazi ukuthi Sikhonza uNkulunkulu ongashisi abantu ingunaphakade esihogweni.) Ngalokho, sibona izithako ezimbili zokukhonza: amava avela ekwazini nasekulaleleni uNkulunkulu, kanye namaqiniso ambulwa kithina ngoNkulunkulu. UMoya ngaphandle kweqiniso ungaholela emuzweni ongadephile owakhelwe kwimizwa entengayo. Ngokumelene, iqiniso ngaphandle komoya lingaholela emikhubeni engenampilo. Yingakho sikudinga kokubili.

Ungafuna kanjani ukufundisa othile Ukukhonza “ngomoya nangeqiniso” na?

`Kungaba sezimweni ezinjani lapho othile engadinga ukugcizelela kakhulu kokunye kunokunye na?`