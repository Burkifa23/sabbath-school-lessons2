---
title:  Ukuzuza Kabusha Obekulahlekile
date:  30/09/2020
---

Ngenkathi uAdamu noEva bekhetha ukulandela umyalezo wenyoka, babhekana, phakathi kwemiphumela eminingi, nokudingiswa eklasini likaNkulunkulu. Cabanga ngalokho uAdamu noEva abalahlekelwa yiko ngenxa yesono sabo. Lapho siqonda ngokuwa kwabo, singaqonda kangcono inhloso yemfundo kithina esikhathini samanje. Ngaphandle kokudingiswa kwabo, impilo emhlabeni onesici yangenisa inhloso entsha yemfundo. Uma imfundo ngaphambi kokuwa kwakuyindlela kaNkulunkulu yokuba uAdamu noEva bazane Naye, nesimilo Sakhe, ukulunga Kwakhe, kanye nothando Lwakhe, ngemuva kokudingiswa kwabo umsebenzi wemfundo kumele kube ngowokusiza isintu sazane kabusha nalezozinto, kanye nokudala kabusha umfanekiso kaNkulunkulu kithina. Phezu kokuba besusiwe ngokwenyama phambi kukaNkulunkulu, abantwana bakaNkulunkulu basengakwazi ukumazi Yena, nokulunga Kwakhe, kanye nothando Lwakhe. Ngokukhuleka, izinkonzo, kanye nokufunda Izwi Lakhe, singasondelana noNkulunkulu njengoAdamu noEva eEdeni. Izindaba ezilungileyo ngezokuthi ngenxa kaJesu, kanye necebo losindiso, akulahlekile konke. Sinethemba losindiso kanye nelokuvuselelwa. Futhi okuningi ngemfundo yobuKristu kumele kube ngukukhomba abafundi kuJesu kanye nalokho asenezele kona kanye nemvuselelo asinikeza yona.

`Funda u-2 Peter 1:3–11. Ngokubuka konke okwalahleka ngenkathi isintu sisuka Ensimini, lezizindimana ziyakhuthaza ngokuthi Kuningi okusengazuzeka kabusha. Yini ebhalwa nguPetro okumele siyenze ukuze sifune ukuvuselelwa komfanekiso kaNkulunkulu ezimpilweni zethu na?`

NgoJesu, sinikezwe zonke “izinto ezimayelana nempilo nobuNkulunkulu” (NKJV). Isithembiso esingaka! Kungaba Yiziphi Ezinye zalezizinto na? UPetro usinikeza uhla: ukholo, ukulunga, ulwazi, ukuzithiba, ukubekezela, njalo, njalo. Qaphela, futhi, ukuthi ulwazi kungenye yezinto ezibalwa nguPetro. Lomqondo, nembala, usiholela emcabangweni wemfundo. Imfundo yeqiniso izoholela olwazini lweqiniso, ulwazi ngoKristu, kuthi ngalokho singafani nje Naye kakhulu, singama sabelane ngokwazana Naye kwabanye abantu.

`Cabanga okwesikhashana ngeqiniso lokuthi umuthi owawenqatshelwe kwakungo “wokwazi ukulunga nokubi.” Lokhu kumele kusitshele ini mayelana nokuthi kungani kungelona lonke ulwazi olulungile na? Siwazi kanjani umehluko phakathi kolwazi olulungile nolungalungile na?`