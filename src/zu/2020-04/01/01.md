---
title:  Imfundo Ensimini Yase-Edene
date:  26/09/2020
---

### Kuleliviki Funda
Gen. 2:7–23; Gen 3:1–6; 2 Pet. 1:3–11; 2 Pet. 2:1–17; Heb. 13:7, 17, 24.

> <p>Indimana Yenkumbulo</p>
> “Bheka, uNkulunkulu uphakeme ngamandla Akhe; Ngubani ofundisa njengaye na?” (Job 36:22, NKJV).

Iningi labafundi beBhayibheli liyayazi indaba kaGenesis 1—3 kanye nabalingiswa bayo: uNkulunkulu, uAdamu, uEva izingelosi, kanye nenyoka. Isizinda yinsimu enhle kakhulu eparadesi ebizwa nge “Edeni.” Indaba ibukeka ilandela izigameko ezihlelekile. UNkulunkulu uyadala. UNkulunkulu uyaleza uAdamu noEva. UAdamu noEva bayona. UAdamu noEva bayadingiswa eEdeni. Nakuba kunjalo, ukubukisisa izahluko ezimbalwa zokuqala zikaGenesisi, ikakhulu ngesibuko semfundo, kuzokwembula imiqondo ethile ngabalingiswa, isimo, kanye nendaba.

“Uhlelo lokufundisa olwalwesekwe ekuqaleni komhlaba Kwakumele lube yisibonelo kumuntu ingunaphakade. Njengesibonelo sezimiso zalo umfanekiso wesikole wasungulwa eEdeni, ikhaya labazali bethu bokuqala. Isivande saseEdeni sasiyigumbi lesikole, indalo iyincwadi yokufunda, Umdali ngoKwakhe engumqeqeshi, futhi Abazali besintu bengabafundi.”—Ellen G. White, Education, p. 20.

INkosi yayingumsunguli, uthisha omkhulu, kanye nothisha walesisikole sokuqala. Kepha njengoba sazi,uAdamu noEva ekugcineni bakhetha omunye uthisha futhi bafunda izifundo ezingalungile. Yini eyenzeka, kungani, futhi yini esingayifunda kulombiko wokuqala wezemfundo okungasisiza thina namuhla na?

_*Funda isifundo saleliviki ukulungiselela iSabatha, October 3._