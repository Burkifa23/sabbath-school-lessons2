---
title:  Isikole Sokuqala
date:  27/09/2020
---

Nakuba singacabangi ngesivande njengegumbi lokufundela, kwenza umqondo lokho, ikakhulu lesi esifana neEdeni, esigcwele umnotho ongaphazamisekile wendalo kaNkulunkulu. Kulukhuni ukucabanga, ngokubona kwethu namuhla, indlela lezizidalwa ezingenasono, emhlabeni ongenasono, zifundiswa nguMdali wazo, ukuthi kwakunjani “kulelogumbi lokufundela.”

`Funda uGenesisi 2:7-23. Yini oyiqaphelayo lapha ngokuba nenhloso kukaNkulunkulu ekudaleni, ekubekeni, kanye neasekuqasheni uAdamu na?`

UNkulunkulu wadala owesilisa nowesifazane ngomfanekiso Wakhe futhi wabanikeza ikhaya kanye nomsebenzi obalulekile. Uma ucabanga ngothisha nomfundi, lobu ngubudlelwane obufanelekile. UNkulunkulu wayewazi amakhono kaAdamu ngoba wayemdalile. Wayengamfundisa uAdamu, azi ukuthi uAdamu angafinyelela eqophelweni eliphelele.

UNkulunkulu wanikeza Indoda Umthwalo, kepha wayefuna futhi ukuba ithokoze. Mhlawumbe ingxenye yokunikeza intokozo kwakungukuba amnikeze imithwalo. Nembala, Ngubani ongatholi ukweneliseka kwentokozo, nakukho ukunikezwa imithwalo futhi uyenze ngokwethembeka na? UNkulunkulu wayeyazi inhliziyo kaAdamu kanye nalokho ayekudinga ukuba ahlume, ngalokho wanikeza uAdamu umsebenzi wokunakekela isivande saseEdeni. “UJehova uNkulunkulu wayesemthatha umuntu, wambeka ensimini yase-Edeni ukuba ayilime, ayigcine” (Gen. 2:15, NKJV). Kulukhuni ukucabanga, ngokwazi nje umhlaba onesono kuphela, ukuthi Ukusebenza kwakufaka ini futhi ngezifundo uAdamu ayezifunda njengoba esebenza futhi egcina ikhaya labo eliyinsimu.

KuGenesisi 2:19-23, uNkulunkulu udalela uAdamu abangani abayizilwane, futhi adale uEva njengonkosikazi kaAdamu. UNkulunkulu wayazi ukuthi uAdamu Wayedinga umlingani kanye nosizo lomlingani, wayesedala owesifazane.

UNkulunkulu wayazi futhi ukuthi Indoda idinga ukuba sebudlelwaneni obusondelene Naye, ngalokho wadala isikhala esisondelene eEdeni. Konke lokhu kufakazela ukuba nenhloso kukaNkulunkulu ekudaleni kanye nokuthanda Kwakhe isintu. Futhi, ekuqheleni kwethu okubanzi neEdeni, kulukhuni ukucabanga ukuthi kwakunjani nakuba kuthathekisa ukuzama ukucabanga ngako, akunjalo na?

`Nakuba siqhelelene kakhulu neEdeni, singafunda izifundo endalweni. Yiziphi Ezinye zalezozifundo, futhi yini esingayizuza kuzo lapho sizihumusha ngesibuko seZibhalo na?`