---
title:  Funda Kabanzi
date:  02/10/2020
---

“Isibili esingcwele sasingebona nje kuphela abantwana ngaphansi kokunaka kobubaba kukaNkulunkulu kepha babengabafundi bemukela ukuqeqeshwa okuphuma kuMdali ohlakaniphe ngokuphelele. Babevakashelwa yizingelosi, futhi bexhumana noMenzi wabo, kungekho mgubuzelo obasithayo phakathi kwabo. Babegcwele amandla abawathola emthini wokuphila, futhi amandla abo okucabanga ayengaphansi kancane kunawezingelosi. Izimfihlo zezwe elibonakalayo—‘imisebenzi emangalisayo yalowo ophelele olwazini’ (Jobe 37:16)—zazibanika umthombo ongapheli wemfundo kanye nentokozo. Imithetho kanye nokusebenza kwendalo, osekubeyingxenye yemfundo yabantu iminyaka engu-6,000, yayembuliwe ezingqondweni zabo nguMbumbi waphakade kanye noMphasi wakho konke. Babexoxisana neqabunga kanye nembali nesihlahla, beqoqa kuzo izimfihlo zempilo yazo. Kuthi ngezidalwa zonke eziphilayo, kusukela kwesikhulu kunazo zonke ezidlala emanzini kuye kwisinambuzane esintanta emisebeni yelanga, uAdamu wayekwazi konke. Wayekunikeze amagama, futhi wayazana nendalo nemikhuba yayo. Inkazimulo kaNkulunkulu emazulwini, imihlaba eminingi ehlelekile ekuzungezeni kwayo, ‘ukulinganisana kwamafu,’ izimfihlo zokukhanya nomsindo, zosuku nobusuku— konke kwakuvulelekile ukuba kufundwe ngabazali bethu bokuqala. Kulo lonke iqabunga lehlathi noma kwitshe lezintaba, kuyo yonke Inkanyezi ekhanyayo, emhlabeni nasemoyeni nasesibhakabhakeni, igama likaNkulunkulu lalilotshiwe. Ukuhleleka kanye nokuzwana kwendalo kwakukhuluma kubo ngokuhlakanipha kwaphakade kanye namandla. Babethola izinto ezithathekisayo ngasosonke isikhathi ezazigcwalisa izinhliziyo zabo ngothando olujulile futhi babenokubonga okusha.”—Ellen G. White, Patriarchs and Prophets, pp. 50, 51.

**Imibuzo Yokuxoxisana**

`1. Uma uNkulunkulu kwasekuqaleni wayehlose ukuba isikole/umsebenzi kube yithuba lesinto lokunqwamana Naye kanye nendalo Yakhe, ngabe sisahambisana nenhloso ekwenzeni kwethu namuhla na? Singazana kanjani kangcono noNkulunkulu ngomsebenzi wethu (oholelayo, imfundo, owokuzinikela, owobufundisi, njalo, njalo) na?`

`2. Lapho sibuka ubuqili bukaSathane Ensimini yaseEdeni, kulula ukukhathazeka ngobuthakathaka bethu. UAdamu noEva babazi ukuthi uNkulunkulu useduzane, kepha bamukela iqiniso elingaphelele lenyoka. Thina singenzenjani, singasondelene noNkulunkulu ngokwesiqu, ukuba siqhubeka nokuthola amandla Kuye okusilekelela sinqobe izilingo na?`

`3. Xoxani ngombuzo wegunya kanye nesizathu sokubaluleka kokulalela lelogunya. Yini eyenzekayo lapho igunya lifiphala na? Igunya lingasetshenziswa kanjani budedengu, futhi sibhekana kanjani nalokho na?`