---
title:  Umthetho KaNkulunkulu
date:  22/10/2020
---

Eminyakeni edlule, e-France, isizwe sasiphikisana ngodaba lokugweba intambo: kumele ichithwe na? Abamele ukuchithwa kwayo baxhumana nombhali odumile futhi oyisazi sase-Fance ogama lakhe lingu-Michel Foucault futhi bamcela ukuba abhale okuthile esikhundleni sabo. Akwenza, nokho, kwaba ngukuvumelana, hhayi nokuchithwa kwesigwebo sentambo, kepha ukuthi lonke uhlelo lwamajele luchithwe futhi iziboshwa zikhululwe. Kungani na? Ngenxa yokuthi ku-Michel Foucault zonke izinhlelo zokuziphatha kahle zaziyizakhiwo zesintu, imiqondo yabantu ebekwe yilabo abaphethe ukuze balawule izihlwele. Yingakho, lemithetho yokuziphatha kahle ingekho emthethweni.

Nakuba ukubuka kwakhe kunqala kangakanani, esikubonayo lapha ngumphumela ofanelekile wenkinga engekho yintsha. UMose wabhekana nayo kuIsrayeli wasendulo eminyakeni eyizinkulungwane eyedlule. “ ‘Aniyikwenza njengezinto zonke esizenzayo lapha namuhla, kube yilowo nalowo njengokulungile emehlweni akhe’ ” (Dut. 12:8, NKJV; buka futhi Abahlul. 17:6, Zag. 12:15).  Nakuba kunjalo, uma kungamele senze okulungile nje emehlweni ethu—okungukuthi, thina ngokwethu asilungile, asingcwele, futhi asiphusile ngokwenele ukuba sazi okulungile—pho sikwazi kanjani okumele sikwenze na? Impendulo, nembala, ngukuthi uJehovah owasidala wasinikeza futhi imithetho yokuphila. Mhlawumbe amehlo ethu awakwazi ukuthola okuyikona, kepha akaJehovah akwenza ngasosonke isikhathi.

`Izindimana ezilandelayo zisifundisani ngendlela yokuziphatha na? Dut. 6:5, Marko 12:29–31, Samb. 14:12.`

Uma sizokwenza usindiso umongo wendlela esibuka ngayo izwe, kumele (njengoba sibonile ngeviki eledlule) umthetho kaNkulunkulu, Imithetho Elishumi, ibe ngumongo, futhi. Kungenjalo, yini esihlengwa kuyo uma kungesona isono, okungukweqa umthetho (Rom. 3:20) na? Ivangeli ngempela alenzi mqondo ngaphandle komthetho kaNkulunkulu, okungesinye sezizathu sazi ukuthi umthetho usasibopha, nakuba ungakwazi ukusisindisa. (Yingakho sidinga ivangeli.) Ngalokho, yonke imfundo yama-Seventh-day Adventist kumele igcizelele lokho u-Ellen White akubiza “ngokungapheli komthetho” (The Great Controversy, p. 63), okufaka iSabatha. Uma imfundo kumele isize ekuvuseleleni umfanekiso kaNkulunkulu kithina kangangokuba kungenzeka kulokhu kuphila, ngalokho kumele umthetho kaNkulunkulu uphakamiswe, ngokwesibonelo sikaKristu, njengomthetho wokuziphatha kahle osibonisa okuyikona Kulungile emehlweni kaNkulunkulu.