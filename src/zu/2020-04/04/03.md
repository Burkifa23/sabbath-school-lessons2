---
title:  Umbuzo Ka-Leibniz
date:  19/10/2020
---

Eminiyakeni eminingi edlule, ingcubabuchopho yaseJalimani ogama lingu-Gottfried Wilhelm Leibniz wabuza okungase kube yiwona mbuzo oyisisekelo: “Kungani kukhona okuthile kunokuba kungabikho lutho na?”

`Izindimana ezilandelayo ziwuphendula kanjani Umbuzo ka-Leibniz na? Gen. 1:1; Johane 1:1–4; Eksod. 20:8–11; Samb. 14:6, 7; Jobe 12:7–10.`

Kuyathathekisa ukuthi eBhayibhelini ukuba khona kukaNkulunkulu kuyinto engabuzwa. UGenesisi 1:1 akaqali ngezimpikiswano ezihlelekile (nakuba ziningi ezikhona) mayelana nobukhona bukaNkulunkulu. Uvuma ukuthi ukhona (buka futhi uEksod. 3:13, 14), futhi kusukela kulesosiqalo, uNkulunkulu enguMdali, iBhayibheli, kanye nalo lonke iqiniso elembuliwe kumakhasi alo kuyavulwa. Imfundiso yendalo iyisisekelo kunoma iyiphi imfundo yobuKristu, konke esikukholwayo njengamaKristu, konke, kuncike emfundisweni yokudala ngezinsuku eziyisithupha. IBhayibheli alizange liqale ngomusho wokubuyisana, noma ngomthetho, noma mayelana nesiphambano, noma mayelana novuko, noma mayelana Nokubuya Kwesibili. Cha, laqala mgomusho omayelana noNkulunkulu enguMdali, ngoba lezi Ezinye izimfundiso azenzi mqondo ngaphandle kobukhona bukaNkulunkulu njengoMdali. Yingakho, futhi ukubuka izwe ngokwebhayibheli kumele kugcizelele ukubaluleka kwemfundiso yokudalwa. Lokhu kugcizelela, futhi, kuyabaluleka kakhulu, ngoba lemfundiso isibhekene nohlaselo egameni lesayensi. Ukusombuluka— izigidgidi zeminyaka yempilo esombuluka izikhawu neziqalo, konke kwenzeka ngengozi— kucishe kwabhubhisa ukukholwa kwezigidi ezingabaleki eBhayibhelini. Kukhuluni ukucabanga imfundiso ephikisana kakhulu neBhayibheli kanye nenkolo yobuKristu yonkana njengokusombuluka kwezinto. Yingakho umqondo wokuthi ukusombuluka kwezinto kungase ngandlela-thile kuhambisane nemfundiso yebhayibheli yokudalwa umubi ukwedlula ukusombuluka uqobo. Akwenzeki, hhayi ngaphandle kokwenza inhlekisa NgeBhayibheli kanye nenkolo yobuKristu yonkana.

`UNkulunkulu usinxusa ukuba sichithe ingxenye yesikhombisa yezimpilo zethu, maviki onke, ukukhumbula ukudalwa ngezinsuku eziyisithupha, imfundiso ayinxusa ngaphandle kwenye. Lokhu kumele kusitsheleni ngokuba yisisekelo kanye nokubaluleka kwalemfundiso ekubukeni kwezwe komKristu na?`