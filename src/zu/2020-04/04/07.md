---
title:  Cabanga Kabanzi
date:  23/10/2020
---

“Inhloso yangempela yemfundo ngeyokuvuselela umfanekiso kaNkulunkulu emphefumulweni.”—Ellen G. White, Patriarchs and Prophets, p. 595. Ngalomcabango emqondweni, singabona ukuthi kungani ukubuka izwe ngokobuKristu obuzinzile kusemqoka Emfundweni yama-Adventist. Kungenjalo, njengoba sibonile ngaphambilini, imfundo ngokwayo ayinako ukulunga. Abantu bayakwazi Ukufunda, futhi bafunde kakhulu, emicabangweni nasendleleni yokubuka ephambene nezimiso ezitholakala eBhayibhelini. Yingakho, njengama-Seventh-day Adventist, uhlelo lwethu lwemfundo kumele lwesekelwe ekubukeni izwe ngokobuKristu. Lokhu Kuchaza ukuthi, ke, yonke imikhakha evamile yemfundo, isayensi, umlando, ukuzipatha, impucuko, njalo, njalo, iyofundiswa Ngalowo mqondo, ngokumelene nalowo ophikisana noma oyishaya indiva. Futhi, njengoba kushiwo ngaphambilini kodwa kuhle kuphindwe: akukho ukubuka okungathathi uhlangothi; konke ukuphila, konke okuyiko, kubukwa ngezisefo zendlela yothile yokubuka izwe; noma ngabe leyondlela yokubuka izwe iqinisekile futhi icatshangwe ngokuhlelekile. Yingakho, kusemqoka ukuba indlela yokubuka izwe ngokwebhyibheli yakhe isisekelo sayo yonke imfundo yama-Seventh-day Adventist.

**Imibuzo Yokuxoxisana**

`1. Yiziphi izibonelo ongazicabanga emlandweni lapho lonke uhlelo lwemfundo lwaluyingozi na? Yiziphi Ezinye zezindawo abafundi babefundisweni kuzo, futhi yini esingayifunda kubo na? Singazivikela kanjani izinhlelo zethu zemfundo kulamathonya alimazayo na?`

`2. Isifundo saleliviki sibuke amaye amaphuzu aphambili endlela yobuKristu yokubuka izwe: ubukhona bukaNkulunkulu, ukudala, iBhayibheli, icebo losindiso, kanye nomthetho kaNkulunkulu. Yiziphi Ezinye izakhi ezibalulekile okumele zibeyingxenye ephelele yokubuka izwe ngokobuKristu na?`

`3. Esinye isazi sakwi-eighteenth century sake sabhala: “Maye nembeza! Nembeza! Wena muzwa ongcwele, wena mholi wabangazi nabacindezelwe, nakuba uhlakaniphile futhi ukhululekile—wena mahluleli wokulunga nobubi ongalenzi iphutha, owenza umuntu afane noNkulunkulu.” Yini elungile, noma engalungile, ngalokho na?`

`4. Buka futhi isisho sika-Ellen G. White: “Inhloso yeqiniso yemfundo ngeyokuvuselela umfanekiso kaNkulunkulu emphefumulweni.” Kuchaza ukuthi lokho na? Lokhu kusibonisa kanjani ukuthi kungani imfundo yama-Adventist kumele yehluke kakhulu kokuningi izwe elikubuka njengemfundo na?`