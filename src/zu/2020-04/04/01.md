---
title:  'Amehlo KaJehovah: Ukubuka Izwe NgokweBhayibheli'
date:  17/10/2020
---

### Kuleliviki Funda
Zag. 15:3; Jobe 12:7–10; Efes. 6:12; Samb. 20:5, 6; Johane 1:1–14; Marko 12:29–31.

> <p>Indimana Yekhanda</p>
> “Amehlo KaJehovah asezindaweni zonke; aqaphela ababi nabahle” (Izaga 15:3, NKJV).

Imbongi yase-Poland u-Czeslaw Milosz yaloba inkondlo, eyaqala ngokuloba kwakhe ngezilwane ezisemcabangweni ezikhulumayo: onogwaja abakhulumayo, ama-squirrel akhulmayo, nokunye. “Kuningi kuzo okufana nezilwane zangempela,” kubhala yena, “njengemicabango yethu yezwe inezwe langempela.” Kwathi, futhi, ekuphetheni inkondlo yakhe, waloba: “Cabanga ngalokhu, bese ungqangqazela.”

“Ungqangqazele” kungaba yigama elinesankahlu, kepha kuyiqinsio nembala ukuthi, okuningi kwalokho isintu esikucabangayo ngezwe akulungile. Isibonelo, cishe iminyaka engu-2,000 iningi lezihlakaniphi zezwe kanye nezifundiswa zazicabanga ukuthi umhlaba uhlezi awunyakazi phakathi nomkhathi. Namuhla, Iningi labantu abahlakaniphile kanye nabafundile bacabanga ukuthi isintu sasombuluka kulokho ekuqaleni okwakuyisimo esingelutho sempilo.

Njengesintu, asilibuki izwe ngesimo esingenalo uhlangothi. Silibona, njalo futhi kuphela, ngezihlungo ezithinta indlela esihumsha futhi siqonde ngazo izwe elisizungezile. Lesosihlungo sibizwa ngokubukwa komhlaba, futhi kusemqoka kakhulu ukuba sifundise intsha yethu, nawo amalungu amadala ebandla, ukubukwa komhlaba ngokwemibhalo.

_*Funda isifundo saleliviki ukulungiselela iSabatha, October 24._