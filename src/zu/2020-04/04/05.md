---
title:  Khonza UMsindisi
date:  21/10/2020
---

Ibucayi injalo imfundiso yokudalwa okholweni lwethu, lemfundiso ayiqhamuki yodwana, ikakhulu kwiTestamente Elisha. Imvamisa iza ihlangene, futhi ibophene, nemfundiso yosindiso. Futhi lokhu kungenxa yokuthi, Ngokuqondile, emhlabeni wesono kanye nokufa, ukudalwa, kukodwa, akwanele. Siyaphila, siyalwa, siyahlupheka (njengoba kunjalo kithina sonke), bese kwenzekani na? Sife, ekugcineni singehluki kwizidumbu zesilwane ezisele eceleni kwendlela. Kukhulu kangakanani lokho na? Yingakho, sinako okubucayi ekubukeni kwethu umhlaba, imfundiso yosindiso ngokunjalo—futhi lokho kuchaza ukuthi sinoJesu Kristu futhi ebethelwe futhi wavuka kumongo wakho konke esikholwa kukho.

`Funda uJohane 1:1-4. Lezizindimana zisitshelani mayelana nokuthi uJesu wayengubani nokuthi usenzeleni Yena na?`

Buka isigijimi sengelosi yokuqala: “Ngase ngibona enye ingelosi indiza emkhathini wezulu, inevangeli eliphakade ilishumayela kwabahlezi emhlabeni, nakuzo zonke izizwe, nemindeni, nezilimi, nabantu, isho ngezwi elikhulu, ithi: ‘Mesabeni uNkulunkulu, nimnike inkazimulo, ngokuba ihora lokwahlulela kwakhe selifikile; nikhuleke kuye owenza izulu nomhlaba nolwandle nemithombo yamanzi’ ” (Samb. 14:6, 7, NKJV). Qaphela ukuthi “ivangeli laphakade” lixhumana ngokuqondile noNkulunkulu njengoMdali. Futhi lapho sibona ukuthi uNkulunkulu osidalile thina nguYena futhi okwathi, esenyameni yesintu, wathwala isijeziso ngezono zethu phezu Kwakhe—akumangalisi ukubizelwa ukuba simkhonze Yena. Iyiphi enye impendulo okumele ibekhona kithi lapho sibona lokho uNkulunkulu wethu ayiko ngempela na? Ngalesisizathu, uKristu ebethelwe kumele njalo abe phambili futhi abengumongo wakho konke esikufundisayo—ukufundisa okuthi, empeleni, kufake Ukuza Kwesibili, ngokufanayo, ngoba ukuza kukaKristu kokuqala akusenzeli okuhle ngokuphelele ngaphandle kokuza kwesibili, akunjalo na? Othile angaphikisana, ethathela Emibhalweni, ukuthi ukuza kokuqala nokwesibili kukaKristu yizingxenye ezimbili zesigameko esisodwa—icebo losindiso.

`Gxila kakhulu emqondweni, owethulwe kuJohane 1, wokuthi Lowo owenza konke “okwenziwa” (Johane 1:3) kwakunguYena owasifela esiphambanweni. Kungani ukukhonza kumele kube yimpendulo enkulu ngokwendalo na?`