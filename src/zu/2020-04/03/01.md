---
title:  Umthetho NjengoThisha
date:  10/10/2020
---

### Funda kuleliviki
Duteronomi. 6:5; Duteronomi. 31:9–27; Rom. 3:19–23; Samb. 12:17; 14:12; Marko 6:25–27; Heb. 5:8.

> <p>Indimana Yekhanda</p>
> “Uyothanda uJehovah uNkulunkulu wakho ngayo yonke inhliziyo yakho, nangawo wonke umpefumulo wakho, nangawo onke amandla akho” (Duteronomi 6:5, NKJV).

Ekuxwayiseni abaseGalathiya ngokuba ngabashisekela umthetho, uPawule wabhala: “Ngokuba uma wawunikiwe umthetho onamandla okuphilisa ngempela ukulungisiswa ngakuya ngomthetho” (Gal. 3:21, NKJV). Nembala, uma noma yimuphi umthetho wawukwazi “ukunikeza ukuphila,” kwakungaba ngumthetho kaNkulunkulu. Kepha iphuzu likaPawule lithi, kithina zoni, nawo umthetho kaNkulunkulu awukwazi ukunikeza ukuphila. Kungani na? “Kepha umbhalo uvalele konke phansi kwesono, ukuze isithembiso ngokukholwa kuJesu Kristu sinikezwe labo abakholwayo” (Gal. 3:22, NKJV).

Kepha, uma umthetho ungakwazi ukunikeza izoni ukuphila, yini inhloso yawo, ngaphandle kokusibonisa isidingo sethu somusa na? Ngabe ke, umthetho usebenza kuphela ngokuphikisayo, ukuba usibonise izono zethu kuphela na? Cha; umthetho ukhona futhi ukusikhombisa indlela yokuphila, etholakala kuphela kuJesu. Yilokhu okumele imfundo yeqiniso ikwenze, ukusikhomba empilweni yomusa, yokukholwa, kanye nokulalela uKristu. Yingakho Kuleliviki sizofunda ngendima yomthetho kaNkulunkulu Emfundweni yobuKristu. Njengoba senzenjalo, masibone ukuthi umthetho, nakuba ungakwazi ukusisindisa, usengasifundisa ngokukholwa, ngomusa, kanye nothando lukaNkulunkulu ngesintu esiwileyo.

_*Funda isifundo saleliviki ukulungiselela iSabatha, October 17._