---
title:  Ukuthanda Nokwesaba UNkulunkulu
date:  11/10/2020
---

Incwadi kaDuterononi iqukethe amazwi okugcina kaMose kuIsrayeli ngaphambi kwesizukulwane esisha, leso esasizogcina singenile Ezweni leSithembiso. Kepha ngaphambi kokuba bangene, unamazwi asobala kanye nemiyalezo kubo.

`Funda uDuteronomi 31:9-13. Kuchaza ukuthini ukwesaba uJehovah na?`

UNkulunkulu wayenenhloso ngendlela ayedlulisa ngayo umthetho Wakhe kuIsrayeli. Wenza yonke imihlinzeko yokuthi imithetho Yakhe ingakhohlakali. Ngaleyondlela, uNkulunkulu ungumfundisi obekezelayo. Ufundisa futhi aphinde athumele abaprofethi futhi asebenzise izinceku Zakhe ukwedlulisela umbiko Wakhe. Futhi uloku ephindaphinda. Nembala, imibhalo eminingi yeTestamente Elidala ayimayelana noNkulunkulu efuna ukufundisa abantu Bakhe ukuba balandele indlela yokuphila na?

Qaphela kulezizindimana indlela uMose agcizelela ngayo ukubaluleka kokuba izizukulwane ezilandelayo zifunde umthetho. UMose uchaza lokhu njengohlelo lwezinyathelo ezimbili. Okokuqala abantwana bazokuzwa umthetho, futhi bese “befunda ukwesaba uJehovah uNkulunkulu wakho” (Dut. 31:13). Okokuqala, bayezwa, bese, befuda ukwesaba uNkulunkulu. Okungukuthi, Ukufunda umthetho kusingisela ukuthi ukwesaba ngeke kube ngumphumela wemvelo wokwazi umthetho. UMose uzwakala ethi ulwazi kanye nokwesaba wuhlelo, hhayi umphumela wobudlelwane.

Futhi, Kuchaza ukuthini “ukwesaba uNkulunkulu” ngenkathi abantu betshelwa ukuthi “Uyakuthanda uJehovah uNkulunkulu wakho ngenhliziyo yakho yonke, ngomphefumulo wakho wonke, kanye namandla akho onke na” (Dut. 6:5, NKJV) Mhlawumbe singaqhathanisa indlela ingane ethanda futhi yesaba ngayo ubaba olungileyo, ubaba owembula uthando lwakhe kanye nokunaka ngokubonisa ukuthi lokho akushoyo kuyiko futhi lokho akuqondile yilokho akushoyo. Ngobaba onjalo, uma wenza okungalungile, nembala uyathola imiphumela yalokho kungalungi. Yebo, singakwazi, futhi kumele, sithande futhi simesabe uNkulunkulu ngesikhathi esisodwa. Lemiqondo ayiphikisani. Ngokuya sifunda ngoNkulunkulu, siya ngokumthanda kakhulu Yena ngenxa yokulunga Kwakhe; kepha Kusenjalo, ngokuya sazi ngoNkulunkulu, siye simesabe kakhulu, futhi, ngoba sibona indlela angcwele futhi nalunge ngayo nokuthi thina siyizoni ezingalungile kangakanani ngokuqhathaniswa, nokuthi kungomusa—esingawufanele-singabhujisiwe.

`Ukuqonda kanjani okuchazwa ngukuthanda nokwesaba uNkulunkulu ngesikhathi esisodwa na?`