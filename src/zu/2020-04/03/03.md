---
title:  Ufakazi Omelene Nani
date:  12/10/2020
---

Lapho uMose azi ukuthi usezokufa, waqwasha kakhulu ngesimo azosishiya emuva. Uyazi ukuthi ngemuva kokufa kwakhe abakwaIsrayeli bazongena Ezweni leSithembiso laseKanana. Uyazi futhi ukuthi bazohlubuka lapho befinyelela lapho ababekade belangazelela khona.

`Funda uDuteronomi 31:14-27. Yimaphi amalungiselelo awenzayo uMose ngaphambi kokufa kwakhe na? Yikuphi okwakukhathaza uMose kakhulu, futhi ubhekana kanjani nako na?`

Indlela uMose akhuluma ngayo lapha ingabonakala sengathi ngekathisha elungisela ozongena esikhundleni sakhe. Uyazi ukuthi abafundi bakhe abaziphathanga kahle kukhona yena eklasini; akaluthekile ekucabangeni ukuthi ngeke bavukele lapho engasekho. Uyaleza abaLevi ababethwala umphongolo wesivumelwano ukuba babeke Incwadi yoMthetho eceleni komphongolo ukuze ibe “ngufakazi.” UMose akadlulisi nje uhlelo lokufundisa kulowo ozothatha isikhundla sakhe. Udlulisa Ufakazi. UMose ukhuluma ngencwadi yoMthetho sengathi ingumuntu ophilayo onamandla okukhuza izinhliziyo zabantu.

`Cabanga ngomthetho njengo “fakazi Omelene” nabo. Siwuqonda kanjani lomqondo kwiTestamente Elisha, ngokunjalo na? Buka uRom. 3:19–23. Okungukuthi, umthetho usiveza kanjani isidngo sethu somusa na?`

KuDuteronomu 31, uNkulunkulu uyaleza uMose ukuba alobe ingoma uJehovah amfundise yona. UMose kumele ayifundise abakwaIsrayeli ukuze, njengoba kushiwo kundimana 19, ibe “wufakazi ngami kubantwana bakwaIsrayeli.” Futhi sibona isimo somuntu kwimiqondiso kaNkulunkulu. Ingoma, lapho iculwa, kulula ukwabelana ngayo kanye nokuyisabalalisa. Futhi lapho ingoma iwufakazi, inekhono lokwenza abantu bazibuke bona babone lokho ekushoyo ngabo.

`Nalapho sifuna ukulalela umthetho kaNkunkulu ngawo onke amandla esiwanikezwa nguYena, Yiziphi izindlela umthetho Wakhe osebenza njengo“fakazi omelene” nathi na? Lofakazi usufundisani mayelana nesidingo sevangeli ezimpilweni zethu na?`