---
title:  Ukukhandleka NeMizabalazo Yabagcini Mthetho
date:  14/10/2020
---

Inkulu inzuzo ekulandeleni umthetho kaNkulunkulu, njengoba ifakazelwa kubantu uNkulunkulu abaphumelelisa. UJoshuwa wayilandela eduze imiyalelo kaNkulunkulu futhi wahola nabantu bakwaIsrayeli. Izikhathi eziningi, uJehovah watshela uIsrayeli ukuthi uma belalela umthetho Wakhe, babeyophumelela.

`Funda 2 Izikronike 31:20, 21. Yiziphi isizathu eziphambili zokuphumelela kukaHezekiya na?`

Nakuba sikweyiphi indawo yokufundela, kumele sigcizelele ukubaluleka kokulalela. Kepha abafundi bethu abazona iziwula. Bazoqaphela, Kungekudala, iqiniso elinqala lokuthi abanye abantu bathembekile, banothando, futhi bayalalela. Kepha—kungani na? Izinhlekelele ziyabashaya nabo. Sikuchaza kanjani lokhu na? Iqiniso ngukuthi, asikwazi. Siphila emhlabeni wesono, wobubi, izwe lapho impikiswano enkulu idlangile, futhi akekho kithina ovikelekile kuyo.

Lezizindimana zisifundisani ngalombuzo olukhuni na? Marko 6:25–27; Jobe 1, 2; 2 Kor. 11:23–29.

Ngokungangabazi, abantu abalungileyo nabathembekileyo, begcina umthetho, abazange baphumelele ngasosonke isikhathi, okungenani njengalokhu izwe liqonda impumelelo. Nalapha, futhi, kungaba khona ingxenye yempendulo yalombuzo olukhuni, umbuzo lapho sifuna ukufundisa ukubaluleka komthetho ngokungangabazi uzophakanyiswa. Yini ngempela esiyichaza nge “mpumelelo” na? Uthini umhlabeleli na? “Ngingamane ngibe ngumlindi wesango endlini kaNkulunkulu wami kunokuba ngihlale ematendeni ababi” (Hub. 84:10, NKJV). Akungabazeki ukuthi, ngokwezilinganiso zezwe, nalabo abathembekileyo kuNkulunkulu futhi belalela umthetho Wakhe “abaphumeleli” njalo, okungenani okwamanje. Siyabalimaza abafundi bethu ngokungakusho lokhu.

`Funda AmaHeberu 11:13-16. Lezizindimana zisisiza kanjani ukuba siqonde isizathu sokuhlupheka kwalabo abathembekileyo kulokhu kuphila na?`