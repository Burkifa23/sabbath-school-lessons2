---
title:  Imfundo Kwezobuciko NeSayensi
date:  28/11/2020
---

### Funda Kuleliviki
Rom. 1:18–21, Hub. 19:1–6, 96:9, Gen. 3:6, 1 Timothewu 6, iZaga 1, Jobe 38.

> <p>Indimana Yekhanda</p>
> “Amazulu ayalanda ngenkazimulo kaJehova, nomkhathi ushumayela umsebenzi wezandla zakhe” (Hub. 19:1, NKJV).

Imfundo ifaka lokho okubizwe ngezo “buciko kanye nesayensi.” Kodwa lapho sifunda noma sifundisa ezobuciko kanye nesayensi ngokokubuka kwezibhalo, kusho ukuthini lokhu na? Ngabe sinikeza izindimana ezithile eBhayibhelini ezihambisana nesigaba esithile kwezobudokotela besimanje noma zomlando wezobuciko, ngokwesibonelo na? Ngokwenzenjalo, sixhumanisa izifundo zethu eziphathekayo namandla amangalisayo kaNkulunkulu ekudaleni lomhlaba wethu oyinkimbinkimbi. Kodwa ukufaka okulula kweMibhalo ezifundweni yingxenye encane yemfundo yeqiniso—imfundo esindisayo nehlengayo.

Ukuze imfundo enjalo isebenze ngempela, sidinga Izwi likaNkulunkulu ukwazisa ukufundiswa kwayo yonke imikhakha, kusukela kwezobuntu kuye kweze-biology. Ngaphandle kwalo, singalahlekelwa umbono wobukhulu bukaNkulunkulu, ubukhosi Bakhe njengoMdali kanye noMondli wezwe lethu. Ekufundeni ukubona indlela uNkulunkulu abuka ngayo indalo Yakhe njengephilayo egcwele inhloso, sisondela ekuqondeni indlela eminye imikhakha yemfundo okumele ifundiswe ngayo. Kuleliviki sizobuka Ezinye zezimiso ezingena ekufundiseni ezobuciko nesayensi ngokokubuka kobuKristu.

_*Funda isifundo saleliviki ukulungisela iSabatha, December 5._