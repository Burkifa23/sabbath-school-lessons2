---
title:  INkosi Kuphela
date:  29/11/2020
---

Kukhona ubufakazi bukaNkulunkulu ophilayo kuyo yonke indalo Yakhe. Lesisisho sesiphindwe kaningi kangangokuba sesibe yisisho nje. Lapho sibona, ngokwesibonelo, inhliziyo kaNkulunkulu ekudaleni lomhlaba, isintu esisiwudlavazile sawungcolisa, singasondelana ngendlela esingafundisa ngayo ezobuciko nesayensi. Buka nje isikhathi sokukhulelwa komuntu, ngokwesibonelo. I-Biology isitshela ukuthi impilo entsha ehlakaniphile iqhamuka eqandeni elilodwa elizalisiwe futhi ikhule ngokuphelele emuva kwezinyanga ezingu-9. Ukuphawula  koMdali onothando kukulomzungezo. Uthando olumnene lukaNkulunkulu lungabonakala endaweni okuthuthuka kuyo ihluli: ngaphansi kwenhliziyo kamama. Lapho lelihluli likhula, kanjalo nesisu sikamama, phambi kwakhe. Lomama okhulelwe uhlezi eqwashisiwe ngengane yakhe, njengalokhu uBaba wethu osezulwini eqwashile ngezingane Zakhe.

`Funda abaseRoma 1:18-21, AmaHubo 19:1-6, noNehemiya 9:6. Basitshelani ngomsebenzi kaNkulunkulu njengoMdali wethu na?`

Nangemuva kweminyaka engu-6,000 yesono kanye nezigidi zeminyaka emuva kukazamcolo womhlaba wonke, ubufakazi obuqandula ikhanda busekhona hhayi nje bukaNkulunkulu njengoMdali, kepha bamandla kanye nothando kanye nobumnene bukaNkulunkulu njengoMdali wethu. Bunamandla kangangokuba, eqinisweni, uPawule, kwabaseRoma 1:18-21, uthi labo abalahla loNkulunkulu abayikuba “nazaba” Ngosuku lokwahlulela ngoba okwanele Ngaye kungafundwa kulokho akwenzile. Ngamanye amazwi, ngeke bakwazi ukuthi babengazi! Ikakhulu ngesikhathi lapho Iningi lesintu selikhonza indalo kunokukhonza uMdali, kubucayi kakhulu ukuba imfundo yobuKristu Kwezobuciko nesayensi njalo isebenze ekutheni uNkulunkulu nguMdali kanye nomondli wakho konke okukhona. Ekugcineni, noma yimiphi imiqondo kanye nokuhlawumbisela okuphika noma kukhiphe uNkulunkulu kungaholela emangeni kuphela. Imfundo yezwe isebenza phezu kwesingathekiso sokuthi akukho Nkulunkulu; imfundo yobuKristu akumele iwele kulowomgibe, futhi kungafanele isebenze nangesinyenyela ezimisweni ezincike ekutheni akekho uNkulunkulu. Kunoma yikuphi, isintu sizogcina sisemangeni.

`Cabanga ngesimanga esikhulu kanye nobuhle emhlabeni wethu, ngemuva kwesono. Singafunda kanjani ukudonsa ithemba kanye nenduduzo kuko, ikakhulu ngezikhathi zethu zokuhlupheka na?`