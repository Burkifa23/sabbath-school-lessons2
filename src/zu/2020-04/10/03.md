---
title:  Ubuhle BobuNgcwele
date:  30/11/2020
---

`AmaHubo 96:9 athi, “Khulekani kuJehova, nihlobe ubungcwele; thuthumela ebusweni bakhe, mhlaba wonke” (NKJV). Siwuqonda kanjani lomqondo, “ubuhle bobungcwele” na? Lokhu kumele kusho ukuthini kumKristu, futhi kumele kukuthinte kanjani lokho esikufundisayo ngobuciko nesayensi kanye nobuhle obuhambisana nako na?`

Nakuba kuthiwe “Ubuhle busemehlweni obukayo,” akumele sikhohlwe lowo owadala iso kwasekuqaleni (buka iZaga 20:12). Nakuba kumele siqikelele ekutheni singakhonzi indalo (buka isifundo sayizolo), ebuhleni bendalo singafunda ngoNkulunkulu futhi, nembala, uthando Lwakhe lokuhle. Uma umhlaba onesono usabukeka umuhle, ngubani ongacabanga ngokuthi wawunjani ngaphambi kokungena kwesono na? Futhi lokhu kusifundisa ukuthi ngempela uNkulunkulu nguMdali walokho okuhle. Ukufundwa Kwezobuciko nesayensi futhi kumele, nokho, kusidonsele eduze kwesimilo kanye nenhliziyo kaNkulunkulu. Ngoba siyingxenye yobuciko Bakhe kanye nezesayensi Zakhe, singafunda kabanzi ngokuthi singobani kuKristu. “UNkulunkulu ufuna abantwana Bakhe bathakasele imisebenzi Yakhe futhi bathokoze ebuhleni obuzothile athe wahlobisa ngabo ikhaya lethu lomhlaba. Ungothanda Ubuhle, futhi ngaphezulu kwakho konke okungaphandle okuhehayo uthanda Ubuhle besimilo; ufuna sikhulise ubumsulwa kanye nokuzotha, ngobuhle obuzothile bezimbali.”—Ellen G. White, Steps to Christ, p. 85.

`Funda uGenesisi 3:6. Usifundisani mayelana nokuthi Ubuhle kuphela abulungile noma abungcwele na? buka futhi iZaga. 6:25, 31:30.`

Njengakho konke uNkulunkulu akwenzile, sinesitha esiphendukezelayo futhi sikuhlukumeze. Akumele kumangaze, ke, ukuthi Ubuhle kanye nemiqondo yobuhle ingasetshenziswa imelane nathi. Ngalokho, ikakhulu Kwezobuciko, imfundo yobuKristu, iholwa yiMibhalo, kumele isilekelele Ukufunda ukuqikelela ekuqondeni ukuthi akukona konke okuhle okulungile noma okungcwele.

`Yiziphi Ezinye izinto “ezinhle” ezingengcwele futhi ezingalungile na? Noma, Yiziphi izinto ezinhle ezingenziwa zibe zimbi futhi zingabi ngcwele, ngokuncike ezimweni na? Yisiphi isilinganiso esisisebenzisayo ekwenzeni lomehluko na?`