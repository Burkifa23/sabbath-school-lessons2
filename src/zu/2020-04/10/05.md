---
title:  Ubuwula NokuHlakanipha
date:  02/12/2020
---

`Funda iZaga 1. Lokhu kusifundisani mayelana nokumele imfundo yobuKristu yeqiniso ibe ngako na?`

IBHayibheli liveza umehluko phakathi kobuwula nokuhlakanipha. Incwadi yeZaga yenza umsebenzi omuhle wokusikhumbuza ngezinga zokuziphatha ngobuwula kanye nokuba mdibimunye neziwula. Umehluko usobala: uNkulunkulu ufisa abantu Bakhe bafune ukuhlakanipha, bakuthande futhi bande kuko. Abafundi bezobuciko nesayensi basebenzisa abathalente abo ukuthola ulwazi kanye nokuba sezingeni eliphezulu ezifundweni zabo. Othisha balemikhakha benza okufanayo. Singakwazi ukuhlakanipha Kwezobuciko kanye nokuphumelela kwezesayensi ngenxa yolwazi nekhono.

Kepha ngokobuKristu, ulwazi lwezobuciko kanye nesayensi kusho ukuthini ngempela uma kungafaki ulwazi lokwazi umehluko phakathi kokulungile nokungalungile, okuhle nokubi, iqiniso namanga na? Konke othile amele ukukwenza, ngokufunda kancane ngezimpilo zabanye balabo okuthiwa ngabakhulu emhlabeni Kwezobuciko ukubona ukuthi ukuba nekhono elimangalisayo kanye nethalente akwanele ngokwempilo elungile. Othile angaphendula, futhi, ngokuthi ososayensi abayingxenye yomsebenzi wokwakha izikhali ze-biology noma zamakhemikhali zokubulala abantu abaningi bangabe bafunde kakhulu, baneziphiwo ezinkulu, kodwa ziyini izithelo zemisebenzi yabo na? Njengoba kushiwo ngaphambili, ulwazi, ngokwalo, akusho ukuthi luyinto enhle.

`Funda iZaga 1:7. Lendimana yembula kanjani okusemqoka kwimfundo yeqiniso yobuKristu na?`

`Othile owazuza i-Nobel Prize, ongakholwa ukuthi uNkulunkulu ukhona, Indoda efunda ngezwe kanye namandla akulo, waloba: “Ngokuya umkhathi uqondakala, ngokuya ubonakala ungabalulekile.” Lokhu kumele kusitsheleni ngendlela ulwazi, ngokwalo, lungaba yize futhi okubi kakhulu, luholele emangeni amakhulu na?`