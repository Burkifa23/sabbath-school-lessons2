---
title:  Ompetha Kokungamanga
date:  01/12/2020
---

Siyazi ukuthi izwe lethu linezobuciko kanye nefilosofi (philosophy) eningi engahloniphi uNkulunkulu. Abaningi bangaphikisana ngelithi AmaKristu akumele angene kulamatende. AmaKristu angama-Seventh-day Adventist kumele aqikelele lapho ecabanga ngokusebenzela Ezinye zalezizimboni, ngokuya kwezinye zalezizindawo, nokubuka okuthile.

`Ku-1 Timothewu 6, sinikezwa umyalezo osobala ngalokho okumele sikugweme, kodwa futhi sinikezwa izincazelo ezanele. Kwizindimana 9 no 10, Yiziphi izinto uPawule asixwayisa ngazo na?`

`Funda wonke u-1 Timothewu 6. Yiziphi eziphambili uPawule azincomayo na?`

Qaphela ku-1 Timothewu 6:20 indlela uPawule axwayisa ngayo ngalokho “okuthiwa ngokungamanga ulwazi” (NKJV). Nakuba ekhuluma ngokwengqikithi ehlukile, isimiso sisasebenza. Okungukuthi, cabanga ngalo lonke ulwazi, konke ukufundisa, zonke izinkolelo, hhayi nje kuphela ukuthi kuwo wonke umlando wesintu, bekungamanga. Abantu, nembala, bangaba ngompetha emangeni. Cishe iminyaka engu-2,000, izihlakaniphi zomhlaba, Ompetha, babekholwa ukuthi wawumile phakathi nomkhathi ngenkathi izinkanyezi nemihlaba izungeza eziyingini eziphelele. Ukubala kanye nezesayensi okuxakile kwasetshenziswa ukuchitha lenkolelo, nakuba yaba ngamanga cishe kukho konke. Yingakho, singathi lababantu babeyizingcweti emangeni, nokuthi lemfundiso ngempela “ngokungekona yayibizwa ngolwazi.”

`Isayensi ye-biology namuhla incike esingathekisweni sokuthi ukuphila kwaqala ezigidigidini zeminyaka edlule, ngoshansi, kungekho Nkulunkuliu nahloso yayo. Kusenjalo, kuningi okubhaliwe okuyinkimbinkimbi ngalemfundiso. Yiziphi izifundo esingazithatha kulokho mayelana nendlela abantu abangaba ngompetha ngayo emangeni na? Lokhu kubona kumele kuyithinte kanjani imfundo yobuKristu ngokubanzi kanye nokufundiswa kwesayensi ikakhulu na?`