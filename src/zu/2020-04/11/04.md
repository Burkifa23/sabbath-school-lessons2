---
title:  Umsebenzi NoBuqabavu
date:  08/12/2020
---

`Ithi halamuzi uEksodusi 25:10–30:38. Wayeqondise kangakanani uNkulunkulu ngenkathi ecela uMose ukuba akhe itabernekeli lokukhonza na? Lokhu kusitshelani ngesimilo sikaNkulunkulu?`

Ngenkathi uNkulunkulu etshela uMose ukuba akhele Yena itende, uMose wayenokuthi, “Ayikho inkinga, Nkosi! Bengibeka amatende selokhu ngabaleka eGibhithe eminyakeni engu-40 edlule. . . . Nginikeze umzuzu!” Noma iyiphi Indoda eyayiphila ngesikhathi samaMidiyani ayengahlali ndawonye, ukugxumeka itende kwakuyinto elula. Wayengakwenza lokho ecimezile, ekwenza engacabanga nangako , ecabanga Ezinye izinto ezibalulekile. Okungase kube ngukuthi uMose wayengakulindele yimiyalezo enemininingwane (ngalokho okuyisakhiwo esilula) kanye nohla olude lwendlela yokwenza mayelana nakho konke okwangaphakathi, kanye nezingubo zabapristi—cishe umyalezo onamaphuzu angu-150. Ukwakha itafula elilula, uMose kwafuneka elandele uhlelo lwezinyathelo eziyisikhombisa (Eksod. 25:23-30).

Ukuqikelela imininingwane eyayiboniswe nguNkulunkulu ekwakheni itende Lakhe (nakwimiyalezo yakamuva emayelana nemihlatshelo) kubonisa umoya wobuqabavu, isifiso sokwenza okuhle kunako konke. Izinto zokwenza zazisezingeni eliphezulu, indlela yokwenza ingenaso isici, umsebenzi kwakumele ubesezingeni eliphezulu—umbiko wawusobala: “KuNkulunkulu, umsebenzi onganakekeli awamukelekile!”

Kepha, nakuba izinga lalibonakala liphakeme, kwakunguNkulunkulu ngoKwakhe owahlinzeka hhayi kuphela umfutho kodwa nezinsiza ezingabantu bokufinyela kulo. Sifunda kuEksodusi 31:1-6, 35:30-36:1 ukuthi uNkulunkulu wanikeza abantu amakhono adingekile. Lamadoda “ayegcwele uMoya,” ubanikeza amakhono kanye nolwazi kuyo yonke imikhakha yobungcweti, ukuze ukwakhiwa kwetabernekeli kanye nefenisha yalo kuqhubeke njengalokhu “iNkosi iyalezile” (Eksod. 36:1, NRSV). Ngale kwalokho, zombili izingcweti zokudweba zanikezwa “ngekhono lokufundisa” (Eksod. 35:34, NKJV) ukuze ulwazi kanye namakhono aqhubeke nokubakhona phakathi komphakathi wakwaIsrayeli. Nakuba laba ababili bebalulwa kulendaba njengabakhethiwe nguNkulunkulu, nabanye abantu bamukela izipho ezifanayo futhi babayingxenye yomsebenzi (Eksod. 36:2)

Ngalokho, ukuba yisintu esiwile futhi esinesono akusona isizathu esiqinile sokungazinikeli kunoma yimuphi umsebenzi. Ngasosonke isikhathi uNkulunkulu ulindele ukuba sisebenze ngokuhle kunako konke, sibeke amathalente ethu, namakhono, isikhathi, kanye nemfundo ekusebenzeni okuhle.