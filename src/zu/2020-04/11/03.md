---
title:  Umsebenzi kanye Nokondla
date:  07/12/2020
---

Umsebenzi umayelana “nokwenza” kwempilo. Nalabo abanemisebenzi esebenzisa ingqondo kakhulu, bagcina kunokesebenza okuthile komzimba, noma ngabe kusho ukucindezela izinkinobho ze-computer.

**Izindinama ezilandelayo zisifundisani ngokusebenza usebenzisa “izandla” njengophawu na?**

`Dut. 16:15`

`Mshum. 9:10`

`Zaga. 21:25`

`Jer. 1:16`

UNkulunkulu usinikezile “umsebenzi wezandla zethu” ukuze sithole ukugcwaliseka kanye nentokozo (buka Zaga 10:4, 12:14). Kwezengqondo, “ukuzikhiqizela” Kuchaza inkolelo yokuthi wonke umuntu uyakwazi ukufeza okuthile okubalulekile empilweni. Ukukhiqizela akwandi ngokuphinda-phinda ukuthi, “Ngicabanga ukuthi ngingakwazi! Ngicabanga ukuthi ngingakwazi!” Kungokwenza kuphela lapho ukuzikhiqizela kwanda khona.

Njengoba “umsebenzi wezandla zethu” kuyisibusiso sikaNkulunkulu kithi (buka iHubo 90:17) futhi usivumela ukuphila impilo enenhloso, icebo elikhulu likaNkulunkulu ngelokuthi “umsebenzi wezandla zethu” ungabusisa abanye. UPawule uloba ukuthi kumele sesibenze, senze okuthile okunosizo ngezandla zethu, ukuze sibenotho esingabelana ngalo nabanye. UPawule wayephila ngalesosimiso: “nina niyazi ukuthi lezi zandla zasebenzela izinswelo zami nezababe nami. Kukho konke ngangikhombisa ukuthi kumelwe ukuba nisize ababuthakathaka ngokusebenza okunje, nikhumbule futhi amazwi eNkosi uJesu ukuba yena wathi: ‘Kubusisekile ukupha kunokwamukela’ ” (Zenzo 20:34, 35, NIV). Umkhuleko olula kaNehemiya kumele ube ngowethu: “Kepha manje, Nkosi, qinisa izandla zami” (Neh. 6:9, NKJV).

`Uwubuka ngamaphi amehlo umsebenzi wakho na? Yiziphi izindlela ongase ukwazi ukusebenzisa umsebenzi wako ukuze ubeyisibusiso kwabanye na?`