---
title:  Izinhlangothi Eziningi Zomsebenzi
date:  06/12/2020
---

`“Ngiyazi ukuthi akukho okuhle kubo kunokuba bathokoze, bazenzele okumnandi besekhona. Kepha futhi ukuba abantu bonke badle, baphuze, babone okuhle kuwo wonke umshikashika wabo kuyisipho sikaNkulunkulu nalokho” (Mshum. 3:12, 13, NIV).`

“Umsebenzi”—lelo yigama eliqinile lama-Anglo-Saxon elingenamixhantela. Uhlamvu olulodwa ngesiNgisi, kepha elinezincazelo Eziningi. Ngokokufanaleka, siyasebenza ukuze sibeke ukudla ematafuleni ethu, sikhokhe izikweletu, futhi songe okuncane kwezikhathi ezilukhuni. Ukulahlekelwa umsebenzi kuvama ukuba kubi kunobekezelela isimo esingesihle emsebenzini. Umsebenzi unganikeza umuntu umuzwa wokubaluleka. Umsebenzi yindlela ejwayelekile yokuphendula Umbuzo “Wenzani na?” noma “Uyini na?” Abaningi asebethathe umhlala-phansi baqhubeka nokusebenza ngezikhathi ezithile uma nje besakwazi, noma ngabe bayakhokhelwa noma bayazinikela. Umsebenzi unikeza isizathu sokuvuka ekuseni. Nikeza omusha umsebenzi, futhi kuncipha isibalo sabangaba ngabahluphayo.

`Funda uGenesisi 3:19. Ithini ingqikithi lapha, futhi ithini mayelana nolunye uhlangothi lomsebenzi, okungenani kwabanye na?`

Ngokuphazima umsebenzi onikezwa ngaphambi kokungena kwesono uyaguquka ngemuva kokuwa. Nansi enye inkomba yolunye uhlangothi lomsebenzi. Kwabanye, ukusebenza kusho ukukhandleka nsuku zonke, okuzophela ekufeni. Baqhubeka nokusebenza emisebenzini abayeyayo, benethemba lokuthatha umhlala-phansi besaphila. Kwabanye, umsebenzi ukwazi ukwengamela impilo yabo, ube ngumongo wokuphila kwabo, ube yindlela ephelele yokuthi ungubani. Sebengasekho emsebenzini, lababantu babanengcindezi noma badideke, bengaqinisekile ngokumele bakwenze. Ekuthatheni kwabo umhlala-phansi, bangagula enyameni nasemqondweni, futhi bavama ukufa kungakabi yisikhathi. AmaKristu ayadinga Ukufunda Ukusebenza ngendlela kaNkulunkulu. Ukusebenza kungaphezulu kwesidingo sezomnotho. Umuntu ungaphezulu kokuba ngoqashiwe. Kuqondwa ngokufanele, Ukusebenza kungumgudu wokukhonza, ukubonakala kobudlelwane bothile neNkosi. Ingxenye yomsebenzi kathisha ngowokusiza abafundi bathole umsebenzi lapho amakhono abo kanye nabakunikezwe nguNkulunkulu kuhlangana nezidingo zezwe.

`Yini oyenzayo na? Okungukuthi, wenzani ngempilo yakho, futhi ungamdumisa kanjani kangcono uNkulunkulu ngokwenza lokho na?`