---
title:  Umsebenzi NoBunceku
date:  10/12/2020
---

“Konke isandla sakho esikufumanayo ukukwenza, kwenze ngamandla akho” (Mshum. 9:10, NKJV). Owayehlakaniphe kunawo onke amadoda usebenzisa lamazwi okweluleka mayelana nobunceku kuyo yonke imikhakha yempilo. Uma becelwa ukuba bakhulume ngobunceku bobuKristu, abaningi bagxilisa imicabango yabo kwezezimali zamaKrsitu. Nakuba imali ngeqiniso iyingxenye ebalulekile yobunceku, ukugcina emalini kuphela kunengqondo emfushane. Kwimfundo yezinhlelo ubunceku bubhekise kumthwalo womphathi wokuthuthukisa kanye nokusebenzisa ngokufanele zonke Izinsiza ezikhona. Ebandleni, Yiziphi Izinsiza uNkulunkulu asibusise ngazo na? UPetro ngokusobala uthi wonke umuntu unezipho azinikezwe nguMdali; futhi ubhekise kulamaKristu aphiwe njengo“bupristi obungcwele” (1 Pet. 2:5) obunomthwalo ngakuNkulunkulu ngobunceku bazo zonke izipho Zakhe: imali, isikhathi, amandla, amathalente, kanye nezinye.

`Funda uMshumayeli 9:10 kanye no-1 Korisnte 10:31. Yimuphi ombiko obhekiswe kithi kulezizindimana mayelana nendlela okumele sisebenze ngayo nekumele sifundise ngayo abantu Ukusebenza na?`

Ezinye zezihibe zempilo namuhla ngumkhuba wokwehlukanisa imikhakha yokuphila. Kukhona impilo yomsebenzi, eyomndeni, yezikamoya, kanye neyokuthokoza. Umkhuba wokwehlukanisa lezizigaba zempilo ukuze zingathelelani uyafuneka ngezinye izikhathi. Ngokwesibonelo, akulungile ukuletha umsebenzi wakho ekhaya ukuze uphazamise imithwalo yakho yasemndenini. Futhi kungamele ukugijimisa ezokuzijabulisa kulimaze isikhathi sethu noNkulunkulu.

Nakuba kunjalo, lemikhawulo akumele isebenze endimeni impilo yethu yezikamoya okumele iyidlale kubo bonke ubukhona bethu. Umsebenzi wobuKristu uqubuka ebudlelwaneni nasekusebenzeni kwethu noNkulunkulu. Umsebenzi ngenye yezindlela esingazilolonga ngobukhona bukaNkulunkulu. Ukwehlukanisa ngezigaba impilo yethu yezenkolo, ukufaka umkhawulo wosuku olulodwa, nehora, noma esigabeni esisodwa sempilo, kuNkulunkulu, ngukulahla ubukhona Bakhe kulezi Ezinye izigaba.

`Imibuzo emibili: Owokuqala, zibuze wena, ukuba ngempela uyayehlukanisa impilo yakho yezikamoya ngezigaba. Okwesibili, uma ukwenza lokho, Ungafunda kanjani ukuvumela ezikamoya zibuse kukho konke okwenzayo na?`