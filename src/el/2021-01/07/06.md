---
title:  Σστην Ααρρωστια Κκαι Σστον Ππλουτο
date:  11/02/2021
---

Ησαΐας 38- 39

Τα γεγονότα των κεφ. 38:και 39:του Ησαΐα (Β’Βασ. 20) συνέβησαν χρονικά πολύ κοντά στην εποχή που ο Θεός απελευθέρωσε τον Εζεκία από τον Σενναχειρείμ, αν και η απελευθέρωση, όπως απεικονίζεται στο κεφ. 37:του Ησαΐα (δείτε επίσης Β’Βασ. 19) δεν είχε συμβεί ακόμη. Πράγματι, το Ησ. 38:5,6 και το Β’Βασ. 20:6 δείχνουν ότι εξακολουθούσαν να αντιμετωπίζουν την Ασσυριακή απειλή.

«Ο Σατανάς ήταν αποφασισμένος να πετύχει και το θάνατο του Εζεκία και την πτώση της Ιερουσαλήμ, σκεπτόμενος, σίγουρα, ότι αν έβγαινε από τη μέση ο Εζεκίας, οι μεταρρυθμιστικές του προσπάθειες θα σταματούσαν και η πτώση της Ιερουσαλήμ θα επιτελούνταν γρηγορότερα» B. C., σ.240.

Τι μας λέει το παραπάνω απόσπασμα για το πόσο σημαντική είναι η σωστή ηγεσία για το λαό του Θεού;

`Τι σημείο δίνει ο Κύριος στον Εζεκία για να επιβεβαιώσει την πίστη του; Β’Βασ. 20:8-10, Ησ. 38:6-8.`

Απορρίπτοντας σημεία που προσέφερε ο Θεός (Ησ. 7) ο Άχαζ είχε ξεκινήσει μία σειρά γεγονότων που οδήγησαν στα προβλήματα με την Ασσυρία. Τώρα όμως, ο Εζεκίας είχε ζητήσει ένα σημείο (Β’Βασ. 20:8) και έτσι ο Θεός τον ενίσχυσε για να αντιμετωπίσει την κρίση που είχε επιφέρει ο πατέρας του στον Ιούδα. Πράγματι, η αντιστροφή της σκιάς στο ηλιακό ρολόι του Άχαζ, μπορούσε να συμβεί μόνο με θαύμα.

Οι Βαβυλώνιοι μελέτησαν τις κινήσεις ουράνιων σωμάτων και τις κατέγραψαν με ακρίβεια. Έτσι, θα είχαν παρατηρήσει την περίεργη συμπεριφορά του ήλιου και θα αναρωτήθηκαν τι σημαίνει. Το γεγονός ότι ο βασιλιάς Μερωδάχ-βαλαδάν έστειλε απεσταλμένους αυτή την περίοδο, δεν είναι τυχαίο. Οι Βαβυλώνιοι είχαν μάθει για τη σχέση της ανάρρωσης του Εζεκία και του θαυματουργού σημείου.

Τώρα γνωρίζουμε γιατί επέλεξε ο Θεός αυτό το συγκεκριμένο σημείο. Όπως αργότερα χρησιμοποίησε το αστέρι της Βηθλεέμ για να φέρει σοφούς από την Ανατολή, έτσι τώρα χρησιμοποίησε μία ηλιακή αλλαγή για να φέρει αγγελιοφόρους από τη Βαβυλώνα. Αυτή ήταν μία μοναδική ευκαιρία για να μάθουν για τον αληθινό Θεό. Ο Μερωδάχ-βαλαδάν σε όλη του την πορεία προσπάθησε να εξασφαλίσει μία διαρκή ανεξαρτησία από την Ασσυρία. Χρειάζονταν ισχυρούς συμμάχους, πράγμα που εξηγεί ποιο ήταν το κίνητρο του για να έρθει σε επαφή με τον Εζεκία. Αν ο ίδιος ο ήλιος μπορούσε να μετακινηθεί όταν το ζητούσε ο Εζεκίας, τότε τι θα μπορούσε ο Εζεκίας να κάνει στην Ασσυρία;

`ΣΚΕΨΗ: Πώς έχασε ο Εζεκίας μία εκπληκτική ευκαιρία να δοξάσει το Θεό και να στρέψει τους Βαβυλώνιους σε Εκείνον; Ποιο ήταν το αποτέλεσμα; Ησ. 39. Ο Εζεκίας, ο οποίος θα έπρεπε να τους δώσει τη μαρτυρία του για τον Κύριο, τόνισε, αντίθετα, τη δική του «δόξα». Ποιο είναι το μάθημα εδώ για εμάς;`