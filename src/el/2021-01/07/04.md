---
title:  Τταραγμενοι, Ααλλα Οοχι Εεγκαταλελειμμενοι
date:  09/02/2021
---

Ησαΐας 36:21-37:20

`Πώς επηρέασε τον Εζεκία και τους αξιωματούχους του ο έξυπνος ρητορικός λόγος του Ραβ-σάκη; Β’Βασ. 18:37 – 19:4, Ησ. 36:21-37:4.`

Βαθιά ταραγμένος και σε απόγνωση, ο Εζεκίας στράφηκε στο Θεό, ζητώντας ταπεινά τη μεσολάβηση του Ησαΐα, του ίδιου δηλαδή του προφήτη, τη συμβουλή του οποίου είχε αγνοήσει ο πατέρας του.

`Πώς ενθάρρυνε ο Θεός τον Εζεκία; Ησ. 37:5-7`

Το μήνυμα ήταν σύντομο, αλλά αρκούσε! Ο Θεός ήταν με το μέρος του λαού Του! Ο Ησαΐας προφήτευσε πως ο Σενναχειρείμ θα άκουγε μία φημολογία που θα τον αποσπούσε από την επίθεση του στον Ιούδα. Αυτό εκπληρώθηκε αμέσως.

Προσωρινά μπερδεμένος, αλλά μη εγκαταλείποντας για πολύ, ο Σανναχειρείμ έστειλε στον Εζεκία ένα απειλητικό μήνυμα: «ο Θεός σου, επί τον οποίον θαρρείς, ας μη σε απατά, λέγων, ‘η Ιερουσαλήμ δεν θέλει παραδοθή εις την χείρα του βασιλέως της Ασσυρίας’… Μήπως οι θεοί των εθνών ελύτρωσαν εκείνους;» Ησ. 37:10,12 δείτε επίσης Β’Χρον. 32:17.

Αυτή τη φορά, ο Εζεκίας πήγε κατευθείαν στο ναό και παρουσίασε το μήνυμα ενώπιον του Κυρίου των στρατιών, «τον καθήμενο επί των χερουβείμ» Ησ. 37:14-16.

`Πώς η προσευχή του Εζεκία προσδιόρισε τι διακυβεύονταν στην κρίση της Ιερουσαλήμ; Ησ. 37:15-20`

Ο Σενναχειρείμ είχε επιτεθεί οξύτατα εναντίον της ισχυρότερης άμυνας του Εζεκία: της πίστης του στο Θεό. Αντί να λυγίσει ο Εζεκίας έκανε έκκληση στο Θεό να δείξει ποιος Εκείνος είναι, «δια να γνωρίσωσι πάντα τα βασίλεια της γης, ότι σύ είσαι ο Κύριος, ο μόνος» Ησ. 37:20.

`ΣΚΕΨΗ: Διαβάστε την προσευχή του Εζεκία, Ησ. 37:15-20. Σε ποιες απόψεις για το Θεό εστιάζει την προσοχή; Ποια αρχή βλέπουμε σε αυτή την προσευχή, η οποία μπορεί να μας δώσει ενθάρρυνση και δύναμη να παραμείνουμε πιστοί κατά τις δικές μας προσωπικές κρίσεις;`