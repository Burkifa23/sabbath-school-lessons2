---
title:  Ππεραιτερω Μμελετη
date:  19/02/2021
---

Διαβάστε Ε. Χουάιτ, Π.Β. κεφ. 26.

«Στην εποχή του Ησαΐα η πνευματική κατανόηση των ανθρώπων είχε σκοτισθεί εξαιτίας της εσφαλμένης αντίληψης που είχαν για το Θεό. Αιώνες είχε ο Σατανάς προσπαθήσει να κάνει τους ανθρώπους να θεωρούν τον Πλάστη τους υπαίτιο της αμαρτίας, της συμφοράς και του θανάτου. Εκείνοι που είχαν με τον τρόπο αυτό εξαπατηθεί, φαντάζονταν το Θεό απαιτητικό και σκληρό. Τον θεωρούσαν σαν να παρατηρεί και να κατηγορεί, απρόθυμο να δεχθεί τον αμαρτωλό όσο υπήρχε κάποια βάσιμη δικαιολογία για να αφεθεί αυτός αβοήθητος. Ο νόμος της αγάπης που κυβερνά τον ουρανό είχε παρουσιασθεί από τον αρχιαπατεώνα παραποιημένος για να περιορίσει την ευτυχία του ανθρώπου, ένας βαρύς ζυγός από τον οποίο θα έπρεπε να απαλλαγούν. Ανήγγειλε ότι τα προστάγματα του δεν ήταν δυνατό να τηρηθούν και ότι οι κυρώσεις της παράβασης είχαν αυθαίρετα επιβληθεί.» Ε. Χουάιτ, Π.Β. σ.215

**Ερωτησεις για συζητηση**

`1.	Συνοψίστε με δικά σας λόγια το μήνυμα του Ησαΐα 40:12-31. Χρησιμοποιήστε σύγχρονες εικόνες, όπως π.χ. σύγχρονες επιστημονικές ανακαλύψεις που δείχνουν ακόμη πιο παραστατικά τη δύναμη του Θεού μας.`

`2.	Πώς επηρεάζει η περιγραφή από τον Ησαΐα της μονιμότητας του Λόγου του Θεού εναντίον της εύθραυστης παροδικότητας της ανθρώπινης ζωής, Ησ. 40:6-8, το φόβο σας για το θάνατο; Πώς σχετίζεται με την ελπίδα σας για ανάσταση; Ιώβ 19:25-27, Δαν. 12:2, Α’Κορ. 15:51-57, Α’Θεσ. 4:13-18.`

`3.	Εφαρμόζοντας κανείς το Ησ. 40:12-31 στην καρδιά του, πώς θα μπορούσε να θεραπευτεί από την υπερηφάνεια και την αλαζονεία;`

**ΠεριληψΗ**: Μέσω του Ησαΐα, ο Θεός παρηγόρησε εκείνους που υπέφεραν. Η περίοδος των βασάνων τους είχε τελειώσει και ο Θεός επέστρεφε σε αυτούς. Αντί να αποθαρρύνονται και να μπερδεύονται, μπορούσαν να εμπιστευτούν το Θεό για να χρησιμοποιήσει τη δημιουργική Του δύναμη για εκείνους.