---
title:  Ππαρηγορια Γγια Ττο Μμελλον
date:  14/02/2021
---

`Στο Ησ. 40:1,2, ο Θεός παρηγορεί το λαό Του. Η περίοδος της τιμωρίας τους, έχει επιτέλους λήξει. Ποια είναι αυτή η τιμωρία;`

Υπάρχουν πολλές απαντήσεις σε αυτή την ερώτηση. Υπήρχε η τιμωρία που ήρθε από την Ασσυρία, τη ράβδο της οργής του Θεού (Ησ. 10) από την οποία απελευθέρωσε ο Θεός τον Ιούδα, καταστρέφοντας το στρατό του Σενναχειρείμ το 701 π.Χ. (Ησ. κεφ. 37). Υπήρχε η τιμωρία που επήλθε από τη Βαβυλώνα, η οποία θα απομάκρυνε αγαθά και ανθρώπους από τον Ιούδα επειδή ο Εζεκίας είχε επιδείξει τον πλούτο του στους απεσταλμένους του Μερωδάχ-βαλαδάν (Ησ. 39). Και υπήρχε η τιμωρία που επήλθε από ένα από τα άλλα έθνη εναντίον των οποίων έγραψε μηνύματα ο Ησαΐας (Ησ. 14-23). Εν τω μεταξύ και ενώ η «Ασσυρία» και οι «Ασσύριοι» αναφέρονται 43 φορές στο Ησ. 7:17 – 38:6, αυτό το έθνος εμφανίζεται μόνο μία φορά στο υπόλοιπο βιβλίο του Ησαΐα, στο 52:4, όπου αναφέρεται στην καταδυνάστευση κατά το παρελθόν από την Αίγυπτο και μετά από τους «Ασσύριους». Στο τελευταίο τμήμα του βιβλίου του Ησαΐα, αναφέρεται η απελευθέρωση από την εξορία της Βαβυλώνας (Ησ. 43:14, 47:1, 48:14,20) και αυτός που απελευθερώνει τους εξόριστους του Ιούδα (Ησ. 44:28, 45:1,13) είναι ο Κύρος, ο Πέρσης που κατέκτησε τη Βαβυλώνα το 539 π.Χ.

Τα κεφάλαια 1-39:του Ησαΐα τονίζουν τα γεγονότα που οδηγούν στην απελευθέρωση από τους Ασσύριους το 701 π.Χ. αλλά στην αρχή του 40ου:κεφαλαίου, το βιβλίο μεταφέρεται ενάμιση αιώνα μπροστά, στο τέλος της Βαβυλώνας το 539 π.Χ. και στην επιστροφή των Ιουδαίων λίγο αργότερα.

`Το θέμα της επιστροφής από τη Βαβυλώνα, συνδέεται με κάτι που είδαμε νωρίτερα στον Ησαΐα; Αν ναι με τι;`

Το κεφ. 39:του Ησαΐα λειτουργεί ως μετάβαση στα ακόλουθα κεφάλαια, προβλέποντας μία Βαβυλωνιακή αιχμαλωσία, για κάποιους τουλάχιστον απογόνους του Εζεκία (εδ.6,7). Επίσης, οι προφητείες των κεφ. 13-14:και κα’ του Ησαΐα προβλέπουν την πτώση της Βαβυλώνας και την ελευθερία που αυτή θα επιφέρει στο λαό του Θεού: «Διότι ο Κύριος θέλει ελεήσει τον Ιακώβ, και θέλει έτι εκλέξει τον Ισραήλ, και καταστήσει αυτούς εν τη γη αυτών… και καθ’ην ημέραν ο Κύριος θέλει σε αναπαύσει από της θλίψεως σου, και από του φόβου σου, και από της σκληράς δουλείας εις την οποίαν ήσο καταδεδουλωμένος, θέλεις μεταχειρισθή την παροιμίαν ταύτην κατά του βασιλέως της Βαβυλώνος» Ησ. 14:1-4. Παρατηρήστε τη στενή σχέση με το Ησ. 40:1,2 όπου ο Θεός υπόσχεται στο λαό Του ότι υπάρχει τέλος στα βάσανα τους.

`ΣΚΕΨΗ: Τι σημαίνουν οι υποσχέσεις της Αγίας Γραφής σχετικά με το τέλος των δεινών για εσάς, τώρα, κατά τη διάρκεια των παρόντων δεινών σας; Τι αξία θα είχε η πίστη μας χωρίς αυτές τις υποσχέσεις; Γιατί, λοιπόν, είναι τόσο σημαντικό να προσκολληθούμε σε αυτές ότι και αν συμβαίνει;`