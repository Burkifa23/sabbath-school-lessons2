---
title:  Εελεημων Δδημιουργος
date:  17/02/2021
---

Ησαΐας 40:12-31

`Πώς αναπτύσσει το κεφ. 40:του Ησαΐα τα θέματα του ελέους και της δύναμης του Θεού; `

Σε όλο αυτό το κεφάλαιο, δύναμη και έλεος είναι συνυφασμένα (δείτε παρακάτω) ακόμη και αναμεμειγμένα μεταξύ τους, γιατί είναι και τα δύο αναγκαία για να σώσει ο Θεός το λαό Του. Θέλει να τους σώσει γιατί είναι ελεήμων, μπορεί να τους σώσει γιατί είναι ισχυρός.

Έλεος (εδ. 1-5): παρηγοριά, ερχομός του Κυρίου για να απελευθερώσει.

Δύναμη (εδ.3-8): δόξα, μονιμότητα κατά ανθρώπινης αδυναμίας.

Έλεος (εδ.9-11): καλά νέα απελευθέρωσης, Ποιμένας του λαού Του.

Δύναμη (εδ.12-26): ασύγκριτος Δημιουργός.

Έλεος (εδ.27-31): ως Δημιουργός, δίνει δύναμη στους αδύναμους.

Έχοντας παρουσιάσει την ισχύ του Θεού σχετικά με τη δόξα και τη μονιμότητα Του (εδ.3-8), ο Ησαΐας αναλύει τη δύναμη και την ανώτερη σοφία Του, που κάνουν τη γη και τους ανθρώπους να φαίνονται ασήμαντοι. Το ύφος εδώ του Ησαΐα, με ρητορικές ερωτήσεις και ζωηρές αναλογίες που αναφέρονται στη γη και τα μέρη αυτής, φαίνεται σαν την απάντηση του Θεού στον Ιώβ (Ιώβ 38:– 41).

`Ποια είναι η απάντηση στη ρητορική ερώτηση του Ησαΐα «Με τίνα λοιπόν θέλετε εξομοιώσει τον Θεόν;» Ησ. 40:18`

Για τον Ησαΐα, όπως και για τον Ιώβ, η απάντηση είναι αυτονόητη: με κανέναν. Ο Θεός είναι ασύγκριτος. Ο Ησαΐας, όμως, συνεχίζοντας αναφέρεται στην απάντηση που πολλοί αρχαίοι λαοί υπονόησαν με τις πράξεις τους, ότι δηλαδή, ο Θεός είναι σαν ένα είδωλο (εδ. 19,20).

Ο Ησαΐας αντιδρά σε αυτή την αντίληψη. Αν και από μόνη της η χρήση ενός ειδώλου ως ομοίωμα του Θεού είναι ανόητη, για να σιγουρευτεί πως οι άνθρωποι θα καταλάβουν τι θέλει να πει, αναλύει τη μοναδικότητα του Θεού και παρουσιάζει το αδιάσειστο επιχείρημα ότι είναι ο Άγιος Δημιουργός (εδ.21-26).

`Πώς αποκαλύπτει το εδ. 27 τη στάση των ανθρώπων στους οποίους απευθύνονταν το μήνυμα του Ησαΐα; Με ποιους τρόπους είμαστε και εμείς ένοχοι για την ίδια στάση;`

Ο σκοπός του μηνύματος του Θεού είναι να παρηγορήσει ανθρώπους που το χρειάζονται! Όπως και τον Ιώβ, τα δεινά τους, τους είχαν μπερδέψει και αποθαρρύνει σχετικά με το χαρακτήρα Του.

`ΣΚΕΨΗ: Διαβάστε τα σημερινά εδάφια. Δεν μιλούν μονό για το έλεος και τη δύναμη του Θεού, αλλά και για το γεγονός ότι είναι Δημιουργός. Γιατί είναι τόσο σημαντικό να κατανοηθεί αυτή η αλήθεια; Πώς βοηθά το Σάββατο, κάθε εβδομάδα, να ενισχυθεί αυτό το σημείο;`