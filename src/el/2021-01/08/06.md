---
title:  Ττο Ππροβλημα Μμε Ττην Εειδωλολατρια
date:  18/02/2021
---

Ησαΐας 40:19,20

Η ειδωλολατρία καταστρέφει μία μοναδική, στενή σχέση με το Θεό, αντικαθιστώντας Τον με κάτι άλλο (Έξ. 20:4,5, Ησ. 42:8). Έτσι, οι προφήτες αναφέρονται σε αυτή ως πνευματική «μοιχεία» (Ιερ. 3:6-9, Ιεζ. 16:15-19).

`Διαβάστε Ησ. 41:29. Πώς χαρακτηρίζει τα είδωλα ο Ησαΐας; Πώς κατανοείτε αυτό που λέει εκεί σχετικά με τα είδωλα; Γιατί αυτή αποτελεί μία τόσο ακριβή απεικόνιση οποιουδήποτε ειδώλου, όποιο και αν είναι αυτό;`

Οι αρχαίοι ειδωλολάτρες πίστευαν πως λάτρευαν ισχυρά θεϊκά όντα, μέσω εικόνων ή συμβόλων τους. Η λατρεία ενός ειδώλου που αναπαριστά έναν άλλο θεό, παραβαίνει την πρώτη εντολή: «Μη έχεις άλλους θεούς πλην εμού» Εξ. 20:3. Αν ένα είδωλο έχει σκοπό να αντιπροσωπεύσει τον αληθινό Θεό, όπως ο χρυσός μόσχος, Έξ. 32:4,5, ο Κύριος το απορρίπτει ως ομοίωμα Του γιατί κανείς δεν ξέρει πώς να Τον απεικονίσει, Δευτ. 4:15-19 και τίποτα δεν μπορεί να αντιπροσωπεύσει την ασύγκριτη δόξα και μεγαλείο Του. Έτσι, ένα είδωλο λειτουργεί ως ένας άλλος θεός και η λατρεία του παραβιάζει τις δύο πρώτες εντολές.

Ο λαός του Θεού δεν χρειάζεται είδωλα, γιατί έχουν την πραγματική παρουσία Του μαζί τους στο αγιαστήριο. Λατρεύοντας ένα είδωλο, σημαίνει αντικατάσταση και ως εκ τούτου, άρνηση της πραγματικής παρουσίας Του.

`Ποια είδη ειδωλολατρίας αντιμετωπίζουμε εμείς σήμερα, σαν εκκλησία; Η ειδωλολατρία εμφανίζεται σήμερα με πιο αφανείς, ύπουλες μορφές στην εκκλησία; Αν ναι πώς;`

«Πολλοί που ονομάζονται Χριστιανοί, υπηρετούν άλλους θεούς εκτός του Κυρίου. Ο Δημιουργός μας, απαιτεί την υπέρτατη αφοσίωσή μας, την πρώτη μας πίστη. Οτιδήποτε τείνει να μετριάσει την αγάπη μας για το Θεό, ή να παρεμποδίσει την υπηρεσία που Του οφείλουμε, γίνεται είδωλο» Ε. Χουάιτ, B. C., τομ. 2, σ. 1011,1012.

Γνωρίζουμε από αρχαία γραπτά ότι η ειδωλολατρία ήταν ελκυστική, γιατί είχε να κάνει με τον υλισμό: χρησιμοποιώντας τρόπους λατρείας με τους οποίους μπορούσαν να οικειοποιηθούν οι ειδωλολάτρες τιμούσαν δυνάμεις που πίστευαν ότι μπορούσαν να τους δώσουν γονιμότητα και ευημερία. Ήταν θρησκεία αυτό-βοήθειας. Σας θυμίζει κάτι;

`ΣΚΕΨΗ: Λίγο πριν έρθει πάλι ο Κύριος, έχοντας προετοιμασμένο το έδαφος με το έργο ενός τελικού μηνύματος του Ηλία για συμφιλίωση (Μαλ. 4), η επιλογή θα είναι η ίδια όπως και στην εποχή του Ησαΐα: Θα λατρέψετε τον Δημιουργό, ή θα λατρέψετε κάτι άλλο; (Αποκ. 13-14). Γιατί, τελικά, πάντα κάτι λατρεύουμε.`