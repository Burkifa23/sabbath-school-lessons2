---
title:  Ππαρουσια, Λλογος Κκαι Ππροετοιμασια
date:  15/02/2021
---

Ησαΐας 40:3-8

`Πώς παρηγορείται ο λαός του Θεού; Ησ. 40:1-8`

Ένας αγγελιοφόρος, που δεν κατονομάζεται, ανακοινώνει πως ο Θεός έρχεται για να αποκαλύψει τη δόξα Του (εδ. 3-5). Μία άλλη φωνή διακηρύσσει ότι παρόλο που οι άνθρωποι είναι παροδικοί σαν το φύλλωμα δέντρου «ο λόγος του Θεού ημών μένει εις τον αιώνα» (εδ.8)

Μετά την εξορία, ο λαός του Θεού αποκτά ξανά ότι είχε λάβει στο Όρος Σινά και στη συνέχεια απέρριψε με την αποστασία, για την οποία τιμωρήθηκαν, την παρουσία του Θεού και το λόγο Του. Αυτά είναι τα βασικά συστατικά της διαθήκης του Θεού με το Ισραήλ, τα οποία φυλάσσονταν ευλαβικά στο αγιαστήριο Του (Έξ. 25:8,16). Επειδή, όμως, είχαν παραβιάσει το λόγο Του, ο Θεός είχε εγκαταλείψει το ναό Του (Ιεζ. 9-11) τώρα όμως επιστρέφει. Η παρουσία Του και ο πλήρως αξιόπιστος Λόγος Του φέρνουν παρηγοριά, απελευθέρωση και ελπίδα.

`Ποια προετοιμασία χρειάζεται για τον ερχομό του Κυρίου; Ησ. 40:3-5`

Δεν είναι δυνατόν ένας βασιλιάς να κινδυνεύει να τρανταχτεί από έναν τραχύ δρόμο. Επομένως, πριν την έλευσή του γίνονται έργα στο δρόμο. Πόσο μάλλον όταν πρόκειται για τον Βασιλέα των βασιλέων! Για την έλευσή Του, προφανώς από την ανατολή, όπου ήταν στην εξορία με τον λαό Του, καθώς ήταν αγιαστήριο γι’ αυτούς (Ιεζ. 11:16), θα χρειαστεί να γίνει μεγάλη προεργασία εδάφους. Η κατασκευή κυριολεκτικών αυτοκινητόδρομων ανάμεσα στους απότομους λόφους ανατολικά της Ιερουσαλήμ θα ήταν μεγάλη πρόκληση, ακόμη και με τη χρήση δυναμίτη και οδοστρωτήρων. Ο Θεός είναι ο Μόνος που μπορεί να κάνει αυτό το έργο, είναι Εκείνος που μπορεί να κάνει «τα σκολιά ευθέα» (Ησ. 42:16). Ωστόσο, δεν χρειάζεται κάποιον δρόμο για τη μεταφορά Του, μιας και έχει ιπτάμενη άμαξα από Χερουβείμ (Ιεζ. 1, 9-11-ια’).

Η Καινή Διαθήκη εφαρμόζει σαφέστατα την προφητεία του Ησαΐα στην πνευματική προετοιμασία που επιτελείται μέσω του κηρύγματος του Ιωάννη του Βαπτιστή, Ματθ. 3:3. Το μήνυμα του ήταν: «Μετανοείτε, διότι επλησίασεν η βασιλεία των ουρανών» εδ.2 και η βάπτιση που έκανε ήταν «βάπτισμα μετανοίας εις άφεσιν αμαρτιών» Μαρκ. 1:4. Έτσι, αυτό που χρειάζονταν ήταν μετάνοια, προθυμία να αποστραφούν από την αμαρτία, για να λάβουν την παρηγοριά της συγχώρεσης και της παρουσίας του Θεού.

Ο Ιερεμίας 31:31-34, διακήρυξε το ίδιο πνευματικό μήνυμα, δίνοντας αρκετό χρόνο στους εξόριστους του Ιούδα να κατανοήσουν την πνευματική φύση του έργου για το Θεό. Σε αυτή την περικοπή, ο Θεός υπόσχεται σε όσους είναι πρόθυμοι, μία νέα αρχή: μία «νέα διαθήκη», στην οποία τοποθετεί το νόμο Του στην καρδιά τους και υπόσχεται να είναι ο Θεός τους. Γνωρίζουν Εκείνον και τον χαρακτήρα Του, γιατί τους έχει συγχωρήσει.

`ΣΚΕΨΗ: Διαβάστε προσεκτικά το Ησ. 40:6-8. Ποια ελπίδα μπορείτε να αντλήσετε από αυτά που λένε αυτά τα εδάφια; Εναντίον ποιου πράγματος θα πρέπει να μας προειδοποιήσουν, στο οποίο δεν θα πρέπει να βασίζουμε την εμπιστοσύνη μας;`