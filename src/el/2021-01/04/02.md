---
title:  Ηη Ππροφητεια Εεκπληρωνεται
date:  17/01/2021
---

Ησαΐας 7:14-16

Στο Ησ. 7:14-16, ο Εμμανουήλ αποτελεί ένα σημείο που συνδέεται με το συγκεκριμένο δίλημμα του Άχαζ: πριν ο μικρός Εμμανουήλ είναι αρκετά μεγάλος για να ξεχωρίζει μεταξύ διαφορετικών ειδών τροφής, «η γη, την οποίαν αποστρέφεσαι, θέλει εγκαταλειφθή υπό των δύο βασιλέων αυτής» εδ.16. Αυτό αναφέρεται στη χώρα και τους βασιλείς της Συρίας και του βόρειου Ισραήλ (συγκρίνετε με τα εδ. 1,2,4-9) και επαναλαμβάνει την υπόσχεση του Θεού ότι η ισχύς τους θα εξαλείφονταν σύντομα.

`Γιατί αναφέρει ο Ησαΐας ότι το αγόρι θα έπρεπε να φάει «βούτυρον και μέλι»; Ησ. 7/ζ΄15`

Οι σοδειές και τα χωράφια του Ιούδα θα καταστρέφονταν από τους Ασσυρίους (εδ.23-25). Έτσι ο λαός, συμπεριλαμβανομένου και του Εμμανουήλ της Παλαιάς Διαθήκης, όποιος και αν ήταν αυτός, εδ.14,15, θα αναγκάζονταν να επιστρέψουν στη νομαδική διατροφή, εδ.21,22. Ενώ, όμως, θα ήταν φτωχοί, θα είχαν αρκετά για να επιζήσουν.

`Πότε εκπληρώθηκε η προφητεία σχετικά με τη Συρία και το βόρειο βασίλειο του Ισραήλ; Β’Βασ. 15:29,30, 16:7-9, Α’Χρον. 5:6,26.`

Αυτή η προφητεία του Ησαΐα δόθηκε περί το 734 π.Χ. Ανταποκρινόμενος στη δωροδοκία του Άχαζ, ο Θελγάθ-φελνασάρ Γ’ έκανε αυτό που πιθανώς θα έκανε έτσι και αλλιώς: διέλυσε τη βόρεια συμμαχία, κατέκτησε τις περιοχές της Γαλιλαίας και γύρω από τον Ιορδάνη, απέλασε κάποιο μέρος του πληθυσμού και μετέτρεψε αυτές τις περιοχές σε Ασσυριακές επαρχίες (734-733 π.Χ.). Ότι είχε μείνει από το Ισραήλ σώθηκε όταν ο Ωσηέ, αφού δολοφόνησε τον βασιλιά Φεκά, παραδόθηκε και έδωσε φόρο υποτέλειας. Το 733 και το 732 π.Χ., ο Θελγάθ-φελνασάρ κατέκτησε τη Δαμασκό, πρωτεύουσα της Συρίας. Στη συνέχεια μετέτρεψε τη Συρία σε Ασσυριακές επαρχίες. Έτσι, μέχρι το 732 π.Χ. μέσα σε δύο χρόνια από την προφητεία του Ησαΐα , η Συρία και το Ισραήλ είχαν ηττηθεί και όλα είχαν τελειώσει για τους δύο βασιλιάδες που απειλούσαν τον Άχαζ.

Λίγο καιρό αφού ο Σαλμανασάρ Ε’ αντικατέστησε τον Θελγάθ-φελνασάρ Γ’ το 727 π.Χ. ο βασιλιάς Ωσηέ του Ισραήλ διέπραξε πολιτική αυτοκτονία, επαναστατώντας κατά της Ασσυρίας. Οι Ασσύριοι κατέλαβαν την πρωτεύουσα Σαμάρεια το 722π.Χ. και απέλασαν χιλιάδες Ισραηλίτες στη Μεσοποταμία και τη Μήδεια, όπου τελικά αφομοιώθηκαν με τους ντόπιους και έχασαν την ταυτότητα τους (συγκρίνετε Ησ. 7:8, μέσα σε 65 χρόνια ο Εφραίμ δεν θα αποτελούσε καν λαό). Ο Θεός είχε προβλέψει τι θα συνέβαινε στους εχθρούς του Ιούδα, αλλά εκείνο που έλεγε στον Άχαζ ήταν πως αυτό θα συνέβαινε έτσι και αλλιώς, χωρίς την ανάγκη να στηριχθεί στην Ασσυρία.

`ΣΚΕΨΗ: Σκεφτείτε, αν ζούσατε στο βόρειο βασίλειο κατά τη διάρκεια όλων αυτών, πόσο εύκολο θα ήταν να χάσετε την πίστη σας. Τι μπορούμε να κάνουμε τώρα, για να μάθουμε να διατηρούμε την πίστη μας ανέπαφη, έτσι ώστε όταν προκύψουν οι αυριανές καταστροφές, να μπορούμε να είμαστε σταθεροί; Δείτε Α’ Πέτρ. 1:13-25.`