---
title:  Ττο Σσκοταδι Ττων Ααγνωμονων Ζζωντανων Ννεκρων
date:  21/01/2021
---

`Διαβάστε Ησ. 8:16-22. Για τι πράγμα μιλά; Τι σχέση έχει αυτό με τον βασιλιά Άχαζ; `

Ο Άχαζ εμπλεκόταν με ειδωλολατρικές θρησκείες (Β’Βασ. 16:3,4, 10-15, Β’Χρον. 28:2-4,23-25), οι οποίες συνδέονταν άμεσα με τον μυστικισμό (συγκρίνετε Δευτ. 32:17, «εις τα δαιμόνια θυσιάζουσι», Α’Κορ. 10:20). Διάφορες μορφές της σύγχρονης μαγείας έχουν έντονες ομοιότητες με τις τελετές που γίνονταν στην Εγγύς Ανατολή, σύμφωνα με αρχαία κείμενα πέραν της Αγίας Γραφής. Στην πραγματικότητα, οι περισσότερες τελετές της Νέας Εποχής είναι σύγχρονες εκδηλώσεις των αρχαίων τελετών μαγείας.

Η περιγραφή του Ησαΐα για την απογοήτευση που θα κυριαρχεί επειδή στηρίζονται στα πνεύματα αντί στον Κύριο (Ησ. 8:21,22) ταιριάζει απόλυτα στον Άχαζ (συγκρίνετε Β’Χρον. 28:22,23). Ο Ησαΐας αναφέρει πως ο λαός θα εξοργισθεί και θα καταραστεί τον βασιλιά τους (Ησ. 8:21). Αυτή ήταν μία προειδοποίηση στον Άχαζ, γιατί ο λαός που ο ίδιος οδήγησε στον μυστικισμό θα τον καταριόταν. Για την ακρίβεια, όταν ο Άχαζ πέθανε, έγινε μία εξαίρεση όσον αφορά τον ενταφιασμό του, λόγω έλλειψης σεβασμού: «δεν έφεραν όμως αυτόν εις τους τάφους των βασιλέων του Ισραήλ» (Β’Χρον. 28:27).

`Τι αναφέρουν αυτά τα εδάφια για τον πνευματισμό; Λευτ. κ’27, Δευτ. ιη’9-14.`

Η απομάκρυνση από τον πνευματισμό είναι θέμα αφοσίωσης στο Θεό. Το Α’Χρον. 10:13,14 εφαρμόζει αυτή την αρχή στην περίπτωση του Βασιλιά Σαούλ: «Ούτως απέθανεν ο Σαούλ, δια την ανομίαν αυτού την οποίαν ηνόμησεν εις τον Κύριον, εναντίον του λόγου του Κυρίου, τον οποίον δεν εφύλαξε και έτι διότι εζήτησεν άνθρωπον έχοντα πνεύμα μαντείας, δια να ερωτήση και δεν ηρώτησε τον Κύριον δια τούτο εθανάτωσεν αυτόν, και έστρεψε την βασιλείαν εις τον Δαβίδ, τον υιόν του Ιεσσαί.»

`ΣΚΕΨΗ: Ρίξτε μια ματιά στη ζωή σας και τις επιρροές γύρω σας. Με ποιους αφανείς τρόπους είστε εκτεθειμένοι στις αρχές που βρίσκονται πίσω από τον πνευματισμό και τις διάφορες εκδηλώσεις του; Και αν ακόμη δεν μπορείτε να τις αποφύγετε εντελώς, τι μπορείτε να κάνετε για να μειώσετε την επιρροή τους πάνω σας ή πάνω στην οικογένεια σας;`