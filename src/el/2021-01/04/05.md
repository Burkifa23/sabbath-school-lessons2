---
title:  Δδεν Εεχουμε Ττιποτα Ννα Φφοβηθουμε
date:  20/01/2021
---

ΟΤΑΝ ΕΧΟΥΜΕ ΦΟΒΟ ΘΕΟΥ

Ησαΐας 8:11-15

Στον πρώτο του λόγο, ο Αμερικανός πρόεδρος Φράνκλιν Ρούσβελτ είπε στο αποκαρδιωμένο, μετά την μεγάλη ύφεση, έθνος: «Το μόνο που έχουμε να φοβηθούμε, είναι ο ίδιος ο φόβος.» Παρόμοιο είναι το μήνυμα του Ησαΐα προς τον αποκαρδιωμένο λαό: «Δεν έχουμε τίποτα να φοβηθούμε, όταν έχουμε φόβο Θεού.»

Ο Θεός προειδοποίησε τον Ησαΐα να μη φοβάται αυτά που φοβόταν ο λαός Του, αλλά να φοβάται Εκείνον, Ησ. 8:12,13. Αυτό αποτελεί ένα σπουδαίο θέμα στην Αγία Γραφή π.χ. στην Αποκάλυψη 14:6-12, τρεις άγγελοι διακηρύσσουν ένα παγκόσμιο μήνυμα: να φοβάστε το Θεό και να δοξάζετε Αυτόν, παρά να φοβάστε και να δοξάζετε τη δύναμη του επίγειου θηρίου, που περιγράφεται στο κεφάλαιο 13

`Πώς κατανοείτε την ιδέα του «φόβου» του Θεού; Τι σημαίνει αυτό, ιδιαίτερα υπό το πρίσμα της εντολής να αγαπάμε, επίσης, το Θεό; Ματθ. 22:37.`

Ο αληθινός φόβος του Θεού, σημαίνει ότι Τον αναγνωρίζουμε ως την υπέρτατη δύναμη στο σύμπαν. Ένας τέτοιος φόβος υπερνικά κάθε άλλο φόβο. Αν Εκείνος είναι με το μέρος μας, κανένας άλλος δεν μπορεί να μας αγγίξει χωρίς την άδεια Του. Αν είναι εναντίον μας επειδή έχουμε επαναστατήσει εναντίον Του, τότε μπορούμε να προσπαθήσουμε να ξεφύγουμε, αλλά δεν μπορούμε να κρυφτούμε!

`Η ιδέα ότι θα πρέπει να φοβόμαστε το Θεό, δεν έρχεται σε αντίθεση με το Α’Ιωάν. 4:18, «Φόβος δεν είναι εν τη αγάπη, αλλ’ η τελεία αγάπη έξω διώκει τον φόβον διότι ο φόβος έχει κόλασιν και ο φοβούμενος δεν είναι τετελειωμένος εν τη αγάπη»;`

Υπάρχουν διαφορετικά είδη φόβου. Αν κάποιος με φοβερή εξουσία είναι φίλος σας, με τον οποίο μοιράζεστε αμοιβαία αγάπη, δεν τον φοβάστε με την έννοια ότι θα σας κάνει κακό. Αλλά έχετε ένα είδος φόβου, με την έννοια ότι γνωρίζετε και σέβεστε την εξουσία αυτού του προσώπου καθώς και τα όρια της σχέσης σας.

`ΣΚΕΨΗ: Ως Χριστιανοί, δεν πρέπει να αγαπούμε τα πράγματα του κόσμου, Α’ Ιωάν. 2:15. Σκεπτόμενοι, λοιπόν, παράλληλα με αυτό ως Χριστιανοί, υπάρχουν πράγματα που φοβάται ο κόσμος τα οποία δεν θα έπρεπε εμείς να φοβόμαστε; Αν ναι, ποια είναι αυτά και γιατί δεν θα έπρεπε να τα φοβόμαστε; Ταυτόχρονα, ποια πράγματα δεν φοβάται ο κόσμος τα οποία εμείς, ως Χριστιανοί, θα έπρεπε να φοβόμαστε; Δείτε π.χ. Ματθ. 10:28, Ιερ. 10:2,3.`