---
title:  Ττι Υυπαρχει Σσε Εενα Οονομα;
date:  19/01/2021
---

Ησαΐας 8:1-10

Φανταστείτε να παίζατε μπάλα με τον δεύτερο γιο του Ησαΐα. Μέχρι να πείτε «Μαχέρ-σαλάλ-χας-βαζ, πέτα μου την μπάλα», θα ήταν πολύ αργά. Το όνομά του σήμαινε «ο λεηλατών έρχεται γοργά.»

`Το μήνυμα του ονόματος έχει σαφώς να κάνει με την αστραπιαία κατάκτηση, αλλά ποιος κατακτά ποιόν; Ησ. 8:4.`

Το Ησ. 8:1-10 ενισχύει το μήνυμα του κεφαλαίου 7. Πριν ένα παιδί φτάσει σε κάποια συγκεκριμένη ηλικία, η Ασσυρία θα έπαιρνε λάφυρα από τις πρωτεύουσες της Συρίας και του βόρειου Ισραήλ. Επίσης, επειδή ο Ιούδας είχε αρνηθεί το μήνυμα της διαβεβαίωσης από το Θεό, το οποίο αντιπροσωπεύονταν από τα νερά του Σιλωάμ που ρέουν ήσυχα στην Ιερουσαλήμ, θα καταπνίγονταν από την ισχύ της Ασσυρίας, η οποία αντιπροσωπεύονταν από την πλημμύρα του μεγάλου Ευφράτη Ποταμού.

Επειδή ο Άχαζ στράφηκε στην Ασσυρία, τα ονόματα των γιων του Ησαΐα αναφέρονταν στον Ιούδα, αλλά και στο βόρειο Ισραήλ: το όνομα του Μαχέρ-σαλάλ-χας-βάζ σημαίνει «σπεύσον διά την λείαν, λάφυρο-ταχυπρογυμνασία» (Κωνσταντινίδης, Νέο Εγκυκλοπαιδικό Λεξικό της Αγίας Γραφής, σ.315) αλλά και το όνομα του Σεάρ-ιασούβ σημαίνει «το υπόλοιπον θα επιστρέψη» (Κωνσταντινίδης, Νέο Εγκυκλοπαιδικό Λεξικό της Αγίας Γραφής, σ.315). Γιατί υπήρχε ακόμη ελπίδα; Επειδή, αν και η Ασσυρία θα γέμιζε τη γη του Εμμανουήλ, Ησ. 8:8, εξακολουθούσαν να έχουν την υπόσχεση πως «ο Θεός είναι μαζί μας» εδ.10. Πράγματι, αυτό που βλέπουμε εδώ είναι ένα θέμα που διαφαίνεται σε ολόκληρο το βιβλίο του Ησαΐα, το οποίο είναι ότι αν και θα υπήρχαν κρίσεις επί των εχθρών του Θεού στον Ιούδα και τα άλλα έθνη, με τη μορφή στρατιωτικών καταστροφών, δεινών και εξορίας, ο Κύριος θα είναι με τους πιστούς επιζώντες του λαού Του και θα τους αποκαταστήσει στη γη τους.

`Γιατί μας λέει ο Ησαΐας ότι κατέγραψε νομικά το όνομα του παιδιού και ότι είχε συζυγικές σχέσεις με τη γυναίκα του (την «προφήτισσα»); Ησ. 8:1-3.`

Η ώρα που γεννήθηκε αυτός ο γιος, αποτελούσε την ουσία της σημασίας του ως σημείο. Όπως και με το σημείο του Εμμανουήλ, ο χρόνος από την ώρα που έγινε η σύλληψη και γέννηση του, μέχρι την ώρα που η Ασσυρία θα νικούσε τη Συρία και το Ισραήλ, θα ήταν λιγότερος από αυτόν που θα χρειάζονταν το αγόρι για να φτάσει ένα πρώτο στάδιο ανάπτυξης, στη συγκεκριμένη περίπτωση να πει «μητέρα» ή «πατέρα», εδ.4. Όταν ο Ησαΐας κατέγραψε νομικά το όνομα του παιδιού, πριν ακόμη και από τη σύλληψη του, κατέστησε το παιδί και το όνομα του δημόσια προφητεία, η οποία θα μπορούσε να ελεγχθεί από τα γεγονότα που θα ακολουθούσαν.

`ΣΚΕΨΗ: Παρά τα επαναλαμβανόμενα λάθη από την πλευρά του προφασιζόμενου, ότι Τον αγαπά λαού Του, ο Κύριος εξακολουθούσε να είναι πρόθυμος να τους σώσει. Πώς μπορούμε να πάρουμε αυτή την αρχή και να την εφαρμόσουμε στον εαυτό μας, προσωπικά, ιδιαίτερα όταν αποτυγχάνουμε στην πνευματική μας ζωή;`