---
title:  Ππεραιτερω Μμελετη
date:  22/01/2021
---

Διαβάστε Τ.Π.Σ. σ.657-670.

«Στην εβραϊκή εποχή, υπήρχε μία ορισμένη κατηγορία ανθρώπων που ισχυρίζονταν, όπως οι σύγχρονοι πνευματιστές, ότι έρχονται σε επικοινωνία με τους νεκρούς. Αλλά τα ‘‘πνεύματα της μαντείας,’’ όπως ονομάζονται αυτοί οι επισκέπτες από το υπερπέραν, η Γραφή τα ονομάζει ‘‘πνεύματα δαιμονίων’’. (Συγκρίνετε με: Αρ. 25:1-3, Ψαλμ. 106:28, Α’Κορ. 10:20, Αποκ. 16:14.) Κάθε δοσοληψία με τα πνεύματα της μαντείας ο Κύριος την αποκαλεί βδέλυγμα και την απαγόρευε αυστηρότατα με την επιβολή της θανατικής ποινής. (Βλέπε Λευιτ. 19:31, 20:27.) Στη σύγχρονη εποχή μας, ο τίτλος της μαγείας αντιμετωπίζεται με περιφρόνηση. Ο ισχυρισμός ότι οι άνθρωποι έχουν τη δυνατότητα να έρχονται σε επικοινωνία με πονηρά πνεύματα θεωρείται μύθος του Μεσαίωνα. Και όμως ο πνευματισμός ο οποίος αριθμεί εκατοντάδες χιλιάδες μέλη, μάλιστα και εκατομμύρια, αυτός που παρεισέφρυσε μέσα σε επιστημονικούς κύκλους, εισέβαλλε μέσα σε εκκλησίες, κατέκτησε την εύνοια νομοθετικών σωμάτων και βασιλικών ακόμη αυλών – αυτό το κολοσσιαίο σύστημα απατεωνίας δεν είναι παρά η αναγεννημένη, καμουφλαρισμένη μαγεία.» Ε. Χουάιτ, Τ.Π.Σ. σ. 663.

**Ερωτησεις για συζητηση**

`1. Συζητήστε το θέμα του πνευματισμού, όπως αυτό παρουσιάζεται στις ταινίες, τα βιβλία, την τηλεόραση και τη λαϊκή κουλτούρα. Αν δεν μπορεί να γίνει τίποτα για να σταματήσει, πώς μπορούμε να προειδοποιήσουμε τους άλλους για τους κινδύνους αυτού που, για τόσους ανθρώπους, φαίνεται σαν ένας άκακος περισπασμός και τίποτα παραπάνω; Γιατί μία σωστή κατανόηση της κατάστασης των νεκρών, έχει τόση σπουδαία σημασία για να είμαστε προστατευμένοι εναντίον αυτών των περισπασμών;`

`2. Διαβάστε Ησ. 8:20. Ξαναγράψτε το με δικά σας λόγια. Τι μας λέει εδώ ο Κύριος;`

`3. Εμμένετε περισσότερο σε αυτή την ιδέα της αγάπης και του φόβου ταυτόχρονα του Θεού. Με ποιους τρόπους πηγάζει η αγάπη μας από αυτόν τον φόβο; Ή ο φόβος μας πηγάζει από την αγάπη μας; Συζητήστε το.`

**ΠεριληψΗ**: Μέσω των πράξεων και της οικογένειας του Ησαΐα, καθώς και των λόγων του, ο Θεός ενίσχυσε το μήνυμα προειδοποίησης και ελπίδας. Ο μόνος ασφαλής δρόμος είναι να πιστέψουμε ότι ο Θεός ξέρει τι κάνει. Έχει και την αγάπη και τη δύναμη να καθοδηγήσει, να προστατέψει και να φροντίσει για εκείνους που Του επιτρέπουν να κάνει κάτι τέτοιο. Για εκείνους που στρέφονται σε άλλες δυνάμεις, υπάρχει μόνο καταστροφή.