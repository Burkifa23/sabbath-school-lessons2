---
title:  Σσυνεπειες Ππου Εεχουν Ππροφητευτει
date:  18/01/2021
---

Ησαΐας 7:17-25

`Διαβάστε Ησ. 7:17-25. Τι λέει ο Κύριος ότι θα συμβεί στη χώρα; Γιατί δεν θα πρέπει να εκπλαγούμε με αυτό το αποτέλεσμα;`

«Η μία πρόσκληση μετά την άλλη στέλνονταν στον αμαρτωλό Ισραήλ για να επιστρέψει στην αφοσίωσή του προς τον Κύριο. Στοργικές ήταν οι ικεσίες των προφητών. Και καθώς αυτοί έστεκαν μπροστά στο λαό παρακαλώντας ένθερμα για μετάνοια και μεταρρύθμιση, τα λόγια τους καρποφόρησαν για τη δόξα του Θεού.» Ε. Χουάιτ, Π.Β. σ. 225.

Για τον Άχαζ, τον άνθρωπο του φόβου παρά της πίστης, τα καλά νέα από το Θεό ήταν ότι Συρία και Ισραήλ θα καταστρέφονταν. Τα άσχημα νέα ήταν ότι η Ασσυρία, ο σύμμαχος και «φίλος» που είχε επιλέξει για να τον βοηθήσει, θα αποδεικνύονταν ένας πολύ πιο επικίνδυνος εχθρός από ότι ήταν η Συρία και το Ισραήλ. Απορρίπτοντας την απελευθέρωση που απλόχερα προσέφερε ο Θεός, ο Άχαζ θα είχε μία σίγουρη ήττα. Αν υπό αυτές τις συνθήκες νόμιζε ότι ο κόσμος καταρρέει, τα πράγματα θα γίνονταν ακόμη χειρότερα!

«Κάλλιον να ελπίζη τις επί Κύριον, παρά να θαρρή επ’άρχοντας» Ψαλμ. 118:9. Πώς μπορούσε ο Άχαζ να μείνει ήσυχος ότι ο Θελγάθ-φελνασάρ Γ’ θα ικανοποιούνταν με την κατάκτηση των βορείων κρατών και θα σέβονταν τον Ιούδα; Ασσυριακά γραπτά, όπως χρονικά των ίδιων των Ασσυρίων βασιλιάδων, μαρτυρούν το γεγονός πως η επιθυμία τους για εξουσία ήταν ακόρεστη.

`Διαβάστε Β’Βασ. 16:10-18, και Β’Χρον. 28:20-25. Τι συνέβαινε στον Άχαζ; Ποια πνευματική αρχή βλέπουμε να παρουσιάζεται εδώ; Γιατί δεν θα πρέπει να μας εκπλήσσουν οι πράξεις του;`

Το Β’Χρον. 28:20-23 συνοψίζει το τι συνέβη λόγω της βοήθειας που ζήτησε ο Άχαζ από την Ασσυρία, αντί να στηριχτεί στον Κύριο.

`ΣΚΕΨΗ: Η φυσιολογική μας τάση είναι να εμπιστευόμαστε αυτά που μπορούμε να δούμε, να αισθανθούμε, να γευθούμε και να αγγίξουμε, τα πράγματα του κόσμου. Όμως, όπως ξέρουμε, τα πράγματα του κόσμου χάνονται. Δείτε Β’Κορ. 4:18. Τι μας λέει αυτή η περικοπή; Πώς μπορούμε να το εφαρμόσουμε αυτό, στη δική μας ζωή; Ποια θα είναι η διαφορά αν το εφαρμόσουμε;`