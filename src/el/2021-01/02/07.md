---
title:  Ππεραιτερω Μμελετη
date:  08/01/2021
---

«Οι παράνομες πράξεις είχαν τόσο γενικευθεί σε όλα τα κοινωνικά στρώματα, ώστε οι λίγοι που έμεναν πιστοί στο Θεό έρχονταν συχνά στον πειρασμό να χάσουν το ενδιαφέρον τους και να παρασυρθούν από την απελπισία και την απόγνωση. Φαινόταν ότι ο σκοπός του Θεού για τον Ισραήλ πλησίαζε να αποτύχει και ότι το επαναστατικό έθνος επρόκειτο να υποστεί την ίδια μοίρα με τα Σόδομα και Γόμορρα. Ενόψει των συνθηκών αυτών δεν είναι παράξενο πως, όταν τον τελευταίο χρόνο της βασιλείας του Οζία, ο Ησαΐας κλήθηκε να φέρει στον Ιούδα τα προειδοποιητικά αγγέλματα του Θεού, ο άνθρωπος οπισθοχώρησε μπροστά σε τέτοια ευθύνη. Ήξερε καλά ότι θα συναντούσε την πεισματική αντίσταση. Αναγνωρίζοντας τη δική του ανικανότητα να αντιμετωπίσει την κατάσταση και αναλογιζόμενος την ισχυρογνωμοσύνη και την απείθεια του λαού για τον οποίον έπρεπε να εργασθεί, το καθήκον του φαινόταν απελπιστικό. Θα παραιτείτο απογοητευμένος από την αποστολή του, εγκαταλείποντας τον Ιούδα ανενόχλητο στην ειδωλολατρία του;» Ε. Χουάιτ, Π.Β. σ. 211,212.

**Ερωτησεις για συζητηση**

`1.	Αν κάποιος σκεπτικιστής ή άθεος σας προκαλούσε με την ερώτηση «πώς μπορείς να δείξεις πως ο Θεός σου έχει τον έλεγχο;» τι θα απαντούσατε;`

`2.	Αν έχει ο Θεός τον έλεγχο, γιατί υποφέρουν αθώοι άνθρωποι; Το Ησ. 1:19,20 σημαίνει πως, στην παρούσα ζωή, μόνο καλά πράγματα υποτίθεται πως πρέπει να συμβαίνουν στον πιστό λαό του Θεού και μόνο κακά σε εκείνους που επαναστατούν; Συγκρίνετε Ιώβ 1:και 2, Ψαλμ. 37, Ψαλμ. 53.  Μπορούμε να εναρμονίσουμε την κατανόηση μας για το χαρακτήρα του Θεού με τα κακά που συμβαίνουν στους ανθρώπους; Πρέπει να το κάνουμε;`

`3.	Γιατί στο κεφ. 6:του Ησαΐα, υπάρχουν τόσοι πολλοί συσχετισμοί με την Ημέρα του Εξιλασμού; Λάβετε υπόψη το γεγονός πως σε αυτή την ετήσια ημέρα κρίσης, ο Θεός εξάγνιζε το λαό Του, καθαρίζοντας τους πιστούς από την αμαρτία, Λευτ. 16:30, και εξολοθρεύοντας τους απίστους, Λευτ. 23:29,30.`

**ΠεριληψΗ**: Σε μία περίοδο ανασφάλειας, όπου η αδυναμία της ανθρώπινης ηγεσίας ήταν οδυνηρά προφανής, δόθηκε στον Ησαΐα ένα μεγάλο όραμα του υπέρτατου Ηγέτη του σύμπαντος. Τρομοκρατημένος από την ανεπάρκεια, αλλά εξαγνισμένος και ενισχυμένος με έλεος, ο Ησαΐας ήταν έτοιμος να προχωρήσει ως πρεσβευτής του Θεού σε ένα εχθρικό κόσμο.