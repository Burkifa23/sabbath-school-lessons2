---
title:  Ττρομακτικη Εεκκληση
date:  07/01/2021
---

Ησαΐας 6:9,13

`Όταν έδωσε ο Θεός την εντολή στον Ησαΐα, γιατί του έδωσε ένα τόσο περίεργο μήνυμα να πάει στο λαό Του; Ησ. 6:9,10. `

Για να μη νομίσουμε ότι ο Ησαΐας παράκουσε ή ότι αυτό το μήνυμα είναι ασήμαντο, ο Ιησούς ανέφερε αυτήν την περικοπή για να εξηγήσει γιατί δίδασκε με παραβολές, Ματθ. 13:13-15.

Ο Θεός δεν θέλει να χαθεί κανείς, (Β’Πέτρ. 3:9) πράγμα που εξηγεί γιατί έστειλε τον Ησαΐα στο λαό του Ιούδα και τον Ιησού στον κόσμο. Η επιθυμία του Θεού δεν είναι να καταστρέψει, αλλά να σώσει αιωνίως. Ενώ, όμως, μερικοί άνθρωποι ανταποκρίνονται θετικά στις εκκλήσεις Του, άλλοι αντιστέκονται όλα και πιο σθεναρά. Παρόλα αυτά, ο Θεός συνεχίζει να τους καλεί για να τους δώσει όλο και πιο πολλές ευκαιρίες να μετανοήσουν. Όμως, όσο περισσότερο αντιστέκονται, τόσο πιο σκληροί γίνονται. Έτσι, υπό αυτή την έννοια, αυτά που κάνει ο Θεός συνεπάγονται τη σκλήρυνση της καρδιάς τους, αν και Εκείνος θα προτιμούσε αυτές οι ενέργειες να μαλακώσουν την καρδιά τους. Η αγάπη του Θεού προς εμάς είναι αμετάβλητη, η ατομική μας απόκριση στην αγάπη Του είναι ο κρίσιμος μεταβλητός παράγοντας.

Ο ρόλος ενός ιερέα, όπως του Μωυσή, του Ησαΐα, του Ιερεμία, του Ιεζεκιήλ, ή ακόμη και του Χριστού, είναι να συνεχίζει να καλεί, ακόμη και αν οι άνθρωποι απορρίπτουν το μήνυμα. Ο Θεός είπε στον Ιεζεκιήλ: «Και, εάν τε ακούσωσιν, εάν τε απειθήσωσι, διότι είναι οίκος αποστάτης, θέλουσιν όμως γνωρίσει ότι εστάθη προφήτης εν μέσω αυτών.» Ιεζ. 2:5. Ο ρόλος του Θεού και των δούλων Του είναι να παρέχουν στους ανθρώπους μία δίκαιη επιλογή, έτσι ώστε να έχουν επαρκή προειδοποίηση (συγκρίνετε Ιεζ. 3:16-21) ακόμη και αν τελικά επιλέξουν την καταστροφή και την εξορία (Ησ. 6:11-13).

`Με αυτές τις σκέψεις κατά νου, πώς κατανοούμε το ρόλο του Θεού στη σκλήρυνση της καρδιάς του Φαραώ;`

Στο Έξ. 4:21, ο Θεός λέει: «εγώ θέλη σκληρύνει την καρδίαν αυτού». Αυτή είναι η πρώτη από τις εννέα φορές που ο Θεός είπε πως θα σκληρύνει την καρδιά του Φαραώ. Υπήρχαν επίσης, όμως και εννέα φορές που ο Φαραώ σκλήρυνε ο ίδιος την καρδιά του, π.χ. Έξ. 8:15,32, 9:34.

Προφανώς, ο Φαραώ είχε ελεύθερη βούληση, αλλιώς δεν θα μπορούσε να σκληρύνει την καρδιά του. Το γεγονός όμως ότι και ο Θεός σκλήρυνε την καρδιά του Φαραώ, υποδεικνύει πως Εκείνος ξεκίνησε τις περιστάσεις στις οποίες αντέδρασε ο Φαραώ όταν έκανε τις επιλογές του, επιλογές να απορρίψει τα σημεία που του είχε δώσει ο Θεός. Αν ήταν ανοιχτός σε αυτά τα σημεία, η καρδιά του θα είχε μαλακώσει, αντί να σκληρύνει από αυτά.

`ΣΚΕΨΗ: Εσείς, στη δική σας εμπειρία με τον Κύριο, έχετε νιώσει ποτέ να σκληραίνει η καρδιά σας απέναντι στο Άγιο Πνεύμα; Σκεφτείτε τι το προκάλεσε. Αν δεν το θεωρήσατε τρομαχτικό τότε, πώς το βλέπετε τώρα; Ποια είναι η οδός διαφυγής; Δείτε Α’Κορ. 10:13.`