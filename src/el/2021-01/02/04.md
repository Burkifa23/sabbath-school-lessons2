---
title:  Ννεα Ππροσωπικοτητα
date:  05/01/2021
---

Ησαΐας 6:5-7

Στο Αγιαστήριο/ναό, μόνο ο αρχιερέας μπορούσε να πλησιάσει στην παρουσία του Θεού, στα Άγια των Αγίων την Ημέρα του Εξιλασμού υπό την προστασία του καπνού του θυμιάματος, διαφορετικά θα πέθαινε (Λευιτ. 16:2,12,13). Ο Ησαΐας είδε τον Κύριο, παρότι δεν ήταν αρχιερέας και δεν έκαιγε θυμίαμα! Ο ναός γέμισε με καπνό (Ησ. 6:4), θυμίζοντάς μας το σύννεφο με τη δόξα του Θεού που εμφανίστηκε την Ημέρα του Εξιλασμού (Λευιτ. 16:2). Κατάπληκτος και φοβούμενος πως θα πεθάνει (συγκρίνετε με Έξ. 33:20, Κριτ. 6:22,23), ο Ησαΐας αναφώνησε αναγνωρίζοντας την αμαρτία του και του λαού του (Ησ. 6:5), αναπολώντας την εξομολόγηση του αρχιερέα την Ημέρα του Εξιλασμού (Λευιτ. 16:21).

«Έτσι όπως έστεκε μέσα στο άπλετο φως της θεϊκής παρουσίας, στο ενδότερο μέρος του αγιαστηρίου, αναγνώρισε ότι αν εγκαταλειπόταν στην ατέλεια και στην ανικανότητά του, θα ήταν εντελώς αδύνατο να εκπληρώσει την αποστολή στην οποία είχε κληθεί» Ε. Χουάιτ, Π.Β. σ. 212.

`Γιατί το σεραφείμ χρησιμοποίησε αναμμένο, καιγόμενο κάρβουνο από τον βωμό για να καθαρίσει τα χείλη του Ησαΐα; Ησ. ς’6-7.`

Το σεραφείμ εξήγησε πως αγγίζοντας τα χείλη του προφήτη, τον καθάρισε από την ενοχή και την αμαρτία (Ησ. 6:7). Δεν αναφέρεται ποια ήταν συγκεκριμένα η αμαρτία του, αλλά δεν πρέπει να περιοριστεί στην κακή ομιλία, επειδή τα χείλη δεν δείχνουν μόνο στην ομιλία αλλά και στο σύνολο του προσώπου. Έχοντας λάβει ηθικό εξαγνισμό, ο Ησαΐας μπορούσε τώρα να προσφέρει αγνή δοξολογία στον Θεό.

Η φωτιά είναι ένα είδος εξαγνισμού, επειδή καίει όλη την ακαθαρσία (δείτε Αρ. 31:23). Το σεραφείμ όμως πήρε κάρβουνο από την άγια φωτιά του θυσιαστηρίου που ο Ίδιος ο Θεός είχε ανάψει και διατηρούσε αναμμένη (Λευιτ. 6:12). Έτσι, το σεραφείμ κατέστησε τον Ησαΐα εξαγνισμένο. Στην λατρεία του αγιαστηρίου, το κάρβουνο από το θυσιαστήριο χρησιμοποιούταν για να κάψει το θυμίαμα. Συγκρίνετε Λευιτ. 16:12,13 όπου ο αρχιερέας παίρνει το θυμιατήρι γεμάτο με κάρβουνα από το θυσιαστήριο για να ανάψει το θυμίαμα. Στο Ησ. 6:όμως το σεραφείμ βάζει το κάρβουνο στον Ησαΐα και όχι στο θυμίαμα. Ο ίδιος ο Ησαΐας γίνεται το θυμίαμα. Όπως η άγια φωτιά ανάβει το θυμίαμα για να γεμίσει ο οίκος του Θεού με άγια ευωδιά, ανάβει και τον προφήτη για να μεταφέρει το άγιο μήνυμα. Δεν είναι τυχαίο ότι στα επόμενα εδάφια του Ησ. 6:ο Θεός αποστέλει τον Ησαΐα στον λαό Του.

`ΣΚΕΨΗ: Διαβάστε με προσευχή την απόκριση του Ησαΐα, εδ.5, στο όραμα του Θεού. Πώς τη βλέπουμε σε μία έκφραση του βασικού προβλήματος, δηλαδή, της ύπαρξης ενός αμαρτωλού λαού σε ένα σύμπαν δημιουργημένο από έναν «Άγιο, άγιο, άγιο» (εδ.3) Θεό; Γιατί ο Χριστός στο σταυρό, ήταν η μόνη πιθανή απάντηση σε αυτό το πρόβλημα; Τι συνέβη στο σταυρό, που έλυσε αυτό το πρόβλημα;`