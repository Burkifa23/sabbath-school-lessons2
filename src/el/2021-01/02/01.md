---
title:  Κκριση Ηηγεσιας
date:  02/01/2021
---

> <p>Εδαφιο Μνημης</p>
>  «Κατά το έτος εν ω απέθανεν Οζίας ο βασιλεύς, είδον τον Κύριον καθήμενον επί θρόνου υψηλού και επηρμένου, και το κράσπεδον αυτού εγέμισε τον ναόν.» Ησαΐας 6:1.

### Για τη μελέτη αυτής της εβδομάδας, διαβάστε
Ησ. 6:1-4, 5-7, 8, 9-13.

Όταν ρωτήθηκε από τους μαθητές του για τα στοιχεία που συνιστούν μία καλή κυβέρνηση, ο Κομφούκιος απάντησε: «Επάρκεια στα τρόφιμα, στα όπλα, και στην εμπιστοσύνη του λαού.»

«Ναι όμως,» ρώτησε ο μαθητής, «τι γίνεται εάν θα έπρεπε να θυσιάσεις ένα από τα τρία; Ποιο θα αφήνατε;»

«Τα όπλα,» απάντησε ο Κομφούκιος.

«Ας υποθέσουμε,» επέμενε ο μαθητής, «ότι και ανάμεσα στα δύο θα έπρεπε να θυσιάσετε κάποιο. Ποιο θα αφήνατε;»

«Τα τρόφιμα. Γιατί από τα παλιά χρόνια οι άνθρωποι πέρασαν από περιόδους πείνας, ο λαός όμως που δεν εμπιστεύεται τους ηγέτες του, είναι στα αλήθεια χαμένος.» Διασκευασμένο από τον Michael P. Green, 1500 Illustrations for Biblical Preaching, σ. 215.

Οι άνθρωποι θέλουν οι ηγέτες τους να είναι δυνατοί και έμπιστοι. Όταν ένας στρατιώτης δήλωσε ότι ήθελε να υπηρετήσει ξανά στο στρατό, ο υπεύθυνος εκεί τον ρώτησε γιατί ήθελε να επιστρέψει. «Δοκίμασα να ζήσω ως πολίτης, αλλά εκεί έξω δεν υπάρχει κάποιος ηγέτης.» Αυτήν την εβδομάδα θα δούμε την κρίση ηγεσίας στον Ιούδα και τα κακά αποτελέσματα που ακολούθησαν.