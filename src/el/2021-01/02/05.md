---
title:  Ββασιλικη Εεντολη
date:  06/01/2021
---

Ησαΐας 6:8

Έχοντας εξαγνιστεί, ο Ησαΐας ανταποκρίθηκε αμέσως στο κάλεσμα του Θεού για έναν αντιπρόσωπο. Με όρους μίας νέας διαθήκης, ο Ησαΐας θα αποκαλούνταν απόστολος, δηλαδή, κάποιος που αποστέλλεται.

Είναι ενδιαφέρον πως το βιβλίο του Ησαΐα, σε αντίθεση με κάποια άλλα προφητικά βιβλία, δεν ξεκινά με τον προφήτη να περιγράφει το κάλεσμα του (συγκρίνετε με Ιερ. 1:4-10, Ιεζ. 1-3). Με άλλα λόγια, πρέπει να είχε κληθεί ήδη να γίνει προφήτης, πριν ακόμη και από τα γεγονότα του κεφαλαίου 6. Η Αγία Γραφή δείχνει πως μία θεϊκή συνάντηση μπορεί να ενθαρρύνει ένα προφήτη, ακόμη και μετά την έναρξη της διακονίας του (Μωυσής: Έξ. 34, Ηλίας: Α’Βασ. 19). Επίσης σε αντίθεση και με άλλα παραδείγματα, όπου ο Θεός λέει στους ανθρώπους ότι θα γίνουν προφήτες, στο κεφάλαιο 6:του Ησαΐα, ο προφήτης προσφέρθηκε εθελοντικά για μία ιδιαίτερη αποστολή. Φαίνεται πως στα κεφάλαια α’-ε’ παρουσιάζονται οι συνθήκες που επικρατούσαν την πρώτη φορά που κλήθηκε ο Ησαΐας, μετά την οποία παρακίνησε πρώτος την έναρξη της διακονίας του ενθαρρύνοντας τον στο ναό και επαναβεβαιώνοντας την αποστολή του ως προφητικού εκπροσώπου του Θεού.

`Ο Θεός ενθάρρυνε τον Ησαΐα στο ναό Του. Υπάρχει αλλού απόδειξη στην Αγία Γραφή ότι το αγιαστήριο του Θεού είναι τόπος ενθάρρυνσης; Ψαλμ. 73:(δείτε εδ. 17), Εβρ. 4:14-16, 10:19-23, Αποκ. 5. Τι μας λένε αυτά τα εδάφια;`

Το Αγιαστήριο του Θεού δεν είναι απλώς ένα μέρος απίστευτης δύναμης, αλλά ένα μέρος όπου άνθρωποι με ελαττώματα και αδυναμίες, όπως εμείς, μπορούν να βρουν καταφύγιο. Μπορούμε να ενθαρρυνθούμε καθώς γνωρίζουμε ότι ο Θεός εργάζεται να μας σώσει μέσω του Χριστού, του Αρχιερέα μας. Ο Ιωάννης είδε τον Χριστό ως Αρνίο εσφαγμένο (Αποκ. 5:6). Το θέαμα δεν ήταν ευχάριστο. Από την περιγραφή καταλαβαίνουμε ότι μπορεί ο Χριστός να αναστήθηκε από τους νεκρούς και να αναλήφθηκε στον ουρανό, ωστόσο το γεγονός στο σταυρό είναι κάτι που θα φέρει πάντα πάνω Του. Εξακολουθεί να είναι εξυψωμένος προκειμένου να ελκύσει όλους τους ανθρώπους στο βωμό Του.

`ΣΚΕΨΗ: Πώς έχετε βρει ενθάρρυνση εισερχόμενοι, με πίστη και με προσευχή, στον ουράνιο ναό του Θεού; Το εδάφιο Εβρ. 4:16 σας καλεί να πλησιάσετε με θάρρος στο θρόνο του Θεού για να «λάβετε έλεος, και να βρείτε χάρη προς βοήθεια εν καιρώ χρείας.» Αν σας ρωτούσε κάποιος πώς βρήκατε χάρη και έλεος σε μία στιγμή ανάγκης, τι θα απαντούσατε;`