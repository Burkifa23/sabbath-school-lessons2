---
title:  «Ααγιος, Ααγιος, Ααγιος»
date:  04/01/2021
---

Ησαΐας 6:1-4

Παρατηρήστε τι συνέβαινε εδώ στα τέσσερα πρώτα εδάφια του Ησ. 6. Ο βασιλιάς πεθαίνει εν μέσω μεγάλων πολιτικών αναταραχών (οι Ασσύριοι είναι επί ποδός πολέμου) θα μπορούσε να είναι για τον Ησαΐα μια τρομακτική περίοδος και να μην είναι σίγουρος για το ποιος έχει τον έλεγχο.

Και τι συνέβη τότε; Ενώ ήταν σε όραμα, ο Ησαΐας είδε τη δόξα του Θεού πάνω στον θρόνο Του, άκουσε τα λαμπρά Σεραφείμ να φωνάζουν «Άγιος, άγιος, άγιος», ένιωσε το έδαφος να τρέμει κάτω από τα πόδια του, και είδε τον καπνό που γέμισε τον ναό. Θα πρέπει να ήταν μία τρομερή εμπειρία για τον προφήτη. Ο Ησαΐας ήξερε ποιος έχει τον έλεγχο, παρά τα γεγονότα.

`Που είναι ο Κύριος σε αυτό το όραμα; Ησ. 6:1. Γιατί να εμφανιστεί ο Κύριος στον Ησαΐα εδώ και όχι οπουδήποτε αλλού; Δείτε Έξ. 25:8, 40:34-38.`

Ο Ιεζεκιήλ, ο Δανιήλ, και ο Ιωάννης ήταν στην εξορία όταν είδαν τα οράματα, Ιεζ. 1, Δαν. 7:9,10:και Αποκ. 4,5. Όπως ο Ησαΐας, χρειάζονταν ιδιαίτερη παρηγοριά και επιβεβαίωση ότι ο Θεός έχει τον έλεγχο και ας διαλυόταν ο κόσμος τους. (Ο Δανιήλ και ο Ιεζεκιήλ ήταν αιχμάλωτοι ενός ειδωλολατρικού έθνους που είχε καταστρέψει το δικό τους έθνος, ενώ ο Ιωάννης είχε εξοριστεί σε ένα έρημο νησί από μία εχθρική πολιτική δύναμη.) Αναμφίβολα, αυτά τα οράματα τούς βοηθήσαν να παραμείνουν πιστοί ακόμη και κατά τη διάρκεια της κρίσης.

«Όταν ο Ησαΐας αντίκρισε αυτή την αποκάλυψη της δόξας και του μεγαλείου του Κυρίου του, συνταράχθηκε από τη συναίσθηση της αγνότητας και της δικαιοσύνης του Θεού. Τι χτυπητή αντίθεση ανάμεσα στην απαράμιλλη τελειότητα του Δημιουργού του και στην αμαρτωλή πορεία εκείνων οι οποίοι συγκαταλέγονταν, όπως και αυτός, στον εκλεκτό λαό του Ισραήλ και του Ιούδα!» Ε. Χουάιτ, Π.Β. σ. 215.

Η αγιοσύνη του Θεού, που τονίζεται στο όραμα, είναι το βασικό σημείο του μηνύματός του. Ο Θεός είναι Άγιος και το ίδιο ζητάει από τα παιδιά Του, την αγιοσύνη που θα τους δώσει μόνο εάν μετανοήσουν, εγκαταλείψουν την οδό του κακού, και υποταχθούν με πίστη και υπακοή σ’ Αυτόν.

`ΣΚΕΨΗ: Όλοι μας έχουμε βρεθεί σε αποθαρρυντικές καταστάσεις, όπου, εξωτερικά, όλα φαίνονταν να έχουν χαθεί. Αν και δεν είδατε το όραμα της «δόξας του Κυρίου» όπως το είδε εδώ ο Ησαΐας, αναφέρετε τους τρόπους με τους οποίους μπόρεσε ο Κύριος να συντηρήσει εσάς και την πίστη σας κατά την κρίση αυτή. Τι μάθατε από αυτές τις εμπειρίες, το οποίο θα μπορούσατε να μοιραστείτε με άλλους;`