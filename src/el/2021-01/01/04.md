---
title:  Ττο Εεπιχειρημα Ττης Σσυγχωρεσης
date:  29/12/2020
---

`Διαβάστε Ησ. 1:18. Τι πιστεύετε ότι λέει εδώ ο Κύριος; (Διαβάστε και λίγα εδάφια παρακάτω, για να το δείτε σφαιρικά).`

Ο Θεός απέδειξε πως οι Ιουδαίοι, οι κατηγορούμενοι, είναι ένοχοι για την παράβαση της συνθήκης (Ησ. 1:2-15), και τους καλεί να αλλάξουν (εδ. 16,17). Αυτή η έκκληση δείχνει πως υπάρχει ελπίδα. Αλλιώς, γιατί να παρακινείς έναν εγκληματία που του αξίζει να εκτελεστεί, να αλλάξει ζωή; Πώς θα μπορούσε ένας θανατοποινίτης να ελευθερώσει τον καταπιεσμένο, να υπερασπιστεί το ορφανό και να προστατεύσει τη χήρα; Όταν όμως ο Θεός λέει, «Έλθετε τώρα, και ας διαδικασθώμεν» (Ησ. 1:18), βλέπουμε πως ο Κύριος προσπαθεί να επικοινωνήσει με το λαό Του, να τους βοηθήσει να μετανοήσουν και να αφήσουν τον αμαρτωλό τρόπο ζωής, όσο και εάν έχουν εκφυλιστεί.

Ο Κύριος τούς λέει ότι οι ερυθρές σας αμαρτίες θα γίνουν λευκές. Γιατί είναι κόκκινες οι αμαρτίες; Γιατί το κόκκινο είναι το χρώμα του «αίματος» (αιματηρής ενοχής) που καλύπτει τα χέρια των ανθρώπων, εδ.15. Το λευκό είναι, προφανώς, το χρώμα της αγνότητας, της απουσίας της ενοχής. Εδώ, ο Θεός προσφέρεται να τους αλλάξει.

Αυτή τη γλώσσα χρησιμοποίησε ο βασιλιάς Δαβίδ όταν ζήτησε από τον Θεό να τον συγχωρήσει για την αμαρτία του να κοιμηθεί με τη γυναίκα του Ουρία και στη συνέχεια να τον σκοτώσει (διαβάστε Ψαλμ. 51:7,14). Στο Ησ. 1:18 ο Θεός προσφέρει συγχώρηση στο λαό Του.

`Πώς η προσφορά συγχώρεσης από το Θεό λειτουργεί ως επιχείρημα για να αλλάξουν τις οδούς τους; Συγκρίνετε το Ησ. α’18 με το Ησ. μδ’22.`

Εδώ βλέπουμε τον λόγο για τον οποίο ο Θεός μεταχειρίστηκε σκληρή γλώσσα για να προειδοποιήσει το λαό Του. Δεν θέλει να τους απορρίψει από λαό Του, αλλά να τους επαναφέρει κοντά Του. Η προσφορά της συγχώρησης είναι το ισχυρότερο επιχείρημα που υποστηρίζει την παράκλησή Του στο λαό να εξαγνιστούν ηθικά (εδ. 16,17). Με τη συγχώρησή Του θα μπορέσουν να μεταμορφωθούν με τη δύναμή Του. Εδώ βλέπουμε τους σπόρους της «νέας διαθήκης» για την οποία προφήτεψε ο Ιερεμίας (Ιερ. 31:31-34) όπου η συγχώρεση είναι η βάση μιας νέας εγκάρδιας σχέσης με τον Θεό. Ξεκινάμε με ένα χρέος που δεν μπορούμε να εξοφλήσουμε. Από την ταπεινή θέση να αναγνωρίσουμε την ανάγκη μας για συγχώρεση, είμαστε έτοιμοι να αποδεχτούμε όλα όσα ο Θεός μάς δίνει.