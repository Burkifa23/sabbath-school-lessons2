---
title:  Δδυσοιωνο Αασμα Ααγαπης
date:  31/12/2020
---

`Διαβάστε το άσμα στο Ησ. 5:1-7. Ποια είναι η σημασία αυτής της παραβολής; `

Ο Θεός εξηγεί τη σημασία της παραβολής στο τέλος, στο εδάφιο 7. Χρησιμοποιώντας μία παραβολή, βοηθά τους ανθρώπους να δουν τον εαυτό τους αντικειμενικά, για να παραδεχθούν την αληθινή τους κατάσταση. Ο Θεός χρησιμοποίησε αποτελεσματικά αυτή την προσέγγιση με τον βασιλιά Δαβίδ (συγκρίνετε Β’Σαμ. 12:13). Παρουσιάζοντας αυτό το «άσμα αγάπης», ο Θεός αποκαλύπτει από την αρχή το κίνητρο Του προς τον λαό Του. Η σχέση Του μαζί τους προέρχεται από τον χαρακτήρα Του, που είναι η αγάπη, Α’Ιωάν. 4:8 και σαν απόκριση σε αυτή, περιμένει και Εκείνος αγάπη. Αντί όμως για «σταφύλια», παίρνει «αγριοστάφυλα», που στα Εβραϊκά σημαίνει, «βρωμερά πράγματα».

`Τι εννοεί ο Κύριος όταν, στο Ησ. 5:4, λέει «τι ήτο δυνατόν να κάμω έτι εις τον αμπελώνα μου, και δεν έκαμον εις αυτόν;»`

Ο Θεός λέει στα επόμενα εδάφια: «Τώρα λοιπόν θέλω σας αναγγείλει τι θέλω κάμει εγώ εις τον αμπελώνά μου• θέλω αφαιρέσει τον φραγμόν αυτού, και θέλει καταφαγωθή• θέλω χαλάσει τον τοίχον αυτού, και θέλει καταπατηθή• και θέλω καταστήσει αυτόν έρημον» (Ησ. 5:5,6). Όταν αμαρτάνουμε, ο Θεός δεν απομακρύνει αμέσως την προστασία Του, ούτε μας καταστρέφει. Μακροθυμεί και μας δίνει την ευκαιρία να δεχτούμε τη συγχώρεση (δείτε Β’ Πέτρ. 3:9). Δεν απορρίπτει όποιον αποκρίνεται σ’ Αυτόν. Καλεί όσο υπάρχει περίπτωση για ανταπόκριση. Δεν δέχεται αμέσως το Όχι ως απάντηση, επειδή ξέρει την άγνοιά μας και ότι έχουμε εξαπατηθεί από την αμαρτία. Εάν όμως δεν ανταποκριθούμε, αναγνωρίζει την επιλογή μας και μας αφήνει στο δρόμο που επιλέξαμε (δείτε Αποκ. 22:11).

Εάν απορρίπτουμε συνεχώς τις εκκλήσεις που κάνει ο Θεός μέσω του Αγίου Πνεύματος, κάποια στιγμή θα περάσουμε το σημείο της επιστροφής (Ματθ. 12:31,32). Είναι πραγματικά επικίνδυνο να στρέψουμε την πλάτη μας στον Χριστό (Εβρ. 6:4-6). Ο Θεός δεν μπορεί να κάνει πολλά, επειδή σέβεται την ελευθερία της επιλογής μας.

`ΣΚΕΨΗ: Τι περισσότερο θα μπορούσε να είχε γίνει για εμάς, από αυτό που έγινε εδώ; Πώς, το να εμμένουμε στο σταυρό, μας δίνει βεβαίωση σωτηρίας και κίνητρα για να μετανοήσουμε και να αλλάξουμε την οδό μας;`