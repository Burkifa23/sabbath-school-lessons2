---
title:  «Αακουσατε, Οουρανοι!» Ηησαΐας 1:1-9
date:  27/12/2020
---

Το βιβλίο του Ησαΐα παρουσιάζει τον συγγραφέα («υιός του Αμώς»), την πηγή του μηνύματός του (μία «όρασις» - όραμα) και το θέμα του (ο Ιούδας και η πρωτεύουσά του η Ιερουσαλήμ, κατά τη βασιλεία τεσσάρων βασιλέων). Το θέμα ταυτοποιεί επίσης τους ακροατές του Ησαΐα ως το λαό της ίδιας του της χώρας κατά την περίοδο που έζησε εκείνος. Ο προφήτης τους μίλησε σχετικά με τη δική τους κατάσταση.

Αναφέροντας τους βασιλείς κατά τη βασιλεία των οποίων εργάστηκε, ο Ησαΐας προσδιορίζει το ακροατήριό του και συνδέει το βιβλίο με τα ιστορικά και πολιτικά γεγονότα μιας συγκεκριμένης περιόδου. Αυτό το χρονικό πλαίσιο μας οδηγεί στις αναφορές των Β’Βασ. 15-20:και των Β’Χρον. 26-32.

`Διαβάστε Ησ. 1:2. Ποια η ουσία του μηνύματος εδώ; Τι λέει ο Κύριος; Πώς βλέπουμε αυτήν την ίδια ιδέα σε όλη τη θρησκευτική ιστορία; Θα μπορούσαμε να πούμε το ίδιο και για τη Χριστιανική εκκλησία σήμερα; `

Παρατηρήστε πως το μήνυμα του Ησαΐα ξεκινά με τα λόγια, «ακούσατε ουρανοί και ακροάσθητι γη» (συγκρίνετε με Δευτ. 30:19, 31:28). Ο Κύριος δεν υπονοεί πως οι ουρανοί και η γη μπορούν να ακούσουν και να καταλάβουν κυριολεκτικά. Το κάνει για να δώσει έμφαση.

Όταν ένας αρχαίος βασιλιάς στην Εγγύς Ανατολή έκανε μία πολιτική συνθήκη με έναν λιγότερο ισχυρό ηγέτη, επικαλούνταν τους θεούς του ως μάρτυρες για να τονίσει πως αν συνέβαινε οποιαδήποτε παραβίαση της συμφωνίας, αυτοί σίγουρα θα την παρατηρούσαν και θα τιμωρούνταν οι ένοχοι. Όμως, όταν ο Θεός, ο Βασιλέας των βασιλέων έκανε διαθήκη με τους Ισραηλίτες την εποχή του Μωυσή, δεν αναφέρθηκε σε άλλους θεούς ως μάρτυρες. Αντίθετα, ως ο μόνος αληθινός Θεός, κάλεσε τους ουρανούς και τη γη σε αυτόν το ρόλο (δείτε Δευτ. 4:26).

`ΣΚΕΨΗ: Διαβάστε προσεκτικά Ησ. 1:1-9. Ποιες ήταν οι αμαρτίες του λαού Ιούδα; Παρατηρήστε ιδιαίτερα τα αποτελέσματα εκείνων των αμαρτιών. Γιατί ήταν ένοχος ο λαός και τι συνέβη λόγω της ενοχής του; Παράλληλα, ποια ελπίδα παρουσιάζεται στο εδ. 9;`