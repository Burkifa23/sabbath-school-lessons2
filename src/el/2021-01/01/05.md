---
title:  Ννα Φφανε ή Ννα Κκαταφαγωθουν
date:  30/12/2020
---

`Διαβάστε Ησ. 1:19-31. Ποιο θέμα εμφανίζεται εδώ το οποίο βλέπουμε σε όλη την Αγία Γραφή;`

Παρατηρήστε τη λογική δομή στο Ησ. 1:19,20. Αν οι άνθρωποι επιλέξουν να είναι πρόθυμοι και υπάκουοι στο Θεό, θα γευθούν τα αγαθά της γης, εδ.19. Αντίθετα, αν αρνηθούν την προσφορά Του για συγχώρεση και αποκατάσταση και επαναστατήσουν εναντίον Του, θα καταφαγωθούν από τη μαχαίρα, εδ.20. Η επιλογή είναι δική τους. Αυτά τα εδάφια, λοιπόν, περιέχουν μία υπό όρους ευλογία και κατάρα.

Το Ησ. 1:επαναλαμβάνει και εφαρμόζει τα λόγια του Μωυσή, που καταγράφονται στο Δευτ. 30:19 την εποχή που δημιουργούνταν η διαθήκη με το έθνος του Ισραήλ: «Διαμαρτύρομαι προς εσάς σήμερον τον ουρανόν και την γην, ότι έθεσα ενώπιον σας την ζωήν και το θάνατον, την ευλογίαν και την κατάραν…»

`Δείτε αυτά τα λόγια από τον Μωυσή. Παρατηρήστε πως δεν υπάρχει μέση λύση. Ή ζωή ή θάνατος, ή ευλογία ή κατάρα. Γιατί νομίζετε πως υπάρχουν μόνο δύο επιλογές; Γιατί δεν μπορεί να υπάρχει κάποιος συμβιβασμός;`

Τα λόγια του Μωυσή δίνουν περιληπτικά όλες τις προειδοποιήσεις, ευλογίες και κατάρες, οι οποίες καταλήγουν στο σχηματισμό της διαθήκης και περιλαμβάνουν 1) την εξιστόρηση του τι είχε κάνει ο Θεός για αυτούς, 2) τους όρους που πρέπει να τηρηθούν για να διατηρηθεί η διαθήκη, 3) την αναφορά σε μάρτυρες και 4) τις ευλογίες και κατάρες για να προειδοποιήσουν το λαό για το τι θα συνέβαινε, αν παρέβαιναν τους όρους της διαθήκης.

Έχει αποδειχτεί πως αυτά τα στοιχεία εμφανίζονται με την ίδια σειρά σε πολιτικές συνθήκες, οι οποίες αφορούν και άλλους λαούς εκτός του Ισραήλ. Έτσι, για να εδραιώσει τη διαθήκη Του με τους Ισραηλίτες, χρησιμοποίησε ένα τύπο που θα καταλάβαιναν και που θα εντύπωνε μέσα τους όσο το δυνατόν εντονότερα γίνεται, τη φύση και τις συνέπειες της αμοιβαίας δεσμευτικής σχέσης, την οποία επέλεγαν. Τα πιθανά οφέλη της διαθήκης ήταν συγκλονιστικά, αλλά αν το Ισραήλ έσπαγε τη συμφωνία τους, θα βρίσκονταν σε θέση χειρότερη από ποτέ.

`ΣΚΕΨΗ: Πώς έχετε βιώσει εσείς, στη δική σας Χριστιανική πορεία, την αρχή των ευλογιών και της κατάρας, όπως την είδαμε παραπάνω;`