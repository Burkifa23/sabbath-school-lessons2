---
title:  Δδιεφθαρμενη Ττυπολατρεια
date:  28/12/2020
---

`Διαβάστε Ησ. 1:10. Γιατί νομίζετε ότι χρησιμοποιούσε την εικόνα των Σοδόμων και Γομόρρων; Τι ήθελε να πει ο Κύριος;`

`Διαβάστε Ησ. 1:11-15. Τι λέει ο Κύριος στο λαό; Γιατί απέρριψε ο Κύριος τη λατρεία που του προσέφερε ο λαός Του;`

Τα ίδια χέρια που πρόσφεραν θυσίες και υψώνονταν για προσευχή, ήταν «ματωμένα», ένοχα για τη βία και την καταπίεση των άλλων (Ησ. 1:15, 58:3,4). Συμπεριφερόμενοι άσχημα στα υπόλοιπα μέλη της κοινωνίας της διαθήκης, έδειχναν την περιφρόνησή τους στον Προστάτη των Ισραηλιτών. Οι αμαρτίες ενάντια στους άλλους ήταν αμαρτίες ενάντια στον Κύριο.

Φυσικά, ο Ίδιος ο Θεός θέσπισε το τελετουργικό σύστημα (Λευιτ. 1-16) και επίλεξε την Ιερουσαλήμ για να κτιστεί ο ναός (Α’Βασ. 8:10,11). Οι τελετές ωστόσο έπρεπε να γίνονται στα πλαίσια της διαθήκης που ο Θεός έκανε με αυτούς τους ανθρώπους. Ήταν η διαθήκη του Θεού με το Ισραήλ που έκανε δυνατή την παρουσία Του ανάμεσά τους στο αγιαστήριο/ναό. Επομένως, οι τελετές και οι προσευχές είχαν αξία εφόσον γίνονταν με πίστη σ’ Αυτόν και τη διαθήκη Του. Οι άνθρωποι που πρόσφεραν θυσίες χωρίς να δείχνουν κάποια μεταμέλεια για τις αδικίες τους προς τους άλλους, εκτελούσαν ψεύτικες τελετές. Έτσι, οι προσφορές τους δεν ήταν απλώς άκυρες, αλλά ήταν και αμαρτία! Με τις τελετές που έκαναν έλεγαν ότι ήταν υπάκουοι, αλλά με την συμπεριφορά τους αποδείκνυαν πως είχαν παραβεί τη διαθήκη.

`ΣΚΕΨΗ: Διαβάστε Ησ. 1:16,17. Τι εντολή δίνει ο Θεός στο λαό Του; Πώς παραλληλίζονται αυτά τα εδάφια, σε αυτό το πλαίσιο, με αυτά που είπε ο Ιησούς στο Ματθ. 23:23-28; Ποιο μήνυμα υπάρχει για εμάς, σήμερα, σε αυτά τα εδάφια και στο πλαίσιο στο οποίο δίνονται;`