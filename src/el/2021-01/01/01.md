---
title:  Κκριση Τταυτοτητας`
date:  26/12/2020
---

> <p>Εδαφιο Μνημης</p>
>  «Έλθετε τώρα, και ας διαδικασθώμεν, λέγει Κύριος• εάν αι αμαρτίαι σας ήναι ως το πορφυρούν, θέλουσι γείνει λευκαί ως χιών• εάν ήναι ερυθραί ως κόκκινον, θέλουσι γείνει ως λευκόν μαλλίον» Ησαΐας 1:18.

### Για τη μελέτη αυτής της εβδομάδας, διαβάστε
Ησ. 1:1-9, 10-17, 18, 19-31, 5:1-7.

Χαμένοι στη χώρα της λησμονιάς. Εάν ποτέ οδηγήσετε στην Ιρλανδία, είναι πολύ πιθανό στην επαρχία ο δρόμος να είναι μπλοκαρισμένος από ένα κοπάδι αγελάδες που επιστρέφουν στον αχυρώνα τους μετά από βοσκή. Ακόμη και χωρίς βοσκό, θα πάνε στον δικό τους αχυρώνα. Ξέρουν σε ποιον και πού ανήκουν.

Αν ένα μικρό αγόρι, σε ένα πολυκατάστημα, απομακρυνθεί από τη μητέρα του και φωνάξει, «Έχασα την μαμά μου», μπορεί να μην γνωρίζει ακριβώς πού βρίσκεται εκείνος ή η μητέρα του, αλλά ακόμη και ανάμεσα σε όλες τις μητέρες στο μαγαζί θα είναι σε θέση να ξεχωρίσει τη δική του.

Δυστυχώς, σε αντίθεση με τις αγελάδες στην Ιρλανδία (ή ακόμη περισσότερο με το μικρό αγόρι), οι Ιουδαίοι λησμόνησαν ότι ανήκουν στον Κύριο, τον ουράνιο Κύριο, και έτσι έχασαν την αληθινή τους ταυτότητα ως λαός της διαθήκης. «Ακούσατε, ουρανοί, και ακροάσθητι, γή• διότι ο Κύριος ελάλησεν• Υιούς έθρεψα και ύψωσα, αλλ' αυτοί απεστάτησαν απ' εμού. Ο βους γνωρίζει τον κτήτορα αυτού και ο όνος την φάτνην του κυρίου αυτού• ο Ισραήλ δεν γνωρίζει, ο λαός μου δεν εννοεί» (Ησ. 1:2,3).

Αυτήν την εβδομάδα θα δούμε το έργο του Θεού να επαναφέρει κοντά Του τον λαό Του.