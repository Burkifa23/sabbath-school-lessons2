---
title:  Κκοινωνια Ππιστης
date:  24/03/2021
---

Ησαΐας 66:21

Οι Ισραηλίτες ήταν «βασίλειον ιεράτευμα και έθνος άγιον» Έξ. 19:6, με ιδιαίτερους ιερείς ως ηγέτες λατρείας. Στο μέλλον όμως, κάποιοι εθνικοί θα γίνονταν ηγέτες λατρείας, Ησ. 66:21.

`Πώς θα επηρέαζε αυτή η αλλαγή την ανανεωμένη κοινωνία πίστης; Δείτε Ματθ. 28:19, Πράξ. 26:20, Γαλ. 3:28, Κολ. 3:11, Α’ Τιμ. 3:16.`

Στη «νέα τάξη του κόσμου» του  Θεού, οι Εθνικοί όχι μόνο θα συμμετείχαν στο λαό του Θεού, αλλά θα ήταν ισότιμοι με τους Ιουδαίους σε μία συνδυασμένη κοινωνία πίστης, η οποία θα ήταν ένα «βασιλικό ιερατείο.» Ως εκ τούτου, η διάκριση μεταξύ Ιουδαίων και Εθνικών δεν θα υφίσταται λειτουργικά.

`Πότε εκπληρώθηκε αυτή η προφητεία; `

Ο Παύλος, ο ιεραπόστολος στους Εθνικούς, διακήρυξε: «Δεν είναι, πλέον, Ιουδαίος, ουδέ Έλλην…διότι πάντες σεις είσθε εις εν Χριστώ Ιησού. Εάν, δε ήσθε του Χριστού, άρα είσθε σπέρμα του Αβραάμ, και κατά την επαγγελίαν κληρονόμοι» Γαλ. 3:28,29.

Το να γίνουν κληρονόμοι της επαγγελίας και ως εκ τούτου, ένα εξυψωμένο «βασιλικό ιερατείο», δεν ήταν εντολή για υπερηφάνεια και ελιτισμό, αλλά για να συμμετάσχουν με τους Ιουδαίους στη διακήρυξη των «αρετών εκείνου, όστις σας εκάλεσεν εκ του σκότους εις το θαυμαστόν αυτού φως» (Α’Πετρ. 2:9, συγκρίνετε με Ησ. 66:19).

Η εξύψωση των Εθνικών δεν έδινε στους Ιουδαίους το δικαίωμα να παραπονιούνται ότι ο Θεός ήταν άδικος, δίνοντας τους (στους Εθνικούς) την ίδια ανταμοιβή. Ούτε έδινε στους Εθνικούς το δικαίωμα να αντιμετωπίσουν τους Ιουδαίους αδελφούς τους με ασέβεια. Όπως οι εργάτες που προσλαμβάνονταν νωρίτερα κατά τη διάρκεια της ημέρας δεν θα έπρεπε να περιφρονούν εκείνους που είχαν προσληφθεί αργότερα (συγκρίνεται με Ματθ. 20:1-16). Στους Ιουδαίους «ενεπίστευθησαν τα λόγια του Θεού» Ρωμ. 3:2, πρώτα, ως δίαυλος του Θεού για αποκάλυψη. Ο Παύλος έγραψε στoυς Εθνικούς: «αλλ’εάν τινές των κλάδων απεκόπησαν, συ δε αγριελαία ούσα ενεκεντρίσθης μεταξύ αυτών, και έγεινες συγκοινωνός της ρίζης και της παχύτητος της ελαίας, μη κατακαυχάσαι εναντίον των κλάδων» Ρωμ. 11:17,18.

`ΣΚΕΨΗ: Γιατί, υπό το πρίσμα του σταυρού και της εντολής ευαγγελισμού, κάθε είδος πνευματικού, εθνικού ή ακόμη και πολιτικού ελιτισμού, είναι τόσο βδελυρό στα μάτια του Θεού; Δείτε καλά τον εαυτό σας, μήπως υποθάλπετε κάποια αίσθηση πνευματικής ή εθνικής ανωτερότητας; Αν ναι, μετανοήστε!`