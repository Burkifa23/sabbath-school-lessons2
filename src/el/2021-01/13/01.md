---
title:  Ηη Ααναγεννηση Ττου Ππλανητη Γγη
date:  20/03/2021
---

> <p>Εδαφιο Μνημης</p>
>  «Επειδή, ιδού, νέους ουρανούς κτίζω, και νέαν γήν• και δεν θέλει είσθαι μνήμη των προτέρων, ουδέ θέλουσιν ελθεί εις τον νουν.» Ησαΐας 65:17.

### Για τη μελέτη αυτής της εβδομάδας, διαβάστε
Ησ. 65:17-25, 66:1-19, 19-21, 21, 22-24.

Μία μέρα ένα δωδεκάχρονο αγόρι, που μόλις είχε διαβάσει ένα βιβλίο αστρονομίας, δεν ήθελε να πάει σχολείο. Η μητέρα του, τον πήγε στον οικογενειακό γιατρό ο οποίος τον ρώτησε, «Μπίλι, τι συμβαίνει; Γιατί σταμάτησες το διάβασμα και δεν θέλεις να πας σχολείο;»

«Επειδή,» απάντησε, «διάβασα σε ένα βιβλίο αστρονομίας ότι ο ήλιος θα κάψει μια μέρα τη γη και η ζωή θα παύσει. Δεν βλέπω λοιπόν κανένα λόγο να κάνω κάτι εφόσον μία μέρα τα πάντα θα καταστραφούν.»

Η μητέρα του τότε άρχισε να φωνάζει υστερικά, «Αυτό δεν είναι δική σου υπόθεση, δεν είναι δική σου δουλειά!»

Ο γιατρός τότε είπε χαμογελώντας στο αγόρι, «Μπίλι, δεν χρειάζεται να ανησυχείς, γιατί όταν αυτό συμβεί θα είμαστε ήδη όλοι νεκροί.»

Φυσικά, αυτό είναι και το σημείο του προβλήματος: Στο τέλος, όλοι θα πεθάνουμε, ούτως ή άλλως. Ευτυχώς όμως δεν είναι απαραίτητο το τέλος να είναι ο θάνατος. Απεναντίας, μας προσφέρεται ζωή, αιώνια ζωή σε έναν νέο κόσμο.