---
title:  «Οουτω Θθελει Δδιαμενει Ττο Σσπερμα Σσας Κκαι Ττο Οονομα Σσας»
date:  25/03/2021
---

Ησαΐας 66:22-24

`Διαβάστε Ησ. 66:22. Τι μας λέει το εδάφιο; Ποια ελπίδα μπορούμε να βρούμε εκεί;  `

Μία από τις πιο υπέροχες υποσχέσεις του βιβλίου του Ησαΐα, βρίσκεται στο Ησ. 66:22. Διαβάστε το προσεχτικά. Το σπέρμα μας και το όνομα μας θα παραμείνουν στους νέους ουρανούς και τη νέα γη, για πάντα. Καμία πια απαλοιφή ή αποκοπή ή ξερίζωμα. Έχουμε εδώ μία υπόσχεση αιώνιας ζωής σε έναν ανανεωμένο κόσμο, έναν κόσμο χωρίς αμαρτία, χωρίς θάνατο, χωρίς βάσανα, μία νέα Γη και έναν νέο ουρανό. Την τελική και πλήρη εκπλήρωση της Χριστιανικής πίστης μας, την υλοποίηση αυτού που είχε επιτελέσει για μας ο Χριστός στο σταυρό.

`Γιατί μαζί με τα Σάββατα υπάρχουν και νέες σελήνες στην απεικόνιση των νέων ουρανών και της νέας Γης, όπως παρουσιάζονται στο Ησ. 66:23;`

Αν και υπάρχουν πολλοί τρόποι για να δει κανείς αυτό το δύσκολο εδάφιο, μία προσέγγιση είναι η εξής: ο Θεός δημιούργησε το Σάββατο πριν υπάρξει το τελετουργικό σύστημα, Γέν. β’2,3. Έτσι, αν και τα Σάββατα τιμούνταν από το τελετουργικό σύστημα, δεν εξαρτώνται από αυτό. Γι’ αυτό, συνεχίζουν αδιαλείπτως καθ’ όλη την περίοδο αποκατάστασης, στη Νέα Γη. Δεν υπάρχει καμία ένδειξη στην Αγία Γραφή ως προς το ότι τα νέα φεγγάρια ήταν αναγνωρισμένες ημέρες λατρείας εκτός από το τελετουργικό σύστημα. Ίσως, όμως, να γίνουν μέρες λατρείας (όχι όμως κατ’ ανάγκη και ημέρες ανάπαυσης όπως τα εβδομαδιαία Σάββατα) στη Νέα Γη, πιθανώς σχετιζόμενες με τον μηνιαίο κύκλο του δέντρου της ζωής, Αποκ. 22:2.

Όποια συγκεκριμένη σημασία και αν έχει το Ησ. 66:23, το κρίσιμο σημείο φαίνεται να είναι ότι ο λαός του Θεού, θα Τον λατρεύει σε όλη την αιωνιότητα.

`Γιατί ο Ησαΐας τελειώνει με την αρνητική εικόνα των σεσωσμένων ανθρώπων να κοιτούν τα πτώματα των επαναστατών κατά του Θεού, εδ.24;`

Σαν μία παραστατική προειδοποίηση προς τους ανθρώπους της εποχής του, ο Ησαΐας ενσωματώνει την αντίθεση μεταξύ των πιστών επιζώντων της Βαβυλωνιακής καταστροφής και των επαναστατών, οι οποίοι θα καταστρέφονταν. Αυτό δεν είναι ένα αιώνιο βασανιστήριο: οι επαναστάτες είναι νεκροί, σκοτωμένοι από «φωτιά» μία καταστροφή που δεν σταμάτησε έως ότου ολοκλήρωσε το έργο της, για να μπορέσει να αρχίσει η επαναδημιουργία της Ιερουσαλήμ.

Η προειδοποίηση του Ησαΐα δείχνει προς μία ύστατη εκπλήρωση, που έχει προλεχθεί από το βιβλίο της Αποκάλυψης: καταστροφή των αμαρτωλών, του Σατανά και του θανάτου μέσα σε μία λίμνη πυρός (Αποκ. 20), μετά από την οποία θα υπάρξει «ουρανός νέος και γη νέα», μία άγια «νέα Ιερουσαλήμ» χωρίς πλέον θρήνο ή πόνο, «διότι τα πρώτα παρήλθον» (Αποκ. 21:1-4, συγκρίνετε με Ησ. 65:17-19) μία νέα ύπαρξη, με αιώνια ζωή για όλους όσους είναι λυτρωμένοι.