---
title:  Ππεραιτερω Μμελετη
date:  26/03/2021
---

Για τον τελικό καθαρισμό του πλανήτη Γη από την αμαρτία, διαβάστε Ε.Χουάιτ Τ.Π.Σ. σ.789-808.

«Και καθώς κυλούν τα χρόνια της αιωνιότητας, παρουσιάζουν διαρκώς σπουδαιότερες και ενδοξότερες αποκαλύψεις του Θεού και του Χριστού. Παράλληλα με την προοδευτική επίτευξη της γνώσης, αυξάνουν και η αγάπη, ο σεβασμός και η ευτυχία. Όσο καλύτερα γνωρίζονται οι άνθρωποι με τον Θεό, τόσο βαθύτερα θαυμάζουν το χαρακτήρα Του. Και όσο ο Χριστός τους αποκαλύπτει τα πλούτη της απολύτρωσης και τα καταπληκτικά επιτεύγματα στον τομέα της μεγάλης διαμάχης με το Σατανά, οι καρδιές των λυτρωμένων πάλλουν από την πιο θερμή αφοσίωση και με εκστατική χαρά κρούουν τις χρυσές άρπες, ενώ χίλιες χιλιάδες και μύριες μυριάδες φωνές προστίθενται στην κραταιά αυτή χορωδία της δοξολογίας.

‘‘Και παν κτίσμα το οποίον είναι εν τω ουρανώ, και επί της γης, και υποκάτω της γης, και όσα είναι εν τη θαλάσση και πάντα τα εν αυτή, ήκουσα ότι έλεγον, Εις τον καθήμενον επί του θρόνου και εις το Αρνίον έστω η ευλογία, και η τιμή, και η δόξα, και το κράτος εις τους αιώνας των αιώνων.’’ (Αποκ. 5:13). Η μεγάλη διαμάχη έληξε. Αμαρτία και αμαρτωλοί δεν υπάρχουν πια. Το σύμπαν είναι καθαρό. Ο ίδιος παλμός αρμονίας και χαράς δονεί την απέραντη κτίση. Κύματα φωτός, ζωής και χαράς πηγάζουν από το θρόνο του Δημιουργού των πάντων και ξεχύνονται σε όλες τις σφαίρες του άπειρου διαστήματος. Από το μικροσκοπικό πολοστημόριο, μέχρι το μεγαλύτερο πλανήτη, τα πάντα, έμψυχα και άψυχα, μέσα στην ασκίαστη ομορφιά τους και στην τέλεια χαρά τους διακηρύττουν ότι ο Θεός είναι αγάπη.» Ε. Χουάιτ, Τ.Π.Σ. σ. 808.

**Ερωτησεις για συζητηση**

`1. Γιατί η υπόσχεση αιώνιας ζωής στο νέο ουρανό και τη νέα γη, είναι τόσο βασική στη Χριστιανική μας πεποίθηση; Τι αξία θα είχε η πίστη μας χωρίς αυτή την υπόσχεση`

`2. Διαβάστε Β’Πετρ. 3:10-14. Πώς αυτά τα εδάφια αντανακλούν την ίδια ιδέα που παρουσιάζεται στο Ησ. 66;`

**ΠεριληψΗ**: Ο Ησαΐας παρουσιάζει ένα όραμα εκπληκτικής εμβέλειας. Ο Θεός όχι μόνο θα καθάριζε και θα αποκαθιστούσε την κοινωνία της πίστης, θα διεύρυνε τα όρια της για να συμπεριλάβει όλα τα έθνη. Τελικά, η επαναδημιουργία της κοινωνίας Του θα οδηγούσε στην επαναδημιουργία του πλανήτη Γη, όπου η παρουσία Του θα αποτελούσε την υπέρτατη ανακούφιση του λαού Του.