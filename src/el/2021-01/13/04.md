---
title:  Ιιεραποστολοι Κκαι Ηηγετες Λλατρειας
date:  23/03/2021
---

Ησαΐας 66:19-21

`Ποιο είναι το νόημα των σεσωσμένων που φέρνουν τους αδελφούς από τα έθνη ως προσφορά στον Κύριο; Ησ. 66:19,20.`

Ο Κύριος στέλνει τους επιζήσαντες της καταστροφής στα πέρατα της γης, στους ανθρώπους που δεν γνωρίζουν για Εκείνον, «και θέλουσι κηρύξει την δόξαν μου μεταξύ των εθνών» (Ησ. 66:19). Αυτή είναι μία από τις πιο ξεκάθαρες δηλώσεις της Παλαιάς Διαθήκης για το ιεραποστολικό έργο. Με άλλα λόγια, δεν θα ελκύονταν μόνο άνθρωποι στο Εβραϊκό έθνος, αλλά και κάποιοι Εβραίοι θα έπρεπε να πάνε στα άλλα έθνη να μιλήσουν για τον αληθινό Θεό – κάτι το οποίο βλέπουμε στην Καινή Διαθήκη. Αν και βλέπουμε κάποια ιεραποστολική δράση μεταξύ της επιστροφής από την εξορία και της εποχής του Χριστού (Ματθ. 23:15), οι πρώτοι Χριστιανοί ήταν αυτοί που βοήθησαν το ευαγγέλιο να διαδοθεί σε μεγάλη κλίμακα (Κολ. 1:23).

Όπως οι Ισραηλίτες έφερναν προσφορές σιτηρών στο ναό του Κυρίου, έτσι και οι ιεραπόστολοι θα έφερναν προσφορά σε Εκείνον. Η δική τους, όμως, προσφορά θα είναι «πάντας τους αδελφούς σας εκ πάντων των εθνών» Ησ. 66:20. Όπως οι προσφορές σιτηρών, ήταν δώρα στο Θεό που δεν σφάζονταν, οι «αδελφοί» που φέρνονται στον Κύριο, θα Του παρουσιάζονταν ως «θυσία ζώσα» (συγκρίνετε με Ρωμ. 12:1). Συγκρίνετε την κατά πολύ προγενέστερη αφιέρωση Λευιτών ως «προσφορά παρά των υιών Ισραήλ, δια να υπηρετώσι την υπηρεσίαν του Κυρίου» Αρ. 8:11, σχετικά με την προσφορά ανθρώπων στον Κύριο.

`Ποια η σημασία της υπόσχεσης του Θεού να «λάβει εξ αυτών ιερείς και Λευϊτας» Ησ. 66:21;`

Το «εξ αυτών» στο εδ.21 αναφέρεται στους «αδελφούς σας εκ πάντων των εθνών» του προηγούμενου εδαφίου. Είναι εθνικοί, μερικούς από τους οποίους θα επέλεγε ο Θεός ως ηγέτες λατρείας, μεταξύ ιερέων και Λευιτών. Αυτή είναι μία επαναστατική αλλαγή. Ο Θεός πριν, είχε εξουσιοδοτήσει μόνο απογόνους του Αβραάμ να υπηρετούν ως ιερείς και μόνο μέλη της φυλής του Λευΐ για να τους βοηθούν. Οι Εθνικοί δεν θα μπορούσαν να γίνουν κυριολεκτικά απόγονοι του Αβραάμ ή του Λευΐ, αλλά ο Θεός θα εξουσιοδοτούσε μερικούς να υπηρετήσουν με αυτές τις ιδιότητες, οι οποίες προηγουμένως ήταν απαγορευμένες για τους περισσότερους Ιουδαίους.

`ΣΚΕΨΗ: Διαβάστε Α’Πετρ. 2:9,10. Σε ποιον γράφει ο Πέτρος; Τι αναφέρει; Ποιο μήνυμα έχει για τον καθένα από εμάς, ως μέλη ενός «άγιου έθνους» σήμερα; Είμαστε σε καλύτερη θέση από τον αρχικό λαό; Έξ. 19:6`