---
title:  Θθεϊκος «Μμαγνητης»
date:  22/03/2021
---

`Διαβάστε Ησ. 66:1-19. Έχοντας υπόψη την εποχή που έγραψε ο Ησαΐας, ποιο είναι το βασικό μήνυμα που δίνει εδώ;`

Μέσω του προφήτη, ο Θεός επαναλαμβάνει την έκκληση και την προειδοποίηση που διαπερνά όλο το βιβλίο: ο Θεός θα σώσει και θα αποκαταστήσει «τον πτωχόν, και συντετριμμένον το πνεύμα και τρέμοντα τον λόγον μου.» εδ.2,5. Όπως και στο Ησ. 40:1, θα τους παρηγορήσει, εδ.13. Αλλά θα καταστρέψει εκείνους που επαναστατούν εναντίον Του. Ανάμεσα σε αυτούς συμπεριλαμβάνονται οι υποκριτές της τελετουργίας, τις θυσίες των οποίων απορρίπτει, (Ησ. 66:3,4, συγκρίνετε με Ησ. 1:10-15) καθώς και αυτοί που αποστρέφονται και απορρίπτουν του πιστούς Του, Ησ. 66:5. Επίσης, συμπεριλαμβάνονται και εκείνοι που ασκούν ειδωλολατρικά βδελύγματα, εδ.17, όπως εκείνα στο ναό της Ιερουσαλήμ, Ιεζ. 8:7-12.

`Δείτε το Ησ. 66:3. Τι αναφέρει το εδάφιο; Ποιες πνευματικές αρχές αποκαλύπτονται εδώ; Πώς θα μπορούσε να εκφραστεί η ίδια ιδέα, αλλά στο πλαίσιο του σύγχρονου Χριστιανισμού και λατρείας;`

`Πώς λειτουργεί ο Θεός ως μαγνήτης για να προσελκύσει τα έθνη πάνω Του; Ησ. 66:18,19`

Μετά την καταστροφή των εχθρών Του (εδ.14-17) ο Θεός αποκαλύπτει τη δόξα Του και γίνεται «μαγνήτης» για να τραβήξει ανθρώπους στην Ιερουσαλήμ (συγκρίνετε με Ησ. 2:2-4). Τους θέτει ένα «σημείο», το οποίο δεν καθορίζεται εδώ, αλλά προφανώς εννοείται το σημείο που αναφέρθηκε τελευταία από τον Ησαΐα: ο Θεός δίνει στο λαό Του χαρά και γαλήνη και αποκαθιστά τη γη τους, Ησ. 55:12,13. Όταν αποκαλύπτει τη δόξα Του αποκαθιστώντας το λαό Του μετά την καταστροφή, αυτό είναι το σημείο της αποκατεστημένης Του εύνοιας, όπως ακριβώς έδωσε στο Νώε το σημείο του ουράνιου τόξου μετά τον Κατακλυσμό, Γεν. 9:13-17.

`ΣΚΕΨΗ: Διαβάστε Ησ. 66:5. Τι σημαίνει να τρέμει κανείς με το λόγο Του; Γιατί θέλει ο Κύριος να τρέμουμε με το λόγο Του; Αν δεν τρέμετε, τι μπορεί να λέει αυτό σχετικά με την κατάσταση της καρδιάς σας;`