---
title:  Ππεραιτερω Μμελετη
date:  19/03/2021
---

Διαβάστε Π.Π. σ. 357-360 και Ζ.Χ. σ. 203-211.

«Ο Ιησούς έστεκε μπροστά στο λαό σαν ζωντανός ερμηνευτής των προφητειών που αφορούσαν Αυτόν τον ίδιο. Εξηγώντας τα λόγια που είχε διαβάσει, μίλησε για το Μεσσία σαν ευεργέτη των καταπιεζομένων, σαν ελευθερωτή των αιχμαλώτων, θεραπευτή των θλιβομένων, σαν αποκαταστάτη της όρασης των τυφλών και αποκαλυπτή του φωτός της αλήθειας στον κόσμο. Ο επιβλητικός Του τρόπος και η θαυμάσια σημασία των λόγων Του συγκίνησαν τους ακροατές με μία δύναμη που ποτέ άλλοτε δεν είχαν νιώσει. Το ρεύμα της θείας επιρροής κατέρριπτε κάθε εμπόδιο. Όπως ο Μωυσής, πρόσβλεπαν και αυτοί στον Αόρατο. Καθώς οι καρδιές τους είχαν συγκινηθεί από το Άγιο Πνεύμα, απαντούσαν με θερμά αμήν και με δοξολογίες στον Κύριο.» Ε. Χουάιτ, Ζ.Χ. σ. 204.

«Η ημέρα της εκδίκησης του Θεού έρχεται – η ημέρα της δριμύτητας της οργής Του. Ποιος θα συμμορφωθεί την ημέρα του ερχομού Του; Οι άνθρωποι έχουν σκληρύνει τις καρδιές τους απέναντι στο Άγιο Πνεύμα του Θεού, αλλά τα βέλη της οργής Του θα εισχωρήσουν εκεί όπου δεν μπόρεσαν να εισχωρήσουν τα βέλη της πίστης. Ο Θεός δεν θα κάνει συμφωνία με τον αμαρτωλό. Ο ψευδής ποιμένας θα προστατεύσει εκείνη την ημέρα τον παραβάτη; Μπορεί να δικαιολογηθεί εκείνος που ακολούθησε τα πλήθη στο μονοπάτι της ανυπακοής; Η δημοτικότητα ή οι αριθμοί θα καταστήσουν κάποιον αθώο; Αυτά είναι ερωτήματα που οι απρόσεκτοι και οι αδιάφοροι θα πρέπει να λάβουν υπόψη τους.» Ε. Χουάιτ, Faith and Works, σελ. 33.

**Ερωτησεις για συζητηση**

`1.	Ένας ποιμένας της εκκλησίας των Αντβεντιστών, δήλωσε πως το κύριο πρόβλημα στη διακονία είναι το αίσθημα της αποκλειστικότητας που έχουν τα μέλη και δεν θέλουν άλλους να ενωθούν μαζί τους. Πώς είναι δυνατόν οι «Χριστιανοί» να λαβαίνουν την αγάπη, την ελπίδα, τα καλά νέα της βασιλείας του Χριστού σε όλον τον κόσμο έτσι ώστε και οι άλλοι να έχουν την ευκαιρία να σωθούν πριν έρθει το τέλος (Ματθ. 24:14), όταν δεν θέλουν να δεχτούν εκείνους που έρχονται στην εκκλησία τους;`

Περίληψη: Ο Θεός εξαγνίζει την άδικη κοινωνία απομακρύνοντας τους αποστάτες και επαναφέροντας το υπόλοιπο που εγκατέλειψε τις αμαρτίες που τους χώριζαν από Αυτόν. Λόγω των ευλογιών της παρουσίας του Θεού, άνθρωποι από άλλα έθνη έλκονται στον Θεό και στο λαό Του ώστε και εκείνοι να δεχτούν τη χάρη του Θεού και να ελευθερωθούν μέσω του Μεσσία.