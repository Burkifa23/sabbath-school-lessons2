---
title:  «Ττο Εευπροσδεκτο Εετος Ττου Κκυριου»
date:  17/03/2021
---

Ησαΐας 61:2

`Ποιος μιλά στο Ησ. 61:1;`

Σε αυτό το χρισμένο πρόσωπο βρίσκεται το Άγιο Πνεύμα του Θεού, πράγμα που σημαίνει ότι είναι ένας μεσσίας ή ο Μεσσίας. «…δια να ευαγγελίζωμαι εις τους πτωχούς, …δια να ιατρεύσω τους συντετριμμένους την καρδίαν, να κηρύξω ελευθερίαν εις τους αιχμαλώτους και άνοιξιν δεσμωτηρίου εις τους δεσμίους» (εδ.1). Ποιον σας θυμίζει αυτό; Συγκρίνετε με το Ησ. 42:1-7, όπου ο Δούλος του Θεού περιγράφεται με παρόμοιους όρους.

Στο Ησ. 61:2 μιλά για το «ενιαυτόν (έτος) ευπρόσδεκτον Κυρίου». Ο Μεσσίας, που χρίζεται ως Βασιλιάς από το γένος Δαβίδ και Απελευθερωτής, διακηρύσσει ένα ιδιαίτερο έτος Θεϊκής εύνοιας τη στιγμή που διακηρύσσει την ελευθερία. Συγκρίνετε με το Λευιτ. 25:10, όπου ο Θεός λέει στους Ισραηλίτες να διακηρύξουν την ελευθερία κατά το άγιο πεντηκοστό έτος: «Ούτος θέλει είσθαι ενιαυτός αφέσεως εις εσάς και θέλετε επιστρέψει έκαστος εις το κτήμα αυτού, και θέλετε επιστρέψει έκαστος εις την οικογένειαν αυτού.» Αυτό σημαίνει ότι άτομα που είχαν αναγκαστεί να πουλήσουν τη γη των προγόνων τους ή να γίνουν σκλάβοι για να επιζήσουν σε δύσκολους καιρούς (εδ. 25-55), θα αξίωναν πάλι τη γη και την ελευθερία τους.

Ενώ το «το ευπρόσδεκτο έτος του Κυρίου» στο Ησ. 61:2 αποτελεί ένα είδος επετειακού έτους, δεν είναι απλώς μια τήρηση του κεφ. 25:του Λευιτικόν.

Το έτος αυτό ανακοινώνεται από το Μεσσία, το Βασιλιά, όταν αποκαλύπτει τον εαυτό Του μέσω μιας διακονίας απελευθέρωσης και αποκατάστασης. Αυτό είναι παρόμοιο με κάποιους αρχαίους βασιλείς της Μεσοποταμίας, οι οποίοι προωθούσαν την κοινωνική καλοσύνη, διακηρύσσοντας την απαλλαγή από τα χρέη κατά τα πρώτα έτη της βασιλείας τους. Η διακονία του Μεσσία φτάνει πολύ πιο μακριά από τα όρια του νόμου του κεφ. κε’ του Λευιτικού. Όχι μόνο κηρύττει «ελευθερίαν εις τους αιχμαλώτους», αλλά θεραπεύει τους θλιμμένους, παρηγορεί τους πενθούντες και επιφέρει την αποκατάστασή τους (Ησ. 61:1-11). Επίσης, μαζί με το «ευπρόσδεκτο έτος του Κυρίου», διακηρύσσει την «ημέραν εκδικήσεως του Θεού ημών» (εδ.2).

`ΣΚΕΨΗ: Πότε εκπληρώθηκε η προφητεία του Ησαΐα; Λουκά δ’16-21. Πώς το κατόρθωσε αυτό η διακονία του Ιησού; Επίσης, αναρωτηθείτε: Εμείς, βεβαίως, δεν είμαστε ο Ιησούς. Πρέπει όμως, να Τον αντιπροσωπεύουμε στον κόσμο. Ποια πράγματα κάνει ο Μεσσίας, όπως εκφράζονται στον Ησ. 61:1-3, τα οποία θα έπρεπε και εμείς με τις περιορισμένες δυνατότητές μας, να κάνουμε; Ποιοι είναι κάποιοι από τους πρακτικούς τρόπους με τους οποίους μπορούμε να κάνουμε αυτά τα πράγματα;`