---
title:  Ππαγκοσμια Εεκκληση
date:  16/03/2021
---

`Για ποιο πράγμα μιλάει ο Ησαΐας στο 60:1,2; Ποια αρχή βλέπετε να υπάρχει εκεί, η οποία παρουσιάζεται σε όλη την Αγία Γραφή; Τι ελπίδα προσφέρει;`

Σε αυτά τα δύο εδάφια, μας δίνεται μια εικόνα της απελευθέρωσης του λαού του Θεού, μετά την εξορία, η οποία εκφράζεται με την εικόνα του Θεού να δημιουργεί φως από το σκοτάδι και να δείχνει προς μια υπέρτατη εκπλήρωση με τη σωτηρία μέσω του Χριστού.

`Στο εδάφιο 3, στο φως ποίου έρχονται έθνη και βασιλείς; `

Στα Εβραϊκά, αυτό το άτομο παρουσιάζεται ως γένους θηλυκού (δείτε επίσης τα εδ. 1,2). Πρέπει να είναι η «Σιών», προσωποποιημένη ως γυναίκα, η οποία (Σιών) αναφέρεται κοντά στο τέλος του προηγούμενου κεφαλαίου (Ησ. 59:20). Οι άνθρωποι λοιπόν της γης, οι οποίοι είναι βυθισμένοι στο σκοτάδι, θα έρθουν στη Σιών. Θα τους προσελκύσει το φως της δόξας του Θεού, το οποίο έχει ανατείλει πάνω από αυτήν (Ησ. 60:2).

«Η Σιών καλείται στο δικό της φως και στη συνέχεια να παρατηρήσει και να επιδράσει στα έθνη που συγκεντρώνονται στο ίδιο φως.» J. Alec Mortyer, The Prophecy of Isaiah: An Introduction and Commentary, σ.494. Παρατηρήστε ότι, αν και η Σιών είναι η Ιερουσαλήμ, η έμφαση βρίσκεται πιο πολύ στους ανθρώπους παρά στην τοποθεσία της πόλης. Το υπόλοιπο κεφ. 60:αναπτύσσει το θέμα που παρουσιάζεται στα εδάφια 1-3: Οι άνθρωποι του κόσμου προσελκύονται στην Ιερουσαλήμ, η οποία είναι ευλογημένη από την ένδοξη παρουσία του Θεού.

`Πώς συγκρίνεται αυτή η προφητεία με την υπόσχεση διαθήκης του Θεού προς τον Αβραάμ; Γέν. 12:2,3. Δεν λένε το ίδιο πράγμα; `

Ο Θεός είχε έναν παγκόσμιο σκοπό όταν επέλεξε τον Αβραάμ και τους απογόνους του: Μέσω του Αβραάμ, όλες οι οικογένειες της γης θα ευλογούνταν (Γέν. 12:3, 18:18, 22:18). Έτσι, η διαθήκη του Θεού με τον Αβραάμ είχε σκοπό τελικά να αποτελέσει μια διαθήκη με όλη την ανθρωπότητα, μέσω του Αβραάμ. Αυτός και οι απόγονοι του θα ήταν ο δίαυλος αποκάλυψης του Θεού στον κόσμο. Ο Ησαΐας προσπαθούσε να επαναφέρει το λαό του στο αρχαίο, παγκόσμιο  πεπρωμένο του. Ως αντιπρόσωποι του αληθινού Θεού, ήταν υπεύθυνοι όχι μόνο για τον εαυτό τους, αλλά και για τον κόσμο. Θα έπρεπε να καλωσορίζουν τους ξένους που αναζητούν το Θεό (συγκρίνετε με Ησ. 56:3-8) γιατί ο ναός Του «θέλει ονομάζεσθαι Οίκος προσευχής διά πάντας του λαούς» (Ησ. 56:7).

`ΣΚΕΨΗ: Σε αυτό το πλαίσιο, πώς κατανοείτε το ρόλο της Εκκλησίας των Αντβεντιστών της Εβδόμης Ημέρας, τον δικό σας ρόλο σε αυτή την εκκλησία;`