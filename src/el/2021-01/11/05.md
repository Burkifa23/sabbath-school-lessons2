---
title:  Ννηστεια Ααγαπης
date:  10/03/2021
---

Ησαΐας 58:1-12

Δέκα ημέρες αφότου έχουν ηχήσει οι σάλπιγγες και έχουν υπενθυμίσει στο λαό του Θεού πως ο Κύριος ανακηρύσσεται Βασιλιάς τους και ανήμερα της Ημέρα του Εξιλασμού, όταν η ταπείνωση τους επιβεβαιώνει την αφοσίωση τους σε Εκείνον ως Βασιλιά, ο προφήτης υψώνει τη φωνή του σαν σάλπιγγα για να ανακοινώσει ότι επαναστατούν εναντίον Του, Ησ. 58:1.

`Διαβάστε το Ησ. 58:6-12. Τι θεωρεί ο Θεός ως αληθινές πράξεις αυταπάρνησης; Είναι δυσκολότερο, να παραλείψεις λίγα γεύματα ή να χρησιμοποιήσεις το χρόνο και τα χρήματα σου για να προσφέρεις τροφή στους άστεγους στην πόλη σου; Ποια αρχή υπάρχει σε αυτές τις πράξεις; Πώς αυτές συνθέτουν την αληθινή θρησκεία;`

Ο καθένας μπορεί να είναι θρησκευόμενος. Όλοι μπορούν να λάβουν μέρος στις θρησκευτικές τελετές, ακόμη και τις σωστές και την κατάλληλη στιγμή με τον σωστό τρόπο. Ο Κύριος όμως δεν ζητάει μόνο αυτό από εμάς. Δείτε τη ζωή του Ιησού. Όσο πιστός κι αν ήταν στις θρησκευτικές απαιτήσεις της εποχής Του, οι συγγραφείς των ευαγγελίων εστιάζουν περισσότερο στις πράξεις ελέους, στις θεραπείες, στην κάλυψη των αναγκών, και στη συγχώρηση όσων την είχαν ανάγκη παρά στην πιστότητα που έδειχνε στις τελετές. Ο Κύριος αναζητά την εκκλησία, τους ανθρώπους που θα κηρύξουν την αλήθεια στον κόσμο. Τι είναι αυτό όμως που θα ελκύσει τους ανθρώπους στην αλήθεια, δηλαδή στον Ιησού: η αυστηρή προσήλωση στους διατροφικούς κανόνες ή η προθυμία να βοηθηθούν οι πεινασμένοι; Η ανάπαυση το Σάββατο ή η προθυμία να αφιερώσουμε χρόνο βοηθώντας εκείνους που έχουν ανάγκη;

`Διαβάστε Ματθ. 25:40 και Ιακ. 1:27. Τι μας λένε αυτά τα εδάφια;`

`ΣΚΕΨΗ: Δείτε τις ευλογίες του Ησ. 58, οι οποίες λέει ο Θεός ότι θα έρθουν σε εκείνους που προσπαθούν να προσφέρουν υπηρεσία προς τους αδύναμους. Τι νομίζετε ότι μας λέει εδώ ο Κύριος; Αποτελούν αυτά, υποσχέσεις υπερφυσικής παρέμβασης στη ζωή μας, αν πράξουμε αυτά τα πράγματα; Ή μήπως μας λέει για τις φυσικές ευλογίες που λαμβάνουμε δίνοντας από τον εαυτό μας στους άλλους, σε αντίθεση με το να είμαστε εγωιστές, άπληστοι και απορροφημένοι με τον εαυτό μας; Εξηγήστε την απάντησή σας.`