---
title:  Οο Μμισθος Ττης Ααγαπης
date:  06/03/2021
---

> <p>Εδαφιο Μνημης</p>
>  «Και (εάν) ανοίγης την ψυχήν σου προς τον πεινώντα και ευχαριστής την τεθλιμμένην ψυχήν• τότε το φως σου θέλει ανατέλλει εν τω σκότει, και το σκότος σου θέλει είσθαι ως μεσημβρία.» Ησαΐας 58:10.

### Για τη μελέτη αυτής της εβδομάδας, διαβάστε
Ησ. 55:1-7, 6-13, 58:1-12, 13,14.

Μία μέρα, ένας Εβραίος ψάλτης, κάτοικος της Νεμπράσκα, άρχισε να δέχεται μαζί με τη γυναίκα του απειλητικά και προσβλητικά τηλεφωνήματα. Ανακάλυψαν πως πίσω από αυτά βρίσκονταν ένας από τα ηγετικά στελέχη της Κου Κλουξ Κλαν. Επειδή ήξεραν ποιος ήταν θα μπορούσαν να τον καταδώσουν στην αστυνομία. Ωστόσο, αποφάσισαν να αντιμετωπίσουν διαφορετικά την κατάσταση. Όταν έμαθαν πως είχε ένα ατύχημα, πήγαν σπίτι του, για να του κάνουν το τραπέζι! Ο άνδρας έμεινε έκπληκτος. Η αγάπη τους νίκησε το μίσος του. Το ζευγάρι συνέχισε να τον επισκέπτεται και έτσι η φιλία τους δυνάμωσε. Μάλιστα σε σημείο που σκέφτηκε να ασπασθεί τον Ιουδαϊσμό!

«Η νηστεία, την οποίαν εγώ εξέλεξα, δεν είναι αύτη; το να λύης τους δεσμούς της κακίας, το να διαλύης τα βαρέα φορτία, και το να αφίνης ελευθέρους τους καταδεδυναστευμένους, και το να συντρίβης πάντα ζυγόν; Δεν είναι το να διαμοιράζης τον άρτον σου εις τον πεινώντα…;» (Ησ. 58:6,7). Η ειρωνεία είναι πως το ζευγάρι αυτό νήστευε γευματίζοντας μαζί με τον πεινασμένο τους δυνάστη, ελευθερώνοντάς τον έτσι από τα δεσμά της άδικης προκατάληψης.

Ας μάθουμε λοιπόν περισσότερα γι’ αυτήν τη σημαντική πνευματική αρχή από τον προφήτη Ησαΐα.