---
title:  Ππιστοι Φφιλοι
date:  09/03/2021
---

Ησαΐας 58:1-8

`Σε τι αναφέρεται η «νηστεία» του εδαφίου 3;`

Αυτή πρέπει να είναι η νηστεία της Ημέρας της Εξιλέωσης, η μόνη νηστεία που ορίζει ο Θεός (Λευτ. 16:29,31, 23:27-32). Αυτό επιβεβαιώνεται στο Ησ. 58:3 με την έκφραση «εταλαιπωρήσαμεν την ψυχήν ημών» η οποία ακολουθεί την ορολογία του Λευιτικού. Η ταλαιπωρία της ψυχής κάποιου αναφέρονταν σε διάφορες μορφές αυταπάρνησης, συμπεριλαμβανομένης και της νηστείας (συγκρίνετε με Ψαλμ. 35:13, Δαν. 10:2,3,12.)

Το πλαίσιο της Ημέρας της Εξιλέωσης, εξηγεί την εντολή του Θεού «ύψωσον την φωνήν σου ως σάλπιγγα!» Ησ. 58:1. Αυτού του είδους η σάλπιγγα, από κέρατο τράγου, ηχούσε ως υπενθύμιση δέκα ημέρες πριν την Ημέρα του Εξιλασμού, Λευτ. 23:24. Επίσης, την Ημέρα του Εξιλασμού κάθε πεντηκοστού έτους, η σάλπιγγα ανακοίνωνε την έναρξη του Ιωβηλαίου έτους της ελευθερίας (Λευιτ. 25:9,10, συγκρίνετε με Ησ. 27:13).

`Διαβάστε Ησ. 58:3-7. Για ποιο πράγμα τους επιπλήττει ο Θεός; Τι λάθος είχε η «νηστεία» τους; `

Φαίνεται ότι οι άνθρωποι περίμεναν να τους συγχαρεί ο Κύριος για την «ευσέβεια» τους. Βέβαια, τα έκαναν όλα αντίθετα. Η αυταπάρνηση της Ημέρα του Εξιλασμού έπρεπε να εκφράσει την ευγνωμοσύνη και την αφοσίωση τους προς Εκείνον, την ημέρα που ο αρχιερέας πήγαινε ενώπιον του Θεού για να καθαρίσει το αγιαστήριο και ως εκ τούτου, να καθαρίσει εκείνους από αμαρτίες για τις οποίες είχαν ήδη συγχωρεθεί (Λευιτ. 16, συγκρίνετε με κεφ. 4). Οι πράξεις τους θα έπρεπε να είχαν γίνει με ευχαριστία και ευγνωμοσύνη στο Θεό που τους έσωσε την ημέρα της κρίσης και όχι για να πάρουν την έγκριση Του για την «ευσέβεια» και την «αφοσίωση» τους. Στο κάτω-κάτω, οι αμαρτίες των ανθρώπων ήταν εκείνες που είχαν βεβηλώσει το αγιαστήριο του Θεού. Έπρεπε να καθαριστεί με αίμα που χύθηκε εξαιτίας αυτών που εκείνοι είχαν κάνει.

`ΣΚΕΨΗ: Ένα από τα κρίσιμα μαθήματα που προκύπτουν από αυτές τις περικοπές, έχει να κάνει με τη διαφορά μεταξύ θρησκείας και του να είναι κανείς αληθινός ακόλουθος του Χριστού. Πώς βλέπουμε εκεί τη διαφορά; Πώς αντιμετωπίζουμε εμείς, προσωπικά, τον ίδιο κίνδυνο με αυτούς τους ανθρώπους που παρουσιάζονται εδώ και ο οποίος κίνδυνος είναι να πιστέψουμε ότι οι θρησκευτικές μας τελετουργίες δείχνουν, με κάποιο τρόπο, πως ακολουθούμε πραγματικά τον Κύριο όπως μας το ζητά Εκείνος;`