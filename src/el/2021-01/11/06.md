---
title:  Μμια Ηημερα Γγια Εεμας
date:  11/03/2021
---

Ησαΐας 58:13,14

`Γιατί ο Ησαΐας αναφέρει το Σάββατο στο Ησ. 58:13,14; Τι σχέση έχει αυτό με την Ημέρα του Εξιλασμού των προηγούμενων εδαφίων;`

Η ετήσια Ημέρα του Εξιλασμού ήταν ημέρα Σαββάτου. Αυτό το ιδιαίτερο τελετουργικό Σάββατο έμοιαζε με το εβδομαδιαίο Σάββατο ως προς το ότι απαγορεύονταν η εργασία οποιασδήποτε μορφής (Λευτ. 23:27-32). Ως εκ τούτου, όπως αναγνωρίστηκε και από τους πρώτους Αντβεντιστές της Έβδομης Ημέρας, ο κανόνας ότι η περίοδος της Ημέρας της Εξιλέωσης διαρκούσε από βράδυ σε βράδυ (Λευτ. 23:32) μας πληροφορεί πως το ίδιο πρέπει να ισχύει και για το εβδομαδιαίο Σάββατο. Ομοίως, παρ’ ότι το κύριο περιεχόμενο του Ησ. 58:13,14 είναι το τελετουργικό Σάββατο της Ημέρας της Εξιλέωσης, το μήνυμα του ισχύει και για το εβδομαδιαίο Σάββατο.

`Διαβάστε Ησ. 58:13. Τι είδους ημέρα υποτίθεται ότι πρέπει να είναι το Σάββατο; Πώς μπορούμε να κάνουμε την εμπειρία του Σαββάτου σαν αυτή που απεικονίζεται εδώ; Επίσης, όταν σκέφτεστε το τι αντιπροσωπεύει το Σάββατο, γιατί θα πρέπει να είναι αυτού του είδους η μέρα που περιγράφεται σε αυτά τα εδάφια;`

Το Ησ. 58:ασχολείται με τρία κύρια θέματα: αυταπάρνηση, κοινωνική καλοσύνη και το Σάββατο.

Πώς σχετίζονται μεταξύ τους; Πρώτον, και τα τρία έχουν σχέση με την προσήλωση στο Θεό, τις προτεραιότητες Του καθώς και αναγνώριση της εξάρτησης μας από Εκείνον. Δεύτερον, κάνοντας και τα τρία, οι άνθρωποι επιζητούν να γίνουν άγιοι, όπως και Εκείνος είναι άγιος (Λευιτ. 19:2). Ο οποίος με τη μορφή του Χριστού, ταπείνωσε τον εαυτό Του (Φιλ. 2:8), επέδειξε μία καλοσύνη αυτοθυσίας (Ιωάν. 3:16) και απείχε από την εργασία το Σάββατο, στο τέλος της εβδομάδας της Δημιουργίας (Γεν. 2:2,3, Έξ. 20:11).

`ΣΚΕΨΗ: Δείτε και τις άλλες σχέσεις μεταξύ της αυταπάρνησης, της κοινωνικής καλοσύνης και του Σαββάτου. Όπως απεικονίζονται στο Ησ. 58: Η ανάπαυση του Σαββάτου από τον εβδομαδιαίο μόχθο είναι ωφέλιμη για τους ανθρώπους επειδή τους αναζωογονεί (Έξ. 23:12, Μαρκ. 2:27). Ο Ιησούς έδειξε ότι οι καλές πράξεις είναι κατάλληλες για το Σάββατο (Μαρκ. 3:1-5, Ιωάν. 5:1-17) και ότι η πραγματική τήρηση του Σαββάτου φέρνει χαρά (Ησ. 58:14), όπως και η βοήθεια προς τους άλλους (εδ.10,11). Τι πρέπει να αλλάξει στη δική σας ζωή για να βιώσετε και εσείς αυτές τις ευλογίες;`