---
title:  Ηη Ππρωην Μμεγαλοπρεπης Ππολη, Ββαβυλωνα
date:  01/02/2021
---

Ησαΐας 13:2-22

Το 626 π.Χ., ο Χαλδαίος Ναβοπολάσσαρ, αποκατέστησε τη Βαβυλωνιακή δόξα, καθιστώντας τον εαυτό του βασιλιά στη Βαβυλώνα και ξεκινώντας έτσι τη νέο-Βαβυλωνιακή δυναστεία και συμμετέχοντας (με τη Μήδεια) στη νίκη επί της Ασσυρίας. Ο γιος του, Ναβουχοδονόσορ Β’, ήταν ο βασιλιάς που κατέκτησε και εξόρισε τον Ιούδα.

`Πώς κατέληξε τελικά η πόλη της Βαβυλώνας;`

Όταν το 539 π.Χ., ο Κύρος ο Πέρσης αιχμαλώτισε τη Βαβυλώνα για την Μηδο-Περσική αυτοκρατορία (δείτε Δανιήλ κεφ. 5), η πόλη έχασε για πάντα την ανεξαρτησία της. Το 482 π.Χ., ο Ξέρξης Α’ κατέπνιξε άγρια μία επανάσταση της Βαβυλώνας εναντίον της Περσικής κυριαρχίας. Αφαίρεσε το άγαλμα του Μαρντούκ, του κύριου θεού και προφανώς κατέστρεψε μέρος της οχύρωσης και κάποιους ναούς.

Ο Μέγας Αλέξανδρος πήρε τη Βαβυλώνα από τους Πέρσες το 331 π.Χ. χωρίς να συναντήσει καμία αντίσταση. Παρά το όνειρο της σύντομης ζωής του, να κάνει τη Βαβυλώνα πρωτεύουσα των ανατολικών κτήσεων του, η πόλη παράκμασε κατά τη διάρκεια αρκετών αιώνων. Το 198 μ.Χ. ο Ρωμαίος Septimns Severyw, βρήκε τη Βαβυλώνα εντελώς ερημωμένη. Έτσι, η μεγάλη πόλη έφτασε στο τέλος της εξαιτίας της εγκατάλειψης. Σήμερα, σε κάποια τμήματα του αρχαιολογικού, πια, αυτού χώρου ζουν μερικοί Ιρακινοί χωρικοί, οι οποίοι όμως δεν έχουν ξαναχτίσει την πόλη.

Η καταστροφή της Βαβυλώνας, που περιγράφεται στο κεφ. 13:του Ησαΐα, απελευθερώνει τους απογόνους του Ιακώβ, οι οποίοι έχουν καταπιεστεί από αυτή (Ησ. 14:1-3). Το γεγονός που συντέλεσε σε αυτό ήταν η κατάκτηση της Βαβυλώνας από τον Κύρο το 539 π.Χ. Αν και δεν κατέστρεψε την πόλη, αυτή ήταν η αρχή του τέλους για τη Βαβυλώνα και δεν απείλησε ποτέ ξανά το λαό του Θεού.

Το κεφ, 13:του Ησαΐα παρουσιάζει την πτώση της Βαβυλώνας σαν μία θεϊκή κρίση. Οι πολεμιστές που κατακτούν την πόλη είναι παράγοντες του Θεού (εδ.2-5). Η ώρα της κρίσης αποκαλείται «ημέρα του Κυρίου» εδ.9 και η οργή του Θεού είναι τόσο ισχυρή που επηρεάζει τα άστρα, τον ήλιο, το φεγγάρι, τους ουρανούς και τη γη, εδ.10,13.

Συγκρίνεται με το κεφ. ε’ των Κριτών, όπου ο ύμνος των Δεββόρα και Βαράκ περιγράφει τον Κύριο να προχωρά σείοντας τη γη και ρίχνοντας βροχή (εδ.4). Τα εδάφια 20 και 21 απεικονίζουν τα στοιχεία της φύσης, συμπεριλαμβανομένων των άστρων, να μάχονται εναντίον του ξένου δυνάστη.

`ΣΚΕΨΗ: Φανταστείτε κάποιον που ζει στη Βαβυλώνα κατά την ακμή αυτής, να διαβάζει τα λόγια του κεφ. 13:του Ησαΐα, ιδιαίτερα τα εδάφια 19-22. Πόσο ανόητα και απίθανα θα του φαίνονταν! Ποιες άλλες προφητείες, οι οποίες δεν έχουν εκπληρωθεί ακόμη φαίνονται ανόητες και απίθανες σε εμάς σήμερα; Γιατί θα ήμασταν, όμως, ανόητοι αν τις απορρίψουμε ως απίθανες να συμβούν;`