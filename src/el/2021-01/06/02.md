---
title:  Κκαταστροφη Σστα Εεθνη
date:  31/01/2021
---

Ησαΐας 13

Το Ησ. 13:1 έχει μία εισαγωγή, η οποία ονομάζει τον Ησαΐα ως τον συγγραφέα (συγκρίνεται με 1:1, 2:1) φαίνεται, επίσης, να ξεκινά ένα νέο τμήμα του βιβλίου. Τα κεφάλαια 13-23, περιέχουν προφητείες κρίσεως εναντίον διάφορων εθνών. Ας ρίξουμε μια ματιά.

`Γιατί οι προφητείες κατά των εθνών ξεκινούν με τη Βαβυλώνα;`

Το Ησ. 10:5-34 είχε ήδη αναφέρει την κρίση κατά της Ασσυρίας, η οποία αποτελούσε το μεγαλύτερο κίνδυνο, την εποχή του Ησαΐα. Και ενώ το Ησ. 14:24-27 επαναλαμβάνει εν συντομία το σχέδιο του Κυρίου να συντρίψει την Ασσυρία, τα κεφάλαια 13:– 23:αναφέρονται κυρίως σε άλλες απειλές, με σπουδαιότερη αυτήν της Βαβυλώνας.

Προικισμένη με μία πλούσια και αρχαία πολιτιστική, θρησκευτική και πολιτική κληρονομιά, η Βαβυλώνα αναδείχθηκε αργότερα ως η υπερδύναμη που κατέκτησε και εξόρισε τον Ιούδα. Από την ανθρώπινη, όμως, προοπτική της εποχής του Ησαΐα, δεν πρέπει να ήταν προφανές ότι η Βαβυλώνα θα απειλούσε το λαό του Θεού. Και αυτό γιατί κατά τη μεγαλύτερη διάρκεια της διακονίας του Ησαΐα, η Ασσυρία κυριαρχούσε στη Βαβυλώνα. Από το 728 π.Χ. όταν ο Θελγάθ-φελνασάρ Γ’ κατέκτησε τη Βαβυλώνα και ανακηρύχτηκε βασιλιάς της με το όνομα Φούλου (ή Φουλ δείτε Β’Βασ. 5:19, Α’Χρον. 5:26), οι Ασσύριοι βασιλιάδες ξανακατέκτησαν τη Βαβυλώνα πολλές φορές (710 π.Χ., 702 π.Χ., 689 π.Χ.). Η Βαβυλώνα, όμως, τελικά θα γίνονταν η μεγάλη υπερδύναμη της περιοχής, η δύναμη που θα κατέστρεφε το Ιουδαϊκό βασίλειο.

`ΣΚΕΨΗ: Διαβάστε το κεφ. 13:του Ησαΐα. Παρατηρήστε πόσο ισχυρή είναι η γλώσσα που χρησιμοποιείται. Γιατί ένας στοργικός Θεός κάνει αυτά τα πράγματα ή γιατί τα αφήνει να συμβούν; Σίγουρα θα υποφέρουν και κάποιοι αθώοι, έτσι δεν είναι (δείτε εδ.16); Πώς καταλαβαίνουμε αυτή την ενέργεια του Θεού; Τι θα πρέπει να μας πουν τα εδάφια, αλλά και όλες οι περικοπές στην Αγία Γραφή που μιλούν για το θυμό και την οργή του Θεού κατά της αμαρτίας και του κακού, για την περιβόητη φύση αυτών (αμαρτίας και κακού); Το γεγονός και μόνο ότι ένας Θεός αγάπης αντιδρά με αυτόν τον τρόπο, δεν είναι αρκετό για να μας δείξει πόσο κακή είναι η αμαρτία; Πρέπει να θυμόμαστε ότι ο Ιησούς είναι Εκείνος που λέει αυτές τις προειδοποιήσεις μέσω του Ησαΐα, ο ίδιος που συγχώρησε, θεράπευσε, κάλεσε και συμβούλεψε τους αμαρτωλούς να μετανοήσουν. Πώς κατανοείτε εσείς, αυτή την άποψη του χαρακτήρα ενός στοργικού Θεού; Αναρωτηθείτε, επίσης, και το εξής: Δεν θα μπορούσε, στην πραγματικότητα, αυτή η οργή να πηγάζει από την αγάπη Του; Αν ναι, πώς; Ή δείτε το από μία άλλη οπτική γωνία, αυτή του σταυρού, όπου ο ίδιος ο Ιησούς, φέροντας τις αμαρτίες του κόσμου, υπέφερε περισσότερο από όσο έχει υποφέρει ποτέ κανείς, ακόμη και εκείνοι οι «αθώοι» που υπέφεραν λόγω των αμαρτιών του έθνους. Πώς βοηθούν τα βάσανα του Χριστού πάνω στο σταυρό για να απαντηθούν αυτά τα δύσκολα ερωτήματα;`