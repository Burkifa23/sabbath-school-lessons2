---
title:  Ττελικος Θθριαμβος Ττης Σσιων
date:  04/02/2021
---

Ησαΐας 24-27

Ακολουθώντας τις προφητείες εναντίον συγκεκριμένων εθνών των κεφαλαίων 13-23:του Ησαΐα, τα κεφ. 24-27, περιγράφουν την, σε παγκόσμια κλίμακα, ήττα των εχθρών του Θεού και την απελευθέρωση του λαού Του.

`Γιατί η περιγραφή της ερήμωσης της γης που δίνει ο Ησαΐας, κεφ. 24, μοιάζει με την περιγραφή που δίνει ο Ιωάννης των γεγονότων που σχετίζονται με τα χίλια χρόνια που έπονται της Δεύτερης Παρουσίας του Χριστού, Αποκ. 20;`

Όπως και στα κεφ. 13-14:του Ησαΐα κάποια στοιχεία της κυριολεκτικής Βαβυλώνας ισχύουν και για κατοπινές δυνάμεις και ο «βασιλιάς της Βαβυλώνας» αντιπροσωπεύει τη συγχώνευση των ανθρώπων-ηγετών με τον ιθύνοντα νου που κρύβεται πίσω τους, τον ίδιο δηλαδή τον Σατανά. Έτσι, το μήνυμα ότι η Βαβυλώνα είναι έκπτωτη, Ησ. 21:9, μπορεί να επαναληφθεί και σε κάποια στιγμή στο μέλλον, Αποκ. 14:8, 18:2, και ο Σατανάς καταστρέφεται τελικά, μετά τη Δεύτερη Παρουσία του Χριστού, Αποκ. 20:10. Ενώ η καταστροφή της κυριολεκτικής Βαβυλώνας ήταν μία ημέρα κρίσεως «του Κυρίου» Ησ. 13:6,9, μία άλλη «μεγάλη και επιφανής» ημέρα του Κυρίου» Ιωήλ 2:31, (Μαλ. 4:5 συγκρίνετε με Σοφ. 1:7) είναι καθ’ οδόν.

Κατά παρόμοιο τρόπο, στο κεφ. 24:του Ησαΐα, το όραμα του προφήτη διαπερνά της συνθήκες με τις οποίες είναι εξοικειωμένος και φτάνει την εποχή που «η σελήνη θέλει εντραπή και ο ήλιος θέλει αισχυνθή, όταν ο Κύριος των δυνάμεων βασιλεύση εν τω όρει Σιών και εν Ιερουσαλήμ» εδ.23. Αναμφίβολα, ο Ησαΐας σκέφτηκε ότι το όραμα αναφέρονταν στην Ιερουσαλήμ που εκείνος γνώριζε, αλλά το βιβλίο της Αποκάλυψης εξηγεί πως στην πραγματικότητα, αυτό θα εκπληρωθεί στη Νέα Ιερουσαλήμ, Αποκ. κα’2. «Και η πόλις δεν έχει χρείαν του ηλίου, ουδέ της σελήνης, διά να φέγγωσιν εν αυτή διότι η δόξα του Θεού εφώτισεν αυτήν, και ο λύχνος αυτής είναι το Αρνίον» εδ.23.

`Ο Θεός καταστρέφει πραγματικά τους πονηρούς;  `

Δείτε το Ησ. 28:21, όπου το έργο καταστροφής που θα επιφέρει ο Θεός είναι η παράδοξη «πράξη» Του. Είναι παράδοξη για Εκείνον, γιατί δεν θέλει να την κάνει, αλλά είναι παρόλα αυτά, μία πράξη. Είναι αλήθεια ότι η αμαρτία έχει τον σπόρο της αυτοκαταστροφής, Ιακ. α’15. Επειδή, όμως, ο Θεός έχει την εξουσία επί της ζωής και του θανάτου και Εκείνος αποφασίζει την ώρα, τον τόπο και τον τρόπο της τελικής καταστροφής, Αποκ. 20, δεν έχει νόημα να ισχυριζόμαστε ότι σταματά τελικά την κατάρα της αμαρτίας με παθητικό τρόπο, αλλά απλά επιτρέπει την αιτία και το αποτέλεσμα να ακολουθήσουν τη φυσική τους πορεία.

`ΣΚΕΨΗ: Αυτό που βλέπουμε στο Ησ. 24:– 27, είναι αυτό που παρουσιάζεται σε ολόκληρη την Αγία Γραφή και το οποίο είναι πως, στο τέλος, παρά τα δεινά, τον πόνο και την ερήμωση σήμερα, ο Θεός και η καλοσύνη θα θριαμβεύσουν επί του κακού. Ποιο είναι, λοιπόν, το μόνο πράγμα που μπορούμε να κάνουμε αν εμείς οι ίδιοι θέλουμε να συμμετέχουμε σε αυτή την τελική νίκη; Παρ. 3:5-7, Ρωμ. 10:9.`