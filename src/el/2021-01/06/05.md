---
title:  Ηη Ππυλη Ττου Οουρανου
date:  03/02/2021
---

Ησαΐας 13-14

Στο κεφ. 14:του Ησαΐα, ο εμπαιγμός κατά του Σατανά, του έκπτωτου «Εωσφόρου, υιού της αυγής» (κεφ. 14:12) μετατρέπεται σε εμπαιγμό κατά του βασιλιά της Βαβυλώνας. Γιατί; Συγκρίνετε με Αποκ. 12:1-9, όπου ένας δράκος που ταυτίζεται με τον Σατανά, εδ.9, προσπαθεί να καταστρέψει ένα παιδί, μόλις αυτό γεννιέται. Στο εδ. 5, το παιδί αυτό φαίνεται καθαρά ότι είναι ο Χριστός. Εκείνος, όμως, που προσπάθησε να σκοτώσει τον Ιησού όταν ήταν μικρό παιδί, είναι ο βασιλιάς Ηρώδης, Ματθ. 2. Ο δράκος είναι και ο Σατανάς και η Ρωμαϊκή εξουσία που αντιπροσώπευε ο Ηρώδης, γιατί ο Σατανάς λειτουργεί μέσω ανθρώπινων παραγόντων. Κατά τον ίδιο τρόπο, έχει την εξουσία πίσω από τον βασιλιά της Βαβυλώνας και του πρίγκιπα της Τύρου.

`Γιατί η «Βαβυλώνα» αργότερα αναφέρεται στη Ρώμη (Α’Πέτρ. 5:13), και σε μία κακή δύναμη στο βιβλίο της Αποκάλυψης; (Αποκ. 14:8, 16:19, 17:5, 18:2,10,21)`

Όπως η κυριολεκτική Βαβυλώνα, η Ρώμη και η «Βαβυλώνα» της Αποκάλυψης, είναι υπερήφανες, αδίστακτες δυνάμεις οι οποίες καταδυναστεύουν το λαό του Θεού. Δείτε ιδιαίτερα την Αποκ. 17:6, όπου εμφανίζονται να μεθούν «εκ του αίματος των αγίων». Επαναστατούν κατά του Θεού, μια ιδέα η οποία είναι συνυφασμένη με το ίδιο το όνομα της Βαβυλώνας. Στη Βαβυλωνιακή γλώσσα, το όνομα προέρχεται από τις λέξεις bab ili, που σημαίνουν: «η πύλη του Θεού» αναφερόμενες στον τόπο πρόσβασης στο θεϊκό βασίλειο. Συγκρίνετε με το 11:κεφ. της Γένεσις, όπου οι άνθρωποι έχτισαν τον πύργο της Βαβέλ (Βαβυλώνα), έτσι ώστε με τη δική τους δύναμη να φτάσουν το θεϊκό επίπεδο «ανοσίας» από οποιαδήποτε ευθύνη απέναντι στο Θεό.

Όταν ο Ιακώβ ξύπνησε από ένα όνειρο, στο οποίο είδε μία σκάλα να ενώνει τον ουρανό με τη γη, αναφώνησε: «Δεν είναι τούτο, ειμή οίκος Θεού, και αύτη η πύλη του ουρανού» Γεν. 28:17.  Παρατηρήστε ότι ο «οίκος Θεού» είναι «η πύλη του ουρανού» δηλαδή, ο δρόμος πρόσβασης στο θεϊκό βασίλειο. Ο Ιακώβ ονόμασε αυτό το μέρος «Βαιθήλ» που σημαίνει «οίκος του Θεού».

Η «πύλη του ουρανού» στη Βαιθήλ και η «πύλη των Θεών» στη Βαβυλώνα, ήταν αντίθετοι τρόποι πρόσβασης στο θεϊκό βασίλειο. Η σκάλα του Ιακώβ ξεκινούσε από τον ουρανό, αποκαλύπτονταν από ψηλά από το Θεό. Η Βαβυλώνα, όμως, με τους πύργους και τους ναούς της, ήταν χτισμένη από ανθρώπους και ξεκινούσε από τη γη προς τα επάνω. Αυτοί οι αντίθετοι τρόποι, αντιπροσωπεύουν αντικρουόμενους δρόμους προς τη σωτηρία: θεϊκή χάρη εναντίον ανθρώπινων έργων. Η αληθινή θρησκεία βασίζεται στο ταπεινό πρότυπο της Βαιθήλ: «Διότι κατά χάριν είσθε σεσωσμένοι δια της πίστεως» Εφεσ. 2:8. Κάθε ψευδής «θρησκεία», συμπεριλαμβανομένων και της τυπολατρίας και του «κοσμικού» ανθρωπισμού, βασίζεται στο υπερήφανο πρότυπο της Βαβυλώνας. Για την αντίθεση μεταξύ των δύο προσεγγίσεων, δείτε την παραβολή του Ιησού για τον Φαρισαίο και τον τελώνη, Λουκ. 18:9-14.

`ΣΚΕΨΗ: Ο Καναδός στιχουργός Λέοναρντ Κοέν, ακόμη και μετά από παραμονή μερικών χρόνων σε μοναστήρι, είπε σε δημοσιογράφο, «Δεν έχω σωθεί.» Στο πλαίσιο του σημερινού μαθήματος, ποιο νομίζεται ότι ήταν το πρόβλημα του; Τι χρειάζονταν να γνωρίζει σχετικά με τη σωτηρία;`