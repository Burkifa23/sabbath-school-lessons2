---
title:  Ππεραιτερω Μμελετη
date:  05/02/2021
---

«Τη σωτηρία τη λαμβάνουμε υπό όρους; Ποτέ δεν ερχόμαστε στον Χριστό υπό όρους. Και αν έρθουμε στον Χριστό, τότε ποιος είναι ο όρος; Ο όρος είναι πως με τη ζωντανή πίστη, κρατούμε ολοκληρωτικά και πλήρως τις αρετές του αίματος ενός εσταυρωμένου και αναστημένου Σωτήρα. Όταν το κάνουμε αυτό, τότε επιτελούμε το έργο της δικαιοσύνης. Όταν, όμως, ο Θεός καλεί τον αμαρτωλό του κόσμου μας και τον προσκαλεί, δεν υπάρχει όρος, καλεί με την πρόσκληση του Χριστού και όχι έτσι ‘Τώρα πρέπει να αποκριθείς για να έρθεις στο Θεό.’ Ο αμαρτωλός πλησιάζει και καθώς βλέπει τον Χριστό πάνω στο σταυρό του Γολγοθά, τον οποίο εντυπώνει ο Θεός στο νου του, έχει λάβει μία αγάπη η οποία ξεπερνά κάθε φαντασία» Ε. Χουάιτ, Manuscript Releases, τομ. 6, σ. 32.

**Ερωτησεις για συζητηση**

`1.	Δείτε το παραπάνω απόσπασμα της Ε. Χουάιτ, διαβάστε το στο πλαίσιο της μελέτης της Τετάρτης. Τι μας λέει; Παρατηρήστε στη δήλωση της και τα δύο στοιχεία της Χριστιανικής πορείας: πίστη και μετά έργα. Πώς τα διαφοροποιεί;`

`2.	Γιατί η υπερηφάνεια και η αλαζονεία είναι τόσο επικίνδυνες αμαρτίες; Γιατί κατανικούνται τόσο δύσκολα; Μήπως γιατί η ίδια τους η φύση είναι αυτή που τυφλώνει τους ανθρώπους στην ανάγκη τους να τις κατανικήσουν; Στο κάτω κάτω, αν είσαι περήφανος, νομίζεις ότι είσαι σωστός και αν νομίζεις ότι είσαι σωστός, τότε γιατί να μπεις στον κόπο να αλλάξεις; Πώς μπορεί η εμμονή στο σταυρό και σε ό,τι αντιπροσωπεύει (το μόνο μέσο για να σωθεί ο οποιοσδήποτε) να αποτελέσει μία ισχυρή θεραπεία κατά της περηφάνιας και της αλαζονείας οποιουδήποτε;`

`3.	Ο Ησαΐας βλέπει ελπίδα για τους ανθρώπους άλλων εθνών; Δείτε π.χ. Ησ. 25:3,6, 26:9 (συγκρίνετε με Αποκ. 19:9).`

**ΠεριληψΗ**: Ο Ησαΐας είδε ότι μετά την Ασσυρία, η Βαβυλώνα θα κατακτούσε τον Ιούδα. Όμως, είδε επίσης ότι, παρά τις υπεράνθρωπες δυνάμεις του σκότους αυτού του κόσμου, Εφεσ. 6:12, οι οποίες ενεργούν μέσω των ανθρώπινων εχθρών του Θεού και υποκρίνονται ότι είναι ο Θεός, ο Κύριος θα επικρατήσει αποφασιστικά και θα φέρει την αιώνια γαλήνη στον βασανισμένο πλανήτη μας.