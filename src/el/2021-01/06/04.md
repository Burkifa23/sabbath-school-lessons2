---
title:  Ππτωση Ττου «Ββασιλεα» Ττου Οορους
date:  02/02/2021
---

Ησαΐας 14

Ως απόκριση στην πτώση της Βαβυλώνας (Ησ. 13) η οποία απελευθερώνει το λαό του Θεού (Ησ. 14:1-3) το Ησ. 14:4-23 εκφέρει έναν μεταφορικό εμπαιγμό (δείτε επίσης Μιχ. 2:4, Αββακ. 2:7) κατά του καταδυνάστη. Είναι ποιητικός, δεν έχει σκοπό να κυριολεκτήσει, προφανώς, καθώς απεικονίζει νεκρούς βασιλιάδες να χαιρετούν το νέο τους συνάδελφο στο βασίλειο του θανάτου, εδ.9,10, όπου το στρώμα του αποτελούν σκουλήκια, εδ.11. Αυτός είναι, απλά, ο παραστατικός τρόπος με τον οποίο λέει ο Θεός στον υπερόπτη βασιλιά ότι θα ταπεινωθεί, όπως και άλλοι περήφανοι μονάρχες, ενώπιον Του και ότι αυτό δεν είναι ένα σχόλιο για την κατάσταση των νεκρών!

`Πώς θα μπορούσε το Ησ. 14:12-14 να εφαρμοστεί σε έναν βασιλιά της Βαβυλώνας;`

Οι Βαβυλώνιοι βασιλείς δεν υπέφεραν από έλλειψη αυτοεκτίμησης, Δαν. 4-5. Αλλά το να φιλοδοξούν να γίνουν «όμοιοι του Υψίστου» Ησ. 14:14, ξεπερνούσε και τον πιο μεγάλο εγωισμό. Ενώ οι βασιλείς ισχυρίζονταν ότι είχαν ισχυρές σχέσεις με τους θεούς, ήταν δουλοπρεπείς προς αυτούς. Αυτό εμφανίζονταν παραστατικότατα κάθε χρόνο, την πέμπτη ημέρα της Βαβυλωνιακής Πρωτοχρονιάτικης Εορτής, κατά την οποία ο βασιλιάς έπρεπε να βγάλει τα βασιλικά του διακριτικά πριν πλησιάσει το άγαλμα του Μαρντούκ, έτσι ώστε να μπορεί να επαναβεβαιωθεί η βασιλική του ιδιότητα. Η ιδέα της αντικατάστασης ακόμη και ενός κατώτερου θεού θα ήταν παρανοϊκή και καταστροφική.

Όπως και στο κεφ. 14:του Ησαΐα, το κεφ. 28:του Ιεζεκιήλ ταυτίζει τη στραμμένη προς τον ουρανό αλαζονεία με τον ηγέτη μίας πόλης. Εδώ επίσης, η περιγραφή ξεπερνά αυτήν ενός επίγειου μονάρχη και το νόημα που δίνει ο Θεός διακρίνεται καλύτερα: ο περήφανος δυνάστης ήταν στον Κήπο της Εδέμ, ένα χρισμένο, επισκιάζον Χερούβ, πάνω στο άγιο όρος του Θεού, τέλειος από την ημέρα που δημιουργήθηκε μέχρι που μέσα του βρέθηκε η αμαρτία, εγκαταλελειμμένος από το Θεό και που τελικά θα καταστραφεί με φωτιά, Ιεζ. 28:12-18. Αναφερόμενοι σε οποιοδήποτε ανθρώπινο ον, οι συγκεκριμένοι όροι αυτής της περιγραφής είναι τόσο μεταφορικοί που φαίνονται ανούσιοι. Η Αποκ. 12:7-9, όμως, μας λέει όντως για ένα ισχυρό ον που εκδιώχθηκε από τον ουρανό με τους αγγέλους του: «ο Σατανάς, ο πλανών την οικουμένην όλην» εδ.9, ο οποίος εξαπάτησε την Εύα στην Εδέμ, Γεν. 3.

Ο Σατανάς έχει μία υπερήφανη φαντασία: «… και είπας: Εγώ είμαι θεός, επί της καθέδρας του Θεού κάθημαι, εν τη καρδία των θαλασσών, ενώ είσαι άνθρωπος, αλλ’ ουχί Θεός» Ιεζ. 28:2. Ο θάνατος του θα αποδείξει ότι δεν είναι θεός. Σε αντίθεση με το Χριστό, ο Σατανάς θα χαθεί μέσα στην καρδιά μίας πύρινης λίμνης, Αποκ. 20:10 και δεν θα βασανίσει το σύμπαν ποτέ ξανά.

`ΣΚΕΨΗ: Συγκρίνετε το Ησ. 14:13,14 με το Ματθ. 11:29, το Ιωάν. 13:5 και Φιλ. 2:5-8. Τι μας λέει αυτή η αντίθεση για το χαρακτήρα του Θεού σε σύγκριση με το χαρακτήρα του Σατανά; Τι μας λέει αυτή η αντίθεση για το πώς βλέπει ο Θεός την περηφάνια, την αλαζονεία, την επιθυμία και αυτό-εξύψωση;`