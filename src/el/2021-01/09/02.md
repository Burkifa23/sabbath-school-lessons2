---
title:  Εεθνος, Δδουλος
date:  21/02/2021
---

Ησαΐας 41:

`Στο Ησ. 41:8, ο Θεός αναφέρει «Ισραήλ, δούλε μου» και στο 42:1 παρουσιάζει τον «δούλο» Του. Ποιος είναι αυτός ο δούλος;`

Είναι το Ισραήλ/Ιακώβ, ο πρόγονος των Ισραηλιτών; Το έθνος του Ισραήλ; Ο Μεσσίας/Χριστός, που στην Καινή Διαθήκη αναγνωρίζεται ως Ιησούς;

Υπάρχουν δύο ειδών αναφορές σε δούλους του Θεού, συνυφασμένες στα κεφ. 41:– 53:του Ησαΐα. Ο ένας δούλος ονομάζεται «Ισραήλ» ή «Ιακώβ», όπως στα 41:8, 44:1,2,21, 45:4, 48:20. Επειδή ο Θεός απευθύνεται στο Ισραήλ/Ιακώβ σε ενεστώτα χρόνο, είναι προφανές ότι αντιπροσωπεύει το έθνος που προήλθε από αυτόν. Αυτό επιβεβαιώνεται και από το γεγονός ότι η λύτρωση για τον «δούλο Ιακώβ» του Κυρίου εκπληρώνεται την περίοδο που θα εξέλθει από τη Βαβυλώνα, Ησ. 48:20.

Σε άλλες περιπτώσεις, όπως στο Ησ. 42:1, 50:10, 52:13, 53:11, ο δούλος του Θεού δεν κατονομάζεται. Όταν αναφέρεται πρώτη φορά στο Ησ. 42:1, η ταυτότητα του δεν είναι άμεσα εμφανής. Όμως, καθώς ο Ησαΐας σχηματίζει το πορτραίτο του σε άλλες περικοπές, καθίσταται σαφές ότι είναι ένα άτομο που αποκαθιστά τις φυλές του Ιακώβ (Ισραήλ) στο Θεό, Ησ. 49:5,6 και θυσιάζεται για λογαριασμό των αμαρτωλών, Ησ. 52:13-53:12, δείτε επίσης 49:5,6. Ως εκ τούτου, δεν μπορεί να ταυτίζεται με το έθνος. Έτσι, είναι σαφές ότι ο Ησαΐας μιλά για δύο δούλους του Θεού. Ο ένας είναι συλλογικός (το έθνος) και ο άλλος είναι ένα άτομο.

`Ποιος ο ρόλος του δούλου-έθνους; Ησ. 41:8-20.`

Ο Θεός βεβαιώνει ότι το Ισραήλ, το έθνος, εξακολουθεί να είναι ο δούλος του Κυρίου: «εγώ σε έκλεξα, και δεν θέλω σε απορρίψει»Ησ. μα’9. Στη συνέχεια ο Θεός δίνει στο Ισραήλ μία από τις μεγαλοπρεπέστερες υποσχέσεις της Αγίας Γραφής: «μη φοβού διότι εγώ είμαι μετά σου, μη τρόμαζε διότι εγώ είμαι ο Θεός σου, σε ενίσχυσα, μάλιστα σε εβοήθησα, μάλιστα σε υπερασπίσθην δια της δεξιάς της δικαιοσύνης μου» εδ.10. Εδώ και στα ακόλουθα εδάφια, ένας από τους βασικούς ρόλους του Ισραήλ είναι να εμπιστευθεί τον αληθινό Θεό για να τους σώσει (ότι δεν έκανε ο βασιλιάς Άχαζ) παρά να εμπιστεύεται άλλους θεούς και τα είδωλα αυτών, όπως κάνουν άλλα έθνη (Ησ. 41:7,21-24,28,29)

`ΣΚΕΨΗ: Παρατηρήστε πώς στο Ησ. 41:14, ο Κύριος αποκαλεί το έθνος «σκώληξ.» Τι ήθελε να πει; Δείτε τα συμφραζόμενα για να σας βοηθήσουν στην απάντηση σας. Τι θα έπρεπε να διδάξει αυτό και σε μας, σχετικά με την ανάγκη μας να εξαρτόμαστε πλήρως από τον Κύριο;`