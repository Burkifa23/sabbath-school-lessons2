---
title:  Ππεραιτερω Μμελετη
date:  26/02/2021
---

Διαβάστε την περιγραφή από την Ε. Χουάιτ, της θεραπευτικής και διδακτικής διακονίας του Ιησού στο Ζ.Χ. σ.219.

Στο έργο για τη σωτηρία ψυχών, χρειάζεται μεγάλη διακριτικότητα και σοφία. Ο Σωτήρας δεν απέκρυψε ποτέ την αλήθεια, αλλά την έλεγε πάντα με αγάπη. Στη συναναστροφή Του με άλλους, είχε πάντα πολλή διακριτικότητα και ήταν πάντα ευγενικός. Δεν ήταν ποτέ αγενής, ούτε μιλούσε αυστηρά αν δεν χρειάζονταν, ούτε προκαλούσε πόνο σε ευαίσθητες ψυχές. Δεν επέκρινε την ανθρώπινη αδυναμία. Αποκήρυξε χωρίς φόβο την υποκρισία, την απιστία και την κακία, αλλά στη φωνή Του υπήρχαν δάκρυα καθώς εξέφραζε τις καυστικές Του επικρίσεις. Δεν έκανε ποτέ την αλήθεια σκληρή, αλλά πάντα εκδήλωνε βαθιά τρυφερότητα για την ανθρωπότητα. Στα μάτια Του, κάθε ψυχή ήταν πολύτιμη. Ήταν γεμάτος Θεϊκή αξιοπρέπεια, αλλά έσκυβε με τρυφερή συμπόνια και σεβασμό πάνω από κάθε μέλος της οικογένειας του Θεού. Σε όλους έβλεπε ψυχές, τις οποίες είχε ως αποστολή να σώσει» Ε. Χουάιτ, Gospel Workers.

**Ερωτησεις για συζητηση**

`1.	 Σαν ομάδα διαβάστε ξανά το παραπάνω απόσπασμα της Χουάιτ, για το πώς υπηρετούσε ο Χριστούς τους άλλους. Συζητήστε τις αρχές που αναφέρονται, και πως μπορείτε ως εκκλησία συλλογικά να τις αντικατοπτρίσετε.`

`2.	 Ξέρετε κάποιον που είναι σαν «κάλαμον συντεθλασμένον» και «λινάριον καπνίζον» (Ησ. 42:3); Πώς μπορείτε να βοηθήσετε αυτό το πρόσωπο χωρίς να τον «συντρίψετε» ή να τον «σβύσετε»; Πώς μπορείτε να οδηγήσετε αυτούς τους ανθρώπους στον Κύριο; Τι θα τους λέγατε για να αναζητήσουν θεραπεία και βοήθεια;`

`3.	 Η άποψη ότι το βιβλίο του Ησαΐα είχε πολλούς συγγραφείς βασιζόταν στην προϋπόθεση ότι οι άνθρωποι δεν μπορούν να προβλέψουν το μέλλον όπως έκανε ο Ησαΐας. Ποιο είναι το θεμελιώδες πρόβλημα αυτού του επιχειρήματος και γιατί ως Χριστιανοί πρέπει να απορρίψουμε αυτήν την προϋπόθεση;`

**ΠεριληψΗ**: Η απελευθέρωση απαιτεί έναν Απελευθερωτή. Το έθνος-δούλος του Θεού θα απελευθερώνονταν από δύο απελευθερωτές: τον Κύρο, ο οποίος θα ελευθέρωνε τους αιχμαλώτους από τη Βαβυλωνιακή εξορία και έναν Δούλο που δεν κατονομάζεται και του οποίου η ταυτότητα ως Μεσσία αποκαλύπτεται σταδιακά. Ο Δούλος αυτός θα αποκαθιστούσε τη δικαιοσύνη και θα έφερνε πίσω τους πιστούς στο Θεό.