---
title:  Ππερσης «Μμεσσιας»
date:  23/02/2021
---

Ησαΐας 44:26-45:6

`Ποια εκπληκτική πρόβλεψη βλέπουμε στο Ησ. 44:26-45:6;`

Η υπηρεσία του Ησαΐα διήρκησε περίπου από το 745 π.Χ. μέχρι το 685 π.Χ. Αφού αναφέρθηκε σε έναν κατακτητή από την ανατολή και από τον βορρά (Ησ. 41:2,3,25) αφήνοντας να εννοηθεί πως αυτά ήταν καλά νέα για την Ιερουσαλήμ (εδ. 27), ο Ησαΐας προφήτευσε με ακρίβεια, ονομαστικά, για τον Κύρο, και τις δραστηριότητές του. Όντως ήρθε από το βορρά και ανατολικά της Βαβυλώνας για να την κατακτήσει το 539 π.Χ., και υπηρέτησε τον Θεό απελευθερώνοντας τους Ιουδαίους από την Βαβυλωνιακή εξορία. Τέλος, έδωσε την εντολή για την ανοικοδόμηση του ναού της Ιερουσαλήμ (Έσδρας 1).

Δείτε την προφητεία. Μεσολαβούν 146 χρόνια από τον θάνατο του Ησαΐα και την πτώση της Βαβυλώνας, και παρόλα αυτά η προφητεία εκπληρώθηκε. Επειδή οι δραστηριότητες του Κύρου αναφέρονται σε διάφορες αρχαίες πηγές, συμπεριλαμβανομένου των Βαβυλωνιακών χρονικών, της δικής του αναφοράς «ο Κύλινδρος του Κύρου», και της Αγίας Γραφής (Β’Χρον. 36:22,23, Έσδρα 1, Δαν. 5, 6:28, 10:1), η ακρίβεια της προφητείας του Ησαΐα δεν αμφισβητείται. Αυτό επιβεβαιώνει την πίστη πολλών ότι οι αληθινοί προφήτες λαμβάνουν ακριβείς προβλέψεις από τον Ίδιο τον Θεό που γνωρίζει από πριν το μέλλον.

`Γιατί αποκαλεί ο Θεός τον Κύρο «κεχρισμένο» Του; Ησ. 45:1`

Η Εβραϊκή λέξη για τον «κεχρισμένο» εδώ, είναι η λέξη από την οποία προκύπτει ο «Μεσσίας». Σε άλλο σημείο στην Παλαιά Διαθήκη, αυτή η λέξη θα μπορούσε να αναφέρεται σε έναν χρισμένο αρχιερέα (Λευτ. 4:3,5,16, 6:22) έναν χρισμένο Ισραηλίτη βασιλιά (Α’Σαμ. 16:6, 24:6,10, Β’Σαμ. 22:51) ή στον Μεσσία, έναν μελλοντικό ιδανικό βασιλιά και απελευθερωτή από το γένος Δαβίδ (Ψαλμ. 2:2, Δαν. 9:25,26). Από την άποψη του Ησαΐα, ο Κύρος ήταν ένας μελλοντικός βασιλιάς, σταλμένος από το Θεό για να απελευθερώσει το λαό Του. Ήταν όμως ένας ασυνήθιστος «Μεσσίας», γιατί δεν ήταν Ισραηλίτης. Θα έκανε κάποια πράγματα που θα έκανε ο Μεσσίας, όπως να νικήσει τους εχθρούς του Θεού και να απελευθερώσει τον αιχμάλωτο λαό Του, αλλά δεν θα μπορούσε να είναι ίδιος με τον Μεσσία, γιατί δεν κατάγονταν από τον Δαβίδ.

Προφητεύοντας για τον Κύρο, ο Θεός απέδειξε τη μοναδική Του θεϊκότητα επιδεικνύοντας ότι μόνο Εκείνος γνωρίζει το μέλλον (Ησ. 41:4,21-23,26-28, 44:26.) Προσέγγισε, επίσης, τον Κύρο: «θέλω σοί δώσει θησαυρούς φυλαττομένους εν σκότει, και πλούτη κεκρυμμένα εν αποκρύφοις, δια να γνωρίσης ό,τι εγώ είμαι ο Κύριος, ο καλών σε κατ’ όνομα» Ησ. 45:3.

`ΣΚΕΨΗ: Σκεφτείτε κάποιες άλλες προφητείες της Αγίας Γραφής που έχουν εκπληρωθεί (όπως όλα τα βασίλεια του Δαν. 2:εκτός του τελευταίου, Δαν. 7:ή σχετικά με την εποχή του Χριστού, στο Δαν. 9:24-27.) Τι είδους ελπίδα προσφέρουν αυτές οι προφητείες σε μας προσωπικά;`