---
title:  Ννα Υυπηρετει Κκαι Ννα Σσωζει
date:  20/02/2021
---

> <p>Εδαφιο Μνημης</p>
>  «Ιδού ο δούλος μου, τον οποίον υπεστήριξα• ο εκλεκτός μου, εις τον οποίον η ψυχή μου ευηρεστήθη• έθεσα το πνεύμα μου επ' αυτόν• θέλει εξαγγείλει κρίσιν εις τα έθνη.» Ησαΐας 42:1.

### Για τη μελέτη αυτής της εβδομάδας, διαβάστε
Ησ. 41, 42:1-7, 44:26-45:6, 49:1-12.

«Πολλοί θεωρούν μεγάλο προνόμιο το να επισκεφθούν τα μέρη όπου ο Χριστός έζησε στη γη, να περπατήσουν εκεί όπου Αυτός βάδισε, να ιδούν τη λίμνη στην όχθη της οποίας συνήθιζε να διδάσκει και τους λόφους και τις κοιλάδες όπου συχνά ξεκούραζε το βλέμμα Του. Αλλά δεν χρειάζεται να πάμε στη Ναζαρέτ, στην Καπερναούμ ή στη Βηθανία προκειμένου να ακολουθήσουμε τα ίχνη του Ιησού. Θα βρούμε τα αχνάρια Του δίπλα στο κρεββάτι του αρρώστου, στις τρώγλες της φτωχολογιάς, στα άθλια σοκάκια των μεγαλουπόλεων, σε κάθε μέρος όπου οι ανθρώπινες καρδιές έχουν ανάγκη από παρηγοριά. Αν φερόμαστε όπως ο Χριστός φέρθηκε όταν ήταν εδώ στη γη, τότε βαδίζουμε στα βήματά Του.» Ε. Χουάιτ, Ζ.Χ. σ. 614.

Ο Ησαΐας μίλησε για τον δούλο του Κυρίου που είχε παρόμοια αποστολή ελέους: «Κάλαμον συντεθλασμένον δεν θέλει συντρίψει, και λινάριον καπνίζον δεν θέλει σβύσει… διά να ανοίξης τους οφθαλμούς των τυφλών, να εκβάλης τους δεσμίους εκ των δεσμών, τους καθημένους εν σκότει εκ του οίκου της φυλακής» (Ησ. 42:3,7).

Ας εξετάσουμε αυτόν τον Δούλο. Ποιος είναι, και τι έκανε;