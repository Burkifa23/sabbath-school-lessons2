---
title:  Εενας Σσυμπασχων Κκαι Υυποφερων Δδουλος
date:  25/02/2021
---

Ησαΐας 49:1-12

`Ποιος είναι ο δούλος του Θεού στο Ησ. 49:1-12;`

Ο Θεός τον καλεί και τον κατονομάζει πριν από τη γέννησή του, κάνει το στόμα του σαν κοφτερό μαχαίρι και θα δοξαστεί μέσα από αυτόν. Ο Θεός χρησιμοποιεί τον δούλο για να φέρει κοντά Του το λαό Ισραήλ, να είναι φως σωτηρίας σε όλον τον κόσμο, να είναι διαθήκη, και να απελευθερώσει τους φυλακισμένους. Υπάρχει αρκετή επικάλυψη μεταξύ αυτής της περιγραφής και του Ησ. 42:όπου ο δούλος ταυτοποιείται ως ο Μεσσίας. Στην Καινή Διαθήκη, τα χαρακτηριστικά του δούλου αποδίδονται στον Ιησού Χριστό και στις δύο ελεύσεις: Ματθ. 1:21, Ιωάν. 8:12, 9:5, 17:1-5, Αποκ. 1:16, 2:16, 19:15.

`Αν αυτός ο δούλος είναι ο Μεσσίας, γιατί Τον αποκαλεί εδώ ο Θεός «Ισραήλ»; Ησ. 49:3`

Νωρίτερα, είδαμε σε αυτή την περικοπή του Ησαΐα, ότι ο δούλος του Θεού «Ισραήλ/Ιακώβ» αναφέρεται στο έθνος. Εδώ, όμως, το όνομα «Ισραήλ» (χωρίς παράλληλη αναφορά στο «Ιακώβ») εφαρμόζεται σαφώς στον δούλο-άτομο, ο οποίος αποκαθιστά το έθνος του Θεού, Ησ. 49:5. Το άτομο-δούλος έχει γίνει η ιδανική ενσωμάτωση ή αντιπροσώπευση του έθνους, η αποτυχία του οποίου έθεσε σε κίνδυνο τη χρήση του ονόματος «Ισραήλ» Ησ. 48:1.

`Ποιο νέο στοιχείο εμφανίζεται εδώ; Ησ. 49:4,7`

Εδώ βλέπουμε τον πρώτο υπαινιγμό για τη δυσκολία του έργου του δούλου. Θρηνεί, λέγοντας «ματαίως εκοπίασα εις ουδέν, και εις μάτην ανάλωσα την δύναμίν μου» εδ.4, μία ιδέα που αντηχείται και στο Δαν. 9:26: «…θέλει εκκοπή ο Χριστός…» Μένει, όμως, προσκολλημένος στην πίστη: «πλην η κρίσις μου είναι μετά του Κυρίου, και το έργον μου μετά του Θεού μου» Ησ. 49:4. Ο J.Alec Motyer παρατηρεί: «Έτσι, ο Ησαΐας προφήτευσε για ένα Δούλο με αληθινή ανθρώπινη φύση, που δοκιμάστηκε όπως και εμείς, αποδεικνύοντας ότι είναι ο τελειωτής της πίστης, μιας πραγματικής, προσωπικής πίστης, η οποία μπορεί ακόμη να αναφωνήσει ‘Θεέ μου’, όταν τίποτα πια δεν φαίνεται να έχει αξία.»

Το Ησ. 49:7 ξαφνιάζει Τον δούλο «βδελύττεται έθνος, προς τον δούλον των εξουσιαστών» αλλά ο Κύριος Του λέει: «Βασιλείς θέλουσι ιδεί και σηκωθή, ηγεμόνες και θέλουσι σε προσκυνήσει, ένεκεν του Κυρίου, όστις είναι πιστός, του Αγίου του Ισραήλ, όστις σε έκλεξεν.»

`ΣΚΕΨΗ: Δείτε τη διακονία του Χριστού. Δεν είχε, μέχρι το τέλος, λόγους να αποθαρρυνθεί; Όμως, παρέμεινε πιστός, παρά τους εξωτερικούς παράγοντες. Τι μάθημα παίρνουμε από αυτό για να κάνουμε το ίδιο, παρά τους εξωτερικούς παράγοντες;`