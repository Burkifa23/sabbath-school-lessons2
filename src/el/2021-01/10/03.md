---
title:  Ττο Πποιημα Γγια Ττον Δδουλο Ππου Υυποφερει
date:  01/03/2021
---

Η περικοπή Ησ. 52:13 – 53:12, είναι γνωστή ως «Το ποίημα για τον Δούλο που υποφέρει», επιβεβαιώνοντας έτσι τη φήμη του Ησαΐα ως «προφήτης του ευαγγελίου». Αν και μικρό, κάθε φράση του ποιήματος έχει ξεκάθαρο μήνυμα που φανερώνει την αδιανόητη αναζήτηση από τον Θεό να σώσει τη φυλή που έχει χαθεί στην αμαρτία. Αυτό δεν είναι το «γάλα» των λόγων του Ησαΐα. Έχει ήδη προετοιμάσει τους αναγνώστες για τον Μεσσία από την αρχή του βιβλίου του. Ακολουθώντας τη συνολική πορεία της ζωής του Μεσσία στη γη, ο προφήτης ξεκίνησε με τη σύλληψη και τη γέννησή Του (Ησ. 7:14), Τον σύστησε ως τον Θείο βασιλιά από τη γενιά του Δαβίδ (9:6,7), αναφέρθηκε στο έργο Του για την αποκατάσταση του Ισραήλ (Ησ. 11:1-16) και στην ήρεμη διακονία για την απελευθέρωση από την αδικία και την θλίψη (42:1-7). Στη συνέχεια, ο Ησαΐας φανέρωσε το μεγάλο δράμα του Μεσσία, περιλαμβάνοντας την αντίθεση της τραγωδίας πριν την εξύψωση (49:1-12, 50:6-10). Τώρα, το ποίημα του Δούλου που υποφέρει εμβαθύνει σ’ αυτήν την τραγωδία.

`Δείτε ξανά τι λένε οι παραπάνω περικοπές για τον Μεσσία-Ιησού. Πώς μας προετοιμάζουν γι’ αυτά που διαβάζουμε στο Ησαΐα 52:και 53; Ή μήπως κάνουν ακόμη πιο έντονα τα γεγονότα που βλέπουμε σ’ αυτά τα δύο κεφάλαια;`

Στο Ησ. 52:13 – 53:1 έχουμε την εισαγωγή του ποιήματος και μία έντονη αντίθεση: Ο Δούλος θα ευοδωθεί και θα υψωθεί, αλλά το πρόσωπό Του θα είναι άδοξο. Πώς είναι δυνατόν;

Στο Ησ. 53:2,3 γίνεται αναφορά στην προέλευση του Δούλου, στην εμφάνισή Του, στην θλίψη και την απόρριψη που θα δεχόταν. Στα εδ. 4-6 γίνεται μία παύση για να διευκρινιστεί πως η θλίψη Του στην πραγματικότητα είναι η δική μας ποινή, την οποία και επιφορτίστηκε για να μας θεραπεύσει. Στα εδ. 7-9 ο Δούλος οδηγείται στον τάφο. Στα εδ. 10-12 γίνεται η ανάληψη και η εξύψωση του Δούλου, και έτσι φτάνουμε στο σημείο από όπου ξεκίνησε το ποίημα στο Ησ. 52:13, προσθέτοντας ότι η θυσία Του για να σώσει τους άλλους ήταν θέλημα Θεού.

Συγκρίνετε αυτό το ποίημα με την Φιλιπ. 2:5-11 όπου ο Ιησούς εμφανίζεται ως Θεός αλλά στη συνέχεια κενώνει τον εαυτό Του για να λάβει τα δεσμά των ανθρώπων, και ταπεινώνεται μέχρι θανάτου, και μάλιστα του πιο ατιμωτικού, του σταυρικού. Γι’ αυτό, ο Θεός Τον εξυψώνει ώστε όλοι να Τον αναγνωρίσουν ως Κύριο (συγκρίνετε με Ησ. 49:7).

`ΣΚΕΨΗ: Διαβάστε Ησ. 52:13 – 53:12. Γράψτε όλα αυτά που έκανε ο Ιησούς για εμάς. Σκεφτείτε τι σημαίνει αυτό για εμάς.`