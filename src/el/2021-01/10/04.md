---
title:  Πποιος Εεχει Ππιστεψει;
date:  02/03/2021
---

Στο Ησ. 52:13, ο Δούλος του Θεού εξυψώνεται ιδιαίτερα, αλλά το επόμενο εδάφιο απροειδοποίητα, περιγράφει την εμφάνιση Του ως τόσο παραμορφωμένη ώστε δεν μπορεί να αναγνωριστεί σαν «Υιός ανθρώπου». Η Καινή Διαθήκη περιγράφει τους παράγοντες που παραμόρφωσαν την εμφάνιση του Ιησού, συμπεριλαμβανομένων και του μαστιγώματος, του αγκάθινου στεφανιού, της σταύρωσης, αλλά πάνω από όλα, το βάρος της αμαρτίας του ανθρώπινου γένους. Η αμαρτία δεν προορίζονταν ποτέ να είναι κάτι το φυσικό για τους ανθρώπους. Το να τη βαστάζει έκανε τον «Υιό του Ανθρώπου», να φαίνεται απάνθρωπος.

Συγκρίνετε με την ιστορία του Ιώβ, ο οποίος καταποντίστηκε ξαφνικά από μία θέση μεγάλου πλούτου, τιμής και ισχύος σε αυτή ενός άθλιου ράκους, καθισμένος στις στάχτες του εδάφους και ξύνοντας τις οδυνηρές πληγές του με ένα όστρακο (Ιώβ 1:και 2). Η αντίθεση ήταν τόσο μεγάλη, που στην αρχή ούτε οι φίλοι του δεν τον αναγνώρισαν, Ιώβ 2:12. Το ερώτημα είναι: Γιατί υποφέρει ο Ιώβ; Γιατί πρέπει να υποφέρει ο Μεσσίας του Θεού; Κανείς από τους δύο δεν το αξίζει και οι δύο είναι αθώοι. Γιατί, λοιπόν αυτά τα βάσανα;

`Διαβάστε τα σημερινά εδάφια και καταγράψτε τα σημεία όπου εμφανίζεται το θέμα του αθώου που υποφέρει για τον ένοχο. Ποιο είναι το ουσιώδες μήνυμα για μας;`

Δείτε τα ερωτήματα του Ησ. 53:1. Τονίζουν την πρόκληση να πιστέψουμε το απίστευτο (συγκρίνετε με Ιωάν. 12:37-41) και μας προειδοποιούν να προσέξουμε την υπόλοιπη ιστορία. Τα ερωτήματα υπαινίσσονται όμως και μία έκκληση. Στο πλαίσιο αυτό, ο παραλληλισμός των δύο ερωτημάτων υπονοεί ότι ο βραχίονας/δύναμη της σωτηρίας του Κυρίου (συγκρίνετε με Ησ. 52:10) αποκαλύπτεται σε εκείνους που πιστεύουν την αναφορά. Θέλετε να βιώσετε τη δύναμη σωτηρίας του Θεού; Τότε πιστέψτε.

`ΣΚΕΨΗ: Δείτε προσεκτικά το Ησ. 53:6. Ποιο είναι το συγκεκριμένο μήνυμα εκεί; Τι μας λένε αυτά τα εδάφια, που θα έπρεπε να μας δίνει ελπίδα, παρά τις αμαρτίες και τις αποτυχίες μας στο παρελθόν;`