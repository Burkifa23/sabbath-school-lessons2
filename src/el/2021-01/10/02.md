---
title:  Ηη Δδοκιμαστικη Ααληθεια Ττου Ηησαϊα
date:  28/02/2021
---

Ησαΐας 50:4-10

Αν ο Ησαΐας σκόπευε να μεταδώσει απλά πληροφορίες, θα έδινε αμέσως όλες τις λεπτομέρειες σχετικά με τον Μεσσία. Για να διδάξει, όμως, να πείσει και να δώσει στο ακροατήριο του μία «συνάντηση» με τον Δούλο του Κυρίου, αναπτύσσει έναν πλούσιο καμβά επαναλαμβανόμενων θεμάτων. Αποκαλύπτει σταδιακά το μήνυμα του Θεού, έτσι ώστε κάθε άποψη του να μπορεί να γίνει κατανοητή σε σχέση με την υπόλοιπη εικόνα. Ο Ησαΐας είναι ένας καλλιτέχνης, καμβάς του οποίου είναι η ψυχή του ακροατή του.

`Διαβάστε Ησ. 50:4-10. Συνοψίστε το νόημα αυτών των εδαφίων. Πώς βλέπετε σε αυτά τον Ιησού;`

Είδαμε στο Ησ. 59:7 πως ο δούλος του Θεού περιφρονείται, αποτροπιάζεται και θεωρείται ο «δούλος των εξουσιαστών» αλλά «βασιλείς θέλουσι σε ιδεί και σηκωθή, ηγεμόνες θέλουσι σε προσκυνήσει». Στο κεφ. 50, βλέπουμε ότι η ταπείνωση είναι μεγαλύτερη για τον ευγενικό διδάσκαλο, τα λόγια του οποίου στηρίζουν τους «βεβαρημένους» εδ.4: ο δρόμος προς τη δικαίωση περνά μέσα από τη σωματική κακοποίηση Του, εδ.6.

Η κακοποίηση αυτή φαίνεται άσχημα σε όσους από μας προερχόμαστε από Δυτικούς πολιτισμούς. Όμως, σε έναν αρχαίο πολιτισμό στην Εγγύς Ανατολή, η τιμή αποτελούσε ζήτημα ζωής και θανάτου για κάποιον και τον περίγυρο του. Αν πρόσβαλες και κακομεταχειριζόσουν κάποιον έτσι, τότε καλά θα ήταν να ήσουν πολύ καλά προστατευμένος γιατί αν τους δίνονταν η ευκαιρία, το θύμα και οι συγγενείς του σίγουρα θα στο ανταπέδιδαν.

Ο βασιλιάς Δαβίδ επιτέθηκε και κατέκτησε τη χώρα του Αμωνά (Β’Σαμ. 10:1-12) απλά και μόνο επειδή ο βασιλιάς της είχε πιάσει τους δούλους του Δαβίδ και «εξύρισε το ήμισυ του πώγωνος αυτών, και απέκοψε το ήμισυ των ιματίων αυτών, μέχρι των γλουτών αυτών, και απέπεμψεν αυτούς.» (Β’Σαμ. 10:4). Στο Ησ. 50:όμως, οι άνθρωποι χτυπούν τον δούλο, βγάζουν με οδυνηρό τρόπο τρίχες από τα γένια του και τον φτύνουν. Αυτό που καθιστά τις συγκεκριμένες πράξεις ένα υπερκόσμιο συμβάν, είναι το γεγονός ότι το θύμα είναι ο απεσταλμένος του Θεϊκού Βασιλέα των βασιλέων. Στην πραγματικότητα, συγκρίνοντας το Ησ. 9:6,7 και 11:1-16 με άλλες περικοπές σχετικά με τον «δούλο» ανακαλύπτεται πως ο δούλος είναι ο Βασιλιάς, ο ισχυρός Απελευθερωτής! Με όλη, όμως, αυτή την ισχύ και την τιμή, για κάποιον αδιανόητο λόγο, δεν σώζει τον εαυτό Του! Αυτό είναι τόσο παράξενο, που οι άνθρωποι δεν το πίστεψαν. Στο σταυρό του Ιησού, οι άρχοντες Τον χλεύαζαν: «Άλλους έσωσεν ας σώση εαυτόν, εάν ούτος ήναι ο Χριστός, ο εκλεκτός του Θεού» Λουκ. 23:35, «ας καταβή τώρα από του σταυρού, και θέλομεν πιστεύσει εις αυτόν» Ματθ. 27:42.