---
title:  Ττο Ααπροσιτο Εειμαστε Εεμεις!
date:  03/03/2021
---

Σαν ένα ευαίσθητο φυτό, καμίας προφανούς αξίας και μισούμενος (Ησ. 53:2,3), έτσι απεικονίζεται εδώ ο «δούλος που υποφέρει». Ο Ησαΐας μας μεταφέρει από την αθώα νεότητα στο χείλος της αβύσσου. Παρόλα τα στοιχεία που έχουμε δει νωρίτερα δεν είμαστε προετοιμασμένοι, υπό την έννοια ότι είμαστε υποταγμένοι στη μοίρα του Δούλου. Αντιθέτως! Ο Ησαΐας μας έχει διδάξει να αγαπάμε το τέκνο που γεννήθη εις ημάς, τον υπέρτατο Άρχοντα της Ειρήνης. Άλλοι Τον μισούν, όμως εμείς γνωρίζουμε ποιος είναι στην πραγματικότητα. Όπως έχει πει κάποιος: «Έχουμε συναντήσει τον εχθρό και ο εχθρός είμαστε εμείς.» Ο δούλος δεν είναι ο πρώτος που περιφρονείται, απορρίπτεται ή υποφέρει. Όλα αυτά τα πέρασε και ο βασιλιάς Δαβίδ από το γιο του, Αβεσσαλώμ, Β’Σαμ. 15:30. Ο βασανισμός που υφίσταται όμως αυτός ο Δούλος δεν προκύπτει από τη δική Του αμαρτία. Ούτε απλά τη βαστάζει για κάποιο άλλο άτομο συγκεκριμένα «ο Κύριος έθεσεν επ’αυτόν την ανομίαν πάντων ημών.» Ησ. 53:6.

Η απάντηση στο ερώτημα «Γιατί;» είναι η αλήθεια του Ησαΐα: Λόγω της αγάπης του Θεού, ο Μεσσίας Του θα επέλεγε να υποφέρει. Αλλά γιατί; Ο Ησαίας δίνει τη χαριστική βολή για να συμπληρώσει την αδιανόητη αλήθεια: θα επέλεγε να υποφέρει για να φτάσει το απρόσιτο και το απρόσιτο είμαστε εμείς!

Αυτοί που δεν καταλαβαίνουν θεωρούν τον δούλο ως «πεπληγωμένον υπό Θεού» Ησ. 53:4. Όπως οι φίλοι του Ιώβ νόμιζαν ότι τα βάσανα του πρέπει να προκλήθηκαν από τις αμαρτίες του και ακριβώς όπως οι μαθητές του Ιησού Τον ρώτησαν «τις ήμαρτεν, ούτος ή οι γονείς αυτού, ώστε να γεννηθή τυφλός;» Ιωάν. 9:2, εκείνοι που είδαν τον Ιησού πάνω στο σταυρό, υπέθεσαν τα χειρότερα. Ο Μωυσής δεν είπε «είναι κατηραμένος υπό του Θεού ο κρεμάμενος»; Δευτ. 21:23 συγκρίνετε με Αρ. 25:4.

Όμως, όλα αυτά ήταν θέλημα Θεού, Ησ. 53:10. Γιατί; Επειδή «ο Χριστός εξηγόρασεν ημάς εκ της κατάρας του νόμου, γενόμενος κατάρα υπέρ ημών» Γαλ. 3:13. Επειδή ο Θεός «τον μη γνωρίσαντα αμαρτίαν έκαμεν υπέρ ημών αμαρτίαν, δια να γείνωμεν ημείς δικαιοσύνη του Θεού δι’αυτού» Β’Κορ. 5:21.

«Τι τίμημα έχει δοθεί για εμάς! Δείτε το σταυρό και το Θύμα πάνω του. Δείτε αυτά τα χέρια, τρυπημένα με τα σκληρά καρφιά. Δείτε τα πόδια Του, στερεωμένα στο ξύλο με καρφιά. Ο Χριστός σήκωσε στο σώμα Του τις δικές μας αμαρτίες. Αυτά τα βάσανα, αυτή η αγωνία, είναι η τιμή της λύτρωσής σας» Ε. Χουάιτ God’s Amazing Grace, σ. 172.

`ΣΚΕΨΗ: Το βάρος, η ενοχή, η τιμωρία για τις αμαρτίες όλου του κόσμου, κάθε αμαρτίας κάθε αμαρτωλού, βρέθηκαν πάνω στο Χριστό στο σταυρό, μεμιάς, ως το μόνο μέσο για να σωθούμε! Τι μας λέει αυτό για το πόσο δυσάρεστη είναι η αμαρτία, που χρειάζεται ένα τέτοιο τίμημα για να λυτρωθούμε από αυτή; Το ότι θα έκανε αυτό ο Θεός για εμάς, ακόμη και με τέτοιο μεγάλο κόστος, τι μας λέει για την αγάπη Του;`