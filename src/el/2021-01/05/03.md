---
title:  «…Ππαιδιον Εεγεννηθη Εεις Ηημας…»
date:  25/01/2021
---

Ησαΐας 9:6,7

Εδώ έχουμε την τρίτη ιδιαίτερη γέννηση στο βιβλίο του Ησαΐα μετά τις γεννήσεις του Εμμανουήλ και του Μαχέρ-σαλάλ-χας-βαζ.

`Διαβάστε Ησ. 9:6,7. Τι το ιδιαίτερο έχει αυτό το παιδί;`

Αξιοσημείωτο είναι πως ο Απελευθερωτής αυτός έχει ονόματα που Τον περιγράφουν διαφορετικά. Στην Εγγύς Ανατολή οι βασιλείς και οι θεότητες είχαν πολλά ονόματα για να δείξουν το μεγαλείο τους.

Είναι «θαυμαστός», όπως ακριβώς ο Άγγελος του Κυρίου περιέγραψε τον εαυτό Του στον πατέρα του Σαμψών, «θαυμαστόν» (Κριτ. 13:18) και στη συνέχεια αναλήφθηκε στον ουρανό μαζί με τις φλόγες της προσφοράς του Μανωέ (εδ. 20), δείχνοντας στην θυσία Του χίλια χρόνια μετά.

Αναφέρεται ως Θεός («Θεός ισχυρός») και αιώνιος Δημιουργός («Πατήρ του μέλλοντος αιώνος» δείτε Λουκ. 3:38). Είναι ο Βασιλιάς της δυναστείας του Δαβίδ, και η βασιλεία Του ειρήνης θα είναι αιώνια.

`Βάση αυτών των χαρακτηριστικών, Ποιο μπορεί να είναι αυτό το Παιδί; Δείτε Λουκ. 2:8-14.`

Ορισμένοι επιχείρησαν να Τον ταυτίσουν με τον βασιλιά Εζεκία, αλλά η περιγραφή δεν μπορεί να αποδοθεί σε κάποιον άνθρωπο. Μόνο ένα πρόσωπο ταιριάζει απόλυτα στην περιγραφή: ο Ιησούς Χριστός, ο Υιός του Θεού και ο Δημιουργός (Ιωάν. 1:1-3,14, Κολ. 1:5-17, Κολ. 2:9, Εβρ. 1:2), που γεννήθηκε για να μας σώσει και να μας χαρίσει ειρήνη. Του δόθηκε κάθε εξουσία στον ουρανό και στη γη, και θα είναι για πάντα μαζί μας (Ματθ. 28:18-20). Διατηρώντας τη Θεότητά Του, έγινε και άνθρωπος για να μπορέσει να κατανοήσει τις αδυναμίες μας (Εβρ. 4:15). «Παιδίον εγεννήθη εις ημάς»… για πάντα!

«Όταν ο Χριστός ήρθε στον κόσμο μας, ο Σατανάς αμφισβητούσε κάθε σημείο της ζωής Του, από την φάτνη μέχρι τον Γολγοθά. Ο Σατανάς κατηγόρησε τον Θεό ότι απαιτούσε αυταπάρνηση από τους αγγέλους, κάτι το οποίο ο Ίδιος δεν ήξερε και δεν θα έκανε ποτέ για χάρη άλλων. Αυτή ήταν η κατηγορία του Σατανά στον ουρανό ενάντια στον Θεό, και αφότου ο πονηρός διώχθηκε από τον ουρανό, συνεχώς κατηγορούσε τον Κύριο ότι απαιτεί υπηρεσία που ο Ίδιος δεν θα έθετε στον εαυτό Του. Ο Χριστός ήρθε στη γη για να καταρρίψει αυτές τις ψευδείς κατηγορίες και να φανερώσει τον Πατέρα.» Ε. Χουάιτ, Selected Messages, τομ. 1, σ. 406,407.

`ΣΚΕΨΗ: Τι μας λέει το παραπάνω απόσπασμα για τον χαρακτήρα του Θεού;`