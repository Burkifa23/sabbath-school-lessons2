---
title:  Ααρχων Εειρηνης
date:  23/01/2021
---

> <p>Εδαφιο Μνημης</p>
>  «Διότι παιδίον εγεννήθη εις ημάς, υιός εδόθη εις ημάς• και η εξουσία θέλει είσθαι επί τον ώμον αυτού• και το όνομα αυτού θέλει καλεσθή Θαυμαστός, Σύμβουλος, Θεός ισχυρός, Πατήρ του μέλλοντος αιώνος, Άρχων ειρήνης.» Ησαΐας 9:6.

### Για τη μελέτη αυτής της εβδομάδας, διαβάστε
Ησ. 9:1-5,6,7,8-10:34, Ησ. 11, 12:1-6.

Ο Ρόμπερτ Οπενχάιμερ που είχε ενεργό ρόλο στην κατασκευή της πρώτης ατομικής βόμβας, βρέθηκε μπροστά σε μία επιτροπή του Κογκρέσου. Εκεί, τον ρώτησαν εάν υπήρχε κάτι που θα μπορούσε να χρησιμοποιηθεί ενάντια σ’ αυτό το όπλο. «Σίγουρα», απάντησε ο φυσικός. «Και αυτό,» είπε κοιτάζοντας το ανήσυχο κοινό του, «είναι η ειρήνη». (Encyclpopedia of 7,700 Illustrations: Signs of the Times, σ. 989.)

Η ειρήνη είναι ένα άπιαστο όνειρο για την ανθρώπινη φυλή. Υπολογίζεται πως από την αρχή της καταγεγραμμένης ιστορίας, ο κόσμος βρισκόταν σε περίοδο ειρήνης μόνο ένα 8%. Κατά τη διάρκεια αυτών των χρόνων, τουλάχιστον οκτώ χιλιάδες συμφωνίες χάλασαν. Κατά τη διάρκεια του μισού αιώνα που ακολούθησε το τέλος του 1ου παγκοσμίου πολέμου, που υποτίθεται θα ήταν ο πόλεμος που θα τελείωνε όλους τους πολέμους, υπήρχαν δύο λεπτά ειρήνης για κάθε χρόνο πολέμου.

Το 1895, ο Άλφρεντ Νόμπελ που ανακάλυψε τον δυναμίτη, χρησιμοποίησε την περιουσία του για την καθιέρωση των ομώνυμων βραβείων σε εκείνους που θα συνέβαλλαν σημαντικά στην προαγωγή της ειρήνης. Στα τελευταία χρόνια, ωστόσο, και ορισμένοι που βραβεύτηκαν με Νόμπελ ειρήνης έχουν εμπλακεί σε βίαιες διαμάχες.

Αυτήν την εβδομάδα θα διαβάσουμε για Εκείνον που μπορεί να φέρει την αληθινή και αιώνια ειρήνη.