---
title:  Ττελος Ττου Σσκοτους Γγια Ττη Γγαλιλαια
date:  24/01/2021
---

Ησαΐας 9:1-5

`Γιατί το Ησ. 9:1 ξεκινά με μία φράση («Δεν θέλει είσθαι, όμως…) η οποία υποδεικνύει αντίθεση με όσα αναφέρονται πριν;`

Το Ησ. 8:21,22 περιγράφει την απελπιστική κατάσταση εκείνων που στρέφονται στον πνευματισμό και όχι στον αληθινό Θεό: όπου κοιτούν, θα βλέπουν «ταραχή και σκότος, θάμβωμα αγωνίας και θέλουσιν εξωσθή εις το σκότος» εδ.22. Αντίθετα «δεν θέλει είσθαι όμως τοιούτον θάμβωμα εις την γην, την τεθλιμένην» Ησ. 9:1. Εδώ, ο λαός της Γαλιλαίας εμφανίζεται ως λαμβάνων την ιδιαίτερη ευλογία ενός «μεγάλου φωτός» εδ.2. Το έθνος θα πολλαπλασιαστεί και θα αγαλλιάσει, επειδή ο Θεός θα έχει συντρίψει «την μάστιγα του καταδυναστεύοντος αυτόν» εδ.4.

Η περιοχή της λίμνης της Γαλιλαίας αναφέρεται επειδή ήταν μεταξύ των πρώτων περιοχών του Ισραήλ που κατακτήθηκαν. Σε απάντηση στην αίτηση βοήθειας του Άχαζ, ο Θεγλάθ-φελασάρ κατέκτησε τη Γαλιλαία και τις περιοχές του Ιορδάνη στο βόρειο βασίλειο του Ισραήλ, και μετέφερε τους αιχμαλώτους στην Ασσυρία (Β’Βασ. 15:29). Επομένως, στο μήνυμά του ο Ησαΐας αναφέρει πως οι πρώτοι που θα κατακτηθούν θα είναι και οι πρώτοι που θα ελευθερωθούν.

`Ποιόν χρησιμοποιεί ο Θεός για να απελευθερώσει το λαό Του; Ησ. 9:6,7. Πότε και πώς εκπληρώθηκε η προφητεία του Ησ. 9:1-5, Ματθ. 4:12-25.`

Η πρώτη διακονία του Ιησού και όχι τυχαία, ήταν στην περιοχή της Γαλιλαίας, όπου έδωσε ελπίδα ανακοινώνοντας τα καλά νέα της βασιλείας του Θεού και θεραπεύοντας ανθρώπους, συμπεριλαμβανομένων και των δαιμονισμένων από τον πνευματισμό, εδ.24.

Εδώ βλέπουμε ένα τέλειο παράδειγμα πως η Αγία Γραφή παίρνει γεγονότα που συνέβησαν στην Παλαιά Διαθήκη και τα χρησιμοποιεί για να προεικονίσει πράγματα που θα συμβούν την εποχή της Καινής Διαθήκης. Ο Κύριος παρουσίασε εικόνες από μία εποχή με εκείνες από μία άλλη, όπως στο Ματθ. 24, όταν ο Ιησούς παραλλήλισε την καταστροφή της Ιερουσαλήμ το 70 μ.Χ. με το τέλος του κόσμου.

`ΣΚΕΨΗ: Αν σας ρωτούσε κάποιος, από τι σας απελευθέρωσε ο Ιησούς, τι θα απαντούσατε; Ποια προσωπική μαρτυρία μπορείτε να δώσετε, σχετικά με τη δύναμη του Χριστού στη ζωή σας;`