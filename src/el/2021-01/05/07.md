---
title:  Ππεραιτερω Μμελετη
date:  29/01/2021
---

«Η καρδιά ενός επίγειου πατέρα είναι όλο λαχτάρα για το γιο του. Βλέπει το πρόσωπο του μικρού του παιδιού και τρέμει στη σκέψη των κινδύνων της ζωής. Ποθεί να προστατεύσει το πολύτιμο βλαστάρι του από τη δύναμη του Σατανά, να το προφυλάξει από τους πειρασμούς και τους αγώνες. Ο Θεός όμως έδωσε το μονογενή Του Υιό για να αντιμετωπίσει ένα σκληρότερο ακόμη αγώνα και ένα φοβερότερο κίνδυνο ώστε η οδός της ζωής να εξασφαλισθεί για τα δικά μας παιδιά. ‘Αυτή είναι η αγάπη του Θεού’ Θαυμάσετε οι ουρανοί, μείνε κατάπληκτη η γη!» Ε. Χουάιτ Ζ.Χ. σ.26.

«Ο Χριστός ήταν Εκείνος που συμφώνησε να ανταποκριθεί στους όρους που χρειάζονταν για τη σωτηρία του ανθρώπου. Κανένας άγγελος, κανένας άνθρωπος δεν ήταν επαρκής για το μεγάλο έργο που έπρεπε να επιτελεστεί. Ο Υιός του ανθρώπου και μόνο, πρέπει να ανυψωθεί, γιατί μόνο μία άπειρη φύση μπορούσε να αναλάβει τη λυτρωτική διαδικασία. Ο Χριστός συναίνεσε να συνδέσει τον εαυτό Του με τους άπιστους και αμαρτωλούς, να συμμετάσχει στη φύση του ανθρώπου, να δώσει το ίδιο Του το αίμα και να κάνει τη ψυχή Του προσφορά για την αμαρτία. Στα συμβούλια του ουρανού, η ενοχή του ανθρώπου μετρήθηκε, η οργή για την αμαρτία υπολογίστηκε και όμως ο Χριστός ανακοίνωσε την απόφαση Του να αναλάβει ο ίδιος την ευθύνη να ανταποκριθεί στους όρους με τους οποίους η ελπίδα θα δίνονταν σε μία έκπτωτη φυλή» Ε. Χουάιτ, Signs of the Times, 5 March 1896.

**Ερωτησεις για συζητηση**

`1. Όπως είδαμε στο κεφ. 11:του Ησαΐα, ο Κύριος παρουσίασε σε μία εικόνα και τις δύο παρουσίες του Χριστού. Αυτό μπορεί να εξηγήσει, τουλάχιστον εν μέρει, γιατί μερικοί Ιουδαίοι δεν αποδέχτηκαν τον Χριστό κατά την πρώτη Του παρουσία, επειδή περίμεναν να κάνει τα πράγματα που θα συμβούν μόνο στη Δευτέρα Παρουσία. Τι μας λέει αυτό για το πόσο σημαντικό είναι να κατανοήσουμε σωστά τη φύση της έλευσης του Χριστού; Πώς μπορούν για παράδειγμα, οι ψευδείς απόψεις για τη Δευτέρα Παρουσία Του, να προετοιμάσουν τους ανθρώπους για τη μεγάλη εξαπάτηση του Σατανά στο τέλος του κόσμου; Δείτε Ε. Χουάιτ Τ.Π.Σ.  κεφ. 39.`

**ΠεριληψΗ**: Την εποχή του Ησαΐα, το όνομα του οποίου σημαίνει «Σωτηρία του Κυρίου», ο Θεός υποσχέθηκε σωτηρία για το πιστό υπόλοιπο του λαού Του από την καταπίεση που θα τους επιβάλλονταν ως αποτέλεσμα εθνικής αποστασίας. Αυτή η προφητεία ελπίδας, βρίσκει την υπέρτατη εκπλήρωση της στον Ιησού, το όνομα του οποίου σημαίνει «ο Κύριος είναι Σωτηρία.»