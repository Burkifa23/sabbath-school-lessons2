---
title:  Ηη Ρραβδος Ττου Θθυμου Ττου Θθεου
date:  26/01/2021
---

Ησαΐας 9:8-ι’34

Αυτό το απόσπασμα εξηγεί το Ησ. 9:1-5, όπου προβλέπεται απελευθέρωση των δυστυχισμένων, γεμάτων αγωνία, ανθρώπων που είχαν εμπιστευτεί τον πνευματισμό και είχαν πέσει θύματα στρατιωτικής κατάκτησης και καταπίεσης: «την μάστιγα του καταδυναστεύοντος αυτόν, καθώς εν τη ημέρα του Μαδιάμ» εδ.4.

`Διαβάστε τα βάσανα του λαού του Θεού, όπως αναφέρονται στα παραπάνω εδάφια. Συγκρίνετε με τις κατάρες στο Λευιτ. 26:14-39. Γιατί τιμώρησε σταδιακά ο Θεός το λαό Του και όχι απευθείας; Τι δείχνει αυτό για το χαρακτήρα και τους στόχους Του;`

Αν ο Θεός ήθελε να καταστρέψει το λαό Του, θα μπορούσε να τους είχε παραδώσει αμέσως στους Ασσυρίους. Όμως, είναι υπομονετικός, «μη θέλων να απολεσθώσι τινές, αλλά πάντες να έλθωσιν εις μετάνοιαν.» Όπως και στην περίοδο των κριτών ο Θεός οδήγησε το λαό του Ιούδα και του Ισραήλ να βιώσουν κάποια αποτελέσματα της ανοησίας τους, έτσι ώστε να καταλάβουν τι κάνουν και να έχουν την ευκαιρία να κάνουν μία καλύτερη επιλογή. Όταν επέμεναν στο κακό και σκλήραιναν την καρδιά τους προς Εκείνον και τις εκκλήσεις Του μέσω των αγγελιοφόρων Του, μείωνε την προστασία Του. Εκείνοι όμως συνέχισαν να επαναστατούν. Και ο κύκλος αυτός επαναλαμβάνονταν, μέχρι που ο Θεός δεν μπορούσε να κάνει τίποτα πια.

`Διαβάστε Ησ. 9:8-10:2. Για ποιες αμαρτίες είναι ένοχοι οι άνθρωποι; Εναντίον ποιου τις έχουν διαπράξει; Ποιος ανάμεσα τους είναι ένοχος;`

Αυτό που βλέπουμε εδώ, όπως φαίνεται και σε όλη την Αγία Γραφή, είναι η πραγματικότητα της ελεύθερης βούλησης. Ο Θεός έπλασε τους ανθρώπους ελεύθερους (έπρεπε να το κάνει, αλλιώς δεν θα μπορούσαν ποτέ να Τον αγαπήσουν αληθινά) και η ελευθερία συμπεριλαμβάνει και την επιλογή του λάθους. Και παρά το ότι ο Θεός προσπαθεί ξανά και ξανά να μας καλέσει κοντά Του, αποκαλύπτοντας την αγάπη και το χαρακτήρα Του, μας επιτρέπει επίσης και να αντιμετωπίσουμε τους καρπούς των λανθασμένων αποφάσεων μας π.χ. πόνο, δεινά, φόβο, αναστάτωση κτλ, όλα για να μας βοηθήσει να συνειδητοποιήσουμε σε τι μας οδηγεί η απομάκρυνση από Εκείνον. Και όμως, ακόμη και τότε, πόσο συχνά αυτά τα πράγματα δεν κάνουν τους ανθρώπους να εγκαταλείψουν την αμαρτία και να έρθουν στον Κύριο. Η ελεύθερη βούληση είναι αξιοθαύμαστη. Δεν θα ήμασταν άνθρωποι χωρίς αυτή. Αλίμονο, όμως, σε εκείνους που τη χρησιμοποιούν λανθασμένα.

`ΣΚΕΨΗ: Πώς έχει χρησιμοποιήσει ο Θεός τα δεινά στη δική σας ζωή για να σας απομακρύνει από μία λάθος πορεία;`