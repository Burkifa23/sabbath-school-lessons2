---
title:  «… Μμε Ππαρηγορησας»
date:  28/01/2021
---

Ησαΐας 12:1-6

Το κεφάλαιο 12:του Ησαΐα αποτελεί έναν σύντομο ψαλμό στο Θεό για την ελεήμονα και ισχυρή παρηγοριά Του. Ο ψαλμός, αν λεχθεί από το στόμα ενός μέλους του αποκατεστημένου πιστού υπολοίπου, συγκρίνει την υποσχεθείσα απελευθέρωση με αυτή των Εβραίων στην Έξοδο από την Αίγυπτο (δείτε Ησ. 11:16) είναι σαν τον ύμνο του Μωυσή και των Ισραηλιτών, όταν σώθηκαν από το στρατό του Φαραώ στην Ερυθρά Θάλασσα (δείτε Έξ. 15).

`Συγκρίνετε αυτόν τον ύμνο στο κεφ. 12:του Ησαΐα με Αποκ. 15:2-4, τον ύμνο του Μωυσή και του Αμνού. Για ποιο πράγμα εξυμνούν και οι δύο το Θεό;`

Το Ησ. 12:2 σχεδόν ταυτοποιεί τον ερχόμενο Απελευθερωτή με τον Ιησού. Λέει πως «ο Θεός είναι η σωτηρία μου» και «εστάθη η σωτηρία μου». Το όνομα Ιησούς σημαίνει «ο Κύριος είναι Σωτηρία» (συγκρίνετε με Ματθ. 1:21)

`Ποια η σημασία της ιδέας, που περιέχεται στο όνομα του Ιησού, ότι ο Κύριος είναι σωτηρία;  `

O Κύριος δεν παραχωρεί απλώς τη σωτηρία, Ησ. 12:2, ο Ίδιος είναι σωτηρία. Η παρουσία του Άγιου του Ισραήλ ανάμεσα μας, εδ.6, είναι τα πάντα για μας. Ο Θεός είναι μαζί μας! Ο Ιησούς όχι μόνο έκανε θαύματα, αλλά «έγινε σαρξ και κατώκησε μεταξύ ημών» Ιωάν. 1:14. Όχι μόνο σήκωσε τις αμαρτίες μας πάνω στο σταυρό, αλλά έγινε αμαρτία για μας, Β’Κορ. 5:21. Όχι μόνο κάνει ειρήνη, είναι η ειρήνη μας, Εφεσ. 2:14.

Δεν είναι λοιπόν απορίας άξιο που «η ρίζα του Ιεσσαί θέλει ίστασθαι σημαία των λαών» Ησ. 11:10. Όταν υψώνεται στο σταυρό, ελκύει όλους τους ανθρώπους σε Εκείνον, Ιωάν. 12:32,33! Ένα πιστό υπόλοιπο, θα επιστρέψει στον «ισχυρόν Θεόν» Ησ. 10:21, ο οποίος είναι το Παιδίον που γεννήθηκε για μας, «ο Άρχων της ειρήνης» Ησ. 9:6.

`ΣΚΕΨΗ: Εμμείνετε περισσότερο σε αυτή τη σκέψη, πως ο Ιησούς είναι η σωτηρία μας. Στο Ρωμ. 3:24, αναφέρει πως η λύτρωση είναι εν τω Ιησού, η λύτρωση είναι κάτι που συνέβη εν Αυτώ και μόνο μέσω της χάριτος και του ελέους του Θεού μπορούμε να έχουμε και εμείς αιώνιο μερίδιο σε αυτή τη λύτρωση. Με άλλα λόγια, εκείνη η λύτρωση που ήταν εν Αυτώ μπορεί να γίνει δική μας με την πίστη και όχι με τα έργα, γιατί κανένα έργο που κάνουμε δεν είναι αρκετά καλό για να μας λυτρώσει. Μόνο τα έργα που έκανε ο Χριστός και τα οποία αποδίδει σε μας μέσω πίστης, μπορούν να φέρουν λύτρωση. Πώς, αυτή η αλήθεια, σας δίνει ελπίδα και βεβαίωση λύτρωσης, ιδιαίτερα όταν αισθάνεστε να σας κυριεύει η δική σας αίσθηση αναξιότητας;`