---
title:  Κκινδυνος Ααπο Ττο Ββορρα
date:  10/01/2021
---

Ησαΐας 7:1-9

`Ποια φοβερή κρίση αντιμετώπισε ο βασιλιάς Άχαζ, νωρίς στη βασιλεία του; Β’Βασ. 15:37,38, 16:5,6, Ησ. 7:1,2.`

Τα βασίλεια του Βόρειου Ισραήλ (Εφραίμ) και της Συρίας (Αράμ) επιτέθηκαν στο βασίλειο του Ιούδα, στο νότο. Αυτό συνέβη όταν ο Ιούδας αποδυναμώθηκε από τις επιθέσεις των Εδωμιτών και των Φιλισταίων. Στο παρελθόν, ο Ιούδας πολέμησε ενάντια στο Ισραήλ, η συμμαχία όμως του Ισραήλ με τη Συρία προμήνυε μεγάλη καταστροφή. Όπως φαίνεται, το Ισραήλ και η Συρία ήθελαν να αναγκάσουν τον Ιούδα να συμμετέχει στη συμμαχία τους ενάντια στην ισχυρή δύναμη της Ασσυρίας (Β’Βασ. 15:19) που τους απειλούσε με την επεκτατική της δράση. Το Ισραήλ και η Συρία παραμέρισαν τις διαφορές τους μπροστά σ’ αυτόν το μεγάλο κίνδυνο. Εάν κατακτούσαν τον Ιούδα και είχαν κάποιο δικό τους άνθρωπο (Ησ. 7:5,6), θα μπορούσαν να εκμεταλλευτούν τις πηγές και το δυναμικό του.

`Ποια ήταν η λύση που ακολούθησε ο Άχαζ, όταν κατέρρεε ο κόσμος του; Β’Βασ. 16:7-9, Β’Χρον. 28:16.`

Αντί να αναγνωρίσει τον Θεό ως τον μοναδικό Του φίλο που ήθελε να σώσει τον ίδιο και την χώρα του, ο Άχαζ προσπάθησε να συνάψει φιλία με τον Θεγλάθ-φελασάρ, τον εχθρό των εχθρών του. Ο Ασσύριος βασιλιάς με χαρά συμφώνησε να τον βοηθήσει ενάντια στη μάχη του με τη Συρία και τον Ισραήλ. Έτσι, ο βασιλιάς πήρε μία πολύ καλή αμοιβή από τον Άχαζ για να κυριεύσει τη Συρία (Β’Βασ. 16:9). Η συμμαχία μεταξύ Συρίας και Ισραήλ, διαλύθηκε. Εκ πρώτης όψεως φάνηκε πως ο Άχαζ έσωσε τον Ιούδα. Η συμπεριφορά του ωστόσο δεν μας εκπλήσσει. Ήταν ο χειρότερος βασιλιάς που είχε κυβερνήσει στο βασίλειο του Ιούδα μέχρι εκείνη τη στιγμή. (Δείτε Β’Βασ. 16:3,4, Β’Χρον. 28:2-4).

`ΣΚΕΨΗ: Όταν διαβάζουμε για το πώς ήταν ο Άχαζ, είναι κατανοητός ο τρόπος που αντέδρασε. Ποιο μάθημα υπάρχει εδώ για μας, σε προσωπικό επίπεδο; Αν δεν υπακούμε τώρα τον Κύριο, τι μας κάνει να νομίζουμε ότι θα έχουμε την πίστη να Τον εμπιστευτούμε όταν θα έρθουν δοκιμασίες; Δείτε Ιακ. 2:22, Ιερ. 12:5`