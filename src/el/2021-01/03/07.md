---
title:  Ππεραιτερω Μμελετη
date:  15/01/2021
---

«‘‘Και θέλουσι καλέσει το όνομα Αυτού ΕΜΜΑΝΟΥΗΛ… Μεθ’ ημών ο Θεός.’’ (Ματθ. 1:23) ‘‘Ο φωτισμός της γνώσεως της δόξης του Θεού’’ παρουσιάζεται ‘‘διά του προσώπου του Ιησού Χριστού.’’ (Κορ. 4:6.) Από χρόνων αιωνίων ο Κύριος Ιησούς Χριστός ήταν ένα με τον Πατέρα, Αυτός ήταν ‘‘η εικών του Θεού,’’ η εικόνα της απεραντοσύνης και του μεγαλείου Του, ‘‘το απαύγασμα της δόξης Αυτού.’’ (Εβρ. 1:3.) Για να φανερώσει αυτή τη δόξα ήρθε στον κόσμο μας. Ήρθε σ’ αυτή τη σκοτεινιασμένη από την αμαρτία γη μας για να αποκαλύψει το φως της αγάπης του Θεού, να είναι ‘‘μεθ’ ημών ο Θεός.’’ Γι’ αυτό η αναφερόμενη σ’ Αυτόν προφητεία λέγει ότι ‘‘θέλει καλεσθή το όνομά αυτού Εμμανουήλ.’’» Ε. Χουάιτ, Ζ.Χ. σ.1

«Καλό θα ήταν για το βασίλειο του Ιούδα αν ο Αχάζ δεχόταν το μήνυμα ως προερχόμενο από τον ουρανό. Προτίμησε όμως να στηριχθεί σε ανθρώπινο βραχίονα και ζήτησε τη βοήθεια των ειδωλολατρών. Μέσα στη μεγάλη απελπισία του μήνυσε στο βασιλιά της Ασσυρίας Θεγλάθ-φελασάρ: ‘‘Εγώ είμαι δούλος σου και υιός σου. Ανάβα, και σώσον με εκ χειρός του βασιλέως της Συρίας, και εκ της χειρός του Ισραήλ, οίτινες εσηκώθησαν εναντίον μου.’’ (Β’Βασ. 16:7). Η αίτηση αυτή συνοδεύθηκε από ένα πλουσιοπάροχο δώρο προερχόμενο από τους θησαυρούς του βασιλιά και από τα αποθηκεύματα του ναού.» Ε. Χουάιτ, Π.Β. σ. 228.

**Ερωτησεις για συζητηση**

`1.	Όταν είστε στη διαδικασία λήψης μια απόφασης, είναι σωστό να ζητήσετε από το Θεό ένα σημείο; Ποιοι κίνδυνοι μπορεί πιθανώς να ελλοχεύουν στο να κάνετε κάτι τέτοιο;`

`2.	Είναι καλό να έχουμε ανθρώπινη βοήθεια, αλλά πώς αναγνωρίζουμε τα όρια της;`

`3.	Ο Ρώσος συγγραφέας Τολστόι έγραψε κάποτε σε ένα φίλο του: «μόλις ο άνθρωπος συνειδητοποιήσει ότι κατάληξη των πάντων είναι ο θάνατος, τότε δεν υπάρχει τίποτε χειρότερο και από τη ζωή.» Πώς η γνώση μας ότι «ο Θεός είναι μαζί μας» απαντά σε μία τέτοια δήλωση;`

**ΠεριληψΗ**: Ο Θεός οδήγησε τον άπιστο βασιλιά Άχαζ μέσα σε τέτοιες καταστάσεις, στις οποίες έπρεπε να πάρει μία δύσκολη απόφαση: Να πιστέψει ή να μην πιστέψει, ιδού το ερώτημα. Αν και ο Κύριος του προσέφερε όποιο σημείο μπορούσε να επινοήσει η φαντασία του, αρνήθηκε ακόμη και να επιτρέψει στο Θεό να παρουσιάσει ένα λόγο για τον οποίο θα έπρεπε να πιστέψει. Αντίθετα, ως «φίλο» του επέλεξε τον βασιλιά της Ασσυρίας.