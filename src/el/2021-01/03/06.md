---
title:  «Οο Θθεος Εειναι Μμαζι Μμας!»
date:  14/01/2021
---

Ησαΐας 7:14

Όπως τα ονόματα των παιδιών του Ησαΐα είχαν κάποια σημασία (Σεάρ-Ιασούβ, «το υπόλοιπο θα επιστρέψει» και Μαχέρ-σαλάλ-χας-βαζ, «ο λεηλατών έρχεται γρήγορα») έτσι, και το όνομα Εμμανουήλ. Η κυριολεκτική του σημασία είναι, «Μεθ’ ημών ο Θεός». Αλλά η ερμηνεία που συνήθως δίνουμε, «Ο Θεός μαζί μας» δεν έχει κάποια σημαντικά σημεία. Όπως γίνεται και με τα άλλα Εβραϊκά ονόματα, δεν υπάρχει ρήμα, και έτσι προστίθεται το ρήμα «είναι» επειδή στα Εβραϊκά δεν υπάρχει. Επομένως, το Εμμανουήλ ερμηνεύεται, «Ο Θεός είναι μαζί μας» (συγκρίνετε τις ίδιες λέξεις στο Ησ. 8:10), όπως το όνομα Ιησούς σημαίνει «Ο Κύριος είναι σωτηρία». Και σ’ αυτήν την περίπτωση προστίθεται εδώ το ρήμα.

Αλλά το όνομα «Εμμανουήλ» δεν είναι μία αφηρημένη περιγραφή, είναι μία υπόσχεση που εκπληρώνεται τώρα, «ο Θεός είναι μαζί μας»!

`Ποια είναι η σημασία της υπόσχεσης ότι ο Θεός είναι μαζί μας;`

Δεν υπάρχει ισχυρότερη επιβεβαίωση και παρηγοριά. Ο Θεός δεν υπόσχεται πως ο λαός Του δεν θα υποστεί δυσκολίες και πόνο, αλλά υπόσχεται να είναι μαζί τους. Ο ψαλμωδός λέει: «και εν κοιλάδι σκιάς θανάτου εάν περιπατήσω, δεν θέλω φοβηθή κακόν, διότι συ είσαι μετ’εμού, η ράβδος σου και η βακτηρία σου, αύται με παρηγορούσιν» Ψαλμ. 23:4

Ο Θεός λέει: «όταν διαβαίνης δια των υδάτων, μετά σου θέλω είσθαι και όταν δια των ποταμών, δεν θέλουσι πλημμυρήσει επί σε όταν περιπατής δια του πυρός, δεν θέλεις καή, ουδέ θέλει εξαφθή η φλοξ επί σέ» Ησ. 43:2.

Πού ήταν ο Κύριος όταν έριξαν οι Βαβυλώνιοι τους τρεις φίλους του Δανιήλ στη φωτιά; Μαζί τους. Δαν. 3:23-25. Πού ήταν ο Κύριος κατά τη διάρκεια του αγώνα του Ιακώβ, όταν πάλευε μέχρι το ξημέρωμα; Στην αγκαλιά του Ιακώβ, όσο πιο κοντά γινόταν, Γέν. 32:24-30.

«Ακόμη και όταν ο Κύριος δεν εμφανίζεται με φυσική μορφή στη γη, υποφέρει μαζί με τον λαό Του. Πού ήταν ο Κύριος όταν το πλήθος καταδίκασε τον Στέφανο; ‘‘…ιστάμενον εκ δεξιών του Θεού’’ (Πράξ. 7:55). Όταν όμως ο Ιησούς αναλήφθηκε στον ουρανό ‘‘εκάθησεν εν δεξιά της μεγαλωσύνης εν υψηλοίς’’ (Εβρ. 1:3). Γιατί λοιπόν στάθηκε όταν ο Στέφανος επρόκειτο να λιθοβοληθεί μέχρι θανάτου; Όπως ο Morris Vended είπε, ‘‘Ο Ιησούς δεν επρόκειτο να καθήσει με σταυρωμένα τα χέρια!’’» Roy Gane, God’s Faulty Heroes, σ.66.

`ΣΚΕΨΗ: Ακόμη και αν έχουμε την υπόσχεση ότι «ο Θεός είναι μαζί μας», τι σημασία έχει αυτό, αν εξακολουθούμε να αντιμετωπίζουμε τρομερές δοκιμασίες και βάσανα; Τι όφελος έχει για μας η γνώση της παρουσίας Του; Εξηγήστε την απάντηση σας.`