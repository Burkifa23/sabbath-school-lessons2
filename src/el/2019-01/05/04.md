---
title: Η Τεταρτη Σφραγιδα
date: 29/01/2019
---

`Διαβάστε Αποκ. 6:7,8. Πώς αυτή η σκηνή συνδέεται με την προηγούμενη;`

Ο ίππος στην τέταρτη σφραγίδα έχει το ωχρό χρώμα του θανάτου. Το όνομα του αναβάτη είναι Θάνατος, και ο Άδης τον ακολουθεί. Έχουν την άδεια να θανατώσουν με ρομφαία, με πείνα, με θάνατο, και με τα θηρία, το ένα τέταρτο της γης (Ματθ. 24:7,8).

Η τέταρτη σφραγίδα φέρνει λοιμό και θάνατο. Από αυτήν την απεικόνιση φαίνεται πως η πνευματική πείνα για τον Λόγο του Θεού, ως αποτέλεσμα της απόρριψης του ευαγγελίου, οδηγεί αναπόφευκτα σε πνευματικό θάνατο. Τα καλά νέα είναι ότι η δύναμη του Θανάτου και του Άδη είναι περιορισμένη, καθώς έχουν εξουσία να βλάψουν μόνο το ένα τέταρτο της γης. Ο Ιησούς μας διαβεβαιώνει ότι έχει τα κλειδιά του Άδη και του Θανάτου (δείτε Αποκ. 1:18).

`Δείτε ξανά τα μηνύματα που δόθηκαν στις εκκλησίες της Εφέσου, των Σάρδεων, της Περγάμου και των Θυατείρων, στην Αποκ. 2:. Συγκρίνετε τις καταστάσεις των εκκλησιών με το άνοιγμα των πρώτων τεσσάρων σφραγίδων. Τι παραλληλισμούς βρίσκετε;`

Οι επτά σφραγίδες δείχνουν την πορεία της Εκκλησίας ανά τους αιώνες, όπως ακριβώς και οι επτά εκκλησίες. Κατά τη διάρκεια των αποστολικών χρόνων, το ευαγγέλιο μεταδιδόταν με γοργούς ρυθμούς στον κόσμο. Στη συνέχεια, από το τέλος του 1ου μέχρι τις αρχές του 4ουαιώνα, ακολούθησε μία περίοδος διωγμών από τη Ρωμαϊκή αυτοκρατορία, όπως φαίνεται στη δεύτερη σφραγίδα. Η τρίτη σφραγίδα αντιπροσωπεύει την περίοδο του συμβιβασμού που έλαβε χώρα τον 4ο και 5οαιώνα και χαρακτηρίστηκε από πνευματική πείνα για την Αγία Γραφή, οδηγώντας στον «Σκοτεινό Αιώνα». Η τέταρτη σφραγίδα δείχνει τον πνευματικό θάνατο του Χριστιανισμού για περίπου 1000 χρόνια.

`Σκεψη: Στο εδ.6:6 κατά τη διάρκεια της πληγής της τρίτης σφραγίδας, διαβάζουμε, «το έλαιον και τον οίνον μη βλάψης». Το λάδι συμβολίζει το Άγιο Πνεύμα (Α’Σαμ. 16:13, Πράξ. 10:38), και ο νέος οίνος συμβολίζει την σωτηρία στον Ιησού Χριστό (Μάρκ. 2:22). Τι μας δείχνουν αυτοί οι συμβολισμοί για το ότι, ακόμη και όταν ο Λόγος του Θεού είναι σπάνιος, το έργο του Αγίου Πνεύματος συνεχίζεται και η σωτηρία διατίθεται σε όλους όσους αναζητούν την αλήθεια;`