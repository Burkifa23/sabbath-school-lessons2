---
title: Οι επτά σφραγίδες
date: 26/01/2019
---

### Για τη μελέτη αυτής της εβδομάδας, διαβάστε
Αποκ. 6:1-14, Λευιτ. 26:21-26, Ιεζ. 4:16, Δευτ. 32:43, Β’ Θεσ. 1:7-10.

> <p>Εδαφιο μνημης</p>
> «Άξιος είσαι να λάβης το βιβλίον, και να ανοίξης τας σφραγίδας αυτού, διότι εσφάγης, και ηγόρασας ημάς εις τον Θεόν διά του αίματός σου, εκ πάσης φυλής και γλώσσης και λαού και έθνους, και έκαμες ημάς εις τον Θεόν ημών βασιλείς και ιερείς, και θέλομεν βασιλεύσει επί της γης.» Αποκάλυψη 5:9,10. 

Στην Αποκ. 6:συνεχίζεται η σκηνή από τα κεφάλαια 4:και 5:όπου ο Χριστός παρουσιάζεται ως ο Μόνος Άξιος να ανοίξει το σφραγισμένο βιβλίο, επειδή μέσα από την νικηφόρα ζωή και τον θάνατό Του ανέκτησε ό,τι χάθηκε από τον Αδάμ. Πλέον, μπορεί να ανοίξει τις σφραγίδες του βιβλίου και να ολοκληρώσει το σχέδιο της σωτηρίας. 

Η Πεντηκοστή σηματοδότησε την αρχή της διάδοσης του ευαγγελίου και της επέκτασης της βασιλείας του Χριστού. Συνεπώς, το άνοιγμα των σφραγίδων παραπέμπει στην διακήρυξη του ευαγγελίου και στις συνέπειες της απόρριψής του. Το άνοιγμα της έβδομης και τελευταίας σφραγίδας, μας οδηγεί στον επίλογο της παγκόσμιας ιστορίας. 

Στην Αποκ. 3:21 βλέπουμε το κλειδί της σημασίας των επτά σφραγίδων: «Όστις νικά, θέλω δώσει εις αυτόν να καθίση μετ' εμού εν τω θρόνω μου, καθώς και εγώ ενίκησα, και εκάθισα μετά του Πατρός μου εν τω θρόνω αυτού». Στα κεφάλαια 4:και 5:διαβάζουμε για την νίκη και την εξύψωση του Χριστού, και στο τελευταίο εδάφιο του κεφαλαίου 7:βλέπουμε εκείνους που θα νικήσουν να στέκονται ενώπιον του θρόνου του Χριστού. Επομένως, στο κεφάλαιο 6:περιγράφεται ο αγώνας του λαού του Θεού μέχρι την ημέρα που θα μπορέσουν να μοιραστούν τον θρόνο με τον Ιησού.