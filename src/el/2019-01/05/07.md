---
title: Περαιτέρω μελέτη
date: 01/02/2019
---

Το όραμα των επτά σφραγίδων δείχνει με συμβολικό τρόπο την φροντίδα και την πειθαρχεία του Θεού στον λαό Του. Όπως ο Kenneth A. Strand αναφέρει: «Στην Αγία Γραφή έχουμε την διαβεβαίωση ότι ο Θεός πάντοτε νοιάζεται για τον λαό Του: στην ιστορία φαίνεται ότι είναι Παρών και τους στηρίζει, και στο τέλος θα τους δικαιώσει και θα τους ανταμείψει πλουσιοπάροχα χαρίζοντάς τους αιώνια ζωή. Το βιβλίο της Αποκάλυψης αναλύει και επεκτείνει όμορφα αυτό το θέμα, συνεπώς η Αποκάλυψη με κανέναν τρόπο δεν έρχεται σε αντίθεση με την γενικότερη Βιβλική εικόνα, καθώς περιλαμβάνει την καρδιά και την ουσία του Βιβλικού μηνύματος. Πράγματι, όπως τονίζεται στην Αποκάλυψη, ο «Ζων» – Αυτός που νίκησε τον θάνατο και τον Άδη (1:18) – δεν θα εγκαταλείψει ποτέ τους πιστούς ακολούθους Του οι οποίοι ακόμη και όταν υποφέρουν μαρτυρικά είναι νικητές (12:11) που τους περιμένει ο στέφανος της ζωής (δείτε 2:10, 21:1-4, 22:4).» “The Seven Heads: Do They Represent Roman Emperors?”

**Ερωτήσεις για συζήτηση**: 

`1.	 Τι πολύτιμα διδάγματα πήρατε από τις σφραγίδες; Πώς σας απέδειξαν ότι, όσο άσχημα κι αν είναι τα πράγματα, ο Θεός είναι ο Κυρίαρχος και όλες οι υποσχέσεις που μας δόθηκαν μέσω του Χριστού θα εκπληρωθούν;`

`2.	 «Η εκκλησία είναι το καθορισμένο από το Θεό μέσο για τη σωτηρία των ανθρώπων. Διοργανώθηκε με σκοπό την υπηρεσία και η αποστολή της είναι να φέρει το ευαγγέλιο στον κόσμο.» Ε. Χουάιτ, Π.Α. σ.1. Σκεφτείτε την τοπική σας εκκλησία. Πώς μπορεί να είναι πιο πιστή στην αποστολή της να διδάξει στους ανθρώπους το μήνυμα του ευαγγελίου;`

`3.	 Ποιοι μπορούν να υπομείνουν «την ημέραν της ελεύσεως αυτού», και γιατί μπορούν να την υπομείνουν; Πώς αυτό το γεγονός θα αλλάξει τη ζωή μας, εφόσον θέλουμε να προετοιμαστούμε για την ημέρα της επιστροφής Του;` 