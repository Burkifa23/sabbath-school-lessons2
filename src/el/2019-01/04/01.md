---
title: 'Αξιον Ειναι Το Αρνιον'
date: 19/01/2019
---

> <p>Εδαφιο μνημης</p>
> «Μη κλαίε• ιδού, υπερίσχυσεν ο λέων όστις είναι εκ της φυλής Ιούδα, η ρίζα του Δαβίδ, να ανοίξη το βιβλίον, και να λύση τας επτά σφραγίδας αυτού.» Αποκάλυψη 5:5.

### Για τη μελέτη αυτής της εβδομάδας, διαβάστε
Αποκ. 4:, Ιεζ. 1:5-14, Αποκ. 5:, Εφεσ. 1:20-23, Εβρ. 10:12, Πράξ. 2:32-36.

Την προηγούμενη εβδομάδα μελετήσαμε τις εκκλήσεις του Χριστού στο λαό Του στη γη. Τώρα το όραμα του Ιωάννη μεταφέρεται από τη γη στον ουρανό και εστιάζει στα «όσα πρέπει να γείνωσι μετά ταύτα» (Αποκ. 4:1) – στο μέλλον. Το όραμα των κεφαλαίων 4 και 5 λαμβάνει χώρα στο θρόνο του ουρανού. Η σκηνή αυτών των δύο κεφαλαίων δείχνει με συμβολικό τρόπο τον έλεγχο του Θεού στην ιστορία και το σχέδιο της σωτηρίας.

Προτού φανερωθεί το μέλλον, βλέπουμε την κεντρική θέση που έχει η αρχιερατική διακονία του Χριστού στον ουρανό όσον αφορά την κυριαρχία Του στα ζητήματα της γης και στη λύτρωση της ανθρώπινης φυλής. Έτσι, τα κεφάλαια 4 και 5 δείχνουν την προοπτική του ουρανού για τη σημασία των μελλοντικών γεγονότων που καταγράφονται στο βιβλίο. 

Είναι αξιοσημείωτο ότι τα μηνύματα που απευθύνονται στις επτά εκκλησίες δόθηκαν κατά κάποιον τρόπο ευθέως, ωστόσο από εδώ και πέρα θα δούμε ακόμη πιο συμβολική γλώσσα που δεν είναι πάντα εύκολο να ερμηνεύσουμε. Οι ορολογίες που θα συναντήσουμε είναι παρμένες από την ιστορία του λαού του Θεού στην Παλαιά Διαθήκη. Για τη σωστή ερμηνεία της Αποκάλυψης πρέπει να εξηγήσουμε τους συμβολισμούς της υπό το φως της Παλαιάς Διαθήκης.