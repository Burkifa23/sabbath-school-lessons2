---
title: 'Το Σφραγισμενο Βιβλιο'
date: 22/01/2019
---

`Διαβάστε Αποκ. 5:1-4. Σε σχέση με το Ησ. 29:11,12, ποια είναι η σημασία του σφραγισμένου βιβλίου, και γιατί ο Ιωάννης έκλαψε;`

Το βιβλίο βρισκόταν στον θρόνο, στο δεξί χέρι του Πατέρα. Περίμενε τον Μόνο Άξιο «να ανοίξη το βιβλίον και να λύση τας σφραγίδας αυτού» (εδ.5:2). Σύμφωνα με την Ε. Χουάιτ, το σφραγισμένο βιβλίο περιέχει, «την ιστορία της πρόνοιας του Θεού, τις προφητείες για την ιστορία των εθνών και της εκκλησίας. Συνεπώς εμπεριέχει τις Θεϊκές εκφράσεις, την εξουσία Του, τις εντολές Του, τους νόμους Του, ολόκληρο το συμβολικό συμβούλιο του Αιώνιου, και την ιστορία όλων των ηγεμονιών των εθνών. Με συμβολικούς όρους, σ’ αυτό το βιβλίο περιλαμβάνονται η επιρροή του κάθε έθνους, των γλωσσών και των λαών από την αρχή του κόσμου μέχρι το τέλος του» Ε. Χουάιτ, Manuscript Releases, τομ. 9, σ. 7.

Εν ολίγοις το σφραγισμένο βιβλίο περιέχει το μυστήριο του Θεού όσον αφορά τα σχέδιά Του για να λυθεί το πρόβλημα της αμαρτίας και να σώσει τους έκπτωτους ανθρώπους. Στην Δευτέρα Παρουσία του Χριστού θα μπορέσουμε να κατανοήσουμε πλήρως αυτό το μυστήριο (δείτε Αποκ. 10:7).

`Διαβάστε Αποκ. 5:5-7. Γιατί ο Χριστός είναι ο Μόνος Άξιος σε ολόκληρο το σύμπαν να λάβει το βιβλίο και να το ανοίξει;`

Η κρίση στην αίθουσα του θρόνου σχετίζεται με την επανάσταση του Σατανά. Αυτός ο πλανήτης, αν και δημιουργήθηκε από τον Θεό, περιήλθε στην κυριαρχία του Σατανά. Τα δάκρυα του Ιωάννη αντιπροσωπεύουν τα δάκρυα του λαού του Θεού από την εποχή του Αδάμ, για σωτηρία από τα δεσμά της αμαρτίας. Το σφραγισμένο βιβλίο περιλαμβάνει το σχέδιο του Θεού για την επίλυση του προβλήματος της αμαρτίας. Αναμφίβολα, ο Ίδιος ο Παντοδύναμος Θεός ήταν Αυτός που θα μπορούσε να υλοποιήσει αυτό το σχέδιο. Ωστόσο, η λύτρωση της έκπτωτης ανθρωπότητας χρειαζόταν κάτι συγκεκριμένο, και αυτό ήταν ο Ιησούς, ο Οποίος υπερίσχυσε και γι’ αυτό ήταν Άξιος να ανοίξει το βιβλίο, να ανακτήσει την κυριαρχία της γης, και να γίνει ο Μεσίτης μας στο Ουράνιο Αγιαστήριο.

`Σκεψη: Πώς μπορούμε να έχουμε τον Ιησού πρώτο και κύριο στην Χριστιανική μας εμπειρία; `