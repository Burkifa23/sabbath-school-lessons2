---
title: 'Περαιτέρω Μελέτη'
date: 25/01/2019
---

Διαβάστε, Ε. Χουάιτ, Ζ.Χ. σ. 798-804, Π.Α. σ. 35-44.

Το μήνυμα της Αποκ. 4:-5:είναι ιδιαίτερα σημαντικό για τον λαό του Θεού που ζει στο τέλος του κόσμου. Η επιφοίτηση του Αγίου Πνεύματος την Πεντηκοστή σηματοδότησε το ξεκίνημα της μετάδοσης του Ευαγγελίου σε όλον τον κόσμο. Το κεντρικό μήνυμα ήταν ο Ιησούς που είχε εξυψωθεί ως Ιερέας και Βασιλιάς στα δεξιά του Πατέρα. Η αλήθεια αυτή ήταν η καρδιά της πίστης των πρώτων Χριστιανών (Εβρ. 8:1) και ο ακρογωνιαίος λίθος του κηρύγματός τους (Πράξ. 2:32,33, 5:30,31). Ήταν επίσης το κίνητρο και η πηγή της πίστης τους, αυτό που τους έδινε κουράγιο στους διωγμούς και στις δυσκολίες της ζωής (Πράξ. 7:55,56, Ρωμ. 8:34). Ως αποτέλεσμα, πολλοί ανταποκρίθηκαν στο κήρυγμά τους. Από εκείνη τη στιγμή εκδηλώθηκε η βασιλεία του Θεού μέσω της διακονίας του Αγίου Πνεύματος. 

Δεν πρέπει ποτέ να ξεχνάμε ότι μόνο τα καλά νέα της σωτηρίας στον Χριστό μπορούν να αγγίξουν και να αλλάξουν την ανθρώπινη καρδιά και να κάνουν τους ανθρώπους να ανταποκριθούν στο αιώνιο ευαγγέλιο να σέβονται τον Θεό, να Τον δοξάζουν και να Τον λατρεύουν (Αποκ. 14:7). Η μόνη μας ελπίδα είναι στον Σωτήρα μας που είναι ο Ιερέας και Βασιλιάς μας στο Ουράνιο Αγιαστήριο. Είναι με τον λαό Του και θα είναι μαζί μας μέχρι το τέλος (Ματθ. 28:20). Κρατά το μέλλον στα χέρια Του.

Γι’ αυτό ας μη ξεχάσουμε ποτέ ότι όταν το ευαγγέλιο είναι μέσα μας το κήρυγμά μας στην χαμένη και θλιμμένη ανθρωπότητα θα στεφθεί με επιτυχία. Καμία άλλη διδασκαλία δεν είναι τόσο σημαντική όσο ο Σταυρός και όλα όσα μας διδάσκει για τον Θεό.

**Ερωτήσεις για συζήτηση**: 

`1.	 Μία μέρα θα είμαστε στον ουρανό δοξολογώντας και λατρεύοντας τον Κύριο για την καλοσύνη Του, τη δύναμή Του, και κυρίως για την χάρη Του. Πώς μπορούμε από τώρα να λατρεύουμε και να δοξάζουμε με ευγνώμονα καρδιά τον Θεό για όλα όσα κάνει;`

`2.	 Διαβάστε Αποκ. 4:11 και 5:9. Τι βλέπουμε εδώ για τον Πατέρα και τον Υιό που είναι σημαντικό όχι μόνο στο σχέδιο της σωτηρίας αλλά και στο ότι στον Θεό μόνο ανήκει η λατρεία; Πώς το Σάββατο και τα όσα μας διδάσκει εκφράζουν αυτές τις σπουδαίες αλήθειες για τον Θεό μας;`