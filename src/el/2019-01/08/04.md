---
title: 'Ο Πολεμος Στη Γη'
date: 19/02/2019
---

`Διαβάστε Αποκ. 12:13,14. Αφού αποκλείστηκε από τον ουρανό, ο Σατανάς συνέχισε τις επιθέσεις του στην εκκλησία για 1260 χρόνια. Τι έκανε ο Θεός για την εκκλησία εκείνη την περίοδο;`

«Η αποπομπή του Σατανά κατήγορο των αδερφών στον ουρανό, επιτεύχθηκε με το σπουδαίο έργο της θυσίας του Χριστού. Παρά την σθεναρή αντίσταση του Σατανά, το σχέδιο της λύτρωσης εκπληρώθηκε… Ο Σατανάς ξέρει ότι η αυτοκρατορία που σφετερίστηκε θα του αφαιρεθεί, γι’ αυτό είναι αποφασισμένος να καταστρέψει όσο το δυνατόν περισσότερους ανθρώπους πλασμένους κατ’ εικόνα Θεού. Μισεί τον άνθρωπο επειδή ο Χριστός δείχνει σ’ αυτόν έλεος και συγχωρητική αγάπη, και γι’ αυτό επιστρατεύει κάθε τέχνασμα απάτης ώστε να απολεστεί. Εργάζεται με περισσότερη ενέργεια εξαιτίας της δικής του απελπιστικής κατάστασης.» Ε. Χουάιτ, The Spirit of Prophecy, τομ. 3, σ. 194,195. 

Αναμφίβολα, ο Σατανάς εξακολουθεί με μεγάλο θυμό να επιτίθεται στο πολυτιμότερο αντικείμενο αγάπης του Χριστού στη γη – την εκκλησία. Ωστόσο, η εκκλησία καταφεύγει, με Θεϊκή προστασία, στην έρημο για 1260 έτη.

Η περίοδος του διωγμού από τον Σατανά αναφέρεται δύο φορές στην Αποκ. 12:με τις 1260 ημέρες/έτη (εδ. 12:6) και με την φράση, «καιρόν και καιρούς και ήμισυ καιρού» (εδ. 12:14). Και οι δύο χρονικές περίοδοι έχουν να κάνουν με τον διωγμό που εξαπολύει το μικρό κέρας στο Δαν. 7:23-25. Σύμφωνα με τον κανόνα της Αγίας Γραφής ότι μία προφητική μέρα ισούται με ένα πραγματικό έτος, η περίοδος αυτή φαίνεται να είναι το 538-1798μ.Χ. κατά τη διάρκεια της οποίας η Ρωμαιοκαθολική εκκλησία κυριαρχούσε στο δυτικό κόσμο μέχρι που ο Ναπολέων έδωσε ένα τέλος στην εξουσία της, έστω και προσωρινά. Κατά την μακρά αυτήν περίοδο των διωγμών, «έρριψεν ο όφις οπίσω της γυναικός εκ του στόματος αυτού ύδωρ ως ποταμόν, διά να κάμη να σύρη αυτήν ο ποταμός» (εδ.12:15). Τα νερά αντιπροσωπεύουν ανθρώπους και έθνη (Αποκ. 17:15). Εκείνη την περίοδο η Ρώμη κινητοποίησε στρατιές και έθνη ενάντια στον πιστό λαό του Θεού. Προς το τέλος αυτής της προφητικής περιόδου, μία φιλική γη καταπίνει τα νερά και σώζει την γυναίκα προσφέροντάς της ασφαλές τόπο. Οι διωκόμενοι πιστοί βρήκαν καταφύγιο στην Αμερική όπου είχαν θρησκευτική ελευθερία (Αποκ. 12:16)

`Σκεψη: Σκεφτείτε το μεγάλο διάστημα που κράτησε ο διωγμός, 1260 χρόνια. Πώς αυτό μπορεί να μας βοηθήσει να καταλάβουμε το γιατί διάφορα γεγονότα, όπως η επιστροφή του Χριστού, μοιάζει να αργούν - τουλάχιστον όπως εμείς νομίζουμε;`