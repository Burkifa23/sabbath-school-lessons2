---
title: 'Η Στρατηγικη Του Σατανα Στον Εσχατο Καιρο'
date: 21/02/2019
---

Στην Αποκ. 12:17 βλέπουμε μία αλλαγή στην στρατηγική του Σατανά, καθώς προσπαθεί να κερδίσει τους ανθρώπους του κόσμου και να εξαπατήσει τους πιστούς ακολούθους του Χριστού. Στη Χριστιανική ιστορία βλέπουμε το πώς αντιτάχθηκε στο έργο του Θεού για σωτηρία, φέρνοντας ανεπαίσθητα τον συμβιβασμό μέσα στην εκκλησία, αλλά και διώκοντας τους πιστούς. Η ιστορία δείχνει ότι αν και η στρατηγική του αυτή ήταν ιδιαίτερα αποτελεσματική για κάποιους αιώνες, αντισταθμίσθηκε από την Μεταρρύθμιση και την σταδιακή ανακάλυψη της Βιβλικής αλήθειας από τον λαό του Θεού. Επειδή ο Σατανάς ξέρει ότι δεν του απομένει πολύς καιρός, συγκεντρώνει όλες του τις δυνάμεις για να πολεμήσει το πιστό υπόλοιπο του Θεού (Αποκ. 12:17). Οι επιθέσεις του συμπεριλαμβάνουν σε μεγάλο βαθμό και το στοιχείο της εξαπάτησης από δαιμόνια που εκτελούν θαύματα και πνευματιστικές εκδηλώσεις (Αποκ. 16:14, δείτε επίσης Ματθ. 24:24).

Είναι σημαντικό ότι στην Αποκ. 12:-20:, η πλάνη έχει τον κύριο ρόλο στις δραστηριότητες του Σατανά. Ξεκινά με πλάνη (Αποκ. 12:9), και καταλήγει με πλάνη (Αποκ. 20:7-10).

`Διαβάστε Β’Θεσ. 2:8-12 μαζί με Αποκ. 13:13,14 και 19:20. Ποια είναι η φύση της τελικής πλάνης του Σατανά;`

Στην Αποκ. 12:-20:ο Σατανάς φαίνεται να προσπαθεί να κερδίσει τη συμμαχία του κόσμου. Χρησιμοποιεί λοιπόν μία θρησκευτικοπολιτική δύναμη, καθώς και πολιτικές δυνάμεις, για να κάνει το έργο του: την ειδωλολατρική Ρώμη που συμβολίζεται από τον δράκο (Αποκ. 12:4,5) την διαδέχεται μία δύναμη που συμβολίζεται από ένα θηρίο της θάλασσας (Αποκ. 12:6,15, 13:1-8), και στο τέλος εμφανίζεται μία δύναμη που συμβολίζεται από ένα θηρίο της ξηράς (Αποκ. 13:11). Στη συνέχεια του βιβλίου, τα μέλη αυτής της σατανικής τριάδας – η ειδωλολατρία/πνευματισμός όπως συμβολίζεται από τον δράκο, ο Ρωμαιοκαθολικισμός όπως συμβολίζεται από το θηρίο της θάλασσας, και ο αποστάτης Προτεσταντισμός όπως συμβολίζεται από το θηρίο της ξηράς που μοιάζει με αρνί – ενώνονται για να αντιταχθούν στις ενέργειες του Θεού στον κόσμο. Συνεργάζονται ώστε να εξαπατήσουν και να απομακρύνουν τους ανθρώπους από τον Θεό, τάσσοντάς τους στο πλευρό του Σατανά «εις τον πόλεμον της ημέρας εκείνης της μεγάλης του Θεού του Παντοκράτορος» (Αποκ. 16:13,14). Φυσικά, αυτά τα ψευδή συστήματα θα εξαλειφθούν κατά την Δευτέρα Παρουσία (Αποκ. 19:20), ενώ ο δράκος που συμβολίζει τον Διάβολο, ο οποίος εργάστηκε με τις επίγειες αυτές δυνάμεις (Αποκ. 12:9), θα εξαλειφθεί στο τέλος των χιλίων ετών (Αποκ. 20:10). Στην Αποκάλυψη βλέπουμε ότι η πλάνη των εσχάτων ημερών θα είναι τόσο μεγάλη που οι περισσότεροι θα επιλέξουν τον δρόμο της απώλειας (Ματθ. 7:13).

`Σκεψη: Δύο φορές στην Αποκάλυψη γίνεται έκκληση για σοφία και πνευματική διάκριση, προκειμένου να αντιληφθούμε και να αντισταθούμε στις τελικές πλάνες του Σατανά (Αποκ. 13:18, 17:9). Τι είδους σοφία βλέπουμε εδώ; Σύμφωνα με το Ιακ. 1:5 πώς μπορούμε να αποκτήσουμε αυτήν την σοφία;`