---
title: 'Περαιτέρω Μελέτη'
date: 22/02/2019
---

Διαβάστε Ε. Χουάιτ, Τ. Π.Σ. σ. 619-633.

Σκοπός της Αποκ. 12:, αρχικά, είναι να δηλώσει στους πιστούς ότι τα γεγονότα των εσχάτων ημερών είναι μέρος της Μεγάλης Διαμάχης μεταξύ του Χριστού και Σατανά και των δαιμονικών του δυνάμεων. Το βιβλίο προειδοποιεί τους πιστούς γι’ αυτά που αντιμετωπίζουν σήμερα, αλλά και για τα όσα, ακόμη πιο σοβαρά, πρόκειται να αντιμετωπίσουν στο μέλλον, γιατί ο εχθρός είναι ωρυόμενος. Ο Παύλος προειδοποιεί για την τελική δράση «του Σατανά εν πάση δυνάμει και σημείοις και τέρασι ψεύδους, και εν πάση απάτη της αδικίας, μεταξύ των απολλυμένων, διότι δεν εδέχθησαν την αγάπην της αληθείας διά να σωθώσι» (Β’Θεσ. 2:9,10).

Η Αποκάλυψη μας παρακινεί να λάβουμε σοβαρά τα μελλούμενα και να έχουμε ως προτεραιότητα την εξάρτησή μας στον Θεό. Μπορεί ο Σατανάς να είναι δυνατός και έμπειρος εχθρός, ωστόσο η Αποκάλυψη μας βεβαιώνει ότι δεν μπορεί να υπερισχύσει μπροστά στον Χριστό (δείτε Αποκ. 12:8). Για τους πιστούς, η ελπίδα βρίσκεται σε Εκείνον που νίκησε στο παρελθόν τον Σατανά και τα δαιμόνια, και υπόσχεται να είναι με τους πιστούς ακολούθους Του: «Ιδού, εγώ είμαι μεθ' υμών πάσας τας ημέρας έως της συντελείας του αιώνος» (Ματθ. 28:20).

**Ερωτήσεις για συζήτηση**: 

`1.	 Ως Αντβεντιστές της Εβδόμης Ημέρας βλέπουμε ότι έχουμε τα χαρακτηριστικά του πιστού υπολοίπου. Τι προνόμιο! Συγχρόνως όμως το προνόμιο αυτό έρχεται με μεγάλη ευθύνη (Λουκ. 12:48). Γιατί δεν θα πρέπει να θεωρούμε ότι αποτελεί εγγύηση της προσωπικής μας σωτηρίας;`

`2.	 «Μιλάμε πολύ για την δύναμη του Σατανά. Είναι αλήθεια ότι είναι δυνατός, αλλά ευχαριστώ τον Θεό για τον Ισχυρό Σωτήρα που έδιωξε τον Πονηρό από τον ουρανό. Μιλάμε για τον κατήγορό μας, προσευχόμαστε όσον αφορά αυτόν, τον σκεφτόμαστε, και έτσι μεγαλώνει περισσότερο στη φαντασία μας. Γιατί δεν μιλάμε για τον Ιησού; Γιατί δεν σκεφτόμαστε την δική Του δύναμη και αγάπη; Ο Σατανάς χαίρεται όταν μεγαλοποιούμε τις δυνάμεις του. Κρατηθείτε από τον Ιησού, στρέψτε τις σκέψεις σας σ’ Αυτόν, και θα γίνετε κατά την εικόνα Του.» Ε. Χουάιτ, Advent Review and Sabbath Herald, 19 Μαρτίου 1889. Πώς μεγαλοποιούμε εμείς οι Χριστιανοί την δύναμη του Σατανά; Από την άλλη, τι κίνδυνοι υπάρχουν όταν δεν δεχόμαστε ότι είναι ένα υπαρκτό πρόσωπο;`