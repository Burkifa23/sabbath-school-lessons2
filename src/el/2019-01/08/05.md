---
title: 'Πολεμος Εναντιον Του Πιστου Υπολοιπου'
date: 20/02/2019
---

`Διαβάστε Αποκ. 12:17. Στο τέλος, με ποιους κάνει πόλεμο ο Σατανάς;`

Με τον όρο «λοιποί» προσδιορίζονται εκείνοι που παραμένουν πιστοί στον Θεό (Α’Βασ. 19:18, Αποκ. 2:24). Ενώ η πλειοψηφία του κόσμου κατά τους έσχατους καιρούς τάσσετε στο στρατόπεδο του Σατανά, μία ομάδα ανθρώπων που κάλεσε ο Θεός μετά το 1798, θα παραμείνει πιστή στον Χριστό μπροστά στην πλήρη μανία του Σατανά. 

`Ποια είναι τα δύο χαρακτηριστικά του υπολοίπου στην Αποκ. 12:17; Πώς μπορεί κάποιος να είναι σίγουρος ότι ανήκει στο πιστό υπόλοιπο του Θεού;`

Το πιστό υπόλοιπο τηρεί τις εντολές του Θεού. Στην Αποκ. 13:φαίνεται πως η πρώτη πλάκα του Δεκαλόγου θα έχει κεντρικό ρόλο στην τελική διαμάχη. Οι τέσσερις πρώτες εντολές αφορούν την λατρεία, η οποία θα είναι και το κυρίαρχο θέμα της τελικής κρίσης. Ενώ οι περισσότεροι θα επιλέξουν να λατρέψουν την εικόνα του θηρίου, το πιστό υπόλοιπο θα λατρέψει τον Δημιουργό τον Θεό (εδ. 14:7). Συγκεκριμένα, η τέταρτη εντολή -του Σαββάτου, παρουσιάζει τον Θεό ως τον Δημιουργό μας, και αυτός είναι ένας λόγος για τον οποίο η εντολή αυτή θα έχει σημαντικό ρόλο στην τελική κρίση. Το δεύτερο χαρακτηριστικό του πιστού υπολοίπου είναι ότι έχουν την «μαρτυρία του Ιησού» (Αποκ. 19:10) που επεξηγείται ως «το πνεύμα της προφητείας». Συγκρίνοντας το εδάφιο αυτό με το 22:9, βλέπουμε ότι οι αδερφοί του Ιωάννη που έχουν την μαρτυρία του Ιησού είναι προφήτες. Επομένως, «η μαρτυρία του Ιησού» είναι μία αναφορά στον Ιησού ο Οποίος μαρτυρεί την αλήθεια μέσω των προφητών Του, όπως ακριβώς έκανε με τον Ιωάννη (Αποκ. 1:2). Στην Αποκάλυψη βλέπουμε ότι στο τέλος ο λαός του Θεού θα έχει «το πνεύμα της προφητείας» ως οδηγό του στις δύσκολες στιγμές, καθώς ο Σατανάς θα καταβάλλει κάθε δυνατή προσπάθεια να τους εξαπατήσει και να τους καταστρέψει. Ως Αντβεντιστές, το χάρισμα της προφητείας μας έχει δοθεί μέσα από την διακονία και τα γραπτά της Ε. Χουάιτ. 

`Σκεψη: Ποιες νομίζετε ότι είναι οι σημαντικότερες πληροφορίες που μας έχουν δοθεί μέσα από το «πνεύμα της προφητείας»; Τι υποχρέωση έχουμε, ως προς αυτό το χάρισμα, ατομικά και ως εκκλησία;`