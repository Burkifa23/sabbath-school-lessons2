---
title: 'Σατανας Ενας Ηττημενος Εχθρος'
date: 16/02/2019
---

### Για τη μελέτη αυτής της εβδομάδας, διαβάστε
Αποκάλυψη 12:, Γεν. 3:15, Ησ. 14:12-15, Δαν. 7:23-25, Β’ Θεσ. 2:8-12, Αποκ. 13:13,14, 19:20.

> <p>Εδαφιο μνημης</p>
> «Και αυτοί ενίκησαν αυτόν διά το αίμα του Αρνίου και διά τον λόγον της μαρτυρίας αυτών, και δεν ηγάπησαν την ψυχήν αυτών μέχρι θανάτου.» Αποκάλυψη 12:11.

Τα κεφάλαια 12:- 14:μας προετοιμάζουν για την τελευταία ενότητα του βιβλίου (Αποκ. 15:1-22:5). Ενώ το πρώτο μέρος της Αποκάλυψης περιγράφει τις πνευματικές μάχες της εκκλησίας σε έναν εχθρικό κόσμο κατά την Χριστιανική εποχή, το δεύτερο μέρος εστιάζει στα γεγονότα που οδηγούν στη Δευτέρα Παρουσία και στη βασιλεία του Θεού.

Σκοπός του 12ου κεφαλαίου είναι να μας δώσει την ευρύτερη εικόνα πίσω από την τελική κρίση της παγκόσμιας ιστορίας. Εδώ θα δούμε την εξέλιξη της Μεγάλης Διαμάχης μεταξύ Χριστού και Σατανά ανά τους αιώνες. 

Στο βιβλίο της Αποκάλυψης, ο Σατανάς είναι ο κύριος εχθρός του Θεού και του λαού Του. Πρόκειται για ένα υπαρκτό πρόσωπο που ευθύνεται για όλο το κακό και την ανταρσία στο σύμπαν. Θεωρεί πως η τελευταία του ευκαιρία για να νικήσει τον Θεό πριν τη Δευτέρα Παρουσία είναι η μάχη του Αρμαγεδδώνα. Έτσι, συγκεντρώνει όλες του τις δυνάμεις γι’ αυτό το γεγονός.

Η Αποκ. 12:διαβεβαιώνει τον λαό του Θεού ότι ο Σατανάς δεν θα τα καταφέρει. Επίσης, υπάρχει η προειδοποίηση ότι ο Σατανάς είναι αποφασισμένος, και θα εξαπολύσει όλες του τις δυνάμεις ενάντια στο πιστό υπόλοιπο των εσχάτων ημερών, των οποίων η μοναδική ελπίδα για δύναμη και νίκη βρίσκεται στον Χριστό.