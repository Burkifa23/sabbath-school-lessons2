---
title: 'Το Μηνυμα Του Χριστου Στη Σμυρνη Και Στην Περγαμο'
date: 13/01/2019
---

Η Σμύρνη ήταν μία όμορφη και πλούσια πόλη αλλά και κέντρο της λατρείας του αυτοκράτορα. Όποιος αρνούταν να υπακούσει στην εντολή θα διωκόταν μέχρι μαρτυρικού θανάτου.

`Διαβάστε Αποκ. 2:8-11. Πώς ο τρόπος με τον οποίο ο Ιησούς συστήνεται στην εκκλησία σχετίζεται με την κατάσταση της εκκλησίας; Τι προειδοποίηση δίνει ο Ιησούς στην εκκλησία για το μέλλον;`

Το μήνυμα στην εκκλησία της Σμύρνης βρίσκει προφητική εφαρμογή στην εκκλησία την μεταποστολική εποχή, όπου οι Χριστιανοί δέχονταν άγριο διωγμό από την Ρωμαϊκή αυτοκρατορία. Οι «δέκα μέρες» που αναφέρονται στην Αποκ. 2:10 δείχνουν τα δέκα χρόνια διωγμού από τον Διοκλητιανό από το 303 μέχρι το 313μ.Χ. όπου ο Μέγας Κωνσταντίνος εξέδωσε διάταγμα Χριστιανικής ελευθερίας.

Η Πέργαμος ήταν το κέντρο διαφόρων ειδωλολατρικών λατρειών, μεταξύ αυτών και του Ασκληπιού, του θεού της θεραπείας που τον αποκαλούσαν «Σωτήρα» και αντιπροσωπευόταν από ένα φίδι. Άνθρωποι από παντού συνέρρεαν στο βωμό του Ασκληπιού για να θεραπευθούν. Η Πέργαμος είχε πρωτεύοντα ρόλο στην προώθηση της λατρείας του αυτοκράτορα, η οποία, όπως και στη Σμύρνη, ήταν υποχρεωτική. Δεν πρέπει λοιπόν να μας εκπλήσσει το ότι στο κείμενο αναφέρεται πως στην πόλη αυτή ήταν «ο θρόνος του Σατανά» και εκεί «όπου κατοικεί ο Σατανάς».

`Διαβάστε Αποκ. 2:12-15. Πώς παρουσιάζεται ο Ιησούς σ’ αυτήν την εκκλησία; Ποια είναι η αξιολόγησή Του για την πνευματική της κατάσταση;`

Οι Χριστιανοί στην Πέργαμο αντιμετώπιζαν πειρασμούς τόσο απ’ έξω όσο και μέσα από την εκκλησία. Αν και οι περισσότεροι παρέμεναν πιστοί, κάποιοι, οι «Νικολαΐτες», συνιστούσαν τον συμβιβασμό με την ειδωλολατρία για αποφυγή του διωγμού. Όπως ο Βαλαάμ που αποστάτησε και οδήγησε τους Ισραηλίτες να αμαρτήσουν προς τον Θεό λίγο πριν μπουν στη Γη της Επαγγελίας (Αρ. 31:16), βρήκαν πιο εύκολο και αποδοτικό το να συμβιβάσουν την πίστη τους. Αν και στο συμβούλιο της Ιερουσαλήμ είχαν απαγορευθεί τα ειδωλόθυτα και η σεξουαλική ανηθικότητα (Πράξ. 15:29), η διδαχή του Βαλαάμ δίδασκε τα μέλη να αγνοήσουν αυτήν την απόφαση. Η μόνη λύση που δίνεται από τον Ιησού στην Πέργαμο είναι, «Μετανόησον» (Αποκ. 2:16). Η εκκλησία στην Πέργαμο είναι η προφητική εικόνα της εκκλησίας από το 313-538 μ.Χ. Παρότι ορισμένοι στην εκκλησία παρέμειναν πιστοί, η πνευματική παρακμή και αποστασία αυξήθηκαν δραματικά.

`Σκεψη: Τι σημαίνει η φράση, «δεν ηρνήθης την πίστιν μου»; (Αποκ. 2:13. Δείτε επίσης εδ.14:12) Πώς το να μην αρνηθούμε την πίστ μας, μας βοηθάει να αντισταθούμε στον συμβιβασμό και να μείνουμε πιστοί μέχρι θανάτου;`