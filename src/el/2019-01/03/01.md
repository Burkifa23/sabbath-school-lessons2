---
title: 'Το Μήνυμα Του Ιησού Στις Επτά Εκκλησίες'
date: 12/01/2019
---

> <p>Εδαφιο μνημης</p>
> «Όστις νικά, θέλω δώσει εις αυτόν να καθίση μετ' εμού εν τω θρόνω μου, καθώς και εγώ ενίκησα, και εκάθισα μετά του Πατρός μου εν τω θρόνω αυτού.» Αποκάλυψη 3:21. 

### Για τη μελέτη αυτής της εβδομάδας, διαβάστε
Αποκ. 2:8-11, Αποκ. 2:12-17, Αποκ. 2:18-29, Αποκ. 3:1-6, Αποκ. 3:7-13, Αποκ. 3:14-22, Ησ. 61:10.

Από την Πάτμο, ο Ιησούς έστειλε μέσω του Ιωάννη μία επιστολή που εμπεριείχε επτά μηνύματα για τον λαό Του. Ενώ τα μηνύματα αυτά αφορούσαν τις εκκλησίες της Ασίας την εποχή του Ιωάννη, επίσης απεικονίζουν προφητικά, μέσα από συμβολισμούς, την κατάσταση της εκκλησίας ανά τους αιώνες. Συγκρίνοντας δίπλα-δίπλα τα μηνύματα βλέπουμε πως ακολουθούν την ίδια εξαμερής δομή. Κάθε μήνυμα ξεκινάει με τον Ιησού να απευθύνεται ονομαστικά στην κάθε εκκλησία. Το δεύτερο μέρος ξεκινάει με τη φράση, «Ταύτα λέγει…» όπου ο Ιησούς συστήνεται στην κάθε εκκλησία μέσα από περιγραφές και συμβολισμούς που βρίσκουμε στο πρώτο κεφάλαιο. Αυτές οι περιγραφές του Ιησού ταίριαζαν με τις συγκεκριμένες ανάγκες της κάθε εκκλησίας. Μ’ αυτόν τον τρόπο ο Ιησούς έδειχνε την ικανότητά Του να αναλάβει τις διάφορες θλίψεις και καταστάσεις. Στη συνέχεια, ο Ιησούς επαινεί την εκκλησία και τη συμβουλεύει πώς να αντιμετωπίσει την κατάστασή της. Τέλος, κάθε μήνυμα ολοκληρώνεται με την έκκληση να ακουστεί το μήνυμα του Πνεύματος που έρχεται με υποσχέσεις γι’ αυτούς που νικούν.

Όπως είδαμε την προηγούμενη εβδομάδα για την πρώτη εκκλησία, και όπως θα δούμε αυτήν για τις υπόλοιπες, κάθε μήνυμα δίνει ελπίδα και απαντήσεις για τις ανάγκες της κάθε εκκλησίας. Μπορούμε να είμαστε βέβαιοι πως ο Ιησούς μπορεί και σήμερα να καλύψει τις ανάγκες μας.