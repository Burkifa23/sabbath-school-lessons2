---
title: 'Το Μηνυμα Του Χριστου Στις Σαρδεις'
date: 15/01/2019
---

Η Σάρδεις είχε ένδοξη ιστορία. Κατά τη Ρωμαϊκή περίοδο όμως έχασε μεγάλο μέρος από την αίγλη της. Ενώ η πόλη εξακολουθούσε να έχει πλούτο, η δόξα της βασιζόταν περισσότερο στην ιστορία του παρελθόντος παρά του παρόντος. Η αρχαία πόλη ήταν κτισμένη πάνω σε έναν απότομο λόφο και ήταν σχεδόν απόρθητη. Επειδή οι πολίτες αισθάνονταν πολύ ασφαλείς, τα τείχη της πόλης είχαν ελλιπή φύλαξη. 

`Διαβάστε Αποκ. 3:1-6 μαζί με Ματθ. 24:42-44 και Α’Θεσ. 5:1-8. Ποια τρία βήματα παρακινεί ο Ιησούς τους πιστούς στις Σάρδεις να κάνουν ως θεραπεία της πνευματικής τους κατάστασής; Πώς η προειδοποίηση του Ιησού για επαγρύπνηση ανταποκρίνεται στην ιστορία της πόλης;`

Ενώ ο Ιησούς αναγνωρίζει μερικούς ως πιστούς στις Σάρδεις, οι περισσότεροι είναι πνευματικά νεκροί. Η εκκλησία δεν κατηγορείται για κάποια ανοικτή αμαρτία ή αποστασία (όπως στην Πέργαμο και στα Θυάτειρα), αλλά για πνευματικό λήθαργο.

Το μήνυμα στις Σάρδεις βρίσκει προφητική εφαρμογή στην πνευματική κατάσταση των Διαμαρτυρομένων μετά την περίοδο της Μεταρρύθμισης, περίπου 1565-1740μ.Χ., καθώς η εκκλησία εκφυλιζόταν σε άψυχο τυπικισμό και πνευματικό εφησυχασμό. Υπό την επιρροή του ανερχόμενου λαϊκισμού και ορθολογισμού, δεν εστίαζαν πλέον στη χάρη του ευαγγελίου και στην αφοσίωση στο Χριστό αλλά σε φιλοσοφικά επιχειρήματα. Η εκκλησία αυτής της περιόδου, αν και έμοιαζε ζωντανή, ήταν πνευματικά νεκρή. 

Η επιστολή αυτή βρίσκει εφαρμογή σε όλες τις γενιές των Χριστιανών. Υπάρχουν Χριστιανοί που χρησιμοποιούν διαρκώς ένδοξες εκφράσεις της πρότερης πιστότητάς τους στο Χριστό. Δυστυχώς, δεν έχουν να μοιραστούν πολλά για την τωρινή τους εμπειρία με τον Κύριο. Η πίστη τους είναι κατ’ όνομα, τους λείπει η πραγματική θρησκεία της καρδιάς και η ειλικρινής αφοσίωση στο ευαγγέλιο.

`Σκεψη: Έχοντας μπροστά μας την σπουδαία αλήθεια της σωτηρίας μέσω της πίστης στον Χριστό, πώς μπορούμε να πούμε ότι τα έργα μας είναι «τέλεια» ενώπιον του Θεού; Πόσο «τέλεια» μπορούν να είναι τα έργα μας ενώπιόν Του; Δείτε Ματθ. 5:44-48.`