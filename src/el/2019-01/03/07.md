---
title: 'Περαιτέρω Μελέτη'
date: 18/01/2019
---

Διαβάστε Ε. Χουάιτ, Π.Α. σ. 512-525.

Τα επτά μηνύματα στις εκκλησίες δείχνουν την πνευματική εξασθένηση των επτά εκκλησιών. Η εκκλησία της Εφέσου παρέμενε πιστή αν και είχε χάσει την πρώτη της αγάπη. Οι εκκλησίες της Σμύρνης και της Φιλαδέλφειας ήταν ιδιαίτερα πιστές. Η Πέργαμος και η Θυάτειρα συμβιβάζονταν τόσο πολύ που η πλειονότητά τους είχε αποστατήσει από την αγνή αποστολική πίστη. Η εκκλησία στις Σάρδεις βρισκόταν σε πολύ σοβαρή κατάσταση. Στην πλειοψηφία τους, οι Χριστιανοί αυτής της εκκλησίας δεν εναρμονίζονταν με το ευαγγέλιο, ενώ η Φιλαδέλφεια αντιπροσωπευόταν από ελάχιστους πιστούς. Η εκκλησία της Λαοδικείας είναι σε τέτοια κατάσταση που δεν δίνεται κανένας έπαινος. Στο τέλος κάθε μηνύματος ο Ιησούς δίνει υποσχέσεις σε όσους ακολουθούν τις συμβουλές Του. Είναι αξιοσημείωτο ότι παρά την εμφανή πνευματική εξασθένηση των εκκλησιών, υπάρχει αναλογική αύξηση στις υποσχέσεις που δίνονται. Στην Έφεσο που ο Ιησούς δίνει το πρώτο μήνυμα, δίνει μία υπόσχεση. Καθώς κάθε εκκλησία ακολουθεί καθοδική πνευματική τάση, λαμβάνει περισσότερες υποσχέσεις από την προηγούμενη. Στο τέλος, η εκκλησία της Λαοδικείας, αν και λαμβάνει μόνο μία υπόσχεση, λαμβάνει την σπουδαιότερη: να συνκαθίσει στον θρόνο με τον Ιησού (Αποκ. 3:21).

**Ερωτήσεις για συζήτηση**:

`1.	 Πώς το γεγονός ότι οι υποσχέσεις αυξάνουν, σε αντιστοιχία με την πνευματική πτώση των εκκλησιών, αντικατοπτρίζει την δήλωση του Παύλου στην Ρωμ. 5:20, «Όπου επερίσσευσεν η αμαρτία, υπερεπερίσσευσεν η χάρις»; Σκεφτείτε το σε σχέση με την ακόλουθη δήλωση: «Όσο ελλιπείς και αναποτελεσματική είναι η εκκλησία, ο Χριστός αφιερώνει σ’ αυτήν όλη Του την προσοχή. Την παρακολουθεί συνεχώς με μεγάλη προσοχή και την ενδυναμώνει με το Άγιο Πνεύμα Του.» Ε. Χουάιτ, Selected Messages, βιβλίο 2, σ. 396.`

`2.	 Πολλές φορές οι Χριστιανοί λένε πως είναι δύσκολο να είναι κανείς Χριστιανός σε βιομηχανικές και εμπορικές μεγαλουπόλεις. Στις πλούσιες πόλεις της Ασίας υπήρχαν Χριστιανοί που παρέμειναν αφοσιωμένοι στο ευαγγέλιο και στον Θεό παρόλες τις πιέσεις που δέχονταν από το περιβάλλον τους. Τι μπορούμε να μάθουμε από αυτό; Σκεφτείτε τους Χριστιανούς της Ασίας και την προσευχή του Ιησού στο Ιωάν. 17:15-19. Πώς μπορεί η ικεσία του Χριστού, να είναι στον κόσμο αλλά να μην είναι του κόσμου, να εφαρμοστεί από τους Χριστιανούς σήμερα, κυρίως από εκείνους που ζουν στις μητροπόλεις;`

`3.	 Πώς μπορούμε ως Χριστιανοί Αντβεντιστές της Εβδόμης Ημέρας να προσέξουμε ιδιαιτέρως τα προειδοποιητικά λόγια του μηνύματος στους Λαοδικείς;`