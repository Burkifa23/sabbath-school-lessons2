---
title: 'Οι Επτα Σαλπιγγες'
date: 09/02/2019
---

### Για τη μελέτη αυτής της εβδομάδας, διαβάστε
Αποκ. 8:1-13, Αρ. 10:8-10, Ιεζ. 10:2, Αποκ. 10:1-11, Δαν. 12:6,7, Αποκ. 11:1-13, Λευιτ. 16:.

> <p>Εδαφιο μνημης</p>
> «Αλλ' εν ταις ημέραις της φωνής του εβδόμου αγγέλου, όταν μέλλη να σαλπίση, τότε θέλει τελεσθή το μυστήριον του Θεού, καθώς εφανέρωσε προς τους εαυτού δούλους τους προφήτας.» Αποκάλυψη 10:7.

Στην πέμπτη σφραγίδα είδαμε πως οι κραυγές του καταδυναστευμένου λαού του Θεού, αντικατοπτρίζουν τις κραυγές όλων των πιστών ανά τους αιώνες. Αυτοί οι πιστοί απεικονίζονται ως ψυχές που βρίσκονται κάτω από το θυσιαστήριο και κράζουν στον Θεό για δικαιοσύνη και δικαίωση λέγοντας, «Έως πότε, ω Δέσποτα»; (Αποκ. 6:10). Η φωνή από τον ουρανό τους καλεί να περιμένουν, γιατί πλησιάζει η ημέρα που ο Κύριος θα κρίνει όσους τους έβλαψαν. Στην Αποκ. 6:15-17 βλέπουμε τον Ιησού να επιστρέφει στη γη φέρνοντας κρίση σε όσους έκαναν κακό στους πιστούς ακολούθους Του. 

Η σκηνή της πέμπτης σφραγίδας αντιπροσωπεύει την εμπειρία των ανθρώπων του Θεού που υπέφεραν, από την εποχή του Άβελ μέχρι την ημέρα που ο Κύριος θα έρθει να κρίνει και να εκδικηθεί «το αίμα των δούλων αυτού» (Αποκ. 19:2). Ο λαός του Θεού που θλίβετε, πρέπει να παραμείνει σταθερός και με την πίστη ότι ο Κύριος ακούει τις προσευχές τους.

Το όραμα των επτά σαλπίγγων δείχνει ότι ο Θεός επενέβη ανά τους αιώνες για χάρη του καταδυναστευμένου λαού Του και έκρινε εκείνους που τους έβλαψαν. Σκοπός των επτά σαλπίγγων είναι να διαβεβαιώσει τον λαό του Θεού ότι ο ουρανός δεν μένει αδιάφορος στα δεινά τους.