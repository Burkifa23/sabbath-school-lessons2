---
title: 'Περαιτέρω Μελέτη'
date: 15/02/2019
---

Η έβδομη σάλπιγγα (Αποκ. 11:15-18) σηματοδοτεί τον επίλογο της επίγειας ιστορίας. Έφτασε ο καιρός που ο Θεός θα αποκαλύψει την δύναμη και την κυριαρχία Του. Αυτός ο αποστάτης πλανήτης που βρισκόταν υπό την κυριαρχία του Σατανά για χιλιάδες χρόνια, πρόκειται να επανέλθει στην κυριαρχία του Θεού. Μετά την σταύρωση του Χριστού και την ανάληψή Του στον ουρανό, ο Χριστός διακηρύχθηκε ως ο νόμιμος κυρίαρχος της γης (Αποκ. 12:10,11). Ο Σατανάς εξακολουθεί να προκαλεί όσο περισσότερο χάος μπορεί, «επειδή γνωρίζει ότι ολίγον καιρόν έχει» (Αποκ.  12:12). Η έβδομη σάλπιγγα αναγγέλλει ότι οι σφετεριστικές δυνάμει έχουν αντιμετωπιστεί και ότι ο κόσμος επιτέλους έχει περιέλθει στην εξουσία του νόμιμου Κυρίαρχου. Η έβδομη σάλπιγγα περιγράφει το υπόλοιπο περιεχόμενο του βιβλίου: 1. Τα έθνη οργίσθηκαν: Η Αποκ. 12:-14:περιγράφει τον Σατανά οργισμένο (Αποκ. 12:17), ο οποίος μαζί με τους δύο συμμάχους του, το θηρίο της θάλασσας και το θηρίο της ξηράς – ετοιμάζει τα έθνη του κόσμου να πολεμήσουν τον λαό του Θεού. 2. Η οργή Σου έφτασε: Ο Θεός απαντά στην οργή των εθνών με τις επτά πληγές που αναφέρονται ως οργή Θεού ( Αποκ. 15:1). 3. Ο καιρός που οι νεκροί θα κριθούν περιγράφεται στην Αποκ. 20:11-15. 4. Η αμοιβή των δούλων του Θεού αναφέρεται στην Αποκ. 21:-22:. 5. Η εξόντωση εκείνων που κατέστρεψαν την γη: Στην Αποκ. 19:2 βλέπουμε πως στο τέλος η Βαβυλώνα κρίνεται επειδή κατέστρεψε την γη. Η εξάληψη του Σατανά, των αγγέλων του και των δύο συμμάχων του είναι η τελική πράξη του δράματος της Μεγάλης Διαμάχης (Αποκ. 19:11-20:15).

**Ερωτήσεις για συζήτηση**: 

`1.	 Υπάρχουν στιγμές που η διακήρυξη του μηνύματος του ευαγγελίου μας αφήνει μία πικρή γεύση (Αποκ. 10:10) - τα λόγια μας απορρίπτονται, γελοιοποιούνται και αυτή η αντιμετώπιση μεταφέρεται και σε εμάς. Κάποιες φορές η διακήρυξη μπορεί να προκαλέσει αντιδράσεις. Ποιοι Βιβλικοί χαρακτήρες αντιμετώπισαν τέτοιες δυσκολίες και τι μπορούμε να διδαχθούμε από την εμπειρία τους;`

`2.	 «Επανειλημμένως έχω προειδοποιήσει σχετικά με τον ορισμό ημερομηνιών. Δεν θα υπάρξει ξανά κάποιο μήνυμα στα παιδιά του Θεού που να βασίζεται στον χρόνο. Δεν θα μάθουμε την ακριβή ημέρα της όψιμης βροχής του Αγίου Πνεύματος, ούτε της παρουσίας του Χριστού.» Ε. Χουάιτ, Selected Messages, βιβ. 1, σ.188. Πού είναι το πρόβλημα εάν κάνουμε χρονικές προβλέψεις για τα τελευταία γεγονότα μετά το 1844; Πώς μπορούμε να προστατευτούμε από τους κινδύνους αυτών των χρονοδιαγραμμάτων;`  