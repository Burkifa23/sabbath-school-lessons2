---
title: 'Οι Προσευχες Των Αγιων'
date: 10/02/2019
---

Στην Αποκ. 8:βλέπουμε επτά αγγέλους με σάλπιγγες να στέκονται ενώπιον του Θεού. Πριν σαλπίζουν, εμφανίζεται μία άλλη σκηνή που εξηγεί την θεολογική σημασία των σαλπίγγων.

Διαβάστε Αποκ. 8:3,4 μαζί με την περιγραφή των καθημερινών υπηρεσιών στο ναό της Ιερουσαλήμ όπως αναφέρονται παρακάτω: Ένας Εβραίος σχολιαστής της Αγίας Γραφής εξηγεί ότι στην εσπερινή θυσία το αρνί τοποθετούταν στο θυσιαστήριο του ολοκαυτώματος και το αίμα χυνόταν στη βάση του θυσιαστηρίου. Ο καθορισμένος ιερέας έπαιρνε το χρυσό θυμιατήρι μέσα στο ναό και πρόσφερε θυμίαμα στο χρυσό θυσιαστήριο στα Άγια. Όταν ο ιερέας έβγαινε, έριχνε κάτω το θυμιατήρι προκαλώντας θόρυβο. Εκείνη τη στιγμή, επτά ιερείς σάλπιζαν σηματοδοτώντας το τέλος των υπηρεσιών του ναού για εκείνη την ημέρα. Είναι προφανές πως στην Αποκ. 8:3-5 χρησιμοποιούνται οι ίδιοι όροι με της εσπερινής λειτουργίας. Είναι σημαντικό το ότι ο άγγελος παίρνει θυμίαμα από «το θυσιαστήριον το χρυσούν το ενώπιον του θρόνου» (Αποκ.8:3). Το θυμίαμα αντιπροσωπεύει τις προσευχές των αγίων (Αποκ. 5:8). Οι προσευχές τους τώρα απαντώνται από τον Θεό. Στην Αποκ. 8:3-5 δίνονται σημαντικές πληροφορίες σχετικά με τις σάλπιγγες στην Αποκάλυψη:

- Α. Οι επτά σάλπιγγες είναι οι κρίσεις του Θεού στους αποστάτες ως απάντηση των προσευχών του καταδυναστευμένου λαού Του.
- Β. Οι σάλπιγγες ξεκινούν με τον θάνατο του Ιησού ως ο Αμνός και συνεχίζουν μέχρι τη Δευτέρα Παρουσία (δείτε Αποκ. 11:15-18).

`Διαβάστε Αποκ. 8:5 μαζί με Ιεζ. 10:2. Πώς το όραμα του Ιεζεκιήλ με την διασκορπισμένη φωτιά πάνω στην αποστάτισσα Ιερουσαλήμ διευκρινίζει την φύση των σαλπίγγων στην Αποκάλυψη;`

Ο άγγελος γεμίζει το θυμιατήρι με φωτιά από το θυσιαστήριο, και το ρίχνει στη γη. Αξίζει να σημειωθεί ότι η φωτιά προέρχεται από το θυσιαστήριο όπου ακούστηκαν οι προσευχές των αγίων. Το γεγονός ότι η φωτιά έρχεται από το ίδιο θυσιαστήριο δείχνει ότι οι επτά σάλπιγγες είναι οι κρίσεις που πέφτουν στους κατοίκους της γης ως απάντηση των προσευχών των πιστών, και ο Θεός θα επέμβει για χάρη τους τον καθορισμένο καιρό. Το ρίξιμο του θυμιατηρίου μπορεί να είναι και μία προειδοποίηση ότι η μεσιτεία του Χριστού κάποια στιγμή θα παύσει. Η θύρα της χάριτος θα κλείσει (δείτε Αποκ. 22:11,12).