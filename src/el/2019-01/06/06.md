---
title: Η Σωτηρια Στον Θεο Μας Και Στο Αρνιο
date: 07/02/2019
---

`Διαβάστε Αποκ. 14:5 μαζί με Β’Πέτρ. 3:14 και Ιούδα 24,25. Στην Αποκάλυψη, τα πιστά παιδιά του Θεού των εσχάτων ημερών περιγράφονται ως «άμωμοι». Πώς είναι δυνατόν αυτό να συμβεί;`

Το τελευταίο χαρακτηριστικό των 144.000 είναι ότι «εν τω στόματι αυτών δεν ευρέθη δόλος, διότι είναι άμωμοι ενώπιον του θρόνου του Θεού» (Αποκ. 14:5). Ενώ οι άνθρωποι του κόσμου επιλέγουν να πιστεύουν σε πλάνες, ο λαός του Θεού των εσχάτων ημερών δέχετε την αγάπη της αλήθειας για σωτηρία (Β’Θεσ. 2:10,11). Ο όρος «άμωμοι» ανταποκρίνεται στην πιστότητα των 144.000 προς τον Χριστό. Στην Αγία Γραφή, ο λαός του Θεού καλείται άγιος (Λευιτ. 19:2, Α’Πέτρ. 2:9). Ο Αβραάμ (Γέν. 17:1) και ο Ιώβ (Ιώβ 1:1) ήταν άμωμοι. Οι Χριστιανοί καλούνται να είναι άγιοι και άμωμοι ενώπιον του Θεού (Εφεσ. 5:27, Φιλιπ. 2:15).

`Διαβάστε Ρωμ. 3:19-23. Γιατί πρέπει να έχουμε αυτήν τη σημαντική αλήθεια πάντοτε μπροστά μας;`

Τις τελευταίες ημέρες του κόσμου, οι 144.000 θα αντικατοπτρίζουν τον χαρακτήρα του Χριστού. Η σωτηρία τους θα αντανακλά τα όσα ο Χριστός έκανε γι’ αυτούς και όχι τη δική τους αγιοσύνη και τα έργα (Εφεσ. 2:8-10). Οι 144.000 «έπλυναν τας στολάς αυτών, και ελεύκαναν αυτάς εν τω αίματι του Αρνίου» (εδ. 7:14) και έτσι στέκονται «άσπιλοι και αμώμητοι» ενώπιον του Θεού (Β’Πέτρ. 3:14).

«Πρέπει να εξευγενιστούμε, να καθαριστούμε από καθετί εγκόσμιο, έως ότου αντικατοπτρίσουμε την εικόνα του Σωτήρα μας και να γίνουμε ‘‘κοινωνοί Θείας φύσεως’’… Όταν η μάχη λήξει, όταν η πανοπλία αφεθεί στα πόδια του Ιησού, όταν οι άγιοι του Θεού δοξαστούν, τότε και μόνο τότε θα είναι ασφαλές να ισχυριστούμε ότι είμαστε σωσμένοι και αναμάρτητοι.» Ε. Χουάιτ, Selected Messages, βιβ.3, σ.355,356.

`Σκεψη: Πώς μπορούμε να ζούμε μία καθαγιασμένη ζωή καθώς προετοιμαζόμαστε για την αιωνιότητα και να μην πέσουμε στην παγίδα της τελειοποίησης και του φανατικού αγιασμού;`