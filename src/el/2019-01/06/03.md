---
title: Ο Σφραγισμενος Λαος Του Θεου
date: 04/02/2019
---

`Διαβάστε Αποκ. 7:4-8, Ποιος είναι ο αριθμός των σφραγισμένων; Ποια είναι η σημασία του συγκεκριμένου αριθμού;`

Η ανακοίνωση του αριθμού των σφραγισμένων σηματοδοτεί την ολοκλήρωση της σφράγισης. Ο Ιωάννης ακούει τον αριθμό τους, 144.000 από τις 12 φυλές του Ισραήλ. Η αναφορά εδώ δεν έχει να κάνει με έναν κυριολεκτικό αριθμό αλλά με το τι αντιπροσωπεύει. Οι 144.000 είναι 12x12.000. Το 12 είναι ο αριθμός που συμβολίζει τον λαό του Θεού: οι φυλές του Ισραήλ και οι απόστολοι που έθεσαν τα θεμέλια της εκκλησίας (Εφεσ. 2:20). Επομένως, ο αριθμός 144.000 έχει να κάνει με το σύνολο του λαού του Θεού στις έσχατες ημέρες: «Πας Ισραήλ» (Ιουδαίοι και Εθνικοί) που είναι έτοιμοι για την επιστροφή του Χριστού και θα αναληφθούν χωρίς να γευθούν θάνατο (Ρωμ. 11:26, Α’Κορ. 15:51-53).

Οι 12 φυλές που αναφέρονται στην Αποκ. 7:προφανώς δεν είναι οι Βιβλικές, γιατί πλέον δεν υπάρχουν. Οι 10 φυλές του Βόρειου βασιλείου αιχμαλωτίστηκαν από τους Ασσύριους (Β’ Βασ. 17:6-23), και αναμίχθηκαν με τα άλλα έθνη. Επομένως, οι σύγχρονοι Ιουδαίοι δεν αποτελούνται από 12 φυλές. 

Επίσης, η λίστα των 12 φυλών που συναντάμε στην Αποκ. 7:διαφέρει από τις άλλες που διαβάζουμε στην Αγία Γραφή (συγκρίνετε Αρ. 1:5-15, Ιεζ. 48:1-29). Η φυλή Ιούδα αναφέρεται πρώτη (Αποκ. 7:5) αντί του Ρουβήν (συγκρίνετε με Αρ. 1:5). Επίσης, οι φυλές Δαν και Εφραΐμ που βρίσκονται στις λίστες των Αριθμών και του Ιεζεκιήλ, παραλείπονται στη λίστα της Αποκάλυψης, και στη θέση τους βλέπουμε την φυλή του Ιωσήφ και του Λευί (Αποκ. 7:7,8). Ο προφανής λόγος για τον οποίο οι φυλές του Εφραΐμ και του Δαν παραλείπονται, είναι γιατί στην Παλαιά Διαθήκη αυτές οι δύο φυλές αποστάτησαν και στράφηκαν στην ειδωλολατρία (Α’Βασ. 12:29,30, Ωσ. 4:17).

Η λίστα των φυλών στην Αποκ. 7:δεν είναι ιστορική αλλά πνευματική. Η απουσία των φυλών Δαν και Εφραΐμ δείχνει πως η απιστία τούς στέρησε τη θέση μεταξύ των σφραγισμένων παιδιών του Θεού. Επιπλέον, η εκκλησία στην Καινή Διαθήκη αποκαλείται ως 12 φυλές του Ισραήλ (Ιακ. 1:1). Οι 12 φυλές στην Αποκ. 7:αντιπροσωπεύουν όλο το λαό του Θεού που υπομένει μέχρι τέλους, Ιουδαίους και Εθνικούς.

`Σκεψη: Ποια Βιβλική διαβεβαίωση δίνει ο Θεός σε εκείνους που θα ζήσουν τη μεγάλη θλίψη;`