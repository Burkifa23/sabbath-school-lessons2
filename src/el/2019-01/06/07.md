---
title: Περαιτέρω μελέτη
date: 08/02/2019
---

Η ταυτότητα των 144.000 είναι ένα καυτό θέμα συζήτησης. Όπως φαίνεται στην Αποκάλυψη, οι 144.000 είναι η τελευταία γενιά του λαού του Θεού των τελευταίων ημερών του κόσμου. Ξέρουμε ότι θα περάσουν από την μεγάλη θλίψη και θα προστατευθούν στις επτά τελευταίες πληγές (δείτε Ψαλμ. 91:7-16, Αποκ. 7:15-17) ενώ η αφοσίωσή τους θα δοκιμαστεί, όπως ποτέ ξανά στο παρελθόν. Το ποιοι ακριβώς θα είναι δεν μας έχει αποκαλυφθεί από τον Θεό (Δευτ. 29:29). Μελλοντικά θα φανεί το ποιοι θα αποτελούν μέρος αυτής της ομάδας των σωσμένων αγίων. Σχετικά με  αυτό, μας έχει δοθεί μία προειδοποίηση:

«Ο Χριστός προειδοποιεί ότι στην εκκλησία θα υπάρχουν άτομα που θα παρουσιάζουν μύθους και υποθέσεις, ενώ ο Θεός έχει δώσει μεγάλες και αιώνιες αλήθειες που πρέπει να φυλάσσονται για πάντα στο νου. Όταν οι άνθρωποι παίρνουν τη μία και την άλλη θεωρία, όταν είναι περίεργοι να μάθουν κάτι που δεν είναι απαραίτητο να γνωρίζουν, δεν καθοδηγούνται από τον Θεό. Δεν είναι στο σχέδιο Του οι άνθρωποι να παρουσιάσουν υποθέσεις που δεν διδάσκονται στον Λόγο. Δεν είναι στο θέλημά Του να εμπλέκονται σε λογομαχίες για πράγματα που δεν ωφελούν πνευματικά, όπως για παράδειγμα, ποιοι είναι οι 144.000. Εκείνοι που είναι οι εκλεκτοί του Θεού, σύντομα θα το καταλάβουν.» Ε. Χουάιτ, Selected Messages, βιβ.1, σ.174.

**Ερωτήσεις για συζήτηση**: 

`1.	 «Ας προσπαθήσουμε με όλες μας τις δυνάμεις να είμαστε μεταξύ των 144.000.» Ε. Χουάιτ, Comments, B.C., τομ.7, σ.970. Πώς μπορούμε να το κάνουμε; Πώς αυτή η παρότρυνση μπορεί να επηρεάσει τις καθημερινές μας αποφάσεις;`

`2.	 Ένα ακόμη στοιχείο που δίνεται για τους 144.000, είναι ότι θα ψάλλουν έναν νέο ύμνο που κανείς άλλος δεν μπορεί να ψάλλει, γιατί είναι ένας ύμνος εμπειρίας που κανείς δεν έχει βιώσει (Αποκ. 14:3,4, 15:2,3). Αναρωτηθείτε: ‘’Φαίνεται στη ζωή μου η εμπειρία μου με τον Θεό; Ή μήπως φαίνονται μόνο τα έργα του Θεού στη ζωή μου και δεν υπάρχει ίχνος αφοσίωσης από μέρους μου;’’ Τι αλλαγές μπορείτε να κάνετε για να αφιερώσετε εκ νέου τη ζωή σας στον Κύριο;`

`3.	 Ποια είναι η διαφορά του να ξέρω για τον Χριστό με το να Τον γνωρίζω πραγματικά; Εάν κάποιος σας ρωτούσε, «Πώς είναι ο Χριστός;», τι θα του απαντούσατε, και γιατί;` 	 