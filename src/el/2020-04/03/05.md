---
title:  Ο Μοχθος Και Οι Αγωνες Των Τηρητων Του Νομου
date:  14/10/2020
---

Υπάρχουν μεγάλα οφέλη από την τήρηση του νόμου του Θεού, όπως αποδεικνύεται από τους ανθρώπους που ο Θεός ευλογούσε. Ο Ιησούς του Ναυή ακολουθούσε προσεκτικά τις εντολές του Θεού και καθοδηγούσε σωστά τον λαό Ισραήλ. Επανειλημμένα, ο Κύριος επισήμανε στο λαό Ισραήλ ότι εάν υπάκουε στο νόμο, θα ευημερούσε.

`Διαβάστε Β’Χρον. 31:20,21. Ποιοι ήταν οι βασικοί λόγοι για τους οποίους ο Εζεκίας ευημερούσε;`

Σε οποιοδήποτε εκπαιδευτικό χώρο και αν βρισκόμαστε, πρέπει να τονίσουμε την σπουδαιότητα της υπακοής. Ωστόσο, οι μαθητές μας δεν είναι άμυαλοι. Αργά ή γρήγορα θα αντιληφθούν την σκληρή πραγματικότητα ότι η καταστροφή μπορεί να χτυπήσει την πόρτα ακόμα και σε ανθρώπους που είναι πιστοί, στοργικοί και υπάκουοι. Πώς μπορούμε να το εξηγήσουμε αυτό;

Είναι γεγονός ότι δεν μπορούμε. Ζούμε σε έναν κόσμο αμαρτίας, κακού, σε έναν κόσμο που έχει ξεσπάσει η Μεγάλη Διαμάχη και κανείς από εμάς δεν είναι απρόσβλητος από αυτήν.

`Τι μας διδάσκουν τα παρακάτω εδάφια για αυτό το δύσκολο ερώτημα; Μάρκ. 6:25-27, Ιώβ 1, 2, Β’Κορ. 11:23-29.`

Χωρίς αμφιβολία, οι καλοί, πιστοί και νομοταγείς άνθρωποι, δεν ευημερούν πάντοτε, τουλάχιστον όπως ο κόσμος αντιλαμβάνεται την ευημερία. Και αυτή θα μπορούσε να είναι μια εν μέρει απάντηση σε αυτό το δύσκολο ερώτημα που, καθώς επιδιώκουμε να διδάξουμε τη σημασία του νόμου, αναμφίβολα πρόκειται να εμφανιστεί. Τι ακριβώς εννοούμε με τη λέξη «ευημερία»; Τι έλεγε ο ψαλμωδός; «Ήθελον προτιμήσει να ήμαι θυρωρός εν τω οίκω του Θεού μου, παρά να κατοικώ εν ταις σκηναίς της πονηρίας» (Ψαλμ. 84:10). Δεν υπάρχει αμφιβολία ότι, σύμφωνα με τα πρότυπα του κόσμου, ακόμα και εκείνοι που είναι πιστοί στον Θεό και υπάκουοι στο νόμο Του δεν ευημερούν πάντοτε, τουλάχιστον τώρα. Θα κάνουμε κακό στους μαθητές μας εάν τους πούμε κάτι διαφορετικό.

`Σκεψη: Διαβάστε Εβρ. 11:13-16. Πώς αυτά τα εδάφια μάς βοηθούν να καταλάβουμε το γιατί εκείνοι που είναι πιστοί εξακολουθούν να υποφέρουν σε αυτήν τη ζωή;`