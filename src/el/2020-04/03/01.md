---
title:  Ο Νομος Ως Διδασκαλος
date:  10/10/2020
---

> <p>Εδαφιο Μνημης</p>
>  «Και θέλεις αγαπά Κύριον τον Θεόν σου εξ όλης της καρδίας σου, και εξ όλης της ψυχής σου, και εξ όλης της δυνάμεώς σου» Δευτερονόμιον 6:5.

### Για τη μελέτη αυτής της εβδομάδας, διαβάστε
Δευτ. 6:5, Δευτ. 31:9–27, Ρωμ. 3:19–23, Αποκ. 12:17, 14:12, Μάρκ. 6:25–27, Εβρ. 5:8.

Ο Παύλος θέλοντας να προειδοποιήσει τους Γαλάτες ενάντια στο νομικισμό, έγραψε: «Διότι εάν ήθελε δοθή νόμος δυνάμενος να ζωοποιήση, η δικαιοσύνη ήθελεν είσθαι τωόντι εκ του νόμου» (Γαλ. 3:21). Φυσικά, αν κάποιος νόμος θα μπορούσε να «ζωοποιήσει», αυτός θα ήταν ο νόμος του Θεού. Και αυτό που θέλει να πει ο Παύλος είναι ότι σε εμάς τους αμαρτωλούς, ακόμα και ο νόμος του Θεού δεν μπορεί να δώσει ζωή. Γιατί; «Η γραφή όμως συνέκλεισε τα πάντα υπό την αμαρτίαν, διά να δοθή η επαγγελία εκ πίστεως Ιησού Χριστού εις τους πιστεύοντας» (Γαλ. 3:22).

Ωστόσο, εφόσον ο νόμος δεν μπορεί να δώσει ζωή στους αμαρτωλούς, ποιος είναι ο σκοπός του; Έχει λοιπόν ο νόμος μόνο αρνητική λειτουργία; Υπάρχει μόνο για να φανερώνει τις αμαρτίες μας και να δείχνει την ανάγκη μας για χάρη;

Όχι. Ο νόμος είναι επίσης εκεί για να μας κατευθύνει στον δρόμο της ζωής που βρίσκουμε μόνο στον Ιησού. Αυτός πρέπει να είναι ο σκοπός της αληθινής παιδείας, να οδηγεί σε μια ζωή χάρης, πίστης και υπακοής στον Χριστό. Για αυτό αυτήν την εβδομάδα θα μελετήσουμε το ρόλο του νόμου του Θεού σε ολόκληρη την Χριστιανική εκπαίδευση. Καθώς μελετάμε, και παρότι ότι ο νόμος δεν μπορεί να μας σώσει, ας δούμε τι μπορεί να μας διδάξει για την πίστη, την χάρη και την αγάπη του Θεού προς την αμαρτωλή ανθρωπότητα.