---
title:  Περαιτέρω Μελέτη
date:  16/10/2020
---

«Η αγάπη, όντας η βάση της δημιουργίας και της απολύτρωσης, είναι επίσης και η βάση της πραγματικής μόρφωσης. Αυτό γίνεται κατανοητό από το νόμο που ο Θεός έδωσε ως οδηγό της ζωής. Η πρώτη και μεγάλη εντολή είναι: “Θέλεις αγαπά Κύριον τον Θεόν σου εξ όλης της καρδίας σου, και εξ όλης της ψυχής σου, και εξ όλης της δυνάμεώς σου, και εξ όλης της διανοίας σου” (Λουκ. 10:27). Το να αγαπήσουμε Αυτόν, τον άπειρο και πάνσοφο Θεό με όλη μας τη δύναμη, το νου και την καρδιά, σημαίνει την ανώτερη εφικτή ανάπτυξη όλων γενικά των δυνάμεων. Σημαίνει ότι σε ολόκληρη την ύπαρξη - δηλαδή στο σώμα, στο νου και στην ψυχή - η εικόνα του Θεού πρέπει να αποκατασταθεί. Την ίδια αξία με την πρώτη έχει και η δεύτερη εντολή: “Θέλεις αγαπά τον πλησίον σου ως σεαυτόν” (Ματθ. 22:39). Ο νόμος της αγάπης απαιτεί τη σωματική, διανοητική και ψυχική καθιέρωση στην υπηρεσία του Θεού και του συνανθρώπου. Και ενώ μας καθιστά ευλογία στους άλλους, η υπηρεσία αυτή προσκομίζει τη μεγαλύτερη ευλογία στον εαυτό μας. Η αφιλαυτία χαρακτηρίζει κάθε πραγματική ανάπτυξη. Με την αφιλοκερδή υπηρεσία αποκτούμε την ανώτερη καλλιέργεια κάθε ιδιότητας. Ολοένα και περισσότερο γινόμαστε συμμέτοχοι της θείας φύσης. Γινόμαστε κατάλληλοι για τον ουρανό, επειδή δεχόμαστε τον ουρανό μέσα στην καρδιά μας» ΕΚ. σ. 5,6.

**Ερωτήσεις για συζήτηση**

`1. Όπως ο αρχαίος Ισραήλ, πρέπει και εμείς να αγαπάμε και να φοβόμαστε παράλληλα τον Θεό (Ματθ. 22:37, Αποκ. 14:7). Πώς μπορούμε να έχουμε και τα δύο αυτά συναισθήματα προς τον Θεό; Γιατί αυτές οι δύο εντολές δεν αντικρούονται μεταξύ τους;`

`2. Ποια η διαφορά ανάμεσα σε ένα πρότυπο και σε έναν κανόνα; Με την εμπειρία σας, ο Αντβεντισμός έχει να κάνει περισσότερο με τον καθορισμό υψηλών προτύπων μέσα στην κοινότητα των πιστών του ή με τη θέσπιση κανόνων που ενώνουν την εκκλησία; Τι λέει η Αγία Γραφή στο θέμα του να θέτουμε υψηλά πρότυπα για ένα άτομο, μία οικογένεια, ή μία εκκλησία;`

`3. Πώς επιτυγχάνουμε την σωστή ισορροπία δείχνοντας τη σημασία της υπακοής στο νόμο του Θεού, χωρίς αυτή η υπακοή να αποτελεί την πηγή της σωτηρίας μας;`

`4. Διαβάστε τον Ψαλμό 119:και σημειώστε πόσες φορές αναφέρονται οι έννοιες της υπακοής, της ελευθερίας, των νόμων, των κανόνων και των εντολών. Τι θέλει να εκφράσει ο συγγραφέας του Ψαλμού 119:για αυτά τα θέματα;`