---
title:  Μπορειτε Να Ευημερησετε
date:  13/10/2020
---

Σε όλη την Αγία Γραφή διαβάζουμε για διαφορετικά αποτελέσματα που απορρέουν από τη γνώση και την υπακοή του νόμου του Θεού.

`Διαβάστε Ναυή 1:7,8. Τι λέει ο Κύριος στον Ιησού του Ναυή, και πώς οι αρχές που βρίσκουμε εδώ ισχύουν και σήμερα;`

Όταν ο Ιησούς του Ναυή εισέρχεται στη Χαναάν, ο Κύριος τού λέει: «Μόνον ίσχυε και ανδρίζου σφόδρα, διά να προσέχης να κάμνης κατά πάντα τον νόμον, τον οποίον προσέταξεν εις σε Μωϋσής ο θεράπων μου, μη εκκλίνης απ’ αυτού δεξιά ή αριστερά, διά να φέρησαι μετά συνέσεως πανταχού όπου αν υπάγης» (Ναυή 1:7).

Η επιτυχία που έρχεται ως αποτέλεσμα της υπακοής μπορεί να φαίνεται αντίθετη ως προς τον τρόπο με τον οποίο μετράται στον κόσμο μας σήμερα. Πολλοί σήμερα πιστεύουν ότι ενδείξεις επιτυχίας είναι η καινοτομία, η δημιουργικότητα, και η αυτοπεποίθηση. Για να πετύχεις σε έναν συγκεκριμένο τομέα συχνά απαιτείται να έχεις εξαιρετικό ταλέντο και ικανότητα να ρισκάρεις. Ωστόσο, στα μάτια του Θεού η επιτυχία απορρέει από ένα διαφορετικό σύνολο προσόντων.

`Διαβάστε Αποκ. 12:17, Αποκ. 14:12, Ρωμ. 1:5, Ρωμ. 16:26, Ιακ. 2:10-12. Τι μας λένε αυτά τα εδάφια για την υπακοή στο νόμο του Θεού; Δηλαδή, ακόμα κι αν δεν σωζόμαστε λόγω υπακοής στο νόμο του Θεού, γιατί είναι τόσο σημαντική η τήρησή του;`

Παλαιά Διαθήκη, Καινή Διαθήκη, Παλαιά Συμφωνία, Νέα Συμφωνία - δεν έχει σημασία: ως Χριστιανοί που πιστεύουμε στην Αγία Γραφή, καλούμαστε να υπακούμε στο νόμο του Θεού. Η παράβαση του νόμου, γνωστή και ως αμαρτία, μπορεί να οδηγήσει μόνο σε θλίψη, πόνο, και αιώνιο θάνατο. Ποιος δεν έχει μάθει ή δεν έχει βιώσει προσωπικά τα αποτελέσματα της αμαρτίας, τα αποτελέσματα της παράβασης του νόμου του Θεού; Όπως ακριβώς ο αρχαίος Ισραήλ θα ευημερούσε υπακούοντας στο νόμο του Θεού (αν και επίσης χρειάζονταν χάρη), δεν υπάρχει διαφορά και για εμάς σήμερα. Επομένως, μέρος της Χριστιανικής εκπαίδευσης πρέπει να είναι η διατήρηση του νόμου του Θεού ως βασικό στοιχείο του τι σημαίνει να ζούμε με πίστη και εμπιστοσύνη στο έλεος του Θεού.

`Σκεψη: Ποια ήταν η δική σας εμπειρία με τις συνέπειες της αμαρτίας; Τι μάθατε που θα μπορούσατε να μοιραστείτε με άλλους, ώστε να μην κάνουν τα ίδια λάθη;`