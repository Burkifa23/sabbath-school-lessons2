---
title:  Η Εκπαιδευση Στην Πρωτη Εκκλησια
date:  19/11/2020
---

Καθώς ο Ιησούς, ο Μεγάλος Διδάσκαλος, προετοιμάζεται να αφήσει τους μαθητές Του, αποκαλύπτεται στην Αγία Γραφή μία από τις σπουδαιότερες αρχές της εκπαίδευσης. Ήταν μαζί τους για τρεισίμισι χρόνια, περίπου όσο χρόνο διαθέτουμε στην δευτεροβάθμια ή στην πανεπιστημιακή εκπαίδευση. Κατά την ολοκλήρωση κάθε περιόδου, ανάλογα με το άτομο, ο σπουδαστής θεωρείται συχνά έτοιμος να τα καταφέρει μόνος τους.

Ο Ιησούς όμως γνώριζε καλύτερα και έτσι παρείχε στους ακολούθους Του συνεχή εκπαίδευση κάτω από την καθοδήγηση του Αγίου Πνεύματος. Αυτός ο δάσκαλος ή ο καθοδηγητής αποκαλείται στην Αγία Γραφή ως Παρηγορητής ή Παράκλητος και θα δοθεί μόνιμα στους ακολούθους του Ιησού (Ιωάν. 14:16,17). Αυτός προσδιορίζεται ως το Πνεύμα της Αληθείας. Ενώ το Άγιο Πνεύμα δεν χαρακτηρίζεται ως παιδαγωγός, το έργο Του είναι σίγουρα εκπαιδευτικό, καθώς σχετίζεται με την αναζήτηση και την εύρεση της αλήθειας.

`Διαβάστε Α’Κορ. 2:1-16. Τι λέει ο Παύλος ότι είναι τόσο σημαντικό στο πλαίσιο της εκπαίδευσης;`

Ο Παύλος ξεκινάει υπενθυμίζοντας στην εκκλησία της Κορίνθου ότι, όταν πρωτοπήγε σε αυτούς, δεν μίλησε για τίποτε άλλο εκτός από τον Ιησού Χριστό και τη σταύρωσή Του (Α’Κορ. 2:2) - όχι επιτηδευμένη σοφία, μόνο κήρυγμα του ευαγγελίου. Αλλά αυτό δεν ήταν το τέλος (Α’Κορ. 2:6), διότι όταν οι νέοι Χριστιανοί θα ωρίμαζαν, ο απόστολος θα επέστρεφε για να τους διδάξει τη σοφία του Θεού, τα πράγματα που απέκρυψε ο Κύριος πριν αρχίσει ο κόσμος (Α’Κορ. 2:7) - ακόμη και τα βαθυστόχαστα πράγματα του Θεού (Α’Κορ. 2:10). Όλα θα μελετηθούν υπό την καθοδήγηση του Πνεύματος του Κυρίου, καθώς ενώνεται με το πνεύμα του μαθητευόμενου.

Πόσο βαθιά θα είναι αυτή η μελέτη και πόση μάθηση θα είναι διαθέσιμη σε όσους οδηγούνται από το Άγιο Πνεύμα; Το κεφάλαιο τελειώνει με μια παραπομπή από τον προφήτη Ησαΐα: «Τις εστάθμισε το πνεύμα του Κυρίου, ή έγεινε σύμβουλος αυτού, και εδίδαξεν αυτόν;» (Ησ. 40:13). Ο προφήτης που μιλά στους απλούς ανθρώπους της εποχής του θα μπορούσε να πει ότι κανείς δεν μπορεί να το πετύχει αυτό. Αλλά ο Παύλος διορθώνει αυτήν την αντίληψη συμπεραίνοντας ότι: «ημείς όμως έχομεν νουν Χριστού», που σημαίνει ότι οι πληρωμένοι με Πνεύμα χριστιανοί έχουν πρόσβαση ακόμη και στο νου του Θεού, και επομένως σε κάθε μάθηση και κατανόηση (Α’Κορ. 2:10-13) που θα χρειάζονταν για να γνωρίσουν την οδό της δικαιοσύνης.