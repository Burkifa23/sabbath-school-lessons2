---
title:  Εκπαιδευση Και Απολυτρωση
date:  14/11/2020
---

> <p>Εδαφιο Μνημης</p>
>  «Όλη η γραφή είναι θεόπνευστος, και ωφέλιμος προς διδασκαλίαν, προς έλεγχον, προς επανόρθωσιν, προς εκπαίδευσιν την μετά της δικαιοσύνης» Β’ Τιμοθέου 3:16

### Για τη μελέτη αυτής της εβδομάδας, διαβάστε
Γέν. 1:26,27, Ησ. 11:1–9, Β’Τιμ. 3:14–17, Α’Βασ. 4:29–34, Ιωάν. 14:17, Α’Κορ. 2:1–16.

Η Αγία Γραφή καταγράφει μια μακρά ιστορία του Θεού με τον λαό Του. Μερικές φορές αυτή προβάλλεται ως μια ιστορία αγάπης που όμως δεν εξελίχθηκε σωστά, τουλάχιστον προσωρινά. Ή μπορεί να θεωρηθεί ως μια ιστορία ενός πατέρα με τα αντιδραστικά παιδιά Του που τελικά αναθεωρούν τις απόψεις τους και συνέρχονται.

Στο μάθημα όμως αυτής της εβδομάδας, θα ανακαλύψουμε στην ιστορία της Αγίας Γραφής ένα άλλο θέμα, αυτό του δασκάλου με τους μαθητές του. Αποτυγχάνουν συνεχώς στις εξετάσεις, αλλά ο δάσκαλος τούς εξηγεί υπομονετικά ξανά και ξανά τα μαθήματά τους, έως ότου επιτέλους κάποιοι τα μάθουν.

Η ιστορία της Αγίας Γραφής δεν διαφέρει από τις δικές μας ανθρώπινες ιστορίες που γνωρίζουμε τόσο καλά. Με μια εξαίρεση. Στην ιστορία του Θεού και του λαού Του είναι σίγουρο το καλό τέλος και η επίτευξη του στόχου. Αυτό το αποτέλεσμα εξασφαλίζεται από την Θεϊκή χάρη. Η ανθρώπινη ευθύνη σε αυτήν τη σχέση έχει συχνά παρεξηγηθεί και έχει προκαλέσει τρόμο σε πολλούς που την θεωρούν δύσκολη. Στην πραγματικότητα όμως η ιστορία της Αγίας Γραφής είναι μια πρόσκληση για να γνωρίσεις τον Θεό και να καταλάβεις το θέλημά Του. Πράγματι, το να μάθουμε να γνωρίζουμε τον Θεό είναι η σημαντικότερη ανταπόκρισή μας στη χάρη Του. Δεν μπορούμε να κερδίσουμε αυτήν την χάρη, αλλά μπορούμε να την διδαχθούμε, και η Χριστιανική εκπαίδευση μάς την διδάσκει.