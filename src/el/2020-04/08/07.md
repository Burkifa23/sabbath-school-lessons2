---
title:  Περαιτέρω Μελέτη
date:  20/11/2020
---

Η μεγάλη Αποστολή του Ευαγγελίου (Ματθ. 28:18-20) έθεσε σε κίνηση ένα απίστευτο θρησκευτικό κίνημα. Ορισμένοι απόστολοι ή ιεραπόστολοι πήγαν σε όλο τον κόσμο και συγκέντρωσαν μελετητές, τους έκαναν μαθητές, τους κάλεσαν να πιστέψουν στον Ιησού, τους βάφτισαν, τους δίδαξαν όλα όσα ο Ιησούς τους παρήγγειλε. Οι χριστιανοί προσήλυτοι από όλο τον κόσμο, εκπροσωπούν διαφορετικούς πολιτισμούς και μιλούν διαφορετικές γλώσσες, αναδύονται από τα νερά του βαπτίσματος και εισέρχονται στο σχολείο ξεκινώντας την εκπαίδευσή τους. Αυτό δεν προκαλεί έκπληξη, γιατί έχουν ακόμα πολλά να μάθουν. Ο λόγος για τον οποίο οι Χριστιανοί πάντα μαθαίνουν δεν είναι λόγω πνευματικής περιέργειας ή επιθυμίας να διαπρέψουν στη γνώση, αλλά μάλλον γιατί η Χριστιανική ζωή και η πίστη εισχωρεί σε κάθε γωνιά της καθημερινής ζωής. Υπάρχουν τόσα πολλά να μάθουν. Λόγω αυτού, οι επιστολές της Καινής Διαθήκης περιέχουν τόσο την διακήρυξη για τον Ιησού (που χαρακτηρίζεται ορισμένες φορές στην Καινή Διαθήκη ως “κήρυγμα”) όσο και την εκπαίδευση σε όλα τα πράγματα που οι χριστιανοί έχουν να μάθουν (που μερικές φορές αποκαλείται στην Καινή Διαθήκη ως “διδαχή”). Ένα καλό παράδειγμα κηρύγματος αναφέρεται στην Α’Κορ. 2:2, ενώ η διδαχή ξεκινάει από την Α’Κορ. 4:και συνεχίζεται στην υπόλοιπη επιστολή. Τι πρέπει να μάθουν οι Χριστιανοί; Εργασία, ξεκούραση, κοινωνικά θέματα, σχέσεις με την κοινότητα, εκκλησία και λατρεία, οικονομικά θέματα, φιλανθρωπία, σχέσεις με τις αρχές, παροχή συμβουλών, οικογενειακά θέματα, σχέσεις γάμου και παιδικής ανατροφής, η διατροφή και η προετοιμασία της, ένδυση, προσωπική και κοινωνική ζωή. Το να είσαι χριστιανός σημαίνει να μαθαίνεις κάτι για όλα αυτά και για ακόμη περισσότερα. Η κατανόησή τους δεν έρχεται από μόνη της. Πρέπει να γίνει διδαχή.

**Ερωτήσεις για συζήτηση**

`1. Πόσο σημαντικό είναι το εκπαιδευτικό έργο για την αποστολή της εκκλησίας;`

`2. Τι εννοούσε η Ε. Χουάιτ όταν έγραψε: «Ο ουρανός είναι ένα σχολείο»; (ΕΚ., σ. 285)`

`3. Διαβάστε πάλι Α’Κορ. 2:1-16. Προσέξτε τι λέει ο Παύλος για το τι μας αποκαλύπτει ο Θεός μέσω της έμπνευσης. Σκεφτείτε τον ισχυρισμό του ότι οι άρχοντες και η σοφία του κόσμου θα αποτύχουν. Εφόσον μπορούσε να το πει αυτό για τότε, τι συμβαίνει με κάποια από τη «σοφία» της δικής μας εποχής;`