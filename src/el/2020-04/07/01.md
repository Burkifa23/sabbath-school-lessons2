---
title:  Λατρεια Στην Εκπαιδευση
date:  07/11/2020
---

> <p>Εδαφιο Μνημης</p>
>  «Απόδοτε εις τον Κύριον την δόξαν του ονόματος αυτού▪ Λάβετε προσφοράς, και έλθετε ενώπιον αυτού▪ προσκυνήσατε τον Κύριον εν τω μεγαλοπρεπεί αγιαστηρίω αυτού» Α’ Χρονικών 16:29.

### Για τη μελέτη αυτής της εβδομάδας, διαβάστε
Δανιήλ 3, Αποκ. 14:6–12, Ψαλμ. 78:1–17, Ιωάν. 4:7–26, Α’ Χρον. 16:1–36, Μάρκ. 7:1–13.

Η λατρεία αποτελεί μέρος της ανθρωπότητας, μέρος της ανθρώπινης φύσης, ακόμη και της έκπτωτης ανθρώπινης φύσης. Δεν υπάρχει αμφιβολία ότι δημιουργηθήκαμε ως όντα που με την ελευθερία που μας έδωσε ο Θεός θα λατρεύαμε τον Κύριο επειδή Τον αγαπάμε και γνωρίζουμε ότι είναι Άξιος λατρείας. Αυτή η λατρεία πρέπει να γινόταν αρκετά εύκολα σε έναν κόσμο πριν από την πτώση όπου οι άνθρωποι επικοινωνούσαν πρόσωπο με πρόσωπο με τον Θεό, σε μια δημιουργία ανέγγιχτη από την αμαρτία, τον θάνατο και την καταστροφή - μια δημιουργία που, εμείς που γνωρίζουμε μόνο έναν έκπτωτο κόσμο, δεν μπορούμε καν να φανταστούμε.

Σήμερα, παρότι η έμφυτη ανάγκη λατρείας εξακολουθεί να υπάρχει μέσα μας, έχει διαστρεβλωθεί από την αμαρτία, όπως και όλα τα άλλα σε αυτόν τον κόσμο, πράγμα που σημαίνει ότι μπορεί είτε να καταλήξουμε να λατρεύουμε λάθος πράγματα, είτε να καταλήξουμε να λατρεύουμε τον Κύριο με λανθασμένο τρόπο (δείτε π.χ. Μάρκ. 7:1-13, Ιερ. 7:4).

Επομένως, επειδή η λατρεία είναι τόσο σημαντική στην Χριστιανική εμπειρία, η Χριστιανική εκπαίδευση πρέπει να ασχοληθεί με το ζήτημα της λατρείας, και αυτό θα είναι το θέμα μας για αυτήν την εβδομάδα.