---
title:  Ολοι Λατρευουμε Κατι
date:  08/11/2020
---

Υπάρχει κάτι σε εμάς – που χωρίς αμφιβολία έχει εισαχθεί από τον Θεό μέσα μας – κάτι που λαχταρά να λατρεύει, αλλά όπως και όλα τα άλλα έχει αλλοιωθεί από την αμαρτία. Προφανώς, στην αρχή έπρεπε να προσκυνήσουμε τον Μόνο άξιο λατρείας, τον Κύριο και Δημιουργό μας. Αλλά μετά την πτώση στην αμαρτία, όλα αυτά άλλαξαν σε μεγάλο βαθμό.

Όμως όλοι λατρεύουμε κάτι ή κάποιον. Επομένως, καταλαβαίνουμε γιατί σε όλη την ιστορία της ανθρωπότητας, ακόμη και σήμερα, οι άνθρωποι ασκούν λατρεία. Στην αρχαία Αίγυπτο λάτρευαν τον Φαραώ. Σε άλλες εποχές, σε άλλες χώρες, οι λαοί λάτρευαν αγάλματα ψαριών, θεούς με πολλά κεφάλια και άλλες υποτιθέμενες θεότητες. Κάποιοι λαοί λάτρευαν τον ήλιο, το φεγγάρι, τα αστέρια.

Σήμερα, οι περισσότεροι είναι αρκετά προχωρημένοι ώστε να μην προσκυνήσουν ένα άγαλμα βατράχου (αλλά προφανώς δεν γίνεται το ίδιο με ένα άγαλμα της Μαρίας), όμως αυτό δεν σημαίνει ότι οι άνθρωποι, ακόμη και οι κοσμικοί, δεν λατρεύουν κάτι: χρήματα, δύναμη, σεξ, τον εαυτό τους, αστέρες της ροκ μουσικής, ηθοποιούς, πολιτικούς. Ό,τι αγαπάμε περισσότερο, σε ό,τι εστιάζουμε περισσότερο την προσοχή μας, ό,τι αποτελεί λόγο της ύπαρξής μας, αυτό είναι που λατρεύουμε. Και όπως προειδοποίησε ο συγγραφέας Ντέιβιντ Φόστερ Γουάλας, αν λατρεύεις το λάθος πράγμα αυτό «θα σε φάει ζωντανό».

`Τι μας διδάσκει η ιστορία στο Δανιήλ 3:για την σημασία της αληθινής λατρείας;`

Οι τρεις νέοι Ιουδαίοι προφανώς έλαβαν υπόψη τη δεύτερη εντολή (Εξ. 20:4-6) τόσο σοβαρά όσο ήθελε ο Θεός να την εκλάβουν. Εξάλλου, είναι μέρος των Δέκα Εντολών, πριν από τις απαγορεύσεις για τον φόνο, την κλοπή κτλ. Η λατρεία, η σωστή λατρεία, είναι τόσο σημαντική ώστε θα γίνει το κεντρικό θέμα στον έσχατο καιρό πριν από τη δεύτερη έλευση του Χριστού. Έτσι, στην Χριστιανική εκπαίδευση πρέπει να συμπεριληφθεί ολόκληρο το θέμα της λατρείας: τι είναι, πώς την κάνουμε, γιατί είναι σημαντική, και ποιον λατρεύουμε;

`Σκεψη: Διαβάστε Αποκ. 14:6-12. Τι μας διδάσκουν αυτά τα εδάφια για το πόσο σημαντικό θα είναι το ζήτημα της λατρείας στην τελική κρίση πριν επιστρέψει ο Χριστός;`