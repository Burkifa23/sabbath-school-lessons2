---
title:  Να Τα Διηγηθουν Στα Παιδια Τους
date:  09/11/2020
---

Οι Ψαλμοί στην Παλαιά Διαθήκη είχαν συγκεκριμένο ρόλο στη θρησκευτική ζωή του αρχαίου Ισραήλ. Απαγγέλλονταν, τραγουδιόντουσαν συχνά με μουσικά όργανα την ώρα της λατρείας, ειδικά κατά τη δημόσια λατρεία η οποία στην Παλαιά Διαθήκη ήταν καθοριστικής σημασίας καθώς έδειχνε πώς λάτρευε ο λαός γενικότερα. O λαός Ισραήλ λειτουργούσε ως κοινότητα, και ως κοινότητα λάτρευαν όλοι μαζί.

Οι Ψαλμοί είναι κυρίως ποιήματα, στίχοι ύμνων. Η εβραϊκή λέξη Tehillîm, για τους Ψαλμούς, σημαίνει «ύμνοι δοξολογίας». Και όταν ψάλλουμε δοξολογίες στον Θεό, λατρεύουμε τον Κύριο.

`Διαβάστε Ψαλμ. 78:1-17. Ποιο είναι το βασικό μήνυμα εδώ και πώς ταιριάζει με το όλο ζήτημα της εκπαίδευσης και της λατρείας;`

Υπάρχει ένας συγκεκριμένος προσδιορισμός στο μήνυμα του Ψαλμού 78. Στο εδάφιο 2, ο Ασάφ αναφέρει πώς να μοιραστούμε τα «αξιομνημόνευτα, τα απ’ αρχής». Να μην αφήσουμε την ιστορία να γίνει ασαφής ή ξεθωριασμένη, όπως μπορεί να συμβεί όταν τα σημαντικά της γεγονότα πηγαίνουν ολοένα και πίσω στο χρόνο. Μεταξύ των όσων εμπεριείχε η εκπαίδευση του Ισραήλ συμπεριλαμβανόταν και η διδασκαλία των ιστοριών του πώς αντιμετώπιζε ο Κύριος το εκλεκτό έθνος.

`Διαβάστε Ψαλμ. 78:6-17. Ποια ήταν τα ειδικά διδάγματα που έπρεπε να διδάξουν στα παιδιά τους; Ποιος ήταν ο απώτερος στόχος αυτής της εκπαίδευσης;`

`Σκεψη: Μεταξύ των στόχων της εκπαίδευσης, όπως φαίνεται στα παραπάνω εδάφια, είναι τα παιδιά να μάθουν να εμπιστεύονται τον Θεό και να τηρούν τις εντολές Του. Πώς μπορεί ένα εδάφιο όπως το Αποκ. 14:12 να αντανακλά την ίδια ιδέα για εμάς σήμερα;`