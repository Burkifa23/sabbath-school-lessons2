---
title:  Η Ομορφια Της Αγιοτητας
date:  11/11/2020
---

`Διαβάστε Α’Χρον. 16:1-36. Προσπαθήστε να οραματιστείτε τη σκηνή. Την φαντάζεστε σοβαρή και φοβερή, ή εορταστική και χαρούμενη; Με ποιον τρόπο μπορεί να είναι ένας συνδυασμός και των δύο; Τι μπορούμε να μάθουμε από αυτήν τη σκηνή για τη λατρεία και το πώς πρέπει να διδάσκουμε και να ζούμε έμπρακτα την λατρεία;`

Ο τόπος λατρείας ήταν ο ναός, το μέρος που ο Θεός είχε κατοικήσει με το αρχαίο Ισραήλ και είχε αποκαλύψει το σχέδιο της σωτηρίας. Επομένως, στο επίκεντρο της λατρείας και της εκπαίδευσης για λατρεία πρέπει να είναι ο Ιησούς και το σχέδιο της σωτηρίας, τα οποία προδιαγράφονταν με την υπηρεσία του αγιαστηρίου. Ό,τι άλλο έχει κάνει ο Θεός για εμάς που αξίζει δοξολογία και λατρεία, δεν έχει καμία αξία χωρίς την ελπίδα της αιώνιας ζωής που μας προσφέρεται από την αντικατάσταση και την θυσία Του στον σταυρό.

Παρατηρήστε επίσης το «ευαγγελικό» βασικό νόημα της φράσης: όλος ο κόσμος έπρεπε να μάθει για τον Θεό του Ισραήλ.

`Διαβάστε Α’Χρον. 16:29: «Απόδοτε εις τον Κύριον την δόξαν του ονόματος αυτού. Λάβετε προσφοράς, και έλθετε ενώπιον αυτού, προσκυνήσατε τον Κύριον εν τω μεγαλοπρεπεί αγιαστηρίω αυτού». «Εν τω μεγαλοπρεπεί αγιαστηρίω αυτού»; Τι μπορεί να σημαίνει αυτό; `

Αρχικά, σκεφτείτε πόσο κακή, καταστροφική και ταπεινωτική είναι η αμαρτία. Επίσης, είναι δύσκολο για εμάς τώρα να φανταστούμε πόσο αποτρόπαιες, τρομακτικές και εξευτελιστικές ήταν οι λατρευτικές συνήθειες των γειτονικών εθνών του Ισραήλ, πρακτικές που περιλάμβαναν μέχρι και θυσίες παιδιών. Και, χωρίς αμφιβολία, αυτή η λατρεία έδειχνε τον χαρακτήρα των ανθρώπων που συμμετείχαν σε αυτήν.

Αντίθετα, ο λαός Ισραήλ έπρεπε να είναι ένα άγιο έθνος, απομακρυσμένο από τα σατανικά έθιμα των γύρω εθνών. Επρόκειτο να είναι άγιοι στην καρδιά και στο νου. Αυτό είναι που έδωσε στη λατρεία τους νόημα και ομορφιά ενώπιον του Θεού. Επανειλημμένα οι προφήτες της Παλαιάς Διαθήκης διαμαρτύρονταν ενάντια στους ανθρώπους που ενώ λάτρευαν τον Κύριο ήταν διεφθαρμένοι και η καρδιά τους ήταν μακριά από Εκείνον.