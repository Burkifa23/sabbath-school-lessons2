---
title:  Χανοντας Το Μηνυμα
date:  29/09/2020
---

Όπως είδαμε, παρά την ξεκάθαρη εντολή του Θεού, η Εύα ακόμα και με τον δικό της λιγότερο έντονο τρόπο αναφέρθηκε σε αυτό που είχε διδαχθεί. Παρότι δεν παρερμήνευσε τα λόγια που της είπε ο Κύριος, προφανώς δεν τα εξέλαβε αρκετά σοβαρά. Και κανείς μας δεν μπορεί να υπερβάλλει για τις συνέπειες των πράξεων της.

Έτσι, όταν η Εύα συναντήθηκε με το φίδι, του επανέλαβε (αλλά όχι ακριβώς) ό,τι της είχε πει ο Θεός σχετικά με τα δέντρα στον κήπο (Γέν. 3:2,3). Φυσικά, το μήνυμα αυτό δεν αποτελούσε είδηση για το φίδι. Το φίδι γνώριζε την εντολή και ήταν καλά προετοιμασμένο για να την παραποιήσει, εκμεταλλευόμενο την αθωότητα της Εύας.

`Διαβάστε τη Γέν. 3:4-6. Το φίδι, εκτός του ότι απέρριψε ευθέως τα λόγια του Θεού, τι άλλο είπε που προφανώς πέτυχε τον σκοπό του με την Εύα; Ποιες αρχές εκμεταλλεύτηκε;`

Όταν το φίδι τής είπε παραποιημένα και εν μέρει τα λόγια του Θεού, η Εύα θα μπορούσε να συζητήσει το θέμα αυτό με τον Θεό. Αυτή ήταν η ομορφιά της παιδείας στην Εδέμ: η πρόσβαση που είχαν οι μαθητές στον Παντοδύναμό τους Δάσκαλο είναι σίγουρα κάτι πέρα από οτιδήποτε μπορούμε να αντιληφθούμε εδώ στη γη. Ωστόσο, αντί να φύγει, αντί να αναζητήσει Θεία βοήθεια, η Εύα δέχεται το μήνυμα του φιδιού. Το ότι αποδέχθηκε αυτό το διαφορετικό μήνυμα δηλώνει ένδειξη αμφιβολίας για τον Θεό και για τα όσα τους είχε πει.

Εν τω μεταξύ, ο Αδάμ περιφέρεται βρισκόμενος σε δύσκολη κατάσταση. «Ο Αδάμ κατάλαβε ότι η σύντροφός του είχε παραβεί την εντολή του Θεού, είχε αγνοήσει τη μόνη απαγόρευση που τους είχε επιβληθεί ως δοκιμασία της πιστότητας και της αγάπης τους. Μια τρομερή πάλη βασάνιζε το νου του. Θρηνούσε ότι επέτρεψε στην Εύα να απομακρυνθεί από κοντά του. Αλλά τώρα το κακό είχε γίνει. Έπρεπε να χωριστεί από εκείνη, της οποίας η συντροφιά αποτελούσε τη χαρά του. Πώς μπορούσε να αντέξει τέτοιο πράγμα;» Π.Π. σ. 36. Δυστυχώς, αν και γνώριζε το σωστό από το λάθος και η δική του επιλογή ήταν εσφαλμένη.

`Σκεψη: Σκεφτείτε την παραπλανητική ειρωνεία: το φίδι είπε ότι αν έτρωγαν από το δέντρο, θα γίνονταν «ως θεοί» (Γέν. 3:5). Αλλά στη Γένεση 1:27 δεν διαβάζουμε ότι ήταν ήδη σαν τον Θεό; Τι μας διδάσκει αυτό σχετικά με το πόσο εύκολα μπορούμε να εξαπατηθούμε; Γιατί η πίστη και η υπακοή είναι η μόνη μας προστασία ακόμα και όταν έχουμε λάβει τις καλύτερες μορφές εκπαίδευσης όπως ο Αδάμ και η Εύα;`