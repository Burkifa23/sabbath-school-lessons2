---
title:  Εισβολη
date:  28/09/2020
---

Μία από τις ευχάριστες δραστηριότητες για πολλούς δασκάλους είναι η οργάνωση των τάξεων διδασκαλίας τους: ανάρτηση πίνακα ανακοινώσεων, οργάνωση εφοδίων, και κατάταξη των αιθουσών με τον πιο επιθυμητό τρόπο. Καθώς εξετάζουμε το όραμα του Θεού για τον χώρο διδασκαλίας που ήταν ο Κήπος της Εδέμ, βλέπουμε την φροντίδα που δόθηκε στην προετοιμασία ενός μαθησιακού περιβάλλοντος για τον Αδάμ και την Εύα. Ήθελε να περιβάλλονται από ομορφιά. Μπορούμε να φανταστούμε ότι κάθε λουλούδι, πουλί, ζώο και δέντρο ήταν μια ευκαιρία για τον Αδάμ και την Εύα να μάθουν περισσότερα για τον κόσμο τους και για τον Δημιουργό τους.

Ωστόσο, υπάρχει μια απότομη αλλαγή από τη Γένεση 2:στη Γένεση 3. Έχει γίνει καταγραφή όλων των αγαθών που δημιουργήθηκαν με Θεϊκή πρόθεση. Αλλά στη Γένεση 3:1 ανακαλύπτουμε ότι ο Θεός πρόσφερε επιπλέον στον άνθρωπο ελεύθερη βούληση. Η παρουσία του φιδιού ως «το φρονιμώτερον πάντων των ζώων του αγρού» είναι διαφορετική σε σχέση με τη γλώσσα που χρησιμοποιείται μέχρι τώρα. Λέξεις όπως «καλά λίαν» και «δεν ησχύνοντο» χρησιμοποιούνται για να περιγράψουν τη δημιουργία του Θεού στα προηγούμενα κεφάλαια. Τώρα, όμως, με το φίδι, υπάρχει αλλαγή στον τόνο της γλώσσας. Η λέξη «φρονιμώτερον» ερμηνεύεται επίσης σε ορισμένες μεταφράσεις ως «πονηρό». Ξαφνικά ένα αρνητικό στοιχείο εισάγεται σε αυτό που, μέχρι στιγμής, ήταν μόνο τέλειο. Σε αντιπαράθεση, η Γένεση παρουσιάζει τον Θεό ως το αντίθετο της «πονηριάς». Ο Θεός είναι εντελώς ξεκάθαρος στις προσδοκίες Του για το ζευγάρι στον κήπο. Γνωρίζουμε από την εντολή του Θεού στη Γένεση 2:16,17 ότι έχει ορίσει έναν βασικό κανόνα που πρέπει να υπακούσουν: να μη φάει κανείς από το απαγορευμένο δέντρο. Μεταξύ των όσων μπορούμε να διδαχθούμε από αυτήν την ιστορία, ξεχωρίζει ένα πράγμα: ο Αδάμ και η Εύα δημιουργήθηκαν ως ελεύθερα ηθικά όντα που ήταν σε θέση να επιλέξουν μεταξύ υπακοής και ανυπακοής. Συνεπώς, από την αρχή, ακόμη και σε έναν αναμάρτητο κόσμο, είναι εμφανής η ύπαρξη της ελεύθερης θέλησης του ανθρώπου.

`Στη Γένεση 3:1-6, εξετάστε τις περιγραφές που χρησιμοποιεί το φίδι και τις οποίες η Εύα επανέλαβε.  Τι παρατηρείτε σχετικά με τις πληροφορίες που το φίδι μεταδίδει στην Εύα; Πώς παρατηρεί μετά η Εύα το δέντρο της γνώσεως του καλού και του κακού;`

Στη Γένεση 2:17, ο Κύριος είπε στον Αδάμ ότι αν φας από το δέντρο «θέλεις εξάπαντος αποθάνει». Η Εύα, στη Γένεση 3:3, επαναλαμβάνοντας την εντολή, δεν την εξέφρασε τόσο έντονα  έχοντας παραλείψει τη λέξη «εξάπαντος». Στη Γένεση 3:4, το φίδι επαναφέρει τη λέξη αλλά σε απόλυτη αντίθεση με όσα είπε ο Θεός. Αν και η Εύα είχε διδαχθεί στον κήπο από τον Θεό, από τον τρόπο που εκφράστηκε καταλαβαίνουμε ότι δεν έλαβε όσο σοβαρά θα έπρεπε αυτά που διδάχθηκε.