---
title:  Εκπαιδευση Στον Κηπο Της Εδεμ
date:  26/09/2020
---

> <p>Εδαφιο Μνημης</p>
>  «Ιδού, ο Θεός είναι υψωμένος διά της δυνάμεως αυτού, τις διδάσκει ως αυτός;» Ιώβ 36:22

### Για τη μελέτη αυτής της εβδομάδας, διαβάστε
Γέν. 2:7-23, Γέν. 3:1-6, Β’Πέτρ. 1:3-11, Β’Πετρ. 2:1-17, Εβρ. 13:7, 17, 24.

Οι περισσότεροι μελετητές της Αγίας Γραφής γνωρίζουν την ιστορία της Γένεσης 1-3:και τα πρόσωπα που εμφανίζονται σ’ αυτήν: Θεός, Αδάμ, Εύα, άγγελοι, φίδι. Το σκηνικό είναι ένας υπέροχος κήπος σε έναν παράδεισο που ονομάζεται «Εδέμ». Η πλοκή φαίνεται να ακολουθεί μια λογική σειρά γεγονότων. Ο Θεός δημιουργεί. Ο Θεός διδάσκει τον Αδάμ και την Εύα. Η αμαρτία του Αδάμ και της Εύας. Ο Αδάμ και η Εύα διώχνονται από την Εδέμ. Ωστόσο, μια πιο προσεκτική ματιά στα πρώτα κεφάλαια της Γένεσης, ειδικά μέσα από την οπτική της εκπαίδευσης, θα αποκαλύψει γνώση για τα πρόσωπα, το σκηνικό, την ιστορία.

«Το εκπαιδευτικό σύστημα το οποίο απαρχής είχε θεσπιστεί στον κόσμο, επρόκειτο να χρησιμεύσει σαν πρότυπο για τον άνθρωπο καθ’ όλους τους επερχόμενους αιώνες.  Σαν εικονογράφηση των αρχών του, ένα υποδειγματικό σχολείο είχε ιδρυθεί στην Εδέμ, την κατοικία των προπατόρων μας.  Ο κήπος της Εδέμ ήταν η αίθουσα παραδόσεων, η φύση το βιβλίο της διδασκαλίας, ο ίδιος ο Δημιουργός ο εκπαιδευτής, και οι γονείς της ανθρώπινης οικογένειας οι μαθητές.» ΕΚ, σ. 10.

Ο Κύριος ήταν ο ιδρυτής, ο διευθυντής και ο δάσκαλος αυτού του πρώτου σχολείου. Αλλά όπως γνωρίζουμε, ο Αδάμ και η Εύα επέλεξαν τελικά έναν άλλο δάσκαλο και έλαβαν τα λάθος μαθήματα. Τι συνέβη και γιατί; Τι μπορούμε να διδαχθούμε από αυτήν την πρώτη εκπαίδευση που μπορεί να μας βοηθήσει σήμερα;