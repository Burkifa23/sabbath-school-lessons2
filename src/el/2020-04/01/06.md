---
title:  Οι Περιφρονητες Της Εξουσιας
date:  01/10/2020
---

Μερικοί άνθρωποι θεωρούνται «μαθητές θαύματα» στην τάξη. Με ελάχιστη μελέτη πιάνουν εξαιρετικές βαθμολογίες. Αφομοιώνουν εύκολα την διδακτέα ύλη. Η γνώση φαίνεται να τους “ταιριάζει”. Τα κεφάλαια Β’Πέτρου 1:και 2:δείχνουν ξεκάθαρα ότι η εκπαίδευσή μας στον Χριστό είναι μια εμπειρία ίσων ευκαιριών για εκείνους που θα αφιερώσουν τον εαυτό τους.

Τα ενθαρρυντικά λόγια στην Β’Πέτρου 1:αντιπαραβάλλονται με την σοβαρή προειδοποίηση στην Β’Πέτρου 2.

`Διαβάστε Β’Πέτρ. 2:1-17. Ποια ισχυρά και καταδικαστικά λόγια αναφέρονται σε αυτήν την περικοπή; Την ίδια στιγμή, εν μέσω αυτής της έντονης προειδοποίησης και καταδίκης, για ποια μεγάλη ελπίδα μάς δίνεται υπόσχεση;`

Παρατηρήστε τι γράφει ο Πέτρος στο εδάφιο 10 σχετικά με αυτούς που περιφρονούν την εξουσία. Τι αυστηρή επίπληξη για την πραγματικότητα και στη δική μας εποχή. Ως σώμα της εκκλησίας πρέπει να εργαζόμαστε έχοντας διάφορα επίπεδα εξουσίας (δείτε Εβρ. 13:7,17,24), και καλούμαστε να υποταχθούμε και να υπακούσουμε, τουλάχιστον στο βαθμό που η εξουσία αυτή είναι πιστή στον Κύριο. Εντούτοις, μέσα σε αυτήν τη σκληρή κατάκριση, ο Πέτρος αναφέρει (εδ.9) ένα αντίθετο σημείο. Λέει ότι αν και ο Θεός είναι δυνατός να εκδιώξει εκείνους που επέλεξαν την εξαπάτηση, «εξεύρει ο Κύριος να ελευθερόνη εκ του πειρασμού τους ευσεβείς». Είναι δυνατόν αυτό το μέρος της εκπαίδευσής μας στον Χριστιανισμό όχι μόνο να μας διδάσκει να αποφεύγουμε τον πειρασμό αλλά και να μας δείχνει τους πολλούς τρόπους με τους οποίους ο Θεός μπορεί να μας απελευθερώσει και να μας προστατεύσει από αυτούς «οίτινες θέλουσι παρεισάξει αιρέσεις απωλείας»; (Β’ Πετρ. 2:1) Και επίσης, αφού η περιφρόνηση της εξουσίας είναι τόσο καταδικαστέα, δεν θα πρέπει η χριστιανική μας εκπαίδευση να οδηγεί επίσης στην εκμάθηση του σωστού τρόπου κατανόησης, υποταγής και υπακοής στους «προεστώτας»; (Εβρ. 13:7)

Παρότι δεν μπορούμε να πούμε ότι ο Αδάμ και η Εύα περιφρόνησαν την εξουσία, τελικά επέλεξαν να παραβούν αυτήν την εξουσία. Και αυτό που έκανε την παράβασή τους τόσο σοβαρή ήταν ότι η πράξη τους ήρθε σε αντίθεση με την εξουσία του Θεού που ήθελε το καλό τους.

`Σκεψη:  Εξετάστε περισσότερο αυτό το ζήτημα της εξουσίας, όχι μόνο στην εκκλησία ή στην οικογένεια, αλλά στη ζωή γενικότερα. Γιατί είναι εξίσου σημαντική τόσο η σωστή άσκηση εξουσίας όσο και η σωστή υποταγή σε αυτήν; Συζητήστε τις απόψεις σας.`