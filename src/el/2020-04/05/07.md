---
title:  Περαιτέρω Μελέτη
date:  30/10/2020
---

Διαβάστε Ε. Χουάιτ, ΕΚ. σ. 63–73.

«Κάθε πραγματικά εκπαιδευτικό έργο για επίκεντρο έχει τον Δάσκαλο τον σταλμένο από τον Θεό. Για το έργο αυτό ο Σωτήρας μιλάει τόσο εμφατικά σήμερα, όσο τότε που το πρωτοσυνέστησε, πριν από δεκαεννέα αιώνες. “Εγώ είμαι ο Πρώτος, ο Έσχατος και ο Ζων”. “Εγώ είμαι το Άλφα και το Ωμέγα, αρχή και το τέλος”» (Αποκ. 1:17,18, 21:6).

Μπροστά σε ένα τέτοιο Δάσκαλο και μια τέτοια ευκαιρία για θεϊκή μόρφωση, τι το πιο ανόητο υπάρχει από του να αναζητήσει κανείς μια μόρφωση μακριά από Αυτόν, να αναζητήσει να γίνει σοφός μακριά από την πραγματική Σοφία, να γίνει ειλικρινής απορρίπτοντας την Αλήθεια, να βρει διαφώτιση μακριά από το Φως, την ύπαρξή του μακριά από την πηγή της Ζωής; Δεν είναι τρέλα να στραφεί από τις πηγές του ζωντανού νερού σκάβοντας δεξαμενές που είναι ανήμπορες να διατηρήσουν μέσα τους νερό;

Ακούστε την πρόσκλησή Του: “Εάν τις διψά, ας έρχηται προς Εμέ, καθώς είπεν η Γραφή, ποταμοί ύδατος ζώντος θέλουσι ρεύσει εκ της κοιλίας αυτού”. “Το ύδωρ το οποίον Εγώ θέλω δώσει εις αυτόν, θέλει γείνει εν αυτώ πηγή ύδατος αναβλύζοντος εις ζωήν αιώνιον” (Ιωάν. 7:37,38, 4:14)» ΕΚ. σ. 73

«Αγαπητοί μου δάσκαλοι, . . .

Για την ανώτερη προετοιμασία του έργου σας, σας παραπέμπω στα λόγια, στη ζωή και στις μεθόδους του Πρύτανη των δασκάλων. Σας ζητώ να Τον παρατηρήσετε. Αυτό είναι το πραγματικό ιδεώδες σας. Ατενίστε προς αυτό, ενδιατρίβετε με αυτό μέχρις ότου το Πνεύμα του θεϊκού Δασκάλου κυριαρχήσει στην καρδιά και στη ζωή σας.

“Βλέποντες ως εν κατόπτρω την δόξαν του Κυρίου” θα μεταμορφωθείτε “εις την αυτήν εικόνα” (Β’ Κορ. 3:18).

Αυτό είναι το μυστικό της δύναμης που έχετε για τους μαθητές σας: να αντανακλάτε την εικόνα Του.» ΕΚ. σ. 268.

**Ερωτήσεις για συζήτηση**

`1. Ποιες αξίες και ενέργειες θα ήταν σημαντικές για τους χριστιανούς δασκάλους και τους μαθητές που λαμβάνουν σοβαρά υπόψη την ιδέα της μάθησης από την ενσάρκωση του Μεγάλου Διδασκάλου;`

`2. Οι χριστιανοί γονείς και οι δάσκαλοι έχουν ένα υψηλό πρότυπο - να αντικατοπτρίζουν τον χαρακτήρα του Θεού όπως αυτό αποκαλύπτεται στην ενσάρκωση του Ιησού. Τι πρέπει να κάνουμε όταν δεν ανταποκρινόμαστε σε αυτό το υψηλό πρότυπο;`

`3. Συζητήστε το ερώτημα που βρίσκεται στο τέλος της μελέτης της Πέμπτης. Τι μας διδάσκουν η γέννηση, η ζωή και ο θάνατος του Ιησού για τον χαρακτήρα του Θεού; Τι ενθάρρυνση μπορούμε να λάβουμε, ειδικά σε περιόδους μεγάλης δοκιμασίας;`