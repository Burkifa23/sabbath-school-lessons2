---
title:  Αποκαλυπτοντας Τον Πατερα Μέρος 1ο
date:  25/10/2020
---

`Ποια είναι τα πιο σημαντικά σημεία που επισημαίνει ο απόστολος για τον Ιησού στην αρχή της προς Εβραίους επιστολής; (1:1-4).`

Οι συγγραφείς της Καινής Διαθήκης επανειλημμένα τονίζουν την σημαντική αλήθεια ότι ο Ιησούς ήρθε στη γη για να δείξει στους ανθρώπους Ποιος είναι ο Πατέρας. Σε προηγούμενες εποχές, η αποκάλυψη του Θεού μέσω των προφητών ήταν κατά μέρος, με τον Ιησού όμως έχει έρθει η τελική και πλήρης αποκάλυψή Του.

Επίσης, ο Ιησούς είναι το «απαύγασμα της δόξης» του Θεού (Εβρ.1:3). Ως αμαρτωλοί άνθρωποι, δεν θα μπορούσαμε να αντέξουμε την πλήρη πρόσβαση στη δόξα του Θεού. Ως ενσαρκωμένος Υιός, ο Ιησούς αντανακλά αυτήν τη δόξα. Εμφανίζεται απαλόηχα στην ενανθρώπιση του Χριστού, ώστε να μπορέσουμε να δούμε και να κατανοήσουμε καθαρά τον χαρακτήρα του Θεού. Ο Ιησούς είναι επίσης ο «χαρακτήρ της υποστάσεως αυτού» (εδ.3). Ο όρος που χρησιμοποιείται εδώ, η λέξη «χαρακτήρας» που προέρχεται από το ελληνικό αρχαίο ρήμα «χαράσσω», χρησιμοποιείται μερικές φορές για το αποτύπωμα που δημιουργεί μια σφραγίδα στο κερί ή την αναπαράσταση που υπάρχει σε ένα νόμισμα. Ο Ιησούς είναι ο «χαρακτήρ της υποστάσεως αυτού» (εδ.3). Αν θέλουμε να γνωρίσουμε τον Πατέρα, πρέπει να ακούσουμε προσεκτικά τι λέει ο Μεγάλος Διδάσκαλος για Εκείνον. Πρέπει επίσης να παρατηρήσουμε και τον Μεγάλο Διδάσκαλο. Ο Πατέρας φαίνεται μέσα από τον Υιό.

`Συγκρίνετε Εβρ. 1:1-4 με Β’Κορ. 4:1-6. Στην Β’Κορ. 4:1-6, ποιος είναι ο Ιησούς και τι μαθαίνουμε από Αυτόν;`

Καθώς εκπαιδεύουν άλλους για τον Θεό, ο Παύλος και οι συνεργάτες του παρουσιάζουν τη διδασκαλία του Ιησού για τον Πατέρα. Ως «εικών του Θεού» (Β’Κορ. 4:4), ο Ιησούς μάς αποκάλυψε τον Θεό Πατέρα. Με παρόμοιο τρόπο ο Παύλος, αποστρεφόμενος την εξαπάτηση και τη διαστρέβλωση του Λόγου του Θεού, αναφέρει με απλότητα την αλήθεια (Β’Κορ. 4:2). Όπως ακριβώς ο Θεός χρησιμοποίησε στη δημιουργία το φως για να διαλύσει το σκοτάδι, έτσι μας έχει δώσει τον Υιό Του, τον Ιησού, για να διαλύσει ψευδείς απόψεις και να μας παρουσιάσει την αλήθεια για Αυτόν. «Διά του προσώπου του Ιησού Χριστού» αποκτάμε ξεκάθαρη γνώση για τον Θεό (Β’Κορ. 4:6).

`Σκεψη: Ο Ιησούς αντικατοπτρίζει με ακρίβεια τον Πατέρα, κάτι που και εμείς καλούμαστε να πράξουμε αφού κληθήκαμε να είμαστε «μιμηταί του Θεού, ως τέκνα αγαπητά» (Εφ. 5:1). Τι σημαίνει αυτό και τι μπορούμε να μάθουμε από τον Ιησού για το πώς να είμαστε «μιμηταί» του Θεού;`