---
title:  Ιησους Ο Μεγαλος Διδασκαλος
date:  24/10/2020
---

> <p>Εδαφιο Μνημης</p>
>  «Διότι ο Θεός ο ειπών να λάμψη φως εκ του σκότους, είναι όστις έλαμψεν εν ταις καρδίαις ημών, προς φωτισμόν της γνώσεως της δόξης του Θεού διά του προσώπου του Ιησού Χριστού» Β’Κορινθίους 4:6.

### Για τη μελέτη αυτής της εβδομάδας, διαβάστε
Εβρ. 1:1–4, Β’Κορ. 4:1–6, Ιωάν. 1:14,18, 14:1–14, Φιλιπ. 2:1–11, Β’Κορ. 5/ε΄16–21.

Ο Μπίλι Γκράχαμ διηγείται ένα περιστατικό όταν επισκέφτηκε μαζί με έναν στρατηγό πληγωμένους στρατιώτες σε ένα νοσοκομείο στο πεδίο της μάχης. Ένας νεαρός στρατιώτης «ήταν τόσο άσχημα πληγωμένος που οι γιατροί αναγκάστηκαν να τον τοποθετήσουν κρεμασμένο μπρούμυτα σε ένα ειδικά κατασκευασμένο κρεβάτι από καμβά και ατσάλι». Ένας γιατρός ψιθύρισε στον Γκράχαμ, «Αμφιβάλλω αν θα περπατήσει ξανά». Ο στρατιώτης ζήτησε από τον στρατηγό: «Κύριε,…Αγωνίστηκα για εσάς, αλλά δεν σας έχω δει ποτέ. Θα μπορούσα να δω το πρόσωπό σας;» Αμέσως ο στρατηγός έσκυψε και πήγε κάτω από τον αιωρούμενο στρατιώτη για να μπορέσει εκείνος να τον δει. Όπως παρατήρησε ο Γκράχαμ, ένα δάκρυ έπεσε από τον στρατιώτη πάνω στο μάγουλο του στρατηγού.

Την εποχή της γέννησης του Ιησού, η ανθρωπότητα ήταν συντετριμμένη και αιμορραγούσε, έχοντας ανάγκη από το θεραπευτικό όραμα του Θεού. Ήταν σαν να έλεγε: «Ω, Θεέ, θα μπορούσαμε να δούμε το πρόσωπό Σου;» Στέλνοντας τον Υιό Του σε αυτόν τον πλανήτη, ο Πατέρας ανέθεσε στον Μεγάλο Διδάσκαλο μία αποστολή: να δείξει στην ανθρωπότητα το πρόσωπό Του. Από τότε, έχουμε το θαυμάσιο προνόμιο να δούμε τον «φωτισμόν της γνώσεως της δόξης του Θεού διά του προσώπου του Ιησού Χριστού» (Β’Κορ. 4:6).

Τι μπορούμε να μάθουμε από τον Μεγάλο Διδάσκαλο, καθώς παρατηρούμε την πορεία Του στη Γη;