---
title:  Το Σχολειο Στο Μελλον
date:  23/12/2020
---

`«Διότι η προσωρινή ελαφρά θλίψις ημών εργάζεται εις ημάς, καθ’ υπερβολήν εις υπερβολήν αιώνιον βάρος δόξης▪ επειδή ημείς δεν ενατενίζομεν εις τα βλεπόμενα, αλλ’ εις τα μη βλεπόμενα▪ διότι τα βλεπόμενα είναι πρόσκαιρα, τα δε μη βλεπόμενα αιώνια» (Β’Κορ. 4:17-18). Ποια ελπίδα προσφέρουν αυτά τα εδάφια; Ποια μπορεί να είναι κάποια από αυτά τα αόρατα αιώνια πράγματα που περιμένουμε, για τα οποία έχουμε υποσχέσεις μέσω του Ιησού; Δείτε επίσης Αποκ. 21:1,2, Αποκ. 2:7, Αποκ. 7:14-17.`

Όσο πραγματικές είναι οι υποσχέσεις που μας δόθηκαν μέσω του Ιησού, τόσο πολλούς καλούς λόγους έχουμε για να πιστέψουμε σε αυτές. Είναι γεγονός ότι η Αγία Γραφή μας δίνει κάποια στοιχεία, ενδείξεις, για αυτά που μας περιμένουν. Για αυτό που ωστόσο μπορούμε να είμαστε σίγουροι, είναι ότι πρόκειται να είναι όλα θαυμάσια, γιατί σκεφτείτε πόσο υπέροχη θα ήταν η ζωή χωρίς τις καταστροφές που επιφέρει η αμαρτία!

Όλος ο πόνος, όλα τα δεινά, όλα τα πράγματα με τα οποία αγωνιζόμαστε εδώ προέρχονται από την αμαρτία και τις συνέπειές της. Ο Χριστός ήρθε για να τα ανατρέψει όλα αυτά και να αποκαταστήσει τη γη όπως ο Θεός ήθελε αρχικά να είναι πριν την είσοδο της αμαρτίας. Στην πραγματικότητα, θα είναι καλύτερος, διότι μέσα σε όλη αυτή τη δόξα θα είμαστε πάντα σε θέση να βλέπουμε τα σημάδια στα χέρια και στα πόδια του Ιησού, το κόστος της απολύτρωσής μας.

«Εκεί, όταν το πέπλο που θαμπώνει την όρασή μας αποσυρθεί και τα μάτια μας αντικρίσουν τον όμορφο εκείνο κόσμο στον οποίο μόνο φευγαλέες ματιές ρίχνουμε τώρα με το μικροσκόπιο, όταν δούμε τα ένδοξα ουράνια σώματα που τώρα μόνο κατοπτεύουμε από μακριά με το τηλεσκόπιο, όταν η φθορά της αμαρτίας εκλείψει και ολόκληρη η γη παρουσιαστεί με την “ωραιότητα Κυρίου του Θεού ημών” τι πεδίο μελέτης ανοίγεται για μας! Εκεί ο σπουδαστής της επιστήμης θα μπορεί να μελετήσει τα στοιχεία της δημιουργίας χωρίς να διακρίνει διόλου υπολείμματα του νόμου της αμαρτίας. Θα μπορεί να ακούσει τις μελωδικές φωνές της φύσης χωρίς να αφουγκράζεται καμιά θλιβερή νότα ή λυπητερή υπόκρουση. Θα μπορεί να ανευρίσκει σε όλα τα πλάσματα της δημιουργίας μέσα στο απέραντο σύμπαν την ίδια πάντοτε χειρογραφή, το όνομα του Θεού μεγεθυμένο, χωρίς ίχνος του κακού να έχει υποληφθεί σε γη, θάλασσα και ουρανό.» ΕΚ, σ. 287.

`Σκεψη: Προσπαθήστε να φανταστείτε πώς θα είναι να ζείτε για πάντα σε έναν εντελώς νέο κόσμο, χωρίς όλα αυτά τα δυσάρεστα που κάνουν τη ζωή εδώ τόσο δύσκολη. Πώς φαντάζεστε να είναι; Για ποια πράγματα ανυπομονείτε ιδιαίτερα;`