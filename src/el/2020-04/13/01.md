---
title:  Ουρανος Εκπαιδευση Και Αιωνια Μαθηση
date:  19/12/2020
---

> <p>Εδαφιο Μνημης</p>
>  «Εκείνα τα οποία οφθαλμός δεν είδε, και ωτίον δεν ήκουσε, και εις καρδίαν ανθρώπου δεν ανέβησαν, τα οποία ο Θεός ητοίμασεν εις τους αγαπώντας αυτόν» Α’Κορινθίους 2:9.

### Για τη μελέτη αυτής της εβδομάδας, διαβάστε
Ιωάν. 3:16, Α’ Ιωάν. 5:13, Α’ Τιμ. 1:16, Α’Κορ. 13:12, Ζαχ. 13:6.

Ένας ποιητής, φοβούμενος τον θάνατο, ρώτησε για το πώς μπορούσε κάποιος να ζει χωρίς να ξέρει στα σίγουρα «ποια αυγή, ποιον θάνατο, ποια καταδίκη, περιμένει τη συνείδηση μετά τον τάφο». Δημιούργησε στο ποίημά του ένα Ινστιτούτο Προετοιμασίας για το Μέλλον. Ωστόσο, πώς μπορεί κάποιος να προετοιμαστεί για το μέλλον, εάν δεν γνωρίζει τι θα συμβεί στο μέλλον;

Ευτυχώς, η Αγία Γραφή μας δίνει πολύ γνώση για τον ουρανό, τη Νέα Γη, την εκπαίδευση και τη ζωή που θα έχουμε στην αιωνιότητα. Όπως είδαμε σε αυτήν την τριμηνία, το Ινστιτούτο Προετοιμασίας για το Μέλλον είναι εδώ και τώρα, σε αυτήν τη ζωή, και όλη η εκπαίδευσή μας - ανεξάρτητα από τον τομέα σπουδών - θα πρέπει να μας προετοιμάζει για αυτό που «θα ακολουθήσει μετά».

Τελικά, κάθε σχολείο μπορεί να μεταδώσει στους μαθητές πολλές καλές πληροφορίες, καθώς επίσης πρακτική και χρήσιμη γνώση. Ποιο το όφελος όμως αν κάποιος αποκτήσει όλη αυτήν τη γνώση, αλλά χάσει την αιώνια ζωή; Αυτήν την εβδομάδα θα δούμε τι λέει η έμπνευση για την απόλυτη σχολή μεταπτυχιακών σπουδών, ένα σχολείο που διαρκεί για πάντα, όπου θα μαθαίνουμε και θα αυξανόμαστε καθ’ όλη τη διάρκεια της αιωνιότητας. Σε αυτό το σχολείο του μέλλοντος, θα μάθουμε πράγματα που σε αυτόν τον σημερινό κόσμο δεν μπορούμε καν να φανταστούμε.