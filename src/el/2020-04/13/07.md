---
title:  Περαιτέρω Μελέτη
date:  25/12/2020
---

Διαβάστε Ε. Χουάιτ, ΕΚ. σ. 285-293, Τ.Π.Σ. σ. 789-808.

«Το λιοντάρι, το οποίο μας τρομοκρατεί και το φοβόμαστε εδώ, θα ξαπλώνει τότε με το αρνί και όλα στη Νέα Γη θα διέπονται από ειρήνη και αρμονία. Τα δέντρα της Νέας Γης θα είναι ευθυτενή και ψηλά, χωρίς καμία δυσμορφία… Αφήστε όλα όσα είναι όμορφα στην επίγεια κατοικία μας να μας θυμίζουν τον κρυστάλλινο ποταμό και τα πράσινα χωράφια, τα δέντρα που ανεμίζουν και τις ζωντανές πηγές, την λαμπερή πόλη και τους ενδεδυμένους στα λευκά υμνωδούς, της ουράνιας κατοικίας μας - έναν κόσμο ομορφιάς που κανένας καλλιτέχνης δεν μπορεί να απεικονίσει και καμία θνητή γλώσσα να περιγράψει. Αφήστε τη φαντασία σας να παρουσιάσει την κατοικία των σεσωσμένων και θυμηθείτε ότι θα είναι πολύ ενδοξότερη από ό,τι μπορεί να απεικονίσει η φαντασία σας» Ε.Χουάιτ, Heaven, σ. 133,134.

«Από φόβο μήπως υλοποιήσουν πέραν του κανονικού την ουράνια κληρονομιά των λυτρωμένων, πολλοί κατέληξαν να προσδώσουν μια αποκλειστικά πνευματική έννοια στην περιγραφή που δίνεται για την μελλοντική μας κατοικία. Ο Χριστός διαβεβαίωσε τους μαθητές Του ότι πήγαινε να τους ετοιμάσει τόπους κατοικίας στο σπίτι του Πατέρα Του. Όσοι παραδέχονται τις διδαχές του λόγου του Θεού δεν αφήνονται στην άγνοια όσον αφορά την ουράνια κατοικία… Η περιορισμένη ανθρώπινη αντίληψη δεν είναι σε θέση να συλλάβει τη δόξα του Παραδείσου του Θεού.» Τ.Π.Σ., σ. 804.

**Ερωτήσεις για συζήτηση**

`1. Συζητήστε περισσότερο για το συμπέρασμα στο οποίο κατέληξε ο Πασκάλ, για τους ανθρώπους που φαίνονται τόσο αδιάφοροι για το τι θα φέρει η αιωνιότητα. Γιατί νομίζετε ότι οι άνθρωποι είναι έτσι; Γιατί αυτή η στάση είναι παράλογη;`

`2. Γιατί η ελπίδα της αιώνιας ζωής είναι τόσο σημαντική για την πίστη μας; Χωρίς αυτήν, γιατί στην πραγματικότητα δεν έχουμε τίποτα;`

`3. Σκεφτείτε τα τόσα αξιοθαύμαστα μυστήρια που υπάρχουν στον φυσικό κόσμο. Είτε πρόκειται για βιολογία, γεωλογία, αστρονομία, φυσική, χημεία - σε όλα τα πεδία, όλα είναι πολύ πιο περίπλοκα από ό,τι αρχικά νόμιζαν οι άνθρωποι. Οι επιστήμονες, για παράδειγμα, δεν μιλούν πλέον για «απλές μορφές ζωής» επειδή, όπως φαίνεται, ακόμη και οι πιο απλές μορφές ζωής τελικά δεν είναι καθόλου απλές. Κάθε νέα ανακάλυψη, φαίνεται να δημιουργεί περισσότερα ερωτήματα που χρειάζονται απαντήσεις. Πώς όλα αυτά μας βοηθούν να κατανοήσουμε πόσα πολλά έχουμε να μάθουμε στο «σχολείο του μέλλοντος»;`