---
title:  Τοτε Θα Γνωριζουμε
date:  22/12/2020
---

«Ο ουρανός είναι ένα σχολείο. Το θέμα των σπουδών του είναι το σύμπαν. Δάσκαλός του ο άπειρος Θεός. Ένας κλάδος του σχολείου αυτού είχε ιδρυθεί στην Εδέμ. Και όταν το απολυτρωτικό σχέδιο ολοκληρωθεί, η εκπαίδευση θα συνεχιστεί και πάλι στο εδεμικό σχολείο.» ΕΚ, σ. 285.

Όπως οι περισσότεροι άνθρωποι, έχουμε πολλά ερωτήματα σχετικά με την αμαρτία, την θλίψη, την ασθένεια, τον θάνατο, γιατί συνέβη αυτό, γιατί συνέβη το άλλο… Επίσης, έχουμε απορίες σχετικά με τον φυσικό κόσμο και όλα τα μυστήριά του. Για όλη την απίστευτη πρόοδο που έχει κάνει η επιστήμη, βοηθώντας μας να κατανοήσουμε περισσότερα για τον κόσμο και για το σύμπαν στο σύνολό του, αλλά τόσα πολλά είναι ακόμα πέρα από την αντίληψή μας.

Από τις απλούστερες μορφές ζωής μέχρι τον ουρανό πάνω από τα κεφάλια μας, από την κίνηση των υποατομικών σωματιδίων έως τους στροβιλιζόμενους γαλαξίες που είναι διάσπαρτοι σε ολόκληρο το σύμπαν, αντιμετωπίζουμε μια πραγματικότητα που είναι τόσο μεγαλύτερη και βαθύτερη από ό,τι ο νους μας μπορεί τώρα να κατανοήσει, ειδικά μέσα στο τόσο σύντομο χρονικό διάστημα που έχουμε εδώ στη γη για να μελετήσουμε αυτά τα πράγματα.

Από την άλλη πλευρά, όταν έχετε μια αιωνιότητα για να μελετήσετε, τότε χωρίς αμφιβολία πολλά μυστήρια θα λυθούν.

**Τι μας λένε τα ακόλουθα εδάφια για το τι θα μάθουμε όταν τελειώσει τελικά αυτό το λυπηρό κεφάλαιο της αμαρτίας, του πόνου και του θανάτου;**

`Α’Κορ. 13:12`

`Α΄Κορ. 4:5`

Μας δόθηκε η υπόσχεση ότι θα κατανοήσουμε πράγματα που τώρα παραμένουν κρυμμένα από εμάς. Τι θαυμάσια ελπίδα επίσης, που όταν θα δούμε και θα καταλάβουμε αυτά που τώρα φαίνονται τόσο δυσνόητα, δεν θα μπορέσουμε να κάνουμε τίποτε άλλο παρά να δοξάσουμε τον Θεό! Το σημαντικότερο για εμάς τώρα είναι να διατηρήσουμε την πίστη μας, να εμπιστευτούμε τις υποσχέσεις του Θεού, να ζήσουμε σύμφωνα με το φως που έχουμε και να αντέξουμε μέχρι το τέλος. Και τα καλά νέα είναι ότι, «Τα πάντα δύναμαι διά του ενδυναμούντος με Χριστού» (Φιλιπ. 4:13).

`Σκεψη: Ποια μεγάλα ερωτήματα βαραίνουν την καρδιά σας; Ποια πράγματα τώρα φαίνονται τόσο ακατανόητα; Πώς μπορεί το να μάθετε να εμπιστεύεστε τον Θεό σε αυτά που καταλαβαίνετε να σας βοηθήσει σε εκείνα που, τώρα, δεν καταλαβαίνετε;`