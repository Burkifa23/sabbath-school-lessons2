---
title:  Η Οικογενεια
date:  03/10/2020
---

> <p>Εδαφιο Μνημης</p>
>  «Άκουε, υιέ μου, την διδασκαλίαν του πατρός σου, και μη απορρίψης τον νόμον της μητρός σου» Παροιμίαι 1:8.

### Για τη μελέτη αυτής της εβδομάδας, διαβάστε
Γέν. 3:1–15, Β’Κορ. 4:6, Λουκ. 1:26–38, Ματθ. 1:18–24, Εφεσ. 4/δ΄15, Α’Ιωάν. 3:18, Δευτ. 6.

Ιδανικά, ο άνθρωπος πάντοτε μαθαίνει. Στην πραγματικότητα, η ίδια η ζωή είναι ένα σχολείο. «Από τα πολύ παλιά χρόνια οι πιστοί Ισραηλίτες έδιναν μεγάλη σημασία στη μόρφωση της νεολαίας. Ο Κύριος είχε υποδείξει ότι από τη νηπιακή ηλικία τα παιδιά έπρεπε να διδάσκονται για την καλοσύνη και τη μεγαλοσύνη Του, έτσι όπως αυτές αποκαλύπτονται στο νόμο Του και στην ιστορία του λαού Ισραήλ. Ύμνοι, προσευχές και μαθήματα από την Αγία Γραφή έπρεπε να προσαρμόζονται στο παιδικό μυαλό. Οι γονείς έπρεπε να διδάσκουν τα παιδιά τους ότι ο νόμος του Θεού ήταν η έκφραση του χαρακτήρα Του και, καθώς αφομοίωναν τις αρχές του νόμου στην καρδιά τους, η εικόνα του Θεού αποτυπωνόταν στο πνεύμα και στην ψυχή τους. Μεγάλο μέρος της διδασκαλίας γινόταν προφορικά. Αλλά οι νέοι μάθαιναν και να διαβάζουν την εβραϊκή γραφή ώστε οι περγαμηνές της Παλαιάς Διαθήκης αποτελούσαν μέρος της μελέτης τους.» Ζ.Χ., σ. 43,44.

Στο μεγαλύτερο μέρος της ιστορίας της ανθρωπότητας, η εκπαίδευση γινόταν κυρίως στο σπίτι, ειδικά για τα πρώτα χρόνια. Τι λέει η Αγία Γραφή για την εκπαίδευση στην οικογένεια και ποια αρχή μπορούμε να πάρουμε για τον εαυτό μας, όποια και αν είναι η οικογενειακή μας κατάσταση;