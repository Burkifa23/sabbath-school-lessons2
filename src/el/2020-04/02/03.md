---
title:  Η Παιδικη Ηλικια Του Ιησου
date:  05/10/2020
---

Η Αγία Γραφή μας δίνει ελάχιστες λεπτομέρειες για την παιδική ηλικία του Ιησού. Πολλά από αυτά τα χρόνια παραμένουν ένα μυστήριο. Παρόλα αυτά, μας έχει δοθεί κάποια εικόνα για τον χαρακτήρα των επίγειων γονέων του, της Μαρίας και του Ιωσήφ, και αυτά που μαθαίνουμε για αυτούς θα μπορούσαν να μας εξηγήσουν κάτι από την παιδική Του ηλικία και την αρχική Του εκπαίδευση.

**Τι μας διδάσκουν αυτά τα κείμενα για την Μαρία και τον Ιωσήφ και για το πώς ο Ιησούς είχε εκπαιδευτεί από τους γονείς του;**

`Λουκ. 1:26-38`

`Λουκ. 1:46-55`

`Ματθ. 1:18-24`

Από αυτά τα εδάφια μπορούμε να δούμε ότι τόσο η Μαρία όσο και ο Ιωσήφ ήταν πιστοί Ιουδαίοι που επιδίωκαν να ζουν σύμφωνα με τους νόμους και τις εντολές του Θεού. Και πράγματι, όταν ο Κύριος τους επισκέφθηκε και τους είπε τι επρόκειτο να συμβεί, έκαναν πιστά όλα όσα τους ζητήθηκαν.

«Ο Ιησούς σαν παιδί δεν διδάχθηκε στα σχολεία της συναγωγής. Η μητέρα Του ήταν η πρώτη Του δασκάλα. Από τα χείλη της και από τα γραπτά των προφητών έμαθε τα ουράνια πράγματα. Εκείνα τα λόγια που ο ίδιος είχε πει στον Μωυσή για το λαό του Ισραήλ, τα μάθαινε τώρα στα πόδια της μητέρας Του. Καθώς αργότερα περνούσε από την παιδική στη νεανική ηλικία, δεν αναζήτησε τα σχολεία των ραβίνων. Δεν χρειαζόταν τη μόρφωση που αποκτούσε κανείς από τέτοιες πηγές, γιατί ο ίδιος ο Θεός ήταν ο Δάσκαλός Του» Ζ.Χ., σ. 44, 45.

Αναμφίβολα οι γονείς Του ήταν καλοί και πιστοί δάσκαλοι στον Ιησού ως παιδί, αλλά, όπως αποκαλύπτει η ιστορία στο Λουκά 2:41-50, υπήρχαν πολλά για τον Γιό τους που δεν αντιλαμβάνονταν, επειδή ο Ιησούς είχε γνώση και σοφία που Του είχε δοθεί μόνο από τον Κύριο.

`Σκεψη: Διαβάστε ξανά το παραπάνω απόσπασμα της Ε. Χουάιτ.  Πώς μπορούμε να καταλάβουμε αυτό που έγραψε για το πώς διδάχθηκε ο Ιησούς στα γόνατα της μητέρας του τα λόγια που ο Ίδιος είχε πει; Τι μας λέει αυτό για την εκπληκτική αγάπη του Θεού; Πώς πρέπει εμείς, τα έκπτωτα και αμαρτωλά πλάσματα, να ανταποκριθούμε;`