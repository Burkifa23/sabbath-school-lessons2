---
title:  Περαιτέρω Μελέτη
date:  09/10/2020
---

Διαβάστε Ε. Χουάιτ, EK, σ. 261–282.

«Τόσο οι πατέρες όσο και οι μητέρες βαρύνονται με την ευθύνη της πρώιμης καθώς και της πιο όψιμης εκπαίδευσης του παιδιού, ενώ για τους δύο μαζί γονείς η απαίτηση για φροντισμένη και προσεκτική προετοιμασία είναι πολύ μεγάλη. Πριν αναλάβουν τη δυνατότητα της πατρότητας και της μητρότητας, οι άντρες και οι γυναίκες οφείλουν να γνωρίσουν τους νόμους της σωματικής ανάπτυξης… Πρέπει ακόμη να κατανοήσουν τους νόμους της πνευματικής ανάπτυξης και της ηθικής αγωγής.» ΕK., σ. 261, 262.

«Το έργο της συνεργασίας πρέπει να αρχίσει ήδη με τον πατέρα και τη μητέρα στο περιβάλλον του σπιτιού. Στην ανατροφή των παιδιών τους έχουν αμοιβαία ευθύνη και οφείλουν να εργάζονται διαρκώς από κοινού. Πρέπει να παραχωρήσουν τον εαυτό τους στον Θεό και να Του ζητούν βοήθεια για να αλληλοστηρίζονται... Από γονείς που δίνουν αυτού του είδους την ανατροφή, δεν περιμένει κανείς να τους δει να επικρίνουν το δάσκαλο. Αισθάνονται ότι τόσο το καλό των παιδιών τους όσο και το δίκαιο του σχολείου απαιτούν όπως αυτοί υποστηρίζουν και τιμούν κατά το δυνατόν εκείνους που συμμερίζονται τη δική τους υπευθυνότητα» ΕK., σ. 269.

**Ερωτήσεις για συζήτηση**

`1. Είτε έχουμε παιδιά είτε όχι, όλοι ερχόμαστε σε επαφή με άλλα άτομα. Τι μάθατε που μπορεί να σας βοηθήσει να επηρεάσετε τους άλλους ή να μοιραστείτε την μαρτυρία σας μαζί τους;`

`2. Έχουμε την τάση να βλέπουμε την εκπαίδευση ως κάτι καλό. Ισχύει όμως πάντοτε αυτό; Σκεφτείτε παραδείγματα κατά τα οποία η εκπαίδευση μπορεί να διαστρεβλωθεί και να μετατραπεί σε κάτι κακό. Τι μπορούμε να μάθουμε από αυτά τα αρνητικά παραδείγματα που θα μπορούσαν να μας οδηγήσουν στη σωστή εκπαίδευση;`

`3. Σύμφωνα με τη μελέτη της Τετάρτης, σε όλους μας δόθηκε το ιερό δώρο της ελεύθερης βούλησης. Όταν τα παιδιά ενηλικιωθούν θα πρέπει να πάρουν τις δικές τους αποφάσεις σχετικά με τον Θεό, για τον Οποίο είχαν διδαχθεί σε όλη τους τη ζωή. Γιατί πρέπει όλοι οι γονείς και όσοι επιδιώκουν να δώσουν τη μαρτυρία τους και να διδάξουν στους άλλους το ευαγγέλιο, να έχουν πάντοτε κατά νου την σημαντική αλήθεια της ελεύθερης βούλησης;`