---
title:  Επικοινωνια
date:  06/10/2020
---

Στην πραγματικότητα, κάθε μορφή εκπαίδευσης έχει να κάνει με την επικοινωνία. Ο δάσκαλος είναι αυτός που έχει γνώση, σοφία, πληροφορίες, γεγονότα να μεταφέρει στο μαθητή. Κάποιος γεμάτος με πολύ γνώση πρέπει να είναι σε θέση να τη μεταδώσει σε άλλους, διαφορετικά, στα πλαίσια της διδασκαλίας, ποιο το όφελος αν την κρατάει μόνο για τον εαυτό του;

Ωστόσο, οι καλές δεξιότητες διδασκαλίας δεν περιορίζονται μόνο στην ικανότητα επικοινωνίας. Επιπλέον, σημαντική στην όλη διαδικασία είναι η οικοδόμηση μιας σχέσης. «Ελάχιστα δώρα μπορεί ο πραγματικός δάσκαλος να προσφέρει στους μαθητές του που να είναι τόσο πολύτιμα όσο το δώρο της προσωπικής συντροφιάς του. Είναι αλήθεια για ώριμους άντρες και γυναίκες, πολύ περισσότερο για νέους και παιδιά, πως όταν μόνο τους προσεγγίσουμε με συμπάθεια, τότε μπορούμε να τους καταλάβουμε.» ΕΚ. σ. 200.

Με άλλα λόγια, η καλή διδασκαλία λειτουργεί σε συναισθηματικό και προσωπικό επίπεδο. Στην περίπτωση της οικογένειας ως σχολείο, αυτό είναι πολύ σημαντικό. Μια καλή σχέση πρέπει να οικοδομηθεί μεταξύ μαθητή και δασκάλου. Οι σχέσεις δημιουργούνται και αναπτύσσονται μέσω της επικοινωνίας. Όταν οι Χριστιανοί δεν επικοινωνούν με τον Θεό, μέσω της ανάγνωσης της Αγίας Γραφής ή της προσευχής, η σχέση τους με τον Θεό βαλτώνει. Οι οικογένειες χρειάζονται Θεϊκή καθοδήγηση για να αυξηθούν στη χάρη και τη γνώση του Χριστού.

`Τι μαθαίνουμε από τα παρακάτω εδάφια για το πώς να οικοδομήσουμε ισχυρές οικογενειακές σχέσεις ή οποιοδήποτε είδος σχέσης, για αυτό το θέμα; Ψαλμ. 37:7-9, Παρ.10:31,32, Παρ. 27:17, Εφεσ. 4:15, Α’Ιωάν. 3:18, Τίτ. 3:1,2, Ιακ. 4:11.`

Ο χρόνος που διατίθεται για να πέσει ο σωστός σπόρος της επικοινωνίας δεν θα προετοιμάσει μόνο τα μέλη της οικογένειας για μια προσωπική σχέση με τον Χριστό, αλλά θα βοηθήσει επίσης στην ανάπτυξη διαπροσωπικών σχέσεων μέσα στην οικογένεια. Θα ανοίξει κανάλια επικοινωνίας για τα οποία θα χαρείτε μόλις τα παιδιά σας φτάσουν στην εφηβεία και την ενηλικίωση. Ακόμα κι αν δεν έχετε παιδιά, οι αρχές που βρίσκονται σε αυτά τα κείμενα μπορούν να λειτουργήσουν για κάθε είδους σχέσεις.

`Σκεψη: Σκεφτείτε επίσης το γιατί δεν είναι σημαντικό μόνο το τι λέμε, αλλά και ο τρόπος που το λέμε. Τι μάθατε από καταστάσεις κατά τις οποίες ο τρόπος που μιλήσατε κατέστρεψε σχεδόν την επιρροή των λόγων σας, παρότι είπατε κάτι σωστό;`