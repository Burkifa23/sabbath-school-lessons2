---
title:  Η Ερωτηση Του Λαϊμπνιτς
date:  19/10/2020
---

Πριν από πολλά χρόνια, ο Γερμανός φιλόσοφος και συγγραφέας Γκότφριντ Βίλχελμ Λάιμπνιτς έθεσε πιθανόν το πιο βασικό και θεμελιώδες ερώτημα: «Γιατί υπάρχει κάτι αντί του τίποτα;»

`Πώς τα ακόλουθα εδάφια απαντούν στην ερώτηση του Λάιμπνιτς; Γέν. 1:1, Ιωάν. 1:1-4, Έξ. 20:8-11, Αποκ. 14:6,7, Ιώβ 12:7-10.`

Είναι συναρπαστικό το πώς στην Αγία Γραφή η ύπαρξη του Θεού θεωρείται απλώς δεδομένη. Η Γένεση 1:1 δεν ξεκινά με μια πληθώρα λογικών επιχειρημάτων για την ύπαρξη του Θεού (αν και υπάρχουν πολλά). Θεωρεί απλώς ότι υπάρχει (δείτε επίσης Έξ. 3:13,14), και με αυτό ως σημείο εκκίνησης, ο Θεός ως Δημιουργός, η Αγία Γραφή, και όλη η αλήθεια που αποκαλύπτεται στις σελίδες της ξεδιπλώνονται.

Το δόγμα της δημιουργίας είναι επίσης θεμελιώδες σε κάθε Χριστιανική εκπαίδευση. Όλα όσα πιστεύουμε ως Χριστιανοί, τα πάντα, βασίζονται στο δόγμα της δημιουργίας των έξι ημερών. Η Αγία Γραφή δεν ξεκινά με μια δήλωση για την εξιλέωση, ούτε για τον νόμο, ούτε για τον σταυρό, ούτε για την ανάσταση, ούτε για την Δευτέρα Παρουσία. Όχι, ξεκινά με μια δήλωση για τον Θεό ως Δημιουργό, επειδή καμία από τις άλλες διδασκαλίες δεν θα είχε νόημα χωρίς την πραγματικότητα του Θεού ως Δημιουργού μας.

Επομένως, η Βιβλική κοσμοθεωρία πρέπει να τονίσει τη σπουδαιότητα του δόγματος της δημιουργίας. Επίσης, αυτή η έμφαση είναι πολύ σημαντική διότι η διδασκαλία έχει αντιμετωπίσει μια πλήρη μετωπική επίθεση στο όνομα της επιστήμης. Η εξέλιξη - δισεκατομμύρια χρόνια ζωής που εξελίσσονται βραδύτατα, με σταματήματα και επανεκκινήσεις, όλα τυχαία - έχει καταστρέψει σε αμέτρητα εκατομμύρια ανθρώπους την πίστη στην Αγία Γραφή. Είναι δύσκολο να φανταστεί κανείς μια διδασκαλία πιο αντίθετη στην Αγία Γραφή και στην Χριστιανική πίστη από ό,τι της εξέλιξης. Αυτός είναι ο λόγος για τον οποίο η άποψη ότι η εξέλιξη μπορεί κατά κάποιον τρόπο να εναρμονιστεί με τη Βιβλική διδασκαλία της δημιουργίας είναι ακόμη χειρότερη και από την αθεϊστική εξέλιξη. Δεν μπορεί να ισχύσει κάτι τέτοιο χωρίς να γίνει εμπαιγμός της Αγίας Γραφής και της Χριστιανικής πίστης στο σύνολό της.

`Σκεψη: Ο Θεός ζητά το ένα έβδομο της ζωής μας κάθε εβδομάδα, να θυμόμαστε την δημιουργία των έξι ημερών, κάτι που δεν κάνει για άλλες διδασκαλίες. Τι μας λέει αυτό για το πόσο θεμελιώδες και σημαντικό είναι αυτό το δόγμα στην Χριστιανική κοσμοθεωρία;`