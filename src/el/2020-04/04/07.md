---
title:  Περαιτέρω Μελέτη
date:  23/10/2020
---

«Ο πραγματικά αντικειμενικός σκοπός της μόρφωσης είναι η επαναφορά της εικόνας του Θεού στην ψυχή» Π.Π., σ.592. Έχοντας αυτήν την ιδέα κατά νου, μπορούμε να καταλάβουμε γιατί μια σταθερή Χριστιανική κοσμοθεωρία είναι απαραίτητη για την εκπαίδευση των Αντβεντιστών. Εξάλλου, όπως επισημάναμε προηγουμένως, από μόνη της η εκπαίδευση δεν είναι απαραιτήτως καλή. Οι άνθρωποι, ακόμα και με υψηλό μορφωτικό επίπεδο, μπορούν να διδάσκονται ιδέες και συμπεριφορές που έρχονται σε αντίφαση με τις αρχές της Αγίας Γραφής. Για αυτό, ως Αντβεντιστές της Εβδόμης Ημέρας, το εκπαιδευτικό μας σύστημα πρέπει να βασίζεται στην Χριστιανική κοσμοθεωρία. Αυτό σημαίνει ότι όλοι οι γενικοί τομείς της εκπαίδευσης, της επιστήμης, της ιστορίας, της ηθικής, του πολιτισμού κτλ., θα διδαχθούν υπό αυτήν την οπτική και όχι από εκείνη που αντικρούει ή ακόμη και αγνοεί την Αγία Γραφή. Επίσης, όπως ειπώθηκε νωρίτερα αλλά αξίζει να επαναληφθεί: δεν υπάρχει ουδέτερη οπτική. Όλη η ζωή, όλη η πραγματικότητα, εξετάζεται μέσα από τα φίλτρα της κοσμοθεωρίας που δημιούργησε κάποιο άτομο, ανεξάρτητα από το αν αυτή η κοσμοθεωρία είναι καλοδουλεμένη με πειστικό και συστηματικό τρόπο. Επομένως, είναι απαραίτητο η Βιβλική κοσμοθεωρία να αποτελεί το θεμέλιο σε όλη την εκπαίδευση των Αντβεντιστών της Εβδόμης Ημέρας.

**Ερωτήσεις για συζήτηση**

`1. Ποια παραδείγματα μπορείτε να σκεφτείτε από την ιστορία όπου ολόκληρα συστήματα εκπαίδευσης ήταν (ή και είναι) πολύ καταστρεπτικά; Τι ήταν ορισμένα από αυτά τα μέρη, τι διδάσκονταν εκεί οι σπουδαστές και τι μπορούμε να μάθουμε από αυτό; Πώς μπορούμε να προστατεύσουμε τα εκπαιδευτικά μας συστήματα από αυτές τις καταστροφικές επιρροές;`

`2. Το μάθημα αυτής της εβδομάδας αναφέρθηκε σε μερικά από τα βασικά σημεία μιας Χριστιανικής κοσμοθεωρίας: την ύπαρξη του Θεού, την δημιουργία, την Αγία Γραφή, το σχέδιο της απολύτρωσης, και τον νόμο του Θεού. Ποια άλλα σημαντικά στοιχεία πρέπει να συμπεριληφθούν σε κάθε Χριστιανική κοσμοθεωρία για να είναι ολοκληρωμένη;`

`3. Ένας φιλόσοφος του 18ου αιώνα έγραψε: «Ω συνείδηση! Συνείδηση! Εσύ θεϊκό ένστικτο, εσύ ο σίγουρος οδηγός ενός αδαή και περιορισμένου, αν και ευφυούς και ελεύθερου όντος - αλάθητος κριτής του καλού και του κακού, που κάνει τον άνθρωπο να μοιάζει με τη Θεότητα ». Τι είναι σωστό ή λάθος σε αυτή τη σκέψη;`

`4. Ελέγξτε ξανά την δήλωση της Ε. Χουάιτ: «Ο πραγματικά αντικειμενικός σκοπός της μόρφωσης είναι η επαναφορά της εικόνας του Θεού στην ψυχή». Ποια η σημασία της; Γιατί η εκπαίδευση των Αντβεντιστών πρέπει να είναι τόσο διαφορετική από το πώς βλέπει ο ίδιος ο κόσμος την εκπαίδευση;`