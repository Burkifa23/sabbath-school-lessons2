---
title:  Λατρεια Στον Λυτρωτη
date:  21/10/2020
---

Αν και είναι σημαντικό  για την πίστη μας το δόγμα της δημιουργίας, δεν παρουσιάζεται μόνο του, ειδικά στην Καινή Διαθήκη. Συχνά είναι συνδυασμένο, ακόμη και άρρηκτα συνδεδεμένο, με το δόγμα της λύτρωσης. Και αυτό γιατί, ειλικρινά, σε έναν κόσμο αμαρτίας και θανάτου, η δημιουργία από μόνη της δεν αρκεί. Ζούμε, αγωνιζόμαστε, υποφέρουμε και στη συνέχεια πεθαίνουμε, καταλήγοντας τελικά να μη διαφέρουμε σε τίποτα από τα κουφάρια των ζώων. Πόσο υπέροχο μπορεί να είναι αυτό;

Επομένως, σημαντικό στοιχείο για την κοσμοθεωρία μας είναι επιπλέον και το δόγμα της απολύτρωσης - και αυτό σημαίνει ότι στο επίκεντρο όλων όσων πιστεύουμε βρίσκεται ο Ιησούς Χριστός ο Οποίος σταυρώθηκε και αναστήθηκε.

`Διαβάστε Ιωάν. 1:1-14. Τι μας λένε αυτά τα εδάφια για το ποιος ήταν ο Ιησούς και τι έκανε για εμάς;`

Δείτε επίσης το μήνυμα του πρώτου αγγέλου: «Και είδον άλλον άγγελον πετώμενον εις το μεσουράνημα, όστις είχεν ευαγγέλιον αιώνιον, διά να κηρύξη εις τους κατοικούντας επί της γης, και εις παν έθνος και φυλήν και γλώσσαν και λαόν▪ και έλεγε μετά φωνής μεγάλης, Φοβήθητε τον Θεόν, και δότε δόξαν εις αυτόν, διότι ήλθεν η ώρα της κρίσεως αυτού▪ και προσκυνήσατε τον ποιήσαντα τον ουρανόν και την γην και την θάλασσαν και τας πηγάς των υδάτων» (Αποκ. 14:6,7). Παρατηρήστε ότι το «αιώνιο ευαγγέλιο» συνδέεται άμεσα με τον Θεό ως Δημιουργό. Και όταν συνειδητοποιούμε ότι ο Θεός που μας δημιούργησε είναι ο ίδιος Θεός ο οποίος, με ανθρώπινη σάρκα, πήρε πάνω Του την τιμωρία για την αμαρτία μας - δεν είναι περίεργο που καλούμαστε να Τον προσκυνήσουμε. Άλλωστε, ποια διαφορετική αντίδραση θα μπορούσαμε να είχαμε καθώς συνειδητοποιούμε Ποιος πραγματικά είναι ο Θεός μας;

Για αυτόν το λόγο, ο Χριστός και η σταύρωσή Του πρέπει να παραμείνουν το επίκεντρο όλων όσων διδάσκουμε - μια διδασκαλία που πρέπει να περιλαμβάνει και την Δευτέρα Παρουσία επίσης, καθώς ο πρώτος ερχομός του Χριστού δεν μας ωφελεί εάν δεν υπάρχει δεύτερος, έτσι δεν είναι; Σύμφωνα με την Αγία Γραφή, η πρώτη και η δεύτερη έλευση του Χριστού είναι δύο μέρη του ίδιου γεγονότος - του σχεδίου της σωτηρίας.

`Σκεψη: Εξηγήστε περισσότερο την ιδέα που εκφράζεται στο Ιωάννη 1, ότι Αυτός που τα «πάντα δι’ αυτού έγειναν» (εδ.3) ήταν ο Ίδιος που πέθανε στο σταυρό για εμάς. Γιατί η λατρεία πρέπει να είναι η φυσική αντίδραση που πρέπει να μας καταβάλει;`