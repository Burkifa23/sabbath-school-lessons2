---
title:  Οι Οφθαλμοι Του Κυριου
date:  18/10/2020
---

Ένας καθηγητής πανεπιστημίου της Οξφόρδης διατύπωσε τη θεωρία ότι εμείς, ο κόσμος, και τα πάντα γύρω μας - τίποτα δεν είναι πραγματικό. Αντιθέτως, είμαστε οι ψηφιακές δημιουργίες μιας φυλής εξωγήινων με εξαιρετικά ισχυρούς υπολογιστές.

Ενώ αυτή είναι μια ενδιαφέρουσα θεωρία, δημιουργεί ένα σημαντικό ερώτημα: Ποια είναι η φύση της πραγματικότητας;

Υπάρχουν δύο πολύ ευρείς απαντήσεις, αν και μόνο η μία είναι λογική. Η πρώτη είναι ότι το σύμπαν - και όλα όσα βρίσκονται μέσα σε αυτό, συμπεριλαμβανομένου και εμάς - απλά υπάρχει. Κανείς δεν το δημιούργησε, τίποτα δεν το μορφοποίησε. Απλώς υπάρχει. Είναι απλώς ένα γεγονός. Δεν υπάρχει Θεός, δεν υπάρχουν θεοί, δεν υπάρχει τίποτα θεϊκό. Η πραγματικότητα είναι καθαρά υλική, καθαρά φυσική. Όπως ειπώθηκε και πριν από 2.500 χρόνια (δεν πρόκειται για νέα ιδέα), υπάρχουν μόνο «άτομα και το κενό».

Η άλλη άποψη είναι ότι κάποια θεία ύπαρξη (ή υπάρξεις) δημιούργησε το σύμπαν. Αυτό φαίνεται πιο λογικό, πιο αξιόπιστο, πιο συνετό από την ιδέα ότι το σύμπαν απλώς υπάρχει, χωρίς καμία εξήγηση για αυτό. Αυτή η θέση συμπεριλαμβάνει τον φυσικό κόσμο, τον κόσμο των «ατόμων και το κενό», αλλά δεν περιορίζεται σε αυτό. Οδηγεί σε μια πραγματικότητα που είναι πολύ ευρύτερη, βαθύτερη και πολύπλευρη από την αθεϊστική-υλιστική άποψη που ακούγεται τόσο συχνά σήμερα.

`Τι λένε τα παρακάτω εδάφια για τις ιδέες που διατυπώθηκαν στο σημερινό μάθημα; Ψαλμ. 53:1, Παρ. 15:3, Ιωάν. 3:16, Ησ. 45:21, Λουκ. 1:26-35.`

Σε κάθε Χριστιανική εκπαίδευση είναι κεντρική η πραγματικότητα όχι μόνο του Θεού, αλλά το είδος του Θεού. Είναι ένας προσωπικός Θεός που μας αγαπά και που έρχεται σε επαφή με εμάς. Είναι Θεός θαυμάτων που, αν και χρησιμοποιεί φυσικούς νόμους, δεν δεσμεύεται από αυτούς τους νόμους τους οποίους μπορεί να υπερβεί όταν θελήσει (όπως στην περίπτωση της παρθενογένεσης του Ιησού). Η διδασκαλία αυτής της άποψης έχει ιδιαίτερη σημασία στην εποχή μας, διότι μεγάλο μέρος του διανοητικού κόσμου διδάσκει ανοιχτά και απροκάλυπτα την αθεϊστική και φυσιολατρική κοσμοθεωρία, ισχυριζόμενο (λανθασμένα) ότι η επιστήμη την υποστηρίζει.

`Σκεψη: Σκεφτείτε πόσο περιορισμένη είναι η αθεϊστική κοσμοθεωρία σε αντίθεση με τη Βιβλική, η οποία (όπως αναφέρθηκε παραπάνω) συμπεριλαμβάνει τον φυσικό κόσμο αλλά δεν περιορίζεται από αυτόν. Γιατί, τελικά, η Βιβλική, Θεϊστική κοσμοθεωρία, είναι πολύ πιο λογική και αξιόπιστη από ό,τι η αντίπαλη αθεϊστική;`