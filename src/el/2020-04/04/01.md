---
title:  Οι Οφθαλμοι Του Κυριου Η Βιβλικη Κοσμοθεωρια
date:  17/10/2020
---

> <p>Εδαφιο Μνημης</p>
>  «Οι οφθαλμοί του Κυρίου είναι εν παντί τόπω, παρατηρούντες κακούς και αγαθούς» Παροιμίαι 15:3

### Για τη μελέτη αυτής της εβδομάδας, διαβάστε
Παρ. 15:3, Ιώβ 12:7–10, Εφεσ. 6:12, Αποκ. 20:5, 6, Ιωάν. 1:1–14, Μάρκ. 12:29–31.

Ο Πολωνός ποιητής Τσέσλαφ Μίλος έγραψε ένα ποίημα, το οποίο ξεκινάει με ζώα στην σφαίρα της φαντασίας, όπως για παράδειγμα κουνέλια και σκίουροι που μιλούν. «Έχουν τόσα πολλά κοινά με τα πραγματικά ζώα,» έγραψε, «όσα κοινά έχουν οι αντιλήψεις μας για τον κόσμο με τον πραγματικό κόσμο». Στη συνέχεια, τελειώνοντας το ποίημα, επισήμανε: «Σκεφτείτε το, και μείνετε έντρομοι».

Ο «τρόμος» μπορεί να είναι πολύ σκληρή λέξη, αλλά είναι αλήθεια ότι τόσα πολλά από αυτά που σκέφτονται οι άνθρωποι για τον κόσμο θα μπορούσαν να είναι εντελώς λανθασμένα. Για παράδειγμα, για σχεδόν 2.000 χρόνια πολλοί από τους πιο έξυπνους και περισσότερο μορφωμένους ανθρώπους του κόσμου θεωρούσαν ότι η γη έμενε ακίνητη στο κέντρο του σύμπαντος. Σήμερα, πολλοί από τους πιο έξυπνους και πιο μορφωμένους ανθρώπους πιστεύουν ότι οι άνθρωποι εξελίχθηκαν από μία απλή μορφή ζωής.

Ως ανθρώπινα όντα, δεν κοιτάζουμε ποτέ τον κόσμο από μια ουδέτερη θέση. Τον βλέπουμε, πάντα και μόνο, μέσω φίλτρων που επηρεάζουν το πώς ερμηνεύουμε και κατανοούμε τον κόσμο γύρω μας. Αυτό το φίλτρο ονομάζεται κοσμοθεωρία και είναι πολύ σημαντικό να διδάσκουμε στους νέους, αλλά και στα παλαιότερα μέλη της εκκλησίας, την Βιβλική κοσμοθεωρία.