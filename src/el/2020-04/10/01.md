---
title:  Εκπαιδευση Στις Τεχνες Και Στις Επιστημες
date:  28/11/2020
---

> <p>Εδαφιο Μνημης</p>
>  «Οι ουρανοί διηγούνται την δόξαν του Θεού, και το στερέωμα αναγγέλλει το έργον των χειρών αυτού» Ψαλμοί 19:1.

### Για τη μελέτη αυτής της εβδομάδας, διαβάστε
Ρωμ. 1:18–21, Ψαλ. 19:1–6, 96:9, Γέν. 3:6, Α’Τιμ. 6, Παρ.1, Ιώβ 38.

Η εκπαίδευση περιλαμβάνει αυτό που ονομάζεται «τέχνες και επιστήμες». Τι σημαίνει όμως όταν μαθαίνουμε ή διδάσκουμε τις τέχνες και τις επιστήμες από την Βιβλική πλευρά; Μήπως απλά παρουσιάζουμε συγκεκριμένα εδάφια της Αγίας Γραφής που σχετίζονται, για παράδειγμα, με ένα συγκεκριμένο κλάδο της σύγχρονης ιατρικής ή της ιστορίας της τέχνης; Με αυτόν τον τρόπο, μπορούμε να συσχετίσουμε τα πρακτικά μαθήματά μας με την καταπληκτική δύναμη του Θεού στη δημιουργία του πολύπλοκου μας κόσμου. Αλλά μια απλή ενσωμάτωση της Αγίας Γραφής σε ένα μάθημα ενός διδακτικού βιβλίου είναι μόνο ένα μικρό κομμάτι της αληθινής εκπαίδευσης - της εκπαίδευσης που είναι σωτήρια και λυτρωτική.

Για να λειτουργήσει πραγματικά μια τέτοια εκπαίδευση, χρειαζόμαστε τον Λόγο του Θεού να ενημερώνει τη διδασκαλία κάθε κλάδου, από τις κλασικές σπουδές μέχρι την μοριακή βιολογία. Χωρίς την Αγία Γραφή, μπορεί να χάσουμε από τα μάτια μας την απεραντοσύνη του Θεού, την κυριαρχία Του ως Δημιουργού και Συντηρητή του κόσμου μας. Μαθαίνοντας να βλέπουμε όπως ο Θεός βλέπει τη δημιουργία Του, ως οργανική και γεμάτη σκοπό, πλησιάζουμε στην κατανόηση του πώς μπορούν και πρέπει να διδάσκονται ορισμένοι κλάδοι.

Αυτήν την εβδομάδα θα εξετάσουμε ορισμένες αρχές που σχετίζονται με το πώς μπορούμε να διδάξουμε τις τέχνες και τις επιστήμες από την Χριστιανική οπτική και κοσμοθεωρία.