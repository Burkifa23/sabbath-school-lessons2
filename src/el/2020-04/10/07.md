---
title:  Περαιτέρω Μελέτη
date:  04/12/2020
---

Υπάρχουν δύο λόγοι για τους οποίους η επιστήμη, η οποία έχει καταφέρει τόσα πολλά πράγματα σωστά, έχει τόσο λανθασμένη άποψη για την προέλευση. Πρώτον, η επιστήμη, που μελετά τον φυσικό κόσμο, πρέπει να αναζητά απαντήσεις μόνο στον φυσικό κόσμο. Δεύτερον, η επιστήμη υποθέτει ότι οι νόμοι της φύσης πρέπει να παραμείνουν σταθεροί. Ωστόσο, και οι δύο αρχές είναι λανθασμένες όσον αφορά την προέλευση. Πάρτε το πρώτο, το οποίο απαιτεί φυσικά αίτια για φυσικά γεγονότα. Αυτό είναι καλό για τον εντοπισμό των τυφώνων, αλλά είναι χειρότερο από άχρηστο για την προέλευση που ξεκινάει με το «Εν αρχή εποίησεν ο Θεός τον ουρανόν και την γην» (Γεν. 1:1). Τι μπορεί η επιστήμη, η οποία αρνείται το υπερφυσικό στην προέλευση, να μας διδάξει για την προέλευσή μας που ήταν απόλυτα υπερφυσική;

Και η σταθερότητα της φύσης; Αυτό φαίνεται να έχει νόημα, εκτός από την προς Ρωμαίους 5:12 - «Διά τούτο καθώς δι’ ενός ανθρώπου η αμαρτία εισήλθεν εις τον κόσμον, και διά της αμαρτίας ο θάνατος, και ούτω διήλθεν ο θάνατος εις πάντας ανθρώπους, επειδή πάντες ήμαρτον» - προϋποθέτει ένα περιβάλλον ασυνεχές και ποιοτικά διαφορετικό από ό,τι αντιμετωπίζει τώρα η επιστήμη. Ένας κόσμος στον οποίο δεν υπήρξε θάνατος είναι ριζικά διαφορετικός από οτιδήποτε μπορούμε να μελετήσουμε σήμερα, και αν υποθέσουμε ότι ήταν πολύ παρόμοιος, θα οδηγηθούμε σε λάθος συμπεράσματα. Συνεπώς, η επιστήμη καταλήγει σε λανθασμένα συμπεράσματα για την προέλευση, επειδή αρνείται δύο κρίσιμες πτυχές της δημιουργίας: την υπερφυσική δύναμη πίσω από αυτήν και την φυσική ασυνέχεια μεταξύ της αρχικής δημιουργίας και του τωρινού κόσμου.

**Ερωτήσεις για συζήτηση**

`1. Συζητήστε για το θέμα της ομορφιάς. Τι είναι η ομορφιά; Πώς την ορίζουμε; Πώς μπορεί ένας Χριστιανός να ορίσει και να κατανοήσει την ομορφιά διαφορετικά από έναν μη χριστιανό;`

`2. Ο Χριστός θα μπορούσε να έρθει στη γη ως ένας λαμπρός επιστήμονας και να αποζημιωθεί πλουσιοπάροχα για την πρωτοποριακή Του έρευνα. Θα μπορούσε να έχει κερδίσει τεράστια φήμη ως μουσικός καλλιτέχνης. Αντ' αυτού, ήρθε και εκπαιδεύτηκε ως ταπεινός τεχνίτης. Αν και ήταν παρών στη Δημιουργία, εκπαιδεύτηκε σαν ένας απλός άνθρωπος και εκπλήρωσε με υπακοή τα καθήκοντά Του. Πόση ενθάρρυνση μας προσφέρει αυτό, σε οποιοδήποτε σημείο κι αν είμαστε στην εκπαιδευτική ή επαγγελματική μας διαδρομή;`

`3. Αν και δεν καλείται κάθε χριστιανός να διδάσκει στα σχολεία, οι χριστιανοί μπορούν να διδάσκουν τους άλλους με λόγια και πράξεις, είτε το κάνουν σκόπιμα είτε όχι. Για αυτόν το λόγο, ποιες συνήθειες πρέπει να καλλιεργήσει ο Χριστιανός, τόσο ως μαθητής του Χριστού όσο και ως δάσκαλος του κόσμου;`