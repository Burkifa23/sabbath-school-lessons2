---
title:  Ειδημονες Στο Λαθος
date:  01/12/2020
---

Γνωρίζουμε ότι ο κόσμος μας προωθεί περισσότερο το κομμάτι της τέχνης και της φιλοσοφίας που δεν τιμά τον Θεό. Πολλοί θα υποστήριζαν ότι οι πιστοί θα έπρεπε να απέχουν από αυτό. Οι Χριστιανοί Αντβεντιστές της Εβδόμης Ημέρας πρέπει να εξετάσουν προσεκτικά τη δική τους θέση ως προς την συμμετοχή τους σε συγκεκριμένες βιομηχανίες (θεάματος, μουσικής, τέχνης κτλ), την υποστήριξη και την χρήση ορισμένων μέσων ενημέρωσης.

`Στην A’ Τιμοθέου 6, δίνονται σαφείς οδηγίες σχετικά με τις ασχολίες που πρέπει να αποφύγουμε, αλλά μας δίνονται και αρκετές εξηγήσεις. Στα εδάφια 9 και 10, ποιες είναι οι δραστηριότητες για τις οποίες προειδοποιεί ο Παύλος;`

`Διαβάστε το υπόλοιπο Α’ Τιμοθέου 6. Ποιες είναι οι κύριες ασχολίες που εγκρίνει ο Παύλος;`

Προσέξτε στην Α’ Τιμοθέου 6:20 πώς προειδοποιεί ο Παύλος ενάντια στις «αντιλογίες της ψευδωνύμου γνώσεως». Αν και εργάζεται από διαφορετικό πλαίσιο, η αρχή εξακολουθεί να ισχύει. Δηλαδή, σκεφτείτε όλες τις πληροφορίες, όλες τις διδασκαλίες, όλες τις πεποιθήσεις, όχι μόνο τώρα, αλλά και σε όλη την ανθρώπινη ιστορία, που ήταν τελείως λανθασμένες. Οι άνθρωποι μπορούν πράγματι να γίνουν ειδήμονες στο λάθος.

Για σχεδόν 2.000 χρόνια, οι πιο έξυπνοι άνθρωποι του κόσμου, οι ειδήμονες, πίστευαν ότι η γη έμενε ακίνητη στο κέντρο του σύμπαντος, ενώ όλα τα αστέρια και οι πλανήτες ήταν σε κυκλική τροχιά γύρω από αυτήν. Κάποια πολύπλοκα μαθηματικά και επιστημονικά στοιχεία χρησιμοποιήθηκαν για να στηρίξουν αυτήν την πίστη, αν και αποδείχτηκε ότι ήταν εσφαλμένη σχεδόν σε κάθε περίπτωση. Συνεπώς, θα μπορούσαμε να πούμε ότι αυτοί οι άνθρωποι ήταν ειδήμονες στο λάθος, και ότι αυτή η διδασκαλία σίγουρα ήταν «ψευδωνύμου γνώσεως».

`Σκεψη: Η επιστήμη της βιολογίας σήμερα, για παράδειγμα, βασίζεται στην εικασία ότι η ζωή ξεκίνησε τυχαία πριν από δισεκατομμύρια χρόνια, χωρίς Θεό και χωρίς σκοπό. Ταυτόχρονα, δημιουργήθηκε μια απίστευτη και περίπλοκη επιστημονική βιβλιογραφία με βάση αυτήν τη διδασκαλία. Ποια διδάγματα μπορούμε να πάρουμε για το πώς οι άνθρωποι μπορούν να είναι ειδήμονες στο λάθος; Πώς θα έπρεπε αυτή η συνειδητοποίηση να επηρεάσει την Χριστιανική εκπαίδευση, γενικότερα, και τη διδασκαλία της επιστήμης, ειδικότερα;`