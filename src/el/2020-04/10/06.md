---
title:  Ο Κυριος Απαντησε Στον Ιωβ
date:  03/12/2020
---

`Διαβάστε Ιώβ 38. Τι μας διδάσκει για τον Θεό, όχι μόνο ως Δημιουργό, αλλά και ως Συντηρητή της κάθε ζωής; Πώς θα έπρεπε αυτή η σημαντική αλήθεια να επηρεάσει την αντίληψή μας για τις τέχνες και τις επιστήμες;`

«Πολλοί διδάσκουν ότι η ύλη περιέχει ζωτική δύναμη, ότι ορισμένες ιδιότητες μεταδίδονται στην ύλη, η οποία αρχίζει τότε να δρα ελεύθερα με την ίδια την εσωτερική ενέργεια. Επίσης, οι διάφορες λειτουργίες της φύσης εκτελούνται σύμφωνα με καθιερωμένους νόμους στους οποίους ούτε ο ίδιος ο Θεός μπορεί να επέμβει. Αυτή δεν είναι πραγματική επιστήμη και δεν υποστηρίζεται από το λόγο του Θεού. Η φύση είναι υπηρέτης του Δημιουργού της... Η φύση μαρτυρεί την ύπαρξη μιας διάνοιας, την παρουσία μιας ενεργής δράσης η οποια εργάζεται μέσα από τους νόμους της. Η φύση παρουσιάζει την ασταμάτητη εργασία του Πατέρα και του Υιού. Ο Χριστός λέει: “Ο Πατήρ Μου εργάζεται ως τώρα, και Εγώ εργάζομαι” (Ιωάν. 5:17)» Π.Π., σ. 27.

Δυστυχώς, όπως δηλώθηκε προηγουμένως, πολύ μεγάλο μέρος της επιστήμης βασίζεται σε αθεϊστικές, υλιστικές υποθέσεις. Αυτό σημαίνει ότι ένας επιστήμονας θα μπορούσε να κοιτάξει κάτι απόλυτης ομορφιάς ή απόλυτης πολυπλοκότητας, ή επίσης κάτι που συνδυάζει την ομορφιά με την πολυπλοκότητα, και παρόλα αυτά να ισχυριστεί ότι προέκυψε τυχαία, χωρίς να υπάρχει προμελέτη ή πρόθεση πίσω από αυτό.

Στην πραγματικότητα, αυτός είναι ο ισχυρισμός της επιστήμης. Η ζωή στη γη, με όλη της την ομορφιά και την πολυπλοκότητά της - από τις πεταλούδες έως τους ανθρώπους - δεν είναι τίποτε άλλο από το αποτέλεσμα χημικών ουσιών που, τυχαία, πριν από δισεκατομμύρια χρόνια σχηματίστηκαν σε απλή μορφή ζωής, μεταλλάχθηκαν και εξελίχθηκαν σε όλα όσα ζουν, κινούνται και αναπνέουν σήμερα.

Η επιστήμη υποστηρίζει ότι η ίδια η ιδέα ενός υπερφυσικού Δημιουργού είναι «μη επιστημονική», αφού δεν μπορεί να εξεταστεί επιστημονικά, και έτσι είναι μια ιδέα που η επιστήμη δεν μπορεί να αντιμετωπίσει. Αυτό δεν είναι κάτι που διδάσκει η ίδια η επιστήμη (στην πραγματικότητα, η επιστήμη φαίνεται να διδάσκει το αντίθετο: όλη η ομορφιά και η πολυπλοκότητα του κόσμου πράγματι δείχνουν έναν Δημιουργό), αλλά αντιθέτως μια φιλοσοφική θέση που επιβάλλεται από τους ίδιους τους επιστήμονες. Το πρόβλημα, ωστόσο, είναι ότι η Αγία Γραφή διδάσκει ότι ο Θεός όχι μόνο δημιούργησε τα πάντα, αλλά και ότι συντηρεί τα πάντα. Αυτό σημαίνει ότι κάθε αληθινή Χριστιανική εκπαίδευση στην επιστήμη θα πρέπει να εργάζεται με ριζικά διαφορετικές αξιώσεις από εκείνες που έχει η επιστήμη γενικότερα. Αναπόφευκτα, θα υπάρξουν συγκρούσεις, ειδικά όταν πρόκειται για την προέλευση.