---
title:  Η Ομορφια Της Αγιοτητας
date:  30/11/2020
---

`Στον Ψαλμό 96:9 διαβάζουμε: «Προσκυνήσατε τον Κύριον εν τω μεγαλοπρεπεί αγιαστηρίω αυτού, φοβείσθε από προσώπου αυτού, πάσα η γη». Πώς καταλαβαίνουμε αυτή την έννοια, «εν τω μεγαλοπρεπεί ασγιαστηρίω αυτού»; Τι θα σήμαινε αυτό σε έναν Χριστιανό και πώς πρέπει να επηρεάσει τη διδασκαλία μας για την τέχνη και την ομορφιά που συχνά συνδέεται με αυτήν;`

Αν και λέγεται ότι «η ομορφιά είναι στο μάτι του θεατή», δεν πρέπει να ξεχνάμε Ποιος δημιούργησε το μάτι (δείτε Παρ. 20:12). Πρέπει να είμαστε προσεκτικοί στο να μη λατρεύσουμε την ίδια τη δημιουργία (δείτε χθεσινή μελέτη), όμως από το κάλλος της μπορούμε να μάθουμε για τον Θεό και την αγάπη Του για την ομορφιά. Αν ο έκπτωτος κόσμος μας φαίνεται ακόμα τόσο ωραίος, ποιος μπορεί να φανταστεί πώς μπορεί να ήταν πριν από την πτώση; Και αυτό μας διδάσκει ότι πράγματι ο Θεός είναι ο Δημιουργός της ομορφιάς.

Η μελέτη των τεχνών και των επιστημών πρέπει να μας ελκύσει πιο κοντά στον χαρακτήρα και στην καρδιά του Θεού. Επειδή είμαστε μέρος των δικών Του έργων τέχνης και επιστημονικών φαινομένων, μπορούμε να μάθουμε περισσότερα για τη δική μας ταυτότητα στον Χριστό.

«Ο Θεός επιθυμεί τα παιδιά Του να εκτιμούν τα έργα Του και να χαίρονται την απλή, γαλήνια ομορφιά που κοσμεί την επίγεια κατοικία τους. Αυτός αγαπάει την ομορφιά και πάνω από κάθε εξωτερικό θέλγητρο, εκτιμάει την ομορφιά του χαρακτήρα. Επιθυμεί να καλλιεργούμε την αγνότητα και την απλότητα, τις σεμνές αυτές χάρες των λουλουδιών.» Β.Χ., σ. 110.

`Διαβάστε Γέν. 3:6. Πώς η ομορφιά από μόνη της δεν είναι απαραιτήτως καλή ή άγια; Δείτε επίσης Παρ. 6:25, 31:30.`

Έχουμε έναν εχθρό που όλα όσα έκανε ο Θεός τα διαστρεβλώνει και τα  εκμεταλλεύεται. Δεν πρέπει λοιπόν να προκαλεί έκπληξη το γεγονός ότι η ομορφιά και οι έννοιες της ομορφιάς μπορούν να χρησιμοποιηθούν και εναντίον μας. Έτσι, ειδικά στις τέχνες, η Χριστιανική εκπαίδευση που καθοδηγείται από την Αγία Γραφή, πρέπει να μας βοηθήσει να είμαστε προσεκτικοί στην κατανόηση ότι όλα όσα είναι όμορφα δεν είναι απαραίτητα καλά ή άγια.

`Σκεψη: Ποια μερικά «όμορφα» πράγματα δεν είναι απαραίτητα άγια και καλά; Ή, ποια είναι τα όμορφα πράγματα που μπορούν να γίνουν μη άγια και κακά, ανάλογα με τις περιστάσεις; Ποιο πρότυπο χρησιμοποιούμε για να κάνουμε αυτές τις διακρίσεις;`