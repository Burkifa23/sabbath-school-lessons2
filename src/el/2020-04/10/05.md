---
title:  Ανοησια Και Σοφια
date:  02/12/2020
---

`Διαβάστε Παροιμίες 1. Τι μας διδάσκει το κεφάλαιο αυτό σχετικά με το πώς πρέπει να είναι η πραγματική Χριστιανική εκπαίδευση;`

Η Αγία Γραφή κάνει συχνά σύγκριση μεταξύ ανοησίας και σοφίας. Το βιβλίο των Παροιμιών πολύ σωστά μας υπενθυμίζει τους κινδύνους που απορρέουν από την ανόητη συμπεριφορά και από την συναναστροφή με ανόητους. Η διάκριση είναι ξεκάθαρη: ο Θεός επιθυμεί να αναζητήσει ο λαός Του τη σοφία, να την εκτιμήσει και να είναι γεμάτος από αυτήν.

Οι σπουδαστές των τεχνών και των επιστημών χρησιμοποιούν τα ταλέντα τους για να αποκτήσουν γνώσεις και να επιτύχουν αριστεία στις σπουδές τους. Οι καθηγητές αυτών των κλάδων κάνουν το ίδιο. Μπορούμε να είμαστε ικανοί για  καλλιτεχνικές επιτυχίες και επιστημονικές ανακαλύψεις, λόγω γνώσης και ταλέντου.

Ακόμα και από τη Χριστιανική πλευρά, πόσο σημαντική είναι η γνώση των τεχνών και των επιστημών, αν δεν περιλαμβάνει τη γνώση για τη διάκριση μεταξύ σωστού και λάθους, καλού και κακού, αλήθειας και πλάνης; Διαβάζοντας, για παράδειγμα, κάποιος τις βιογραφίες ορισμένων ατόμων που θεωρούνται οι μεγαλύτεροι καλλιτέχνες του κόσμου, βλέπει ότι η υπέροχη ικανότητα και το ταλέντο δεν ισοδυναμεί με μια ηθική ή έντιμη ζωή. Θα μπορούσαμε επίσης να υποστηρίξουμε ότι οι σπουδαίοι επιστήμονες της δημιουργίας βιολογικών ή χημικών όπλων μαζικής καταστροφής μπορεί να είναι πολύ μορφωμένοι, ιδιαίτερα προικισμένοι, αλλά ποιοι είναι οι καρποί του έργου τους; Όπως αναφέρθηκε προηγουμένως, η γνώση από μόνη της δεν είναι απαραίτητα κάτι καλό.

`Διαβάστε Παρ. 1:7. Ποιο είναι το κλειδί της αληθινής Χριστιανικής εκπαίδευσης;`

`Σκεψη: Ένας επιστήμονας με βραβείο Νόμπελ, αθεϊστής, άνθρωπος που μελετά το σύμπαν και τις φυσικές δυνάμεις πίσω αυτό, έγραψε: «Όσο περισσότερο το σύμπαν φαίνεται κατανοητό, τόσο περισσότερο φαίνεται και ανούσιο». Τι μας λέει αυτό για το πώς η γνώση, από μόνη της, μπορεί όχι μόνο να μην έχει νόημα αλλά, ακόμη χειρότερα, να οδηγήσει σε σφάλμα;`