---
title:  Η Εκκλησια Και Η Εκπαιδευση
date:  21/11/2020
---

> <p>Εδαφιο Μνημης</p>
>  «Ούτε εζητήσαμεν δόξαν εξ ανθρώπων, ούτε αφ’ υμών, ούτε απ’ άλλων, καίτοι δυνάμενοι να δίδωμεν βάρος, ως απόστολοι του Χριστού▪ αλλ’ εστάθημεν γλυκείς εν τω μέσω υμών▪ καθώς η τροφός περιθάλπει τα εαυτής τέκνα▪ ούτως έχοντες ένθερμον αγάπην προς εσάς, ευχαριστούμεθα να μεταδώσωμεν ουχί μόνον το ευαγγέλιον του Θεού, αλλά και τας ψυχάς ημών, επειδή εστάθητε αγαπητοί εις ημάς» Α’Θεσσαλονικείς 2:6–8.

### Για την μελέτη αυτής της εβδομάδας, διαβάστε
Λουκ. 10:30–37, Ματθ. 5:14–16, Λουκ. 4:18–23, Ιερ. 29:13, Ματθ. 7:7, Α’Θεσ. 2:6–8.

Από τότε που οι πιστοί πρωτοξεκίνησαν να λατρεύουν τον Θεό σε συναγωγές, σπίτια, και εκκλησίες, η Αγία Γραφή αποκαλύπτει ανθρώπους που, με τη μελέτη στο Λόγο του Θεού και με τη λατρεία τους, λαχταρούσαν να γνωρίσουν τον Κύριο και να κατανοήσουν το θέλημά Του. Η Αγία Γραφή δείχνει επίσης επανειλημμένα ότι η εκκλησία είναι ο τόπος όπου πρέπει να γίνονται σοβαρές και σχετικές συζητήσεις, ώστε οι άνθρωποι να μπορούν να αυξηθούν στη γνώση του Θεού και του θελήματός Του για τη ζωή τους.

Μερικές φορές φοβόμαστε να κάνουμε ερωτήσεις. Ωστόσο, στην Αγία Γραφή διαπιστώνουμε συχνά ότι μέσω των ερωτήσεων οι άνθρωποι οδηγούνται σε μια σαφέστερη κατανόηση του Θεού. Με παρόμοιο τρόπο, οι ιστορίες χρησιμοποιούνται σε ολόκληρη την Αγία Γραφή για να δημιουργήσουν ευκαιρίες για τους ανθρώπους να επανεξετάσουν την αφοσίωσή τους. Ο Ιησούς ήταν ιδιαίτερα επικεντρωμένος σε αυτόν τον τύπο εκπαίδευσης με τους μαθητές και τους ακολούθους Του.

Εφόσον η εκκλησία είναι ο τόπος εκπαίδευσης, πρέπει να προσφέρει τον χώρο για πραγματικό διάλογο. Δεν υπάρχει κακή ερώτηση. Πρέπει να παρέχουμε στην εκκλησία ένα ασφαλές περιβάλλον για κάθε άνθρωπο, ώστε να αυξάνεται στη χάρη και την κατανόηση του Θεού και του σχεδίου Του για τη ζωή του.