---
title:  Κεκλημενος Να Ζεις Ως Το Φως
date:  23/11/2020
---

Όπου και αν κοιτάξουμε φαίνεται σαν ο πλανήτης μας να στρέφεται ενάντια στον εαυτό του, ανταλλάσσοντας το φως με το σκοτάδι. Ωστόσο, συναντάμε το σκοτάδι πολύ πιο κοντά σε εμάς καθώς αναλογιζόμαστε τη δική μας εμπειρία σε αυτόν τον δύσκολο και προκλητικό κόσμο. Γιατί και εμείς καταλαβαίνουμε τον τρόμο που μας φέρνει αυτή η ζωή καθώς παλεύουμε με την ασθένεια, αντιμετωπίζουμε την απώλεια αγαπημένων μας προσώπων, βλέπουμε οικογένειες να καταλήγουν στο χωρισμό, αγωνιζόμαστε για να κατανοήσουμε πολλά από τα άσχημα πράγματα στην κοινωνία και τον πολιτισμό μας.

Ωστόσο, μέσα σε αυτό το τοπίο της πτωχευμένης ηθικής και του πνευματικού σκοταδιού, εν μέσω αυτού του εξωτερικού και εσωτερικού χάους, ακούμε τα λόγια του Ιησού προς όλους εμάς:

`«Σεις είσθε το φως του κόσμου. Πόλις κειμένη επάνω όρους δεν δύναται να κρυφθή. Ουδέ ανάπτουσι λύχνον, και θέτουσιν αυτόν υπό τον μόδιον, αλλ’ επί τον λυχνοστάτην, και φέγγει εις πάντας τους εν τη οικία. Ούτως ας λάμψη το φως σας έμπροσθεν των ανθρώπων, διά να ίδωσι τα καλά σας έργα, και δοξάσωσι τον Πατέρα σας τον εν τοις ουρανοίς» (Ματθ. 5:14-16).  Τι μας διδάσκουν αυτά τα εδάφια σχετικά με το πώς πρέπει να ζούμε και πώς, ως Χριστιανοί, αυτό που κάνουμε επηρεάζει τον τρόπο με τον οποίο οι άλλοι βλέπουν τον Θεό;`

Καθισμένοι δίπλα από τη θάλασσα της Γαλιλαίας εκείνη την ημέρα κάτω από τον καυτό ήλιο, πώς κατανόησε το ακροατήριο του Ιησού την ομιλία Του; Όσοι άκουσαν τα λόγια Του γνώριζαν τα πάντα για το φως και το σκοτάδι. Σίγουρα είχαν πολύ σκοτάδι για να φοβηθούν. Ζούσαν υπό ρωμαϊκή κατοχή, σε μια στρατιωτικοποιημένη κοινωνία που, παρά την έλλειψη τηλεφώνων, υπολογιστών και διαδικτύου, το σκοτάδι ήταν από πολλές απόψεις τόσο αποτελεσματικό όσο το δικό μας, και κατά κάποιον τρόπο ακόμη πιο τρομακτικό.

Οι Ρωμαίοι ήταν παντού, υπενθυμίζοντας στα πλήθη στην πλαγιά του λόφου ότι εκείνοι που επέμεναν να δημιουργούν προβλήματα θα παραδίδονταν στους βασανιστές και θα είχαν έναν επώδυνο σταυρικό θάνατο.

Και όμως, εδώ ο Ιησούς τούς καλεί να ζήσουν ως φως. Να δείχνουν έλεος. Να έχουν  καθαρή καρδιά. Να είναι ειρηνοποιοί. Η Χριστιανική εκπαίδευση λοιπόν πρέπει να περιλαμβάνει την διδασκαλία οι μαθητές μας να είναι φως στον κόσμο, να είναι σε θέση να κάνουν επιλογές και να παίρνουν αποφάσεις που θα αποκαλύπτουν στους άλλους την πραγματικότητα και την καλοσύνη του Θεού.

`Σκεψη: Με ποιους τρόπους μπορούμε να δείξουμε στους άλλους την πραγματικότητα και την καλοσύνη του Θεού;`