---
title:  Καιρος Για Εκμαθηση Σωστων Προτεραιοτητων
date:  15/12/2020
---

Τα σκαμπανεβάσματα της εμπειρίας του Ισραήλ με τον Θεό ήταν στενά συνδεδεμένα με τον τρόπο που ο λαός φύλαττε το Σάββατο. Ο Θεός είδε την απροθυμία τους να σεβαστούν το Σάββατο ως ένδειξη ότι δεν Τον θεωρούσαν σημαντικό στη ζωή τους (Ιερ.17:19-27). Μια ανανεωμένη δέσμευση για το Σάββατο ήταν επίσης μέρος της αποκατάστασης - ένα μήνυμα ότι θέτονταν οι σωστές προτεραιότητες. Ο Ησαΐας στο 58:παρουσιάζει μια ενδιαφέρουσα αντίθεση.

`Διαβάστε Ησ. 58:1-14. Τι λέει ο Θεός στον λαό Του που αφορά κι εμάς σήμερα;`

Οι Ισραηλίτες με τη λατρεία και τη νηστεία τους παριστάνουν ότι ακολουθούν τον Θεό. Ο τρόπος της ζωής τους όμως αποδεικνύει ότι η λατρεία τους είναι απλά εκδήλωση καλής συμπεριφοράς και όχι ένδειξη ειλικρινούς αφοσίωσης στο νόμο του Θεού.

Ο Ησαΐας συνεχίζει στο κεφάλαιο 58:προσδιορίζοντας το τι περιμένει ο Θεός από τον λαό Του.

Αυτό δεν είναι αρκετό. Διαβάστε Ησαΐα 58:13,14. Γιατί ο Θεός επικεντρώνεται στο Σάββατο στο τέλος αυτού του κεφαλαίου; Ο προφήτης χρησιμοποιεί  εδώ παρόμοιες φράσεις με εκείνες στο υπόλοιπο κεφάλαιο: Φυλάξου «από του να κάμνης τα θελήματά σου». Μην ακολουθείς «τας οδούς σου», απέφευγε να μιλάς «τους λόγους σου», προειδοποιεί ο προφήτης. Με άλλα λόγια, το Σάββατο δεν είναι η στιγμή για να μπεις στη ρουτίνα της λατρείας, να κάνεις τις δικές σου σκέψεις και να ζεις μια ζωή άσχετη με αυτή της λατρείας. Το Σάββατο πρέπει να είναι «τρυφήν» και να είναι «έντιμον». Στα πλαίσια του υπολοίπου κεφαλαίου, το Σάββατο είναι η ημέρα για να απολαύσουμε την εκμάθηση του χαρακτήρα και των σκοπών του Θεού, και στη συνέχεια να ζήσουμε αυτόν το χαρακτήρα και αυτούς τους σκοπούς στις σχέσεις μας με τους άλλους. Το να γνωρίζουμε πώς να τηρήσουμε και να λατρεύουμε την ημέρα του Σαββάτου δεν είναι αρκετό. Η μάθηση πρέπει να επηρεάζει τη ζωή. Το Σάββατο είναι ώρα για να μάθουμε και να θέσουμε τις σωστές προτεραιότητες.

`Σκεψη: Απολαμβάνετε το Σάββατο; Εάν όχι, τι μπορείτε να κάνετε για να το αλλάξετε αυτό; Έχετε μάθει να «τιμάτε» το Σάββατο; Συζητήστε τι μπορεί να σημαίνει αυτό. Να είστε όσο το δυνατόν πιο πρακτικοί.`