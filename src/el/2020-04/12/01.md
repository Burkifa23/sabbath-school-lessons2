---
title:  Σαββατο Βιωνοντας Και Ζωντας Τον Χαρακτηρα Του Θεου
date:  12/12/2020
---

> <p>Εδαφιο Μνημης</p>
>  «Και έλεγε προς αυτούς, “Το σάββατον έγεινε διά τον άνθρωπον, ουχί ο άνθρωπος διά το σάββατον”» Μάρκον 2:27,28.

### Για τη μελέτη αυτής της εβδομάδας, διαβάστε
Γέν. 1, 2, Έξ. 16:14–29, Ησ. 58:1–14, Ματθ. 12:1–13, Λουκ. 13:10–17

Η Τζόντι ήταν η μόνη Αντβεντίστρια της Εβδόμης Ημέρας στο πρόγραμμα μεταπτυχιακών σπουδών, και η επιλογή της να μη συμμετέχει σε κάποιες κοινωνικές εκδηλώσεις το Σάββατο έκανε τις πεποιθήσεις της ιδιαίτερα εμφανείς.

Μια μέρα μία από τις φίλες της, η Κέλλυ, την κάλεσε σπίτι. Ο σύζυγος της Κέλλυ επρόκειτο να ταξιδέψει εκτός πόλεως για έξι εβδομάδες και ζήτησε από την Τζόντι αν ήθελε να περάσει τις επόμενες έξι Παρασκευές μαζί της, επειδή γνώριζε ότι η Τζόντι ούτως ή άλλως δεν έκανε “τίποτα” εκείνα τα βράδια.

Τα επόμενα τέσσερα βράδια της Παρασκευής έτρωγαν μαζί, έπαιζαν μουσική, μοιράζονταν τις Χριστιανικές τους εμπειρίες και γενικά η μία απολάμβανε την συντροφιά της άλλης. Την πέμπτη Παρασκευή, η Κέλλυ είπε στην Τζόντι ότι είχε ψωνίσει στο κέντρο της πόλης, και κοιτάζοντας το ρολόι της σκέφτηκε. «Ωραία, σε λίγο μπαίνει και το Σάββατο». Ξαφνικά συνειδητοποίησε ότι τις τέσσερις βραδιές της Παρασκευής είχε βιώσει κάτι νέο στην Χριστιανική της εμπειρία. Είχε αυξηθεί πνευματικά, έμαθε περισσότερα για τον Θεό και εμβάθυνε την πίστη της. Το Σάββατο ήταν μια ευκαιρία για εκπαίδευση και προσωπική ανάπτυξη.

Είναι μια ενδιαφέρουσα ιστορία για το πώς μπορούμε να σκεφτόμαστε το Σάββατο, όχι μόνο ως μια ημέρα ξεκούρασης, αλλά και ως μέσο εκπαίδευσης.