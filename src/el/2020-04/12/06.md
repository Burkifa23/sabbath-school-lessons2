---
title:  Καιρος Για Την Κοινοτητα
date:  17/12/2020
---

Ο Ιησούς καθιέρωσε για τους μαθητές Του την εβδομαδιαία συμμετοχή τους στη συναγωγή. Μετά την ανάστασή Του, τόσο οι μαθητές Του όσο και οι υπόλοιποι ακόλουθοι Του υιοθέτησαν αυτήν τη συνήθεια. Η συναγωγή αποτελούσε έναν από τους κύριους χώρους όπου οι απόστολοι θα μπορούσαν να θέσουν ερωτήματα σχετικά με την Ανάσταση, και το Σάββατο ήταν μια σημαντική ευκαιρία για την συγκεντρωμένη  κοινότητα να ακούσει και να μάθει. Εξάλλου, ο Ιησούς ήταν ο Ιουδαίος Μεσσίας, ο Μεσσίας που προειπώθηκε στην Παλαιά Διαθήκη, για τον Οποίο διάβαζαν στη συναγωγή κάθε Σάββατο. Ποιο θα μπορούσε να είναι καλύτερο μέρος από ό,τι η συναγωγή όπου οι πιστοί θα μιλούσαν για τον Ιησού, ειδικά όταν έδιναν τη μαρτυρία τους σε Ιουδαίους και σε άλλους που ήταν «φοβούμενοι τον Θεόν»; (Πράξ. 13:16,26)

`Τι μας δείχνουν τα παρακάτω εδάφια για το πώς οι ακόλουθοι του Ιησού Τον ομολογούσαν σε δημόσιες συγκεντρώσεις; Πού μιλούσαν, σε ποιους απευθύνονταν, τι έλεγαν, και ποια ήταν τα αποτελέσματα; Πράξ.13:14-45, 16:13,14, 17:1-5, 18:4.`

Η μαρτυρία των αποστόλων ήταν τόσο προσωπική όσο και Βιβλική. Ο Παύλος ανέλυσε την ιστορία του Ισραήλ ξεκινώντας από τους «Πατέρας ημών» (Πράξ. 13:17) στην Αίγυπτο, και συνέχισε την ιστορία τους από την καθιέρωση των κριτών, των βασιλιάδων, του Δαβίδ, από τον οποίο μετέβη με τέλειο τρόπο στον Ιησού.

Ο Παύλος και άλλοι επίσης έδειξαν πως η προσωπική τους εμπειρία και η κατανόηση είχαν νόημα στα πλαίσια των Γραπτών. Παρουσίαζαν πληροφορίες, έκαναν ομιλίες και συζητήσεις. Ο συνδυασμός προσωπικής μαρτυρίας και Γραπτών, που γινόταν μέσω κηρύγματος, διδασκαλίας και συζήτησης ήταν πολύ ισχυρός. Όπως δείχνουν τα αποσπάσματα της Αγίας Γραφής, ορισμένοι από τους θρησκευτικούς ηγέτες ζήλευαν την εξουσία των αποστόλων και την δύναμη που ασκούσαν στο λαό - Ιουδαίους αλλά και Εθνικούς.

Η Εκκλησία των Αντβεντιστών της Εβδόμης Ημέρας έχει επίσης μια ισχυρή ιστορία στο να ενθαρρύνει την μαρτυρία και την Βιβλική ανάλυση μέσω του κηρύγματος και της διδασκαλίας. Ο συνδυασμός της Σχολής του Σαββάτου με την ώρα του κηρύγματος και άλλων συναντήσεων την ημέρα του Σαββάτου (π.χ. συγκεντρώσεις νέων), δίνει μια ισχυρή, επίσημη εκπαιδευτική βάση στη λατρεία των Αντβεντιστών της Εβδόμης Ημέρας. Παρότι πρέπει να συμπληρωθεί και με άλλες συναντήσεις διδασκαλίας, ωστόσο, είναι απαραίτητη για την εκπαιδευτική εμπειρία του Σαββάτου.