---
title:  Καιρος Εκπληξης
date:  13/12/2020
---

Έχετε αναρωτηθεί ποτέ γιατί ο Θεός επέλεξε να μας δώσει δύο αρμονικές αφηγήσεις της Δημιουργίας στα δύο πρώτα κεφάλαια της Γένεσης; Η Γένεση 1:διηγείται την εβδομάδα της Δημιουργίας και το συνεχόμενο θαύμα που γίνεται στη γη καθώς της δίνεται η μορφή και στη συνέχεια ζωή, με αποκορύφωμα τη δημιουργία του άνδρα και της γυναίκας την έκτη μέρα. Η Γένεση 2:εξετάζει την ίδια αφήγηση αλλά από μια διαφορετική οπτική γωνία, δίνοντας ιδιαίτερη έμφαση στην έκτη μέρα. Το κεντρικό πρόσωπο της εικόνας τώρα είναι ο Αδάμ, και όλα περιγράφονται σαν να βρίσκονται εκεί για αυτόν και την γυναίκα: ο κήπος, τα ποτάμια και τα ζώα. Η δημιουργία έχει πολύ βαθιά νοήματα για να αποδοθεί μόνο με μία αφήγηση. Πρώτον, μαθαίνουμε για τον ισχυρό καλλιτέχνη Δημιουργό που έχει την ικανότητα να διακρίνει την τέλεια ομορφιά. Έπειτα συναντάμε τον Θεό των σχέσεων, ο Οποίος θέλει η ανθρωπότητα να αγαπά και να φροντίζει ο ένας τον άλλον, καθώς επίσης και την υπόλοιπη δημιουργία.

`Διαβάστε Γένεση 1:και 2:και στη συνέχεια σκεφτείτε πώς το πρώτο Σάββατο (Γεν. 2:1-3) συνδέει την πρώτη ιστορία της Δημιουργίας με την δεύτερη αφήγηση της Δημιουργίας. Τι σήμαινε η ευλογία και ο αγιασμός του Σαββάτου από τον Θεό;`

Φανταστείτε τον εαυτό σας ως Αδάμ ή Εύα αυτό το πρώτο Σάββατο. Είναι η πρώτη μέρα που είστε ζωντανοί, η πρώτη μέρα με τον σύζυγό σας και η πρώτη σας μέρα με τον Θεό. Τι σπουδαία ημέρα εκπαίδευσης! Αρχίζετε να μαθαίνετε για τον Θεό που δημιούργησε τόση ομορφιά. Θαυμάζετε καθώς αντικρίζετε έναν ελέφαντα τη μια στιγμή και έναν βάτραχο την άλλη, το κάθε ένα μοναδικό. Χαμογελάτε καθώς βλέπετε τις αστείες κινήσεις της καμηλοπάρδαλης ή του βουβαλιού. Μένετε άφωνοι από δέος, μπροστά στα τόσα χρώματα και σχήματα, και γοητεύεστε από την συμφωνία των ήχων. Ενθουσιάζεστε με το εύρος των απολαύσεων στη γεύση και στις μυρωδιές, και χαίρεστε να εξερευνάτε τις διαφορετικές υφές. Πάνω από όλα, αρχίζετε να μαθαίνετε για τις σχέσεις: ευθύνη, φροντίδα, αγάπη. Βιώνεται αυτά τα χαρακτηριστικά με τον Δημιουργό σας και αρχίζετε να τα εξασκείτε με τα υπόλοιπα δημιουργήματα.

Το πρώτο Σάββατο δεν θα μπορούσε να ήταν μία παθητική εμπειρία για τον Αδάμ και την Εύα. Ήταν μια ευκαιρία που δημιούργησε ο Θεός για να επικεντρωθούν στον Δημιουργό και στα δημιουργήματα. Ήταν καιρός έκπληξης.

`Σκεψη: Αναφέρετε τις διάφορες εκπαιδευτικές ευκαιρίες που είχε ο Αδάμ και η Εύα κατά τη διάρκεια αυτού του πρώτου Σαββάτου. Ποιες από αυτές τις ευκαιρίες εξακολουθούν να έχουν σημασία σήμερα, έστω και με διαφορετική μορφή; Πώς μπορούν να εμπλουτίσουν τα Σάββατά σας;`