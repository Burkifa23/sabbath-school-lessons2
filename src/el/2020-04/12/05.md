---
title:  Καιρος Για Εξευρεση Ισορροπιας
date:  16/12/2020
---

Ο Ιησούς σεβάστηκε και υποστήριξε το νόμο του Θεού (Ματθ. 5:17,18). Ωστόσο, αμφισβήτησε τη θρησκευτική ηγεσία ως προς την ερμηνεία που απέδιδε στο νόμο. Καμία από τις προκλήσεις Του δεν απειλούσε περισσότερο το κατεστημένο από ό,τι οι επιλογές που έκανε κατά τη διάρκεια του Σαββάτου. Οι συναγωγές δεν απέτυχαν να κάνουν το Σάββατο μια ευκαιρία για εκπαίδευση - το Τορά διαβαζόταν και ερμηνευόταν κανονικά. Οι γραμματείς και οι Φαρισαίοι γνώριζαν το γράμμα του νόμου. Ωστόσο, ο Ιησούς προχώρησε πολύ περισσότερο στην εκπαίδευση των ακολούθων Του κατά την ημέρα του Σαββάτου.

`Διαβάστε Ματθ. 12:1-13 και Λουκ. 13:10-17. Βάση αυτών των γεγονότων τι δίδασκε ο Ιησούς στην εποχή Του, αλλά και σε εμάς σήμερα;`

Οι αντιπαραθέσεις που δημιουργήθηκαν με το θαύμα θεραπείας που έκανε ο Ιησούς το Σάββατο οδηγούν σε σημαντικές πνευματικές συζητήσεις σχετικά με τη φύση της αμαρτίας, τον λόγο ύπαρξης του Σαββάτου, τη σχέση του Ιησού με τον Πατέρα και τη φύση της εξουσίας του Ιησού. Η στάση του Ιησού ως προς το Σάββατο παρουσιάζεται συνοπτικά στο εδάφιο μνήμης: «Και έλεγε προς αυτούς, “Tο σάββατον έγεινε διά τον άνθρωπον, ουχί ο άνθρωπος διά το σάββατον.” Ώστε ο Υιός του ανθρώπου κύριος είναι και του σαββάτου» (Μάρκ. 2:27,28). Ο Ιησούς ήθελε να τονίσει ότι το Σάββατο δεν πρέπει να είναι βάρος. Ήταν μια μοναδική ευκαιρία για τους ανθρώπους να μάθουν για το χαρακτήρα του Θεού που έθεσε το Σάββατο και να διδαχθούν εμπειρικά εκτιμώντας τη δημιουργία Του. Εγείροντας ερωτήματα μέσω των πράξεων Του, ο Ιησούς ωθεί τους μαθητές Του, τους Ιουδαίους ηγέτες, και τα πλήθη να εμβαθύνουν στις Γραφές και να σκεφτούν περισσότερο τι σημαίνει για αυτούς η πίστη και ο Θεός. Είναι τόσο εύκολο για τον καθένα από εμάς να παγιδευτούμε σε κανόνες και διατάξεις που ίσως από μόνα τους να μην είναι εσφαλμένα, αλλά να γίνουν τα ίδια ο σκοπός, και όχι το μέσο για τον σκοπό. Ο σκοπός πρέπει να είναι η επίγνωση του χαρακτήρα του Θεού που υπηρετούμε. Και αυτή η γνώση μάς οδηγεί στην πιστή υπακοή σε Αυτόν, που βασίζεται στις αρετές της δικαιοσύνης του Χριστού για εμάς.

`Σκεψη: Τι γίνεται με τη δική σου τήρηση του Σαββάτου; Είναι για σένα μία ημέρα απαγορεύσεων «μην κάνεις αυτό» ή «μην κάνεις εκείνο», αντί να είναι χρόνος που πράγματι θα ξεκουραστείς στον Κύριο και θα Τον γνωρίσεις καλύτερα; Αν ναι, πώς μπορείς να αλλάξεις ώστε να μπορείς να λάβεις περισσότερα από αυτά που ο Θεός θέλει να σου δώσει;`