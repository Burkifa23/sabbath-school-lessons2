---
title:  Εργασια Και Φροντιδα
date:  07/12/2020
---

Το επάγγελμα ή η εργασία έχει να κάνει με τις δραστηριότητες της ζωής. Ακόμη και εκείνοι που κάνουν διανοητική εργασία, καταλήγουν ως ένα βαθμό να κάνουν και σωματική, ακόμα κι αν αυτό σημαίνει απλώς να πιέζουν τα πλήκτρα του υπολογιστή.

**Τι μας διδάσκουν τα ακόλουθα εδάφια σχετικά με τα «χέρια» που χρησιμοποιούνται ως σύμβολο εργασίας;**

`Δευτ. 16:15`

`Εκκλ. 9:10`

`Παρ. 21:25`

`Ιερ. 1:16`

Ο Θεός μας έχει δώσει την εργασία, ώστε να βρούμε την πληρότητα και τη χαρά (δείτε Παρ. 10:4, 12:14). Στην ψυχολογία, η «αυτο-αποτελεσματικότητα» περιγράφει την πεποίθηση ενός ατόμου ότι έχει την ικανότητα να πετύχει κάτι που έχει νόημα στη ζωή. Η αυτο-αποτελεσματικότητα δεν αναπτύσσεται με την επανάληψη, «Νομίζω ότι μπορώ! Νομίζω ότι μπορώ!» Η αίσθηση της αυτο-αποτελεσματικότητας μπορεί να καλλιεργηθεί με την προσπάθεια.

Ενώ «το έργον των χειρών ημών» είναι μία ευλογία από τον Θεό για εμάς (δείτε Ψαλμ. 90:17) και μας επιτρέπει να ζήσουμε μια ουσιαστική ζωή, το απώτερο σχέδιο του Θεού είναι «το έργο των χειρών ημών» να φέρει ευλογία στους άλλους. Ο Παύλος γράφει ότι πρέπει να δουλέψουμε, να κάνουμε κάτι χρήσιμο με τα χέρια μας, ώστε να έχουμε κάτι να μοιραστούμε με τους συνανθρώπους μας. Ο Παύλος  σίγουρα βίωσε αυτή την αρχή:

«Σεις δε αυτοί εξεύρετε ότι εις τας χρείας μου και εις τους όντας μετ’ εμού αι χείρες αύται υπηρέτησαν. Κατά πάντα υπέδειξα εις εσάς, ότι ούτω κοπιάζοντες πρέπει να βοηθήτε τους ασθενείς, και να ενθυμήσθε τους λόγους του Κυρίου Ιησού, ότι αυτός είπε, Μακάριον είναι να δίδη τις μάλλον παρά να λαμβάνη». (Πραξ. 20:34,35).

Η απλή προσευχή του Νεεμία πρέπει να γίνει και δική μας: «Τώρα λοιπόν, Θεέ, κραταίωσον τας χείρας μου» (Νεεμ. 6:9).

`Σκεψη: Ποια είναι η διάθεσή σας ως προς τη δουλειά σας; Με ποιους τρόπους θα μπορούσατε στην εργασία σας να φέρετε μεγαλύτερη ευλογία στους άλλους;`