---
title:  Οι Πολλες Διαστασεις Της Εργασιας
date:  06/12/2020
---

«Εγνώρισα ότι δεν είναι άλλο καλόν δι’ αυτούς, ειμή να ευφραίνηταί τις, και να κάμνη καλόν, εν τη ζωή αυτού. Και έτι το να τρώγη πας άνθρωπος, και να πίνη, και να απολαμβάνη καλόν εκ παντός του μόχθου αυτού, είναι χάρισμα Θεού» (Εκκ. 3:12,13).

«Εργασία» - Μια λέξη με πολλές πιθανές σημασίες. Αναγκαστικά, εργαζόμαστε για να αγοράζουμε τρόφιμα, να πληρώνουμε τους λογαριασμούς και να αποταμιεύουμε για τους δύσκολους καιρούς. Η απώλεια εργασίας είναι συχνά χειρότερη από την αντιμετώπιση μιας δυσάρεστης κατάστασης στην εργασία.

Η δουλειά μπορεί να ενισχύσει την αυτοεκτίμηση ενός ατόμου. Η εργασία είναι ένας κοινός τρόπος για να απαντήσετε στην ερώτηση «Τι κάνεις;» ή ακόμα και «Με τι ασχολείσαι;» Οι περισσότεροι συνταξιούχοι συνεχίζουν όσο μπορούν να εργάζονται με μειωμένο ωράριο, είτε έμμισθοι είτε ως εθελοντές. Μια δουλειά προσφέρει κίνητρο για να σηκωθεί κανείς το πρωί. Δώστε σε έναν έφηβο δουλειά, και θα υπάρχει ένας λιγότερος υποψήφιος για παραβατική συμπεριφορά.

`Διαβάστε Γέν. 3:19. Ποιο είναι το πλαίσιο εδώ και τι λέει, τουλάχιστον σε μερικούς, για μια άλλη πλευρά της εργασίας;`

Ξαφνικά η εργασία που δόθηκε στον κήπο της Εδέμ άλλαξε μετά την πτώση στην αμαρτία. Στο σημείο αυτό γίνεται αναφορά σε μία άλλη διάσταση της εργασίας. Για μερικούς, η δουλειά είναι μόνο μία καθημερινή αγγαρεία που θα τελειώσει με τον θάνατο. Απεχθάνονται την εργασία τους και, ενώ εξακολουθούν να έχουν την υγεία τους, ανυπομονούν να συνταξιοδοτηθούν. Για άλλους, η εργασία μπορεί να πάρει ακόμη και τον έλεγχο της ζωής τους, να γίνει το κέντρο της ύπαρξής τους, και να διαμορφώσει ακόμη και την προσωπική τους ταυτότητα. Μακριά από την εργασία τους, αυτοί οι άνθρωποι αισθάνονται κατάθλιψη ή αποπροσανατολισμό, αβεβαιότητα για το τι πρέπει να κάνουν ή πού να στραφούν. Κατά τη συνταξιοδότησή τους, ενδέχεται να εξασθενήσουν σωματικά και ψυχολογικά, και συχνά πεθαίνουν πρόωρα.

Οι Χριστιανοί πρέπει να μάθουν πώς να εργάζονται με τον τρόπο του Θεού. Η εργασία είναι κάτι περισσότερο από μια ανάγκη για οικονομική ενίσχυση. Ο άνθρωπος είναι κάτι περισσότερο από ένας εργαζόμενος. Όπως σωστά έχει γίνει αντιληπτό, η ζωή του ατόμου είναι μια οδός υπηρεσίας, μια έκφραση της σχέσης με τον Κύριο. Είναι καθήκον του δασκάλου να βοηθήσει τους μαθητές να βρουν τη δουλειά κατά την οποία οι ικανότητες και τα ενδιαφέροντα που τους δόθηκαν από τον Θεό να αγγίζουν τις ανάγκες του κόσμου.

`Σκεψη: Με τι ασχολείσαι; Τι κάνεις με τη ζωή σου και πώς μπορείς να δοξάσεις καλύτερα τον Κύριο μέσα από αυτό που κάνεις;`