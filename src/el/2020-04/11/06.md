---
title:  Εργασια Και Διαχειριση
date:  10/12/2020
---

«Πάντα όσα εύρη η χειρ σου να κάμη, κάμε κατά την δύναμίν σου» (Εκκ. 9:10). Ο σοφότερος των ανθρώπων δίνει αυτές τις συμβουλές σχετικά με τη διαχείριση σε κάθε πτυχή της ζωής.

Σε συζητήσεις σχετικά με την Χριστιανική διαχείριση, η σκέψη πολλών στρέφεται αποκλειστικά και μόνο στον οικονομικό τομέα. Παρότι τα χρήματα είναι σίγουρα μια σημαντική πτυχή της διαχείρισης, το να περιοριστούμε μόνο σε αυτά είναι μία πολύ στενή προσέγγιση του θέματος. Ευθύνη του διαχειριστή είναι να αναπτύξει και να χρησιμοποιήσει σωστά όλους τους διαθέσιμους πόρους.

Στην εκκλησία, ποιοι είναι οι πόροι με τους οποίους ο Θεός μάς ευλόγησε; Ο Πέτρος δηλώνει ξεκάθαρα ότι κάθε χριστιανός έχει χαρίσματα δοσμένα από τον Δημιουργό και αναφέρεται σε αυτούς τους προικισμένους χριστιανούς ως «ιεράτευμα άγιον» (Α’Πέτρ. 2:5) που έχουν ευθύνη προς τον Θεό για την διαχείριση όλων αυτών των δώρων: χρημάτων, χρόνου, ενέργειας, ταλέντου κτλ.

`Διαβάστε Εκκλ. 9:10 και Α’Κορ. 10:31. Ποιο είναι το μήνυμα για το πώς πρέπει να εργαζόμαστε και πώς πρέπει να εκπαιδεύσουμε τους ανθρώπους να εργάζονται;`

Μία από τις συνηθισμένες παγίδες στην σύγχρονη εποχή είναι η τάση να διαχωρίζουμε τους διάφορους τομείς της ζωής. Υπάρχει η επαγγελματική, η οικογενειακή, η πνευματική, και η προσωπική ζωή ενός ατόμου. Ο διαχωρισμός αυτών των πτυχών της ζωής, ώστε να υπάρχει ελάχιστη ή καμία διασταύρωση μεταξύ τους, σε ορισμένες περιπτώσεις είναι επιθυμητός. Για παράδειγμα, δεν είναι καλό να μεταφέρετε η εργασία στο σπίτι, γιατί μπορεί να προκληθούν παρεμβολές στις οικογενειακές ευθύνες. Ούτε η αναζήτηση ψυχαγωγίας θα πρέπει να μειώσει τον χρόνο που περνάμε με τον Θεό.

Ωστόσο, ένας τέτοιος περιορισμός δεν πρέπει να ισχύει στην πνευματική μας ζωή η οποία είναι απαραίτητο να κυριαρχεί σε όλη μας την ύπαρξη. Το έργο του χριστιανού πηγάζει από την συναδέλφωση και το έργο με τον Θεό. Η εργασία είναι ένας τρόπος με τον οποίο μπορούμε να εκδηλώσουμε την παρουσία του Θεού στη ζωή μας. Ο διαχωρισμός της θρησκευτικής μας ζωής, ο περιορισμός του Θεού σε μια μέρα, μια ώρα, ή και μόνο μια πτυχή της ζωής μας, σημαίνει απόρριψη της ίδιας της παρουσίας του Θεού στους άλλους τομείς.

`Σκεψη: Αναρωτηθείτε κατά πόσο διαχωρίζεται την πνευματική σας ζωή από την υπόλοιπη σας ζωή. Αν συμβαίνει αυτό, πώς μπορείτε να αφήνετε την πνευματικότητα να κυριαρχεί σε όλα όσα κάνετε;`