---
title:  Εργασια Και Πνευματικοτητα
date:  09/12/2020
---

«Εάν ζώμεν κατά το Πνεύμα, ας περιπατώμεν και κατά το Πνεύμα» (Γαλ. 5:25). Το έργο και η πνευματικότητα του ατόμου είναι αδιαχώριστα. Ο Χριστιανισμός δεν είναι ένα ένδυμα που μπορεί να φορεθεί ή να αφαιρεθεί, καθώς μεταβάλλεται η διάθεση του ατόμου ή περνά μέσα από διαφορετικές φάσεις της ζωής. Αντιθέτως, ο Χριστιανισμός δημιουργεί μια νέα κατάσταση που εκδηλώνεται σε κάθε διάσταση της ζωής, συμπεριλαμβανομένης και της εργασίας.

`Διαβάστε Γαλ. 5:22-26. Ποια από τα χαρίσματα που αναφέρει ο Παύλος περιγράφουν εσάς και το έργο σας;`

Πνευματικό πρόσωπο, σύμφωνα με την Καινή Διαθήκη, περιγράφεται το άτομο που εκδηλώνει τους καρπούς του Πνεύματος. Επομένως, μέσω της σχέσης μας με τον Χριστό, εμείς οι άνθρωποι θα εκδηλώσουμε την πιστότητά μας σε όλες τις πτυχές της ζωής μας.

Ένας ασθενής αργοπέθαινε στο νοσοκομείο της Φλόριντα και ο στενότερος φίλος του αγρυπνούσε στο προσκέφαλό του. Οι νοσηλευτές πηγαινοέρχονταν στο δωμάτιο, φροντίζοντας για τις ανάγκες του ασθενούς. Επιδιώκοντας συζήτηση με τους νοσηλευτές, ο φίλος τούς ρώτησε που είχαν κάνει την εκπαίδευσή τους. Πολλοί είπαν ότι είχαν εκπαιδευτεί στο κολέγιο του νοσοκομείου της Φλόριντα.

Αυτό του έκανε μεγάλη εντύπωση. Αργότερα έκανε αρκετές επισκέψεις στο νοσοκομειακό κολέγιο της Φλόριντα για να δει πώς ήταν εκεί. Γιατί; Επειδή είχε προσέξει ότι οι νοσηλευτές που φοίτησαν σε αυτό το κολέγιο έδιναν συνεχώς περισσότερη αγάπη στον άρρωστο φίλο του από ό,τι οι νοσηλευτές που είχαν εκπαιδευτεί σε άλλες σχολές. Δηλαδή, ήταν σε θέση να δει μια μεγάλη διαφορά στη συμπεριφορά των νοσηλευτών που είχαν σπουδάσει σε διαφορετικά κολέγια.

Αφού έκανε πολλές ερωτήσεις σχετικά με το κολέγιο της Φλόριντα και την αποστολή του, έκανε τελικά μία δωρεά 100.000 δολαρίων για να εκπαιδευτούν εκεί περισσότερα άτομα και να γίνουν όπως εκείνοι που φρόντιζαν το φίλο του όσο ήταν άρρωστος. Ναι, η πνευματικότητα είναι ένας τρόπος ζωής.

`Σκεψη: Πώς εκδηλώνεται τη δική σας πνευματικότητα στα καθημερινά καθήκοντα της ζωής σας; Τι είδους εντύπωση πιστεύετε ότι κάνετε; (γιατί τελικά κάνετε εντύπωση)`