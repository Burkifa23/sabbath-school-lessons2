---
title:  Περαιτέρω Μελέτη
date:  11/12/2020
---

Γέν. 3, Εκκλ. 2:18-23, Εφεσ. 6:5-8, Διαβάστε Ε. Χουάιτ, Π.Π., σ. 31-42.

Εργασία - κατάρα ή ευλογία; Δίνεται η εντύπωση ότι αποτελεί μέρος της κατάρας εξαιτίας της αμαρτίας (Γέν. 3:17). Όμως, μια πιο προσεκτική ανάγνωση αποκαλύπτει ότι η κατάρα δόθηκε στο έδαφος και όχι στην εργασία. Η Ε. Χουάιτ δηλώνει ότι ο Θεός θέλησε αυτή η εντολή να λειτουργήσει ως ευλογία: «Η ζωή του μόχθου και της φροντίδας που θα αποτελούσε έκτοτε τη μοίρα του, ορίστηκε και αυτή από αγάπη. Ήταν μια πειθαρχία που η αμαρτία του την κατέστησε απαραίτητη για να βάλει κάποιον έλεγχο στην αχαλίνωτη όρεξη και στα πάθη του, και να προάγει την εξάσκηση της αυτοκυριαρχίας. Αυτό αποτελούσε μέρος του μεγάλου σχεδίου του Θεού για την ανόρθωση του ανθρώπου από την καταστροφή και εξαθλίωση που προκαλεί η αμαρτία.» Π.Π., σ. 40.

Μήπως εμείς κάνουμε την εργασία να φαίνεται ως κατάρα λόγω της μονοτονίας, της υπερβολικής εργασίας ή της υπερεκτίμησης του ρόλου της στη ζωή μας; Όποια και αν είναι η κατάστασή μας, πρέπει να μάθουμε να την τοποθετούμε στη σωστή της θέση. Και η Χριστιανική εκπαίδευση πρέπει να βοηθήσει τους ανθρώπους να μάθουν την αξία της εργασίας, χωρίς αυτή να γίνει είδωλο στη ζωή τους.

**Ερωτήσεις για συζήτηση**

`1. Διαβάστε Εκκλ. 2:18-24. Πώς μπορεί ο Σολομώντας, στην ίδια περικοπή της Αγίας Γραφής, να θεωρεί την εργασία και ευλογία και κατάρα; Σύμφωνα με αυτά τα εδάφια, τι είναι αυτό που κάνει τη διαφορά; Πώς πρέπει να προσεγγίζουμε την εργασία μας;`

`2. Μέσω της δουλειάς μπορούμε να φροντίζουμε τις οικογένειές μας. Πώς μπορούμε να μεταφέρουμε στις οικογένειές μας μια θετική στάση σχετικά με την εργασία;`

`3. Η γραμμή που ξεχωρίζει κάποιον που κάνει εξαιρετική δουλειά από κάποιον εργασιομανή είναι μερικές φορές πολύ λεπτή. Πώς μπορούμε να μην ξεπεράσουμε την γραμμή αυτή; Δείτε Εκκ. 2:23.`

`4. Ο Παύλος δήλωσε ξεκάθαρα: «Διότι και ότε ήμεθα παρ’ υμίν, τούτο σας παρηγγέλλομεν, ότι εάν τις δεν θέλη να εργάζηται, μηδέ ας τρώγη» (Β’ Θεσ. 3:10). Φυσικά, αυτή η αρχή είναι πολύ λογική. Πότε μπορεί να μην ισχύει; Γιατί πρέπει να είμαστε σίγουροι ότι δεν θα γίνει απαράβατος κανόνας που δεν πρέπει ποτέ να αθετηθεί;`