---
title:  Περαιτέρω Μελέτη
date:  06/11/2020
---

Διαβάστε Ε. Χουάιτ, Β.Χ. σ. 70–83.

Η Ε. Χουάιτ μας λέει ότι όταν ειλικρινά ανταποκρινόμαστε στον Μεγάλο Διδάσκαλο, «θα λαχταρούμε να φέρουμε την εικόνα Του, να κάνουμε το θέλημά Του, να Τον ευχαριστήσουμε σε όλα» (Β.Χ., σ. 73). Στην παρουσία του Ιησού Χριστού, το καθήκον «θεωρείται τέρψη» (Β.Χ., σ. 73). Από την Αγία Γραφή, συμβουλευτείτε το Ματθαίον 5-7. Στα κεφάλαια αυτά καταγράφεται η Επί του Όρους Ομιλία, μία από τις σπουδαίες ανακεφαλαιώσεις των όσων ήθελε ο Μεγάλος Διδάσκαλος να μάθουν οι μαθητές Του, και το κεντρικό θέμα της βασιλείας που ήρθε να εγκαταστήσει.

**Ερωτήσεις για συζήτηση**

`1. Όπως ο Θεός απευθύνθηκε στον Αδάμ, στην Εύα, και στον Ιακώβ, ο Ιησούς απευθύνεται σε εμάς. Συνδέεται με τις μεγαλύτερές μας λαχτάρες και μας ξαφνιάζει (όπως έκανε στην περίπτωση του Βαρτίμαιου) με την αναθεώρηση του ποιοι είμαστε και πού πηγαίνουμε. Υπό αυτό το πρίσμα, σκεφτείτε πώς διδάσκουμε την Αγία Γραφή στα παιδιά μας και στους άλλους. Ποια είναι η διαφορά ανάμεσα στη μέτρια διδασκαλία της Αγίας Γραφής και στον συναρπαστικό τρόπο διδαχής που πραγματικά κάνει τη διαφορά στις ζωές των ανθρώπων;`

`2. Το ερώτημα «πού βρίσκεστε στο ταξίδι της ζωής» είναι καθαρά προσωπικό ή μήπως είναι χρήσιμο να το συζητήσετε με ανθρώπους που εμπιστεύεστε; Πώς η ιδέα της εκκλησίας ως «σώμα Χριστού» (Α’Κορ. 12:27) υποδηλώνει ότι η συζήτηση με άλλους μπορεί να είναι ένας τρόπος να έρθετε σε επαφή με αυτό που ο Χριστός θέλει να γνωρίζετε;`

`3. Μόλις ο Βαρτίμαιος άρχισε να βλέπει - αμέσως μετά τη θεραπεία από τη φυσική (και πνευματική) τύφλωσή του - ακολούθησε τον Ιησού. Άκουγε καθημερινά τη σοφία του Μεγάλου Διδασκάλου. Μπορούμε να υποθέσουμε ότι ήθελε να φέρει την εικόνα του Ιησού, να κάνει το θέλημά Του και να Τον ευχαριστεί σε όλα. Γιατί κάποιος θα θεωρούσε «τέρψη», όπως αναφέρεται στο βιβλίο Βήματα προς τον Χριστό, το να ακολουθεί ένα πρότυπο τόσο υψηλό όσο αυτό που παρουσίασε ο Ιησούς στην Επί του Όρους Ομιλία;`

`4. Εστιάστε περισσότερο στο τελευταίο ερώτημα της μελέτης της Πέμπτης. Πώς μαθαίνουμε να κάνουμε διάκριση μεταξύ καλού και κακού; Πώς καθορίζουμε τι είναι καλό και τι είναι κακό; Και γιατί το τι κάνουμε με αυτή τη γνώση είναι ίσως ακόμη πιο σημαντικό από την ίδια τη γνώση;`