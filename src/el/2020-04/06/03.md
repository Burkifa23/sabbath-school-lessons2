---
title:  Στη Φυγη
date:  02/11/2020
---

`Διαβάστε Γέν. 28:10-17. Ποιο είναι το πλαίσιο αυτής της ιστορίας και τι μας διδάσκει για τη χάρη του Θεού σε εκείνους που, κατά μία έννοια, τους κυνηγάει η αμαρτία τους; `

Ο Ιακώβ, με τη βοήθεια της μητέρας του, εξαπάτησε τα υπόλοιπα μέλη της οικογένειας και τώρα το πληρώνει. Μετά τις απειλές του αδελφού του εναντίον του φεύγει προς τον τόπο του θείου του, στην Χαράν. Όλα είναι αβέβαια και τρομακτικά.

Ο Ιακώβ βαδίζει αργά και με δυσκολία κατά το σούρουπο και στη συνέχεια μες στο σκοτάδι. Είναι στη μέση του πουθενά, έχοντας για στέγη τον ουρανό. Βρίσκει μια πέτρα για μαξιλάρι και πέφτει να κοιμηθεί. Η απώλεια συνείδησης που έρχεται με τον ύπνο, σύντομα διακόπτεται. Βλέπει μια σκάλα που ξεκινά από τη γη και φτάνει μέχρι τον ουρανό, και αγγέλους να ανεβοκατεβαίνουν σε αυτήν.

Κατόπιν ακούει μια φωνή να λέει: «Εγώ είμαι Κύριος ο Θεός του Αβραάμ». Η φωνή συνεχίζει να επαναλαμβάνει τις υποσχέσεις τις οποίες ο Ιακώβ γνώριζε από την οικογενειακή του ιστορία. Οι απόγονοι σου θα είναι πολυάριθμοι. Θα είναι ευλογία σε όλες τις φυλές της γης. Η φωνή συνεχίζει, «Και ιδού, εγώ είμαι μετά σου, και θέλω σε διαφυλάττει πανταχού, όπου αν υπάγης… διότι δεν θέλω σε εγκαταλείψει, εωσού κάμω όσα ελάλησα προς σε» (Γέν. 28:15).

Η Ε. Χουάιτ έγραψε για το πώς ο Παύλος, πολύ αργότερα, «αντικρίζει τη σκάλα του ονείρου του Ιακώβ, η οποία συμβολίζει τον Χριστό που ένωσε τη γη με τον ουρανό και τον περιορισμένο άνθρωπο με τον Άπειρο Θεό. Η πίστη του δυναμώνει καθώς φέρνει στη θύμησή του πώς οι πατριάρχες και οι προφήτες στηρίχτηκαν σ’ Εκείνον που αποτελεί το δικό του στήριγμα και την παρηγοριά, και για τον οποίο προσφέρει τη ζωή του.» Π.Α., σ. 452

Ο Ιακώβ ξυπνά και λέει στον εαυτό του: «Βέβαια ο Κύριος είναι εν τω τόπω τούτω, και εγώ δεν έξευρον» (Γέν. 28:16). Αυτό που συνέβη εδώ είναι συναρπαστικό. Δεν θα ξεχάσει ποτέ αυτό το μέρος και του δίνει ένα όνομα. Τότε ορκίζεται ισόβια αφοσίωση στον Θεό.

`Σκεψη: Τι μπορούμε να μάθουμε από αυτήν την ιστορία για το πώς ο Θεός, μέσω του Χριστού, επιδιώκει να μας πλησιάσει παρά τις αμαρτίες μας; Γιατί αυτή η αρχή πρέπει να είναι πρωταρχική στις διδασκαλίες της  Χριστιανικής εκπαίδευσης;`