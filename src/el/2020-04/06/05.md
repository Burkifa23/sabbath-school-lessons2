---
title:  Μια Γυναικα Αυθαδιαζει
date:  04/11/2020
---

Ο Ιησούς είναι ο Μεγάλος Διδάσκαλος. Ο αληθινός χαρακτήρας του Θεού λάμπει μέσα από τη διδασκαλία και τη ζωή Του. Έτσι, μία ακόμη ιστορία μάς δείχνει ότι κι όταν κάποιος αυθαδιάζει στον Ιησού, Εκείνος εξακολουθεί να ακούει.

`Διαβάστε την ιστορία της συνάντησης του Ιησού με την Εθνική Χαναναία από την περιοχή της Τύρου και της Σιδώνας (Ματθ. 15:21-28, Μάρκ. 7:24-30). Παρατηρήστε ότι οι άντρες στον κύκλο του Ιησού δεν δείχνουν υπομονή μαζί της και ότι ακόμη και ο Ιησούς φαίνεται να την απορρίπτει. Τι μπορούμε να μάθουμε από την αυθάδεια αυτής της γυναίκας; Τι μας δείχνει αυτή η ιστορία για το πώς ο Ίδιος ο Ιησούς δίδαξε άλλους;`

Ο Ιησούς ήταν κοντά στην Τύρο και στη Σιδώνα. Είχε πάει σε ένα μέρος όπου υπήρχαν πολλοί ξένοι  και η εθνική ένταση ολοένα και αυξανόταν. Οι ελληνόφωνοι κάτοικοι της πόλης περιφρονούσαν τους Ιουδαίους αγρότες, αλλά και οι Ιουδαίοι αγρότες ανταπέδιδαν αυτήν την περιφρόνηση.  Πριν από λίγο καιρό, ο Ηρώδης, διοικητής της Γαλιλαίας στον τόπο καταγωγής του Ιησού, είχε θανατώσει τον Ιωάννη τον Βαπτιστή. Αλλά ο Ιωάννης ήταν ένας άνθρωπος που οραματίστηκε τον Ιησού σε μεγάλο βαθμό, και η θανάτωσή του προμήνυε κάτι κακό. Ο Ιησούς είχε αρχίσει να έρχεται αντιμέτωπος με τον κίνδυνο της αποστολής Του. Αισθανόμενος την ένταση, ο Ιησούς μπήκε σε ένα σπίτι ελπίζοντας ότι κανείς δεν θα ήξερε ότι ήταν εκεί (Μάρκ. 7:24). Αλλά η γυναίκα τον βρήκε. Εκείνη την εποχή η γυναίκα δεν είχε κανένα δικαίωμα να διεκδικεί πράγματα για τον εαυτό της. Επιπλέον, λόγω της εθνικής της προέλευσης οι Εβραίοι δεν ασχολούνταν καν μαζί της και αυτό ήταν ένα επιπλέον μειονέκτημα. Αλλά η κόρη της γυναίκας ήταν άρρωστη. Ήθελε βοήθεια, και επέμενε για να την λάβει.

Ο Ιησούς την απέρριψε. «Δεν είναι καλόν να λάβη τις τον άρτον των τέκνων, και να ρίψη εις τα κυνάρια», είπε (Ματθ. 15:26). Η δήλωση αυτή θα μπορούσε να την πληγώσει συναισθηματικά.

Και τότε συνέβη κάτι αξιοσημείωτο. Εκείνη απάντησε. Ήταν εξοικειωμένη με τα σκυλιά - σε αντίθεση με τους Εβραίους που δεν τα είχαν ως κατοικίδια ζώα - και είπε: «Ναι, Κύριε, αλλά και τα κυνάρια τρώγουσιν από των ψιχίων των πιπτόντων από της τραπέζης των κυρίων αυτών» (Ματθ. 15:27).

Το λόγια της κάνουν τη διαφορά. Φαίνονται αποτελεσματικά. Και ο Ιησούς θεραπεύει το παιδί της.

`Σκεψη: «Ας γείνη εις σε, ως θέλεις» (Ματθ. 15:28). Πώς καταλαβαίνουμε αυτά τα λόγια; Πώς αντιδράμε, όμως, όταν τα πράγματα δεν γίνονται όπως εμείς θέλουμε;`