---
title:  Περισσοτερα Μαθηματα Απο Μεγαλο Διδασκαλο
date:  31/10/2020
---

> <p>Εδαφιο Μνημης</p>
>  «Ο δε Ιησούς είπε προς αυτόν, “Ύπαγε, η πίστις σου σε έσωσε”. Και ευθύς ανέβλεψε, και ηκολούθει τον Ιησούν εν τη οδώ» Μάρκον 10:52.

### Για τη μελέτη αυτής της εβδομάδας, διαβάστε
Γέν. 3:1–11, Ρωμ. 5:11–19, Γέν. 28:10–17, Ιωάν. 1:1–14, Ματθ. 15:21–28, Μάρκ. 10:46–52.

Ποιος από εμάς δεν έχει αισθανθεί ντροπή για τον εαυτό του; Ποιος από εμάς δεν έχει κάνει πράγματα που τον λυπούν όταν τα σκέφτεται και που τρομάζει με την ιδέα ότι οι άλλοι μπορεί να τα ξέρουν; Πιθανότατα, όλοι βρεθήκαμε σε τέτοια κατάσταση, έτσι δεν είναι;

Φανταστείτε λοιπόν πώς θα ήταν να ήσασταν στη θέση του Αδάμ και της Εύας όταν έφαγαν τους καρπούς από το απαγορευμένο δέντρο. Ή όταν ο Ιακώβ απάτησε τον πατέρα του προκειμένου να ευνοηθεί εις βάρος του Ησαύ και στη συνέχεια αναγκάστηκε να τραπεί σε φυγή για να ξεφύγει από τον θυμό του αδελφού του. Πώς άραγε κοιμήθηκε εκείνη τη νύχτα; Ή φανταστείτε να είστε στη θέση της γυναίκας που πιάστηκε «επαυτοφώρω» (Ιωάν. 8:4) να μοιχεύει. Ο Δαβίδ βρέθηκε σε αυτήν την κατάσταση και ο Ψαλμός 32:είναι η οδυνηρή έκφραση και η ομολογία του για το πώς είναι να είσαι σε αυτήν τη θέση.

Φυσικά αυτός είναι κι ένας λόγος που το ευαγγέλιο είναι παγκόσμιο και ο θάνατος του Χριστού αφορά όλη την ανθρωπότητα. Όποιες και αν είναι οι διαφορές μας, σίγουρα ένα πράγμα μας ενώνει: η αμαρτωλή μας κατάσταση.

Επομένως, η αληθινή Χριστιανική εκπαίδευση πρέπει να έχει σκοπό να μας δείξει την λύση για την θλιβερή κατάστασή μας. Αυτή την εβδομάδα θα μιλήσουμε για τη μοναδική μας λύση, τον Μεγάλο Διδάσκαλό μας.