---
title:  Aktiviteter og dialog
date:  01/03/2019
---

**Guds Ord**

Tænk over følgende sammenligning:

*Lammet*
	* Har 7 horn (5,6)
	* Er slagtet, dræbt (5,6)
	* Har købt mennesker af alle folk (5,9)
	* Gud og Lammet prises (4,9-11 og 5,9-13)
	* Al skabningen tilbeder (5,13)
	* Livets bog omtales i 3,5; 5,1
	* De beseglede følger Lammet (14,4)
	* Jesus virkede i 3,5 år, døde, men opstod igen

*Dyret fra havet*
	* Har 10 horn (13,1)
	* Er slagtet, dræbt (13,3, på græsk det samme udtryk som i 5,6)
	* Har magt over alle folk (13,7)
	* Dragen og dyret prises (13,4)
	* Hele jorden tilbeder (13,8)
	* Livets bog omtales (13,8)
	* Hele jorderig følger dyret (13,3)
	* Dyret fra havet virker i 3,5 profetisk år, dør og opstår igen (13,3.5.12.14)

* Dyret ligner Lammet. Det efterligner Kristus og forsøger at indtage hans plads. Dets efterligning er specielt knyttet til Jesu offer.

* For at identificere denne magt skal vi altså finde en tilsyneladende religiøs, kristen magt, der i særlig grad efterligner Jesu offer.

` `

**Uddybende spørgsmål**

* I Bibelens profetiske sprogbrug symboliserer ”dyr“ politiske magter, som udøver religiøs myndighed, jf. de fire store rovdyr i Dan 7. For adventisters forståelse har betydningen af personlig frihed og adskillelsen af kirke og stat (eller lov og religion) altid været afgørende for vores profetiske fortolkninger.
	* Hvordan vil du ud fra evangeliet begrunde adskillelsen af kirke og stat?
	* Hvordan skal vi vurdere vores situation i Danmark, når det kommer til religiøs frihed? God, dårlig, ok – forbedret, truet?
	* I hvor høj grad skal vi som adventister i Danmark kæmpe for andres religiøse frihed, som fx muslimers, Jehovas Vidners etc.?
	* Tror du, der ville være religiøs frihed i et land, hvor vi som adventister har flertal?

` `

**Forstå det bedre**

* Den katolske kirke bygger sin autoritet på sin forståelse af det kirkelige embede, kaldt magisterium. Gennem hvad der kaldes apostolsk succession hævder man først, at paven som biskop i Rom har sin autoritet og sit læreembede fra apostlen Peter. Dernæst hævder man, at præster, som er blevet ordinerede, princippet via pave, kardinal og biskop, gennem selve ordinationen har modtaget et særligt træk – et uudsletteligt præg, character indelebilis – som betyder, at præsten ved messen er i stand til at forvandle brødets og vinens substans til substansen af Jesu legeme og blod.

* Den katolske messe er altså at betragte som en offertjeneste, og det ordinerede præsteskab har dermed via det kirkelige embede en utrolig magt. Det er naturligvis derfor, at kun mænd kan ordineres.

* Protestantiske fortolkere har i denne forvanskning af Jesu offer set en opfyldelse af Åbenbaringens Bogs profeti om dyret fra havet, traditionelt kaldt Antikrist, selv om ordet som sådan ikke findes i Åbenbaringens Bog.

` `

**Noter**

` `
