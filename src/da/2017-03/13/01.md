---
title:  Evangeliet og kirken
date:   16/09/2017
---

> <p>Ugens vers</p>
> ”Så lad os da gøre godt mod alle, så længe det er tid, især mod vore trosfæller“ (Gal 6,10).

**Introduktion**

Nogle landmænd bestemte sig for at gemme de største grøntsager for sig selv og plante de mindre til at producere frø. Efter et par meget skuffende afgrøder opdagede de, at naturen havde reduceret deres høst til klinkekuglestørrelse. Gennem denne tragedie lærte disse landmænd en vigtig livslektie.

”De kunne ikke beholde de bedste ting i livet for sig selv og bruge resten til at dyrke frø. Livets lov fortalte dem, at høsten står i forhold til det, der bliver plantet.

I en forstand er det stadigvæk almindeligt at plante småt. Vi beholder de store ting i livet for os selv og planter resten. Vi forventer, at vores selviskhed ved en eller anden skør drejning af åndelige love vil blive belønnet med uselviskhed.“ (*International Student Fellowship Newsletter*, marts 2007).

Paulus anvender dette princip i Gal 6,1-10. I stedet for, at medlemmerne ”bider og slider i hinanden“ (Gal 5,15) bør kirken være et sted, hvor Ånden leder os til at sætte andre over os selv. Vores forståelse af, at vi frelses af nåde, bør få os til at blive ydmyge og mere tålmodige og omsorgsfulde i vores måde at behandle andre på.

**Ugens tekster**

* Gal 6,1-10
* Matt 18,15-17 
* 1 Kor 10,12
* Rom 15,1
* Joh 13,34
* Luk 22,3
