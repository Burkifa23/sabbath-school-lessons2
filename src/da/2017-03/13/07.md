---
title:  Til videre studium
date:   22/09/2017
---

”Guds Ånd holder det onde under vores samvittigheds kontrol. Når et menneske ophøjer sig selv over Helligåndens indflydelse, vil det høste synd. Over en sådan person har Helligånden mindre og mindre indflydelse til at forhindre ham i at så ulydighedens sæd. Advarsler har mindre og mindre effekt på ham. Han mister gradvist sin frygt for Gud. Han sår i kødet; han vil høste fordærv. Høsten fra den sæd, han selv har sået, modnes. Han har afsky for Guds hellige bud. Hans kødhjerte bliver til et stenhjerte. Modstand mod sandheden bekræfter han i synd. Det er, fordi mennesker har sået ondskabens sæd, at lovløshed, kriminalitet og brutalitet har hersket i verden efter syndfloden.

Alle bør udvise forstand med hensyn til de midler, der ødelægger sjælen. De skyldes ikke nogen befaling, som Gud har udsendt mod menneskene. Det er ikke ham, der gør mennesker åndeligt blinde. Gud giver tilstrækkeligt lys og bevis til at sætte mennesket i stand til at skelne mellem sandhed og løgn. Men han tvinger ikke menneskene til at modtage sandheden. Han giver dem frihed til at vælge enten det gode eller det onde. Hvis menneskene modsætter sig de beviser, der er tilstrækkelige til at vejlede hans dømmekraft i den rigtige retning, og vælger det onde en gang, vil han med større lethed gøre det næste gang. Den tredje gang vil han med endnu større iver trække sig bort fra Gud og vælge at stå på Satans side. Han vil fortsætte i denne retning, indtil han er fastlåst i det onde og tror på den løgn, han har fremholdt som sandhed. Hans modstand har givet en høst (MS 126, 1901).“ (Ellen White kommentar, *The SDA Bible Commentary*, 6. bind, s. 1112).

**Spørgsmål til drøftelse**

`1. Hvad betyder det rent praktisk at hjælpe en medtroende, som har begået en overtrædelse, til rette? Hvilken indflydelse har overtrædelsens karakter på processen? Betyder genoprettelsen, at alt vil være det samme som før? Drøft dette i klassen.`

`2. I lyset af, at der er nogle byrder, vi mennesker selv må bære, hvordan skal vi afgøre, om vi skal forsøge at hjælpe?`

**Resume**

Et tegn på, at Gud er til stede blandt sit folk, er den kristuslignende holdning, der vil vise sig i menigheden. Den kan ses i den måde, hvorpå tilgivelse og genoprettelse vises over for dem, der fejler, i den måde, man hjælper hinanden, når vanskeligheder rammer, samt i den bevidste venlighed, man viser mod ikke alene hinanden, men også mod ikke-troende.
