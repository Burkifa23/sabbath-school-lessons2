---
title:  Aktiviteter og dialog
date:   22/09/2017
---

**Guds Ord**

* Prøv at læse Gal 6,1-10 igennem i lyset af Åndens frugt som beskrevet i Gal 5,22-23.
  * Hvilke elementer af Åndens frugt ser du illustreret i Paulus’ opfordring til at følge ”Kristi lov“ i Gal 6,1-10?

` `

* Find en eller to bibeltekster, som illustrerer begrebet ”åndelig stolthed“.
  * Sammenlign med de tekster, andre medlemmer af klassen har fundet.
  
` `

**Uddybende spørgsmål**

* Hvordan vil du definere ”byrde“?
  * Er det godt eller dårligt, at vi har dem? Kan vi undgå dem? Skal vi undgå dem og for enhver prise forsøge at lade andre bære dem for os?
  
` `

* Hvorfor tror du, at nogle mennesker har meget svært ved at indse, at de har brug for hjælp? Eller omvendt: hvorfor tror du, at nogle mennesker er så ivrige for at lade andre tage sig af deres problemer?
  * Hvornår er det bedst at hjælpe andre med deres byrder? Hvornår er det bedst at hjælpe dem til at bære dem selv?
  
` `

**Mødet med dagligdagen**

* Har du i ugens løb oplevet mennesker, der mente, at de var noget, selv om de ikke var det? Eller som i det mindste gav udtryk for at være meget mere, end de var?
  * Uden at være for personlig, tag evt. et af eksemplerne med til klassen, når I drøfter begrebet stolthed.

**Personligt kristenliv**

* Hvilke personlige byrder slæber du rundt på? Er det godt eller dårligt for dig, at du har dem? På hvilken måde kan menighedsfællesskabet hjælpe dig til at bære dem?
  * Dagligt møder du andre mennesker. Tænk over, hvad de må bære. Du kender næppe alle deres byrder. Bed for dem, før du beder for dig selv.

` `

* Har du selv af og til givet udtryk for at være mere eller noget andet end det, du egentlig er? Bed Gud om hjælp til at bekæmpe åndelig stolthed.

` `

**Til at tænke over**

”En af de mest almindelige synder, som har de mest ødelæggende følger, er hægen om et utilgivende sindelag.“ (Ellen White, *Testimonies*, 5. bind s. 170).

”... den synd, som fører til de værste resultater, er hjertets stolthed, manglen på Kristuslignende sympati og kærlighed.“ (Ellen White, *Testimonies*, 6. bind s. 53).

` `
