---
title:  'Aktiviteter og dialog'
date:   01/09/2017
---

**Guds Ord**

* Guds første løfte til menneskene blev givet i Edens have med løftet om en Messias/forløser i 1 Mos 3,15. Læs sammen teksten.
  * Hvad lovede Gud at gøre? Hvornår og hvordan blev dette løfte opfyldt?
  * Er slangens hoved blevet knust?
  
  ` `

**Uddybende spørgsmål**

* Tænk over løfter, som du aflægger, eller som andre giver dig. Tænk over løfter, der bandt, og løfter, der svigtede.
  * Hvilke træk gør et løfte tillidsvækkende? Hvad skal der til, for at du kan føle dig sikker på, at løftet vil blive holdt, og at det er virkeligt bindende?
  
  ` `

* Hvad gør Guds løfter tillidsvækkende?

` `

* Drøft betydningen af, at vi som kristne er borgere i det Jerusalem, som ”er oventil“, altså i det himmelske Jerusalem.
  * Hvad er nogle af konsekvenserne af dette syn på vores tilhørsforhold til Jerusalem og Israel?
  
  ` `

**Mødet med dagligdagen**

Prøv at samle eksempler fra ugen på løfter, vi afgiver, hvad enten de er hentet fra vores personlige liv, eller fra det offentlige rum.

` `

**Personligt kristenliv**

* Bed Gud om hjælp til ikke at love mere, end du kan holde, og at holde det, du lover.

* Lav en liste over nogle af de løfter, Gud har givet, og som opmuntrer og støtter dig bedst i dit kristne liv.

` `

**Forstå det bedre**

Paulus sammenligner de to kvinder, Sara (hvis navn han i øvrigt ikke nævner) og Hagar med henblik på en bestemt pointe: **frihed** eller **slaveri**! Han går ikke i detaljer med beretningen fra 1. Mosebog for at analysere de to kvinders handlinger og give en vurdering af deres personlighed.

Paulus fremhæver den afgørende forskel mellem Ismael og Isak i lyset af en dyb forståelse af beretningerne om Abraham. Abraham havde forsøgt at få en søn med Hagar (1 Mos 16) og sikre sig Guds velsignelser, fordi Sara var blevet gammel, og Abraham var blevet usikker på, om Gud var i stand til at holde sit løfte fra 1 Mos 12,1-3 og 15,1-6. Men Gud åbenbarede sig atter for Abraham, denne gang som ”Gud den Almægtige“ (1 Mos 17,1), og gentog løftet om en søn gennem Sara. Denne søn blev Isak. Han var altså ikke født af en trælkvinde, og han var ikke født, fordi Abraham søgte at hjælpe Gud, men i kraft af Guds løfte. Derfor siger Paulus, at han blev født ”med den frie kvinde ved et løfte“ (Gal 3,23).

` `
