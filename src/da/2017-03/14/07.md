---
title:  Til videre studium
date:   29/09/2017
---

”Golgatas kors er en udfordring og vil til sidst besejre enhver magt både på jorden og i helvede. Enhver positiv indflydelse har sit centrum i korset, og enhver positiv indflydelse udgår derfra. Det er det store centrum for al tiltrækning; for på det gav Kristus sit liv for menneskene. Dette offer blev bragt for at genoprette mennesket til sin oprindelige fuldkommenhed. Ja, endda mere, det blev bragt for at give mennesket en fuldstændig forvandling af karakteren og gøre det til mere end en sejrvinder.

De, som i Kristi kraft vinder sejr over Guds og menneskenes store fjende, vil få en plads i de himmelske sale over den position, som englene, som aldrig har syndet, besidder.

Kristus erklærer: ”Og når jeg er blevet ophøjet fra jorden, vil jeg drage alle til mig.“ Hvis korset ikke møder en positiv reaktion, skaber det selv en positiv indflydelse. Gennem den ene generation efter den anden er sandheden for den tid blevet åbenbaret som en nærværende sandhed. Kristus på korset var det middel, hvor nåde og sandhed mødtes, hvor retfærdighed og fred kyssede hinanden. Det er gennem korset, at verden skal bevæges (MS 56, 1899).“ (Ellen White kommentar, *The SDA Bible Commentary*, 6. bind, s. 1113).

**Spørgsmål til drøftelse**

`1. Paulus begynder og afslutter sit brev til galaterne med en henvisning til Guds nåde – hvorfor? Sml. Gal 1,3 og 6,18.`

`2. I lyset af Paulus’ udtalelse om, at være blevet ”korsfæstet ... for verden“ (Gal 6,14), hvilket forhold bør de kristne have til verden i dag? Hvordan bør en kristen forholde sig til emner som miljø, racisme, abort, etc., hvis de er døde for verden?`

`3. Hvordan kan man vide, om man har erfaret den ”nye skabelse“, som Paulus skriver om?`

`4. Hvordan vil du på baggrund af det, du har lært i dette kvartal, opsummere Paulus’ syn på følgende emner: loven, lovgerninger, retfærdiggørelse ved tro, den gamle og den nye pagt, Kristi gerning, helligelse samt kristenlivets natur?`

**Resume**

Sand religion består ikke kun i ydre opførsel, men i hjertets tilstand. Når hjertet er overgivet til Gud, vil et menneskes liv mere og mere genspejle Kristi karakter, idet det vokser i tro. Hjertet må beherskes af Kristus; når det sker, vil alt andet følge efter.

` `
