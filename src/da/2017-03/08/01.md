---
title:  Fra trælle til arvinger
date:   12/08/2017
---

> <p>Ugens vers</p>
> ”Så er du da ikke længere træl, men barn. Og er du barn, har Gud også gjort dig til arving” (Gal 4,7).

**Introduktion**

Paulus siger til galaterne, at de ikke bør leve og opføre sig som slaver, men som Guds sønner og døtre med alle de rettigheder og privilegier, det medfører – en sandhed, som den unge Martin Luther havde brug for at høre. Da hans overbevisning om synd blev stadigt dybere, prøvede den unge mand at opnå tilgivelse og fred ved sine egne gerninger. Han levede et meget strengt liv og forsøgte at undertrykke det onde i sin natur gennem faste, vågne nætter og selvplage. Klosterlivet havde ikke formået at bringe ham befrielse. Han holdt sig ikke tilbage fra noget offer, hvormed han kunne opnå hjertets renhed, som kunne gøre ham i stand til at stå godkendt for Gud. Han var, sagde han senere, en from munk, som til punkt og prikke fulgte sin ordens regler, men han fandt alligevel ingen indre fred. ”Hvis en munk nogen sinde kunne opnå himlen ved sine munkegerninger, burde jeg med sikkerhed have opnået det.” Men det fungerede ikke for ham.

Kun da han senere begyndte at forstå sandheden om frelsen i Kristus, som den åbenbares i Galaterbrevet, begyndte han at finde åndelig frihed og håb for sin egen sjæl. Og vores verden har ikke været den samme siden.

**Ugens tekster**

* Gal 3,26-4,20
* Rom 6,1-11
* Hebr 2,14-18
* Hebr 4,14-15 
* Rom 9,4-5
