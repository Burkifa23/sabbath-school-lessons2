---
title:  Til videre studium
date:   18/08/2017
---

”I himlens rådslagning blev der sørget for, at menneskene på trods af, at de er syndere, ikke skulle fortabes i deres ulydighed. Ved tro på Kristus som deres stedfortræder skulle de blive Guds udvalgte, ifølge hans gode vilje forudbestemt til at blive hans adopterede børn gennem Jesus Kristus. Gud ønsker, at alle mennesker skal blive frelst; det er gjort fuldt ud muligt, fordi han gav sin enbårne søn for at betale menneskenes løsesum. De, som fortabes, gør det, fordi de nægter at blive adopteret som Guds børn gennem Jesus Kristus. Menneskenes stolthed forhindrer dem i at tage imod frelsens tilbud. Men ingen menneskelig fortjeneste kan give nogen sjæl adgang til Guds nærhed. Kun Kristi tilregnede nåde gennem troen på hans navn gør et menneske acceptabelt for Gud. Man kan ikke stole på gerninger eller tilfældige lykkelige følelser som bevis for, at man er udvalgt af Gud; for de udvalgte er udvalgt gennem Kristus.“ (Ellen White, ”Chosen in Christ“, *Signs of the Times*, 2. januar 1893).

**Spørgsmål til drøftelse**

`1. Tænk nøjere over, hvad det vil sige, og hvad det ikke vil sige at være som børn i vores vandring med Gud. Hvad er det hos børn, vi bør efterligne i forbindelse med vores tro og forhold til Gud? Hvordan kan vi komme til at gå for vidt i denne forbindelse? Drøft dette i klassen.`

`2. Hvad er der ved os mennesker, der gør os så bange for tanken om nåde og frelse ved tro alene? Hvorfor vil mange hellere forsøge at arbejde sig til frelse, hvis det var muligt?`

`3. Gennemgå sammen i klassen det sidste spørgsmål fra torsdagsafsnittet. Hvordan risikerer vi som syvendedags adventister at blive fanget af den form for slaveri, som vi ideelt set er blevet befriet fra? Hvordan kan det ske for os, hvordan kan vi vide, om det sker, og hvordan kan vi blive befriet?`

**Resume**
I Kristus er vi blevet adopteret ind i Guds familie som hans sønner og døtre. Som Guds børn har vi adgang til alle de rettigheder og privilegier, som et sådant familieforhold indebærer. Det ville være tåbeligt at have et forhold til Gud, som kun består af love og regler. Det ville være ligesom en søn, der ønskede at frasige sig sin position og arv for at blive en slave.
