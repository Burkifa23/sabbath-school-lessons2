---
title:  Vejen til tro
date:   05/08/2017
---

> <p>Ugens vers</p>
> ”Men Skriften har indesluttet alt under synd, for at løftet ved tro på Jesus Kristus kunne gives dem, som tror” (Gal 3,22).

**Introduktion**

Brevduer har længe været kendt for deres evne til at flyve hundredevis af kilometer per dag og ankomme til deres bestemmelsessted med stor nøjagtighed. Men selv de bedste brevduer kan til tider blive desorienterede og aldrig vende tilbage til deres udgangspunkt. Det værste tilfælde skete i England, da ca. femoghalvtreds tusind fugle til en værdi af over fire millioner kroner aldrig vendte tilbage til deres dueslag.

Som de fleste af os på en eller anden måde har oplevet, er det ikke rart at være desorienteret eller faret vild. Det fylder os med frygt og ængstelse, og det kan også føre til øjeblikke med panik.

Det samme er tilfældet med hensyn til vores åndelige liv. Selv efter at vi har taget imod Kristus, kan vi fare vild eller blive forvirret i en sådan grad, at vi aldrig vender tilbage til Gud.

Den gode nyhed er, at Gud ikke har overladt os til os selv. Han har kortlagt vejen til tro, som vi finder det åbenbaret i evangeliet, og den vej indbefatter loven. Mange forsøger at adskille loven fra evangeliet; nogle ser dem til og med som modsætninger. Det er ikke alene forkert, det kan også få tragiske konsekvenser. Uden loven ville vi ikke have et evangelium. Det er i virkeligheden svært at forstå evangeliet uden loven.

**Ugens tekster**

* Gal 3,21-25 
* 3 Mos 18,5 
* Rom 3,9-19 
* 1 Kor 9,20
* Rom 3,1-2
* Rom 8,1-4
