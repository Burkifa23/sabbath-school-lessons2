---
title:  Aktiviteter og dialog
date:   11/08/2017
---

**Uddybende spørgsmål**

* Tænk over og tal om betydningen af tibudsloven i lyset af, hvad lektien siger om Guds hensigt med loven.
  * Tag fx det sidste bud om ikke at begære.
    * Hvad viser det os om, hvad synd er?
    * Siger det os noget om frelse? Om, at jeg ikke kan frelse mig selv?
    * Hvordan kan mennesker forsøge at holde dette bud, så det bliver en ”lovgerning“ og evangeliet glemmes?
    
    ` `
    
  * Tænk dernæst på sabbatsbudet:
    * Hvordan virker sabbatten som en del af Guds lov?
    * Hvordan viser den synd?
    * Hvordan viser den frelse?
    * Hvordan viser den, at jeg ikke kan frelse mig selv?
    * Hvordan kan den ”overholdes“, så evangeliet glemmes? Eller huskes?
    
    ` `

* Opsummer nogle af de gode træk ved tibudsloven.
  * Hvordan ville et menneskeligt samfund være at leve i, hvis disse bud blev holdt?
  * Kan et sådant samfund opnås uden de første fire bud om forholdet til Gud?
  * Hvad kan vi i dag lære af de sociale love?
  * Skal vi tilstræbe, at Danmarks love følger de ti bud? Også den første del?
  
  ` `

* De sociale love givet til Israel var underlagt tid og sted og tiltænkt et teokratisk samfund.
  * Kan du finde principper i disse love for, hvordan vi i dag bør behandle andre? Eller er disse bud så fremmede for vores kultur, og vores uvidenhed om forholdene så stor, at der intet er at hente for os i dag?
  
` `

* Hvorfor blev de mange ceremonier i sin tid givet til Israel? - Hvad kan vi som kristne lære af dem i dag?

` `

**Mødet med dagligdagen**

* Prøv i ugens løb at finde klip fra medierne, hvor de Ti Bud illustreres, altså, hvor mennesker har fulgt eller brudt dem – der er nok mest omtale af lovovertrædelser!

* Hvilke positive eksempler kan du evt. finde fra medierne eller fra historien om mennesker, der kan fremhæves for specielt at have respekteret et af budene?

` `

**Personligt kristenliv**

Lovens sidste bud om begær når langt dybere end til handlinger, vi udfører. Brug tid i dit andagtsliv til at betragte Jesus på korset, se den afgrundsdybe forskel mellem hans kærlighed og dine egne holdninger – og bed ham om hjælp til dag for dag at sige nej til selviskhed og begær!

` `

**Forstå det bedre**

* I sin lille katekismus giver Martin Luther en enkel forklaring for børn på budenes indhold og betydning. Selv om vi som adventister har en anden inddeling af budene, er der stadig meget visdom at hente i Luthers ord.

* Bed evt. et af klassens medlemmer om at finde centrale beskrivelser af de Ti Bud fra Ellen Whites skrifter, som kan deles med klassen.

` `

