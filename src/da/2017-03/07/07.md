---
title:  Til videre studium
date:   11/08/2017
---

”Jeg bliver spurgt med hensyn til loven i Galaterbrevet. Hvilken lov er den opdrager, som bringer os til Kristus? Jeg svarer: Både ceremoniloven og morallovens ti bud.

Kristus var grundvolden for hele den jødiske husholdning. Abels død var en følge af, at Kain nægtede at godtage Guds plan i lydighedens skole for at blive frelst ved Jesu Kristi blod. Kain nægtede at udgyde blod, som symboliserede Kristi blod, som skulle udgydes for verden. Hele denne ceremoni var indstiftet af Gud, og Kristus blev grundvolden i hele dette system. Dette er begyndelsen på dens opgave som opdrager for at bringe syndige mennesker til en overvejelse af Kristus, som er hele den jødiske husholdnings grundvold.

Alle, der gjorde tjeneste i forbindelse med helligdommen, blev konstant undervist om Kristi indgriben på menneskenes vegne. Denne tjeneste var tilrettelagt for at skabe en kærlighed til Guds lov i hvert eneste hjerte, en kærlighed til Guds riges lov ...
Tibudsloven skal ikke ses så meget fra dens forbudsside som fra dens nådige side. Dens forbud er den sikre garanti for glæde i lydighed. Når vi modtager den i Kristus, udvirker den i vore liv en renhed i karakter, der vil give os glæde i al evighed. For den, der er lydig, er den en beskyttende mur.“ (Ellen White, *Selected Messages*, 1. bind, s. 233; 235).

**Spørgsmål til drøftelse**

`1. Vi kæmper ofte med spørgsmålet om, hvordan vi kan sejre over synd i vores liv. Hvilke løfter har vi i Bibelen om sejr over synd? Hvad kan vi gøre for, at disse løfter kan blive til virkelighed i vores liv? Hvorfor er det vigtigt, at vi samtidigt sikrer os, at vi sætter vores håb om frelse til Kristi sejr for os, ikke til de sejre, vi vinder?`

`2. Ofte hører vi kristne påstå, at loven er blevet afskaffet. Disse samme kristne vil samtidigt tale imod synd, hvilket selvfølgelig betyder, at de egentlig ikke mener, at loven er blevet afskaffet. Hvad mener de egentlig med deres påstand? (Et hint: I forbindelse med hvilket bud bliver denne påstand oftest fremsat?)`

**Resume**

Loven blev givet for at vise syndere deres behov for Kristus. Som vogter giver den os instruktion om Gud og beskyttelse mod det onde. Men som en opdrager viser den os også vores synd og bringer fordømmelse. Kristus befrier os fra lovens fordømmelse og skriver sin lov i vores hjerter.
