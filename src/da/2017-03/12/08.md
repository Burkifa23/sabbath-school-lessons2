---
title:  Aktiviteter og dialog
date:   15/09/2017
---

**Guds Ord**

* Ugens tekst fra Galaterbrevet opstiller to modsætninger, kødet og Ånden. Beskriver denne modsætning
  * To forskellige sider af den menneskelige natur, det fysiske kontra det spirituelle/åndelige?
  * To forskellige måder for mennesket at leve på, selvisk eller ledet af Guds Ånd?
  
` `

* Tænk over Jesu egenskaber, som de er illustreret i evangeliernes beretninger.
  * Prøv at illustrere hver af siderne af Åndens frugt med en af disse beretninger om Jesus, fx
    * Kærlighed: John 8,1-11: Jesus og kvinden grebet i hor 
    * Glæde:
    * Fred:
    * Etc.: 

` `

* Prøv at finde flere bibeltekster om dette ”at vandre“ (check evt. det autoriserede Nye Testamente fra 1948 - i den nyere fra 1992 er udtrykket ofte oversat med ”at leve“, hvilket naturligvis ikke er forkert.)
  * Sammenlign evt. de to oversættelser.

` `

**Uddybende spørgsmål**

Kan vores lære om Gud føre os til at handle forkert? Kan du give eksempler på troslære, der kan lede til forkert livspraksis?

` `

**Klassens aktiviteter**

* Prøv som klasse at finde tekster til nogle af de velkendte ”pilgrimssange“, som var populære i Skandinavien i anden halvdel af 1800-tallet.
  * Læs dem sammen. Drøft, hvordan de illustrerer livet som en vandring.

` `

**Ord og udtryk**

Mange mennesker læser udtrykket ”Åndens frugt“ som flertal, altså ”Åndens frugter“. Teologisk er det naturligvis ikke forkert; men teksten er faktisk ental. Udtrykket kunne derfor også oversættes med ”Åndens høst“, altså det, som Ånden fremavler til høsten i den troende.

` `

**Forstå det bedre**

Gal 5,17 kan ved første øjekast ligne Romerbrevet 7, og mange forstår derfor verset som et udtryk for, at jeg ikke af mig selv er i stand til at gøre det gode, som jeg vil. Mere tænkeligt er det dog, at Paulus her opstiller de to muligheder: enten er jeg træl under selvet/kødet, eller jeg er underlagt Guds Ånd. Der er ingen mellemvej, jeg tilhører enten Gud eller Satan.

` `
