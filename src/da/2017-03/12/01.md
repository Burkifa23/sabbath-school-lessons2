---
title:  At leve i Ånden
date:   09/09/2017
---

> <p>Ugens vers</p>
>”Hvad jeg mener, er: I skal leve i Ånden og ikke følge kødets lyst” (Gal 5,16).

**Introduktion**

En af de mest elskede salmer i den engelsktalende verden er Robert Robinsons ”Come, Thou Fount of Every Blessing.” Robinson var ikke altid en troende. Hans far døde, da Robert var meget ung, og det fyldte ham med vrede. Han begyndte at leve i udsvævelser og druk. Men en dag hørte han den berømte prædikant George Whitefield, og han overgav sit liv til Gud og blev senere metodistpræst. Han skrev sin kendte salme, som oprindeligt indeholdt linjerne:

Lad mit skyldbetyngte hjerte finde nåderum hos dig 
Bundet af din godheds lænker ikke gå sin egen vej.
Alt for villigt til at flakke og forlade frelsens Gud
Beder jeg dig: tag mit hjerte, bind det fast med dine bud.

Men en eller anden redaktør, der ikke brød sig om linjen om den kristnes hjerte, der går på afveje, ændrede ordlyden af den næstsidste linje til: ”Altid villig til at takke og at tjene dig, min Gud.”

På trods af redaktørens gode hensigt beskriver den originale tekst temmelig nøjagtigt den kristnes kamp. I troende kristnes liv kæmper kødet og Ånden med hinanden. Selv om vores syndige natur altid vil være tilbøjelig til at komme på afveje fra Gud, behøver vi ikke at være slavebundet af kødet, hvis vi er villige til at overgive os til Guds Ånd. Dette er hovedtemaet i Paulus’ budskab i teksterne for denne uge.

**Ugens tekster**

* Gal 5,16-25
* 5 Mos 13,4-5
* Rom 7,14-24
* Jer 7,9
* Hos 4,2
* Matt 22,35-40
