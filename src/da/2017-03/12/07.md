---
title:  Til videre studium
date:   15/09/2017
---

”Den kristnes tilværelse er ikke altid let. Han møder alvorlige kampe. Han angribes af store fristelser. ”For kødets lyst står Ånden imod, og Ånden står kødet imod.“ Jo nærmere vi kommer denne verdens afslutning, jo mere vildledende og besnærende vil fjendens angreb blive. Hans angreb vil blive mere kraftige og hyppige. De, som modsætter sig lys og sandhed, vil blive mere forhærdede og upåvirkelige og mere bitre over for dem, som elsker Gud og holder hans bud (MS 33, 1911) ... Helligåndens indflydelse er Kristi liv for sjælen. Vi ser ikke Kristus eller taler til ham, men hans Hellige Ånd er os lige så nær det ene som det andet sted. Den arbejder i og gennem hvert menneske, som tager imod Kristus. De, som ved, at Ånden bor i dem, åbenbarer Åndens frugter – kærlighed, glæde, fred, tålmodighed, venlighed, godhed, trofasthed (MS 41, 1897).“ (Ellen White kommentar, *The SDA Bible Commentary*, 6. bind, s. 1111; 1112).

**Spørgsmål til drøftelse**

`1. Hvad betyder det at korsfæste kødets lidenskaber? Hvordan gør vi det? Hvor ofte har vi brug for at gøre det? Hvorfor benyttede Paulus et så kraftigt udtryk?`

`2. Spiller vores indsats nogen rolle, når det gælder at frembringe Åndens frugt i vores liv, og i så fald hvilken? Hvad fortæller din egen erfaring dig om din rolle?`

`3. Nogen siger, at når vi er frelst ved tro, betyder det ikke noget, om vi følger kødet. Hvad vil Paulus sige til det?`

`4. Hvad er den største kamp, du møder i din vandring med Gud? Er det ikke synd, og hvad synden gør med dit forhold til Gud? Hvilken kristen person har ikke følt fremmedgørelse, tvivl og skuffelse som følge af synd i deres liv, især fordi vi ejer løftet om sejr over synd? Hvorfor er det altid godt at huske, også i forbindelse med løftet om sejr over synd, at vores frelse helt og alene skyldes, hvad Jesus har gjort for os?`

**Resume**

Selv om der i hver eneste kristen foregår en kamp mellem kødets lyst og Åndens ønsker, behøver det kristne liv ikke at være dømt til nederlag. Da Kristus har vundet sejr over syndens og dødens magt, kan Ånden herske i vores kristenliv og give os en daglig forsyning af Guds nåde, der sætter os i stand til at holde kødets lidenskaber på afstand.
