---
title:  Paulus' pastorale appel
date:   19/08/2017
---

> <p>Ugens vers</p>
> ”Vær som jeg, brødre, for jeg er, som I er – det beder jeg jer om” (Gal 4,12).

**Introduktion**

Som vi har set indtil nu, lagde Paulus ikke fingrene imellem i sin henvendelse til galaterne. Men hans stærke udtalelser afspejler ganske enkelt den inspirerede glød, han besad, når det gjaldt den åndelige velfærd i den menighed, han havde stiftet. Ud over det vigtige teologiske problem, som Paulus behandlede, handler brevet til galaterne i bred forstand også om, hvor vigtigt det er at have de sande læresætninger. Hvorfor skulle Paulus være så brændende og kompromisløs i sit brev, hvis det, vi troede, ikke havde så stor betydning, hvis doktrinær rigtighed ikke var særlig vigtig? Sandheden er selvfølgelig den, at det, vi tror og det, vi gør, har meget stor betydning, især i kernespørgsmålet om evangeliet.

I Gal 4,12-20 fortsætter Paulus sin diskussion; men han skifter sin fremgangsmåde en lille smule. Han har gjort et stort nummer ud af detaljerede og teologisk sofistikerede argumenter for at overbevise galaterne om deres fejl, og nu kommer han med en mere personlig og pastoral appel. I modsætning til de falske lærere, som ikke havde nogen ægte interesse for galaterne, viser Paulus en god hyrdes ægte bekymring, ængstelse, håb og kærlighed for sin vildfarne flok. Han ønskede ikke kun at korrigere deres forkerte teologi; han forsøgte at hjælpe dem, han elskede.

**Ugens tekster**

* Gal 4,12-20
* 1 Kor 11,1
* Fil 3,17
* 1 Kor 9,19-23 
* 2 Kor 4,7-12
