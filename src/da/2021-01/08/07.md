---
title:  Til videre studium
date:  19/02/2021
---

· Ellen White, Profeter og konger, ”Se eders Gud“, s. 153-157.

”På Esajas’ tid var menneskenes åndelige indsigt meget ringe, fordi de havde en forkert opfattelse af Gud. Satan havde længe bestræbt sig på at få dem til at betragte deres skaber som ophavsmanden til synd, lidelse og død. De mennesker, som han havde ført bag lyset, forestillede sig Gud som en hård og grusom hersker. De troede, at han ustandselig var på vagt for at fordømme dem, og nærede den opfattelse, at han ikke ville tage imod en synder, så længe han kunne finde en gyldig grund til at nægte ham sin hjælp. Kærlighedens lov, som danner grundlaget for himmelens regering, var af ærkeforføreren blevet fremstillet som en hindring for menneskets lykke og som et tungt åg, som de skulle være glade for at kaste af sig. Han påstod, at man ikke kunne adlyde loven, og at lovovertrædelser blev straffet vilkårligt“ (Ellen White, Profeter og konger, s. 153).

**Spørgsmål til drøftelse**:

`1.	Gengiv med dine egne ord budskabet i Es 40,12-31. Brug moderne billeder som fx videnskabelige opdagelser, som endnu tydeligere viser vores fantastiske Guds store magt. Del din gengivelse med klassen.`

`2.	Hvordan kan Esajas’ beskrivelse af Guds ords uforanderlighed i modsætning til menneskelivets skrøbelighed (Es 40,6-8) tale til os i vores frygt for døden? Hvordan hænger det sammen med vores håb om opstandelse (Job 19,25-27; Dan 12,2; 1 Kor 15,51-57; 1 Thess 4,13-18)?`

`3.	Hvordan kan vi blive kureret for stolthed og arrogance ved at meditere over Es 40,12-31?`

**Resumé**: Gennem Esajas bragte Gud trøst til dem, der havde haft det vanskeligt. Deres trængselstid var omme, og Gud vendte tilbage til dem. I stedet for at være modløse og forvirrede kunne de have tillid til, at Gud ville bruge sin skabermagt på deres vegne.