---
title:  ”Trøst mit folk“
date:  13/02/2021
---

> <p>Ugens vers</p>
> ”Stig op på et højt bjerg, Zions budbringer, råb højt, Jerusalems budbringer, råb uden frygt! Sig til Judas byer: Her kommer jeres Gud!“ (Es 40,9).

**Introduktion**

”Mens en japansk soldat ved navn Shoichi Yokoi gemte sig i junglen på øen Guam i 1945, endte anden verdenskrig. Løbesedler, som blev kastet ud fra amerikanske fly, proklamerede fred; men Yokoi troede, at det var et bedrag. Som en trofast, patriotisk soldat for kejseren havde han sværget aldrig at overgive sig. Han havde ingen kontakt med civilisationen og levede af det, han kunne finde i junglen. Det var en hård og vanskelig eksistens.

I 1972, 27 år efter, at anden verdenskrig sluttede, mødte nogle jægere Yokoi, mens han var ved at fiske. Det var først da, han fik besked om, at budskabet om fred virkelig havde været sandt. Mens resten af hans folk havde nydt freden i årtier, havde Yokoi levet i nød og under stress i mange år“ (Roy Gane, Altar Call, Berrien Springs, Mich.: Diadem, 1999, s. 304).

Mange århundreder tidligere havde Gud gennem profeten Esajas fortalt, at tiden for hans folks nød og lidelse virkelig var endt: ”Trøst mit folk, trøst det! siger jeres Gud. Tal til Jerusalems hjerte, råb til hende, at hendes hoveri er til ende, at hendes skyld er betalt; for af Herrens hånd har hun fået dobbelt straf for alle sine synder“ (Es 40,1-2).

Lad os se på, hvad det betyder.

**Ugens tekster**

- Es 40