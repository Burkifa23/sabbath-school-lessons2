---
title:  Den barmhjertige Skaber
date:  17/02/2021
---

I dette kapitel er Guds barmhjertighed og styrke/magt sammenblandet eller sammenflettet (se nedenstående skema), for begge er nødvendige for, at Gud kan frelse sit folk. Han ønsker at frelse dem, for han er barmhjertig; han er i stand til at frelse dem, for han er mægtig.

**Læs Es 40,1-5. Barmhjertighed: Trøst; Herren kommer for at befri.**

**Læs Es 40,3-8. Magt/styrke: Herlighed; uforanderlighed i modsætning til svaghed.**

**Læs Es 40,9-11. Barmhjertighed: Gode nyheder om befrielse; en hyrde for sit folk.**

**Læs Es 40,12-26. Magt/styrke: Den uforlignelige Skaber.**

**Læs Es 40,27-31. Barmhjertighed: Som Skaber giver han styrke til de svage.**

Efter at have præsenteret Guds magt og styrke ved at beskrive hans herlighed og uforanderlighed (Es 40,3-8), fortsætter Esajas med at beskrive hans magt og overordnede visdom, som får jorden og menneskene til at virke ubetydelige (Es 40,12-17). Esajas’ stil, med retoriske spørgsmål og levende beskrivelser og analogier i henvisningen til jorden og dens dele, lyder som Guds svar til Job (Job 38-41).

`Læs Es 40,18. Hvad er svaret på Esajas’ retoriske spørgsmål?`

Ligesom for Job er svaret indlysende for Esajas: Absolut ingen! Men Esajas uddyber sit spørgsmål ved at henvise til det svar, som hos mange af oldtidens folk kom til udtryk gennem deres handlinger. De betragtede Gud som en afgud. Esajas går i rette med den opfattelse. For at være sikker på, at folk fatter hans pointe, går han i detaljer med, hvor enestående Gud er, og fremsætter det uigendrivelige argument, at han er den hellige Skaber.

`Læs Es 40,27. Hvordan er de menneskers holdning, som Esajas budskab henvendte sig til? Kan vi genkende den samme holdning?`

Hensigten med Guds budskab er at trøste de mennesker, som har brug for det. Men på grund af deres lidelser er de ligesom Job forvirrede og modløse med hensyn til Guds karakter.

`Til eftertanke. Dagens vers taler ikke alene om Guds barmhjertighed og magt, men også om, at han er Skaberen. Hvorfor er det så vigtigt? Hvordan er sabbatten hver uge med til at fremhæve dette vigtige punkt?`