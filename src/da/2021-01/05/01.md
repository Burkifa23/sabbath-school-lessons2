---
title:  Den ædle Fredsfyrste
date:  23/01/2021
---

> <p>Ugens vers</p>
> ”For et barn er født os, en søn er givet os, og herredømmet skal ligge på hans skuldre. Man skal kalde ham Underfuld Rådgiver, Vældig Gud, Evigheds Fader, Freds Fyrste“ (Es 9,5).

**Introduktion**

Dr. Robert Oppenheimer, som kontrollerede fremstillingen af den første atombombe, aflagde vidnesbyrd for Kongressen i USA. De spurgte ham, om der fandtes noget forsvar mod dette våben. ”Ja, absolut,“ svarede den store fysiker.

”Og hvad er det?“

Dr. Oppenheimer så ud over den tavse forsamling, som ventede på hans svar, og svarede stille: ”Fred.“

Fred er en flygtig drøm for menneskeheden. Man har beregnet, at der fra begyndelsen af menneskehedens nedskrevne historie har været fred ca. 8 % af tiden. I løbet af disse år er mindst 8.000 fredsaftaler blevet brudt

I 1985 nedsatte Alfred Nobel, som opfandt dynamitten, en fond, som hvert år skulle uddele en pris til personer, som havde gjort en enestående indsats for fred. Men i de seneste år har til og med nogle af vinderne af Nobels fredspris været involveret i voldelige konflikter.

I denne uge skal vi læse om den eneste, som er i stand til at bringe sand og evig fred.

**Ugens tekster**

- Es 9,1-4
- Es 9,5-6
- Es 9,7-10,34
- Es 11
- Es 12,1-6