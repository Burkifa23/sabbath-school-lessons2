---
title:  Til videre studium
date:  29/01/2021
---

”En menneskefar ængstes for sin søn. Han ser ind i sit lille barns ansigt og skælver ved tanken om livets farer. Han længes efter at beskytte sit elskede barn mod Satans magt, at holde ham borte fra fristelser og konflikter. Gud udsatte sin enbårne søn for langt alvorligere konflikter og endnu større risici, for at livets vej kunne blive sikker for vore børn. ‘Deri består kærligheden!’ Undres, I Himle, og fald i forundring, du jord!“ (Ellen White, Jesu liv, s. 25).

”Kristus var den, som gik med til at opfylde de betingelser, som var nødvendige for menneskenes frelse. Ingen engel eller noget menneske var i stand til at opfylde kriterierne for den store opgave, der skulle udføres. Menneskesønnen alene skal løftes op (Joh 3,14; 12,32); for kun en person, hvis natur er evig, kunne gennemføre forløsningen. Kristus indvilligede i at binde sig til de troløse og syndige, at påtage sig menneskets natur, at give sit eget blod, og at give sit liv som et skyldoffer. Det himmelske råd vurderede menneskets skyld og så på, hvor stor vreden over synd måtte blive. Alligevel bekendtgjorde Kristus sin beslutning. Han ville påtage sig ansvaret og opfylde de betingelser, som kunne give håb til den faldne menneskehed“ (Ellen White, The Signs of the Times, 5. marts 1896).

**Spørgsmål til drøftelse**:

`1.	Som vi så i Es 11, fremstillede Herren både Jesu første og andet komme i et og samme billede. Det kan til en vis grad være med til at forklare, hvorfor nogle af jøderne ikke tog imod Kristus ved hans første komme; for de havde forventet, at han skulle gøre alle de ting, som kun sker ved hans andet komme. Hvad siger det os om, hvor vigtigt det er, at vi har en korrekt opfattelse af Jesu komme? Hvordan kan fx forkerte synspunkter mht. hans andet komme gøre mennesker til et let bytte for Satans store bedrag i de sidste tider? (Se Ellen White, Mod en bedre fremtid, kap. 39).`

**Resumé**: Esajas navn betyder ”Herrens frelse“. På hans tid lovede Gud sin rest frelse fra den undertrykkelse, som de blev udsat for på grund af folkets frafald. Denne profeti om håb får sin endelige opfyldelse i Jesus, hvis navn betyder ”Herren er min frelse“.