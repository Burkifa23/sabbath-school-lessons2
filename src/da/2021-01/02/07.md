---
title:  Til videre studium
date:  08/01/2021
---

”Uretfærdigheden havde taget en sådan overhånd i alle samfundslag, at de få, der blev ved at være tro imod Gud, ofte fristedes til at miste modet og opgive det hele i fortvivlelse. Det så ud, som om Guds plan med Israel var ved at slå fejl, og det oprørske folk skulle lide samme skæbne som Sodoma og Gomorra.

Det er ikke så mærkeligt, at disse forhold fik Esajas til at vige tilbage for ansvaret, da han i de sidste år af Uzzijas regeringstid blev kaldet til at overbringe Juda en række advarsler og irettesættelser fra Gud. Han vidste, at han ville møde hårdnakket modstand. Han var også klar over, at det ikke stod i hans magt at få situationen under kontrol, og tanken om folkets hårdnakkethed og vantro fik opgaven til at se håbløs ud. Skulle han i fortvivlelse opgive sin gerning og lade Juda dyrke deres afguder i fred? Skulle Ninives guder have magten på jorden og trodse Himlens Gud?“ (Ellen White, Profeter og konger, s. 150-151).

**Spørgsmål til drøftelse**:

`1.	Hvad ville du svare, hvis en skeptiker eller ateist udfordrede dig ved at spørge: ”Hvordan kan du vise, at din Gud har kontrol med det hele?“`

`2.	Hvis Gud har kontrollen, hvorfor lider uskyldige mennesker? Betyder Es 1,19-20, at Guds trofaste folk kun vil opleve fremgang og gode ting i dette liv, og at det vil gå de onde dårligt? Sml. Job 1-2; Sl 37; Sl 73. Hvordan kan vi forene vores opfattelse af Guds karakter med det onde, der sker i verden? Er vi nødt til det?`

`3.	Hvorfor er der så mange forbindelser til forsoningsdagen i Es 6? Tænk over den kendsgerning, at Gud på denne årlige domsdag rensede sit folk ved at fjerne synden fra de trofaste (3 Mos 16,30) og udrense de illoyale (3 Mos 23,29-30).`

**Resumé**:I en tid med usikkerhed, og hvor svagheden ved menneskelig ledelse var smerteligt tydelig, fik Esajas et mægtigt syn af den allerøverste leder i universet. Forstenet på grund af sin egen utilstrækkelighed, men renset og bemyndiget ved nåde blev Esajas parat til at stå frem som Guds ambassadør i en fjendtlig verden.