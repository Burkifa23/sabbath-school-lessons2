---
title:  Forudsete følger
date:  18/01/2021
---

`Læs Es 7,17-25. Hvad siger Herren, at der vil ske med landet? Hvorfor bør det ikke overraske os?`

”Gang på gang opfordrede Gud det vildfarne Israel til at forny deres troskabspagt med ham. Profeterne kaldte meget blidt på folket, og når de indtrængende opfordrede dem til at angre og leve et nyt liv, bar deres ord frugt til Guds ære“ (Ellen White, Profeter og konger, s. 159).

For Akaz, som var en frygtens mand snarere end en troens mand, var de gode nyheder fra Gud, at Syrien og Israel ville blive udslettet. Den dårlige nyhed var, at Assyrien, den forbundsfælle og ”ven“, som han havde valgt til at hjælpe sig, ville vise sig at blive en langt farligere fjende, end Syrien og Israel havde været. Ved at afvise Guds tilbud om befrielse var Akaz sikret nederlag. Hvis Akaz følte, at hans verden nu var ved at falde fra hinanden, ville det blive meget værre i fremtiden.

”Det er bedre at søge tilflugt hos Herren end at stole på stormænd“ (Sl 118,9). Hvordan kunne Akaz stole på, at Tiglat-Pileser III ville være tilfreds med kun at tage de nordlige riger og respektere Juda? Assyriske skrifter som deres egne kongelige annaler viser, at deres tørst efter magt var uslukkelig.

`Læs 2 Kong 16,10-18 2 Krøn 28,20-25. Hvad skete der med Akaz? Hvilket åndeligt princip ser vi i det, der skete? Hvorfor bør vi ikke overraskes over hans handlinger?`

2 Krøn 28,20-23 opsummerer tydeligt resultatet af, at Akaz bad Assyrien om hjælp i stedet for at have tillid til Herren.

`Til eftertanke. Vores naturlige tendens er at stole på det, vi kan se, føle, smage, røre ved – det, som hører denne verden til. Men vi ved, at de vil forsvinde. Læs 2 Kor 4,18. Hvad fortæller dette vers? Hvordan kan vi anvende dets budskab i vores egen tilværelse? Hvilken forskel vil det gøre for os, hvis vi gør det?`