---
title:  Til videre studium
date:  22/01/2021
---

· Ellen White, Mod en bedre fremtid, ”Spiritismen“, s. 444-453.

”På hebræernes tid var der mennesker, der ligesom vore dages spiritister hævdede at stå i forbindelse med de døde. Men Bibelen siger, at de ‘afdødes ånder’, som disse gæster fra en anden verden kaldtes, er ‘dæmonånder’ (sml. 4 Mos 25,1-3; Sl 106,28; 1 Kor 10,20; Åb 16,15). At søge forbindelse med afdødes ånder erklærede Herren for en vederstyggelighed; det var højtideligt forbudt, og blev straffet med døden. 3 Mos 19,31. Nu foragtes selve ordet trolddom. Påstanden om, at mennesker kan have forbindelse med onde ånder, betragtes som en myte fra den mørke middelalder. Men spiritismen, der tæller sine tilhængere i hundredtusinder, ja i millioner, har vundet indpas i videnskabelige kredse, er trængt ind i kirkerne og har fundet støtte hos lovgivende forsamlinger og hos kongelige – dette kæmpebedrag er blot en ny forklædning for de trolddomskunster, som blev fordømt og forbudt i gamle dage“ (Mod en bedre fremtid, s. 448).

**Spørgsmål til drøftelse**:

`1.	Drøft spørgsmålet om spiritualisme, som det forekommer i film, bøger, TV og populær kultur. Hvis der ikke kan gøres noget for at standse det, hvordan kan vi gøre andre opmærksomme på farerne i det, der for mange kun opfattes som harmløs underholdning? Hvorfor er en korrekt forståelse af de dødes tilstand vigtig for vores beskyttelse imod disse bedrag?`

`2.	Læs Es 8,20. Gengiv det med dine egne ord. Lad forskellige medlemmer i klassen læse deres version for de andre. Hvad siger Gud til os i dette vers?`

`3.	Drøft opfordringen om både at elske og frygte Gud. Kan vores kærlighed udspringe af vores frygt? Eller udspringer vores frygt af vores kærlighed?`

**Resumé**: I tillæg til profetens ord forstærker Gud advarselsbudskabet og håbet gennem Esajas’ handlinger og familie: Den eneste sikre vej er at have tillid til, at Gud ved, hvad han gør. Han har både kærlighed og magt til at styre, beskytte og sørge for dem, som lader ham gøre det. For dem, der vender sig mod andre magter, er der kun mulm og mørke.