---
title:  Til videre studium
date:  15/01/2021
---

”De skal give ham navnet Immanuel – det betyder: Gud med os.“ ”Kundskab om Guds herlighed“ finder vi ”på Jesu Kristi ansigt“. Fra evigheds dage var vor Herre Jesus Kristus ét med Faderen; han var ”Guds billede“, billedet af hans storhed og majestæt, ”Guds herligheds glans“. Det var for at åbenbare denne herlighed, at han kom til vor verden. Til denne jord, der var formørket af synd, kom han for at åbenbare lyset fra Guds kærlighed – for at være Gud med os. Derfor blev der forudsagt om ham: ”De skal give ham navnet Immanuel“ (Ellen White, Jesu liv, s. 8).

”Det ville have tjent Judas rige bedst, hvis Akaz havde betragtet disse ord som et budskab fra himlen. Men han valgte at stole på fysisk magt og bad hedningerne om hjælp. I sin fortvivlelse sendte han dette bud til Assyriens konge Tiglat-Pileser; ‘Jeg er din træl og din søn! Kom op og frels mig fra Arams og Israels konger, som angriber mig!’ (2 Kong 16,7). Kongen sendte tillige en kostbar gave fra sit skatkammer og fra templets forrådskammer“ (Ellen White, Profeter og konger, s. 161).

**Spørgsmål til drøftelse**:

`1.	Er det passende at bede Gud om et tegn, når du skal foretage et vigtigt valg? Hvilke farer kan der ligge i at gøre det?`

`2.	Det er godt at få hjælp fra andre mennesker; men hvordan kan vi vide, hvor grænsen går?`

`3.	Den russiske forfatter Leo Tolstoj skrev til en ven, at ”når et menneske har indset, at døden er afslutningen på alt, er der heller ikke noget værre end livet.“ Hvordan kan vi finde modvægt til en sådan udtalelse i forvisningen om, at ”Gud er med os“?`

**Resumé**: Gud bragte den troløse kong Akaz i en situation, hvor han var nødt til at foretage et vanskeligt valg: at tro eller ikke tro, det er spørgsmålet. Selv om Herren tilbød ham et hvilket som helst tegn, som hans fantasi kunne komme frem med, nægtede han at lade Gud vise ham en begrundelse for, hvorfor han skulle tro. I stedet valgte han den assyriske konge som sin ”ven“.