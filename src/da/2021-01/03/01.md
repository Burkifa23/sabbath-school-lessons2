---
title:  Når din verden bryder sammen
date:  09/01/2021
---

> <p>Ugens vers</p>
> ”Holder I ikke fast ved mig, holder jeg ikke fast ved jer!“ (Es 7,9).

**Introduktion**

En sabbat kørte Connie og Roy ind i deres indkørsel efter at have været i kirken. En dværghøne fløj vildt omkring i deres have. Der var noget galt. Disse tamme fugle skulle være i sikkerhed i deres hønsegård, men var sluppet ud. En hurtig undersøgelse afslørede, at en tragedie var i gang. Beethoven, naboens lille hund, var også sluppet ud af sin indhegning, og stod nede ved dammen med Daisy i munden. Daisy var en smuk æglæggende høne med flotte hvide halefjer. Connie ville redde Daisy; men det var for sent. Halsen på hendes lille kæledyr var revet over, og den døde snart efter i Connies arme. Hun satte sig ned i haven med den døde fugl i favnen og tudede.

Et andet kæledyr var meget forvirret. En høj hvid and, som hed Waddlesworth, så, at Connie holdt Daisy, og lod til at antage, at hun havde dræbt hønen. Så i de følgende uger, når Waddlesworth så Connie, ville han gå til angreb på hende og knibe hende ondskabsfuldt med sit stærke næb. Nogle gange er det svært at finde ud af, hvem der er dine venner, og hvem der er dine fjender.

I denne uge skal vi studere en af Judas konger, som havde det samme problem, og vi skal forsøge at forstå, hvorfor han traf de forkerte valg, som han til sidst gjorde.

**Ugens tekster**

- Es 7,1-9
- Es 7,10-13
-  Es 7,14