---
title:  Til videre studium
date:  01/01/2021
---

I forbindelse med Es 1,4 skrev Ellen White: ”Guds bekendende folk havde adskilt sig fra Gud, og havde mistet deres visdom og forkvaklet deres forståelse. De kunne ikke se ret langt; for de havde glemt, at de var blevet renset fra deres gamle synder. De bevægede sig hvileløst og usikkert i mørke, og forsøgte at udviske mindet fra deres sind om den frihed, forsikring og lykke, de havde oplevet i deres tidligere tilstand. De styrtede sig ud i alle mulige former for formastelig og dumdristig galskab, handlede i direkte modstrid med Guds ledelse, og gjorde derved deres skyld endnu større. De lyttede til Satans anklager mod den guddommelige karakter og fremstillede Guds karakter, som var han uden barmhjertighed og tilgivelse“ (The SDA Bible Commentary, 4. bd. s. 1137).

**Spørgsmål til drøftelse**:

`1.	Hvordan kan du ”rense dig selv“? Hvad betyder udtrykket? (Se Fil 2,12-13).`

`2.	Hvordan tilpassede, udvidede og anvendte Jesus sangen om vingården? Matt 21,33-45; Mark 12,1-12; Luk 20,9-19. Hvilke lærdomme er der for os i ovenstående beretning?`

`3.	Hvilken forbindelse er der mellem den tilgivelse, som Gud tilbyder, og den forvandling, som han foretager i vores liv? Hvad kommer først, forvandlingen og dernæst tilgivelsen, eller tilgivelsen og dernæst forvandlingen? Er det vigtigt at vide, hvad der kommer først? Hvorfor?`

`4.	I citatet ovenover siger Ellen White, at folk handlede ”i direkte modstrid med Guds ledelse.“ Hvad vil det sige?`

**Resumé**: Da Guds folk glemmer ham, og tager hans velsignelser for givet, minder han dem om, at de har lovet at overholde den pagt, de har indgået med ham. I sin barmhjertighed viser han dem deres tilstand, advarer dem om de ødelæggende følger, det har at fjerne sig fra hans beskyttelse, og formaner dem om at lade ham få lov til at helbrede og rense dem.