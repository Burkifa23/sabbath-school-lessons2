---
title:  Identitetskrise
date:  26/12/2020
---

> <p>Ugens vers</p>
> ”Kom, lad os gå i rette med hinanden, siger Herren. Er jeres synder som skarlagen, kan de blive hvide som sne; er de røde som purpur, kan de blive som uld“ (Es 1,18).

**Introduktion**

Faret vild i glemslens land. Hvis du kører i Irland på en smal landevej, som på hver side har høje hække, kan du opleve, at vejen er spærret af en flok køer på vej hjem efter et godt måltid på engen. Selv om der ikke er nogen hyrde med dem, vil de gå direkte hjem til deres ejers lade. De kender vejen og ved, hvem de tilhører.

Hvis en lille dreng kommer bort fra sin mor i et supermarked og råber: ”Jeg har mistet min mor!“ ved han måske ikke helt, hvor han er, eller hvor hans mor er, men blandt den store flok af mødre, som befinder sig i forretningen, vil han kende den ene mor, som er hans.

Det er trist, at i modsætning til de irske køer og den lille bortkomne dreng, havde judæerne glemt, at de tilhørte Herren, deres himmelske Herre. Derved mistede de deres sande identitet som pagtens folk. ”Børn har jeg opfostret og opdraget, men de har brudt med mig. Oksen kender sin ejer, æslet sin herres krybbe; men Israel kender ikke mig, mit folk fatter intet“ (Es 1,2-3).

I denne uge skal vi se på, hvad Gud gjorde for at vinde sit folk tilbage.

**Ugens tekster**

- Es 1,1-9
- Es 1,10-17
- Es 1,18
- Es 1,19-31
- Es 5,1-7