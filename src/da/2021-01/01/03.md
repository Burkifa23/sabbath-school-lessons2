---
title:  Rådne ritualer
date:  28/12/2020
---

`Læs Es 1,10. Hvorfor tror du, han brugte billedet med Sodoma og Gomorra? Hvad ønskede Herren at lægge vægt på?`

`Læs Es 1,11-15. Hvad siger Herren til folket i disse vers? Hvorfor afviste Gud den tilbedelse, som folket bragte ham?`

De samme hænder, som bragte ofre og blev løftet op i bøn, var ”fulde af blod“, det vil sige, de var skyldige i vold mod og undertrykkelse af andre (Es 1,15; Es 58,3-4). Ved at behandle andre i pagtsforsamlingen dårligt, udviste de foragt over for ham, som var hele Israels beskytter. Synd mod andre mennesker var synd mod Herren.

Det var selvfølgelig Gud selv, som havde indstiftet det rituelle tilbedelsessystem (3 Mos 1-16) og bestemt, at templet i Jerusalem var det rigtige sted for tilbedelsen (1 Kong 8,10-11). Men det var meningen, at ritualerne skulle fungere i forbindelse med pagten med Israel, som gjorde det muligt for Gud at bo midt iblandt dem i helligdommen/templet. Ritualer og bønner, der blev udført i templet, var kun ægte, hvis de udtrykte troskab mod Gud og hans pagt. Mennesker, som bragte ofre uden at angre deres uretfærdige handlinger mod andre medlemmer af pagtsforsamlingen, udførte rituelle løgne. Deres rituelle handlinger gav udtryk for, at de var trofaste; men deres opførsel viste, at de havde brudt pagten.

`Læs Es 1,16-17. Hvad befaler Gud, at hans folk skal gøre? Hvordan er disse vers i denne sammenhæng en parallel med Jesu ord i Matt 23,23-28? Hvilket budskab er der til os i dag i disse tekster og den sammenhæng, hvori de blev givet?`