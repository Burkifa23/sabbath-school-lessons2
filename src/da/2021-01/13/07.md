---
title:  Til videre studium
date:  26/03/2021
---

· Ellen White, Mod en bedre fremtid, ”Striden endt“, s. 536-548. Kapitlet handler om, hvordan jorden for sidste gang bliver renset for synd.

”Efterhånden som evighedens år henrinder, bringer de endnu rigere og herligere åbenbaringer af Gud og Kristus. Ligesom kundskaben er gradvist tiltagende, vil også kærligheden, ærefrygten og lykken øges. Jo mere menneskene lærer om Gud, jo større beundring får de for hans karakter. Når Jesus forklarer dem frelsens rigdomme og beretter om de store bedrifter, der blev udført i den store strid med Satan, vil de frelstes hjerter fyldes med endnu større hengivenhed til ham, og med endnu større fryd og glæde lader de guldharperne klinge, og ti tusind titusinder og tusind tusinder af stemmer forener sig i et vældigt lovsangskor.

‘Og hver skabning i himlen og på jorden og under jorden og på havet, med alt, hvad de rummer, hørte jeg sige: Ham, der sidder på tronen, og Lammet, være pris og ære og lov og magt i evighedernes evigheder’ (Åb 5,13).

Den store strid er til ende. Synd og syndere er ikke mere. Hele universet er rent. Harmoni og glæde går som et pulsslag gennem hele det umådelige skaberværk. Fra ham, der skabte alt, strømmer liv og lys og glæde til universets grænseløse rige. Alle ting, fra det mindste atom til den største klode, de levende og de livløse, forkynder i deres uplettede skønhed og fuldkomne glæde, at GUD ER KÆRLIGHED!“ (Ellen White, Mod en bedre fremtid, s. 548).

**Spørgsmål til drøftelse**:

`1.	Hvorfor er løftet om evigt liv i en ny himmel og en ny jord så grundlæggende for vores kristne tro? Hvordan ville vores tro være, hvis vi ikke havde dette løfte?`

`2.	Læs 2 Pet 3,10-14. Hvordan genspejler disse vers de samme tanker, som præsenteres i Esajas 66?`

**Resumé**: Esajas beskriver et syn med ufattelige proportioner. Gud ville ikke alene rense og genoprette sit trosfællesskab, han ville udvide dets grænser, så det indbefattede alle folk. Den endelige genskabelse af hans folk ville føre til skabelsen af en ny jord, hvor hans tilstedeværelse ville blive den ultimative trøst for hans folk.