---
title:  Til videre studium
date:  19/03/2021
---

· Ellen White, Patriarker og profeter, s.188 -190

· Ellen White, Jesu liv, s. 160-165.

”Jesus stod foran folket som en levende fortolker af profetierne om ham selv. Idet han udlagde de ord, han havde læst, talte han om Messias som de undertryktes befrier, den, der satte fanger i frihed, helbredte de syge, gav de blinde deres syn igen og åbenbarede sandhedens lys for verden. Hans betagende fremstillingsevne og hans ords vidunderlige betydning begejstrede tilhørerne med en kraft, som de aldrig før havde følt. Kraften fra den guddommelige påvirkning nedbrød enhver skranke. Ligesom Moses skuede de den Usynlige. Da deres hjerter blev påvirket af Helligånden, svarede de med et inderligt amen og priste Herren“ (Ellen White, Jesu liv, s. 160-161).

”Herrens hævndag kommer, hans vredes store dag er kommet, og hvem kan da bestå? Mennesker har gjort deres hjerter hårde over for Guds Ånd; men vredens pile vil trænge igennem, hvor det ikke lykkedes for overbevisningens pile. Inden længe vil Gud rejse sig og dømme synderen. Vil den falske hyrde beskytte overtræderen på den dag? Er der undskyldning for den, som fulgte mængden på ulydighedens vej? Kan popularitet eller store tal gøre nogen uskyldig? Dette er spørgsmål, som den skødesløse og ligeglade bør tænke over og besvare for sig selv“ (Ellen White, Faith and Works, s. 33).

**Spørgsmål til drøftelse**:

`1.	En adventistpræst udtalte tankefuldt, at det største problem i hans arbejde var menighedsmedlemmers eksklusivitet, altså ikke at ønske, at andre skulle slutte sig til dem. Hvordan kan ”kristne“ bringe Guds riges kærlighed, håb og evangeliets gode nyheder til hele verden, så andre får muligheden for at blive frelst, før enden kommer (Matt 24,14), hvis de ikke engang ønsker at tage imod fremmede, som kommer til deres kirke?`

**Resumé**: Gud renser et uretfærdigt samfund ved at fjerne oprørerne og genoprette den rest, der vender sig fra de synder, som har skilt dem fra ham. På grund af velsignelserne ved Guds nærvær drages folk fra andre nationer til Gud og hans folk, så de også kan glæde sig over Guds nådeår, som udråbes og virkeliggøres af Messias.