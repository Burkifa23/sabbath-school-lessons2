---
title:  Folkenes skatte
date:  13/03/2021
---

> <p>Ugens vers</p>
> ”Folkeslag skal komme til dit lys og konger til din stråleglans“ (Es 60,3).

**Introduktion**

”Vi skal lære i Kristi skole. Intet andet end hans retfærdighed kan give os adgang til nogen af velsignelserne i nådens pagt. Længe har vi ønsket og forsøgt at opnå disse velsignelser, men har ikke fået dem, fordi vi har holdt fast ved tanken om, at vi kunne gøre noget, der gjorde os selv værdige til at få dem. Vi har ikke set væk fra os selv og troet, at Jesus er en levende frelser. Vi må ikke tro, at vores egen nåde og vores fortjenester kan frelse os; Kristi nåde er vores eneste håb om frelse. Gennem sine profeter har Herren lovet: ‘Den ugudelige skal forlade sin vej, det onde menneske sine planer og vende om til Herren, som vil vise ham barmhjertighed, tilbage til vor Gud, for han er rig på tilgivelse’ (Es 55,7). Vi må tro den utilslørede sandhed og ikke godtage følelser i stedet for tro. Når vi har fuld tillid til Gud, sætter vi vores lid til Jesu fortjeneste som en frelser, der tilgiver synd, og vi vil modtage al den hjælp, vi måtte ønske.“ (Ellen White, Faith and Works, s. 36).

I denne uge kan vi se mere af denne store sandhed gennem profeten Esajas’ skrifter.

**Ugens tekster**

- Es 59
- Es 59,15-21
- Es 60,1-2
- Es 61