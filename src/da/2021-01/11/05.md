---
title:  Faste i kiv og strid
date:  10/03/2021
---

Læs Es 58,1-12.

Ti dage efter, at hornet har mindet Guds folk om, at Herren bliver bekræftet som deres konge på forsoningsdagen, hvor deres ydmyghed gennem selvfornægtelse skal bekræfte deres loyalitet over for ham som konge, løfter profeten sin røst som et horn for at forkynde, at de gør oprør imod Gud (Es 58,1).

`Læs Es 58,6-12. Hvilke handlinger betragter Gud som sand selvfornægtelse? Hvad er vanskeligst: at undvære et par måltider eller at bruge din tid og dine penge på at give mad til de hjemløse i din by? Hvilket princip ligger bag ved disse handlinger? Hvordan udgør sådanne handlinger sand religion?`

Alle kan være religiøse; alle kan udføre religiøse ritualer, rigtige ritualer på de rigtige tidspunkter med alle de rigtige programmer. Men det er ikke det eneste, Herren ønsker. Se på Jesu liv. Selv om han var trofast mod sin tids religiøse ritualer, fokuserede evangelieforfatterne meget mere på hans barmhjertighedsgerninger, hvor han helbredte, gav mad til og tilgav mennesker i nød, end på hans pligtopfyldelse af ritualerne.

Herren ønsker en kirke, et folk, som vil forkynde sandheden for verden. Men hvad vil have størst tiltrækningskraft til den sandhed, vi finder i Jesus: streng overholdelse af spiseregler eller en villighed til at hjælpe de sultne? Streng hvile på sabbatsdagen eller villighed til at tilbringe din tid og energi på at hjælpe mennesker i nød?

`Læs Matt 25,40 Jak 1,27. Hvad siger disse vers til os?`

`Til eftertanke. Se på de velsignelser i Esajas 58, som Gud siger vil komme til dem, der søger at hjælpe dem, der ikke er så godt stillet som os. Hvad tror du, at Gud her siger til os? Er der løfter om overnaturlig indgriben i vores liv, hvis vi gør det, der siges? Eller fortæller han måske om de naturlige velsignelser, vi vil opleve ved at give af os selv til andre i modsætning til at være egoistiske, grådige og selvoptagne? Forklar dit svar.`