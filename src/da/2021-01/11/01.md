---
title:  Lad kærligheden sejre
date:  06/03/2021
---

> <p>Ugens vers</p>
> ”Hvis du … rækker den sultne dit brød og mætter den forkuede, så skal dit lys bryde frem i mørket og dit mulm blive til højlys dag.“ (Es 58,9-10).

**Introduktion**

En jødisk kantor (gudstjenesteleder) og han kone, som boede i Lincoln, Nebraska, begyndte at få truende og uanstændige telefonopringninger. De fandt ud af, at opkaldene kom fra en leder for den amerikanske hadegruppe Ku Klux Klan. De vidste, hvem han var, og kunne have anmeldt ham til politiet. Men de besluttede sig for en langt mere radikal handlingsplan. Da de fandt ud af, at han var en krøbling, tog de hjem til ham med en hjemmelavet middag. Han var fuldstændig målløs. Hans had smeltede på grund af deres kærlighed. Ægteparret blev ved med at besøge ham og deres venskab voksede. Han overvejede til og med at konvertere til jødedommen.

”Den faste, jeg ønsker, er at løse ondskabens lænker og sprænge ågets bånd, at sætte de undertrykte i frihed, og bryde hvert åg; ja, at du deler dit brød med den sultne…?“ (Es 58,6-7). Det er lidt ironisk, at det jødiske ægtepar i Lincoln fastede ved at dele deres festmåltid med en sulten undertrykker og derved frigjorde ham fra de bånd, som hans uretfærdige fordomme havde bundet ham med.

Lad os lære mere om dette vigtige åndelige princip, som beskrives af profeten Esajas.

**Ugens tekster**

- Es 55,1-7
- Es 55,6-13
- Es 58,1-12
- Es 58,13-14