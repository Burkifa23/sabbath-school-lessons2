---
title:  Til videre studium
date:  12/03/2021
---

”Man er nødt til at fornægte sig selv, hvis man vil øve godgørenhed. Vi kan kun løse den opgave, som Kristus har tildelt os, hvis vi er nøjsomme og sparsommelige. Vi skal glemme alt om stolthed og verdslig ærgerrighed. Vi skal være lige så uselviske som Kristus i alt, hvad vi foretager os. Der skal stå: ‘Giv husly til hjemløse stakler’, på væggene i vores hjem og på billederne og møblerne. Vi skal forestille os, at Gud har skrevet på vores klædeskab: ‘Du skal klæde den nøgne’. På det veldækkede bord i spisestuen skal vi se disse ord: ‘Du skal dele dit brød med den Sultne’“ (Ellen White, Vejen til et bedre liv, s. 129).

**Spørgsmål til drøftelse**:

`1.	Se på det spørgsmål, som Esajas stillede folket på hans tid: ”Hvorfor betaler I penge for noget, der ikke er brød, jeres løn for noget, der ikke mætter?“ (Es 55,2). Spørg dig selv, om du gør det samme og hvordan. Arbejder vi for det, der ikke mætter? Hvorfor er det så let at gå i den fælde?`

`2.	Selvfornægtelse, social venlighed og sabbatten var vigtige på forsoningsdagen på Esajas’ tid. Har de lige så stor betydning for forsoningsdagen i endens tid (Dan 8,14,) hvor Guds jubelårshorn vil indvarsle den endelige frihed ved Jesu genkomst (1 Kor 15,52; 3 Mos 25,9-10)?`

`3.	Drøft i klassen spørgsmålet om sabbatshelligholdelse. Hvad tror du, Esajas mener, når han siger, at vi skal vende os fra at ”gøre, som vi plejer“ om sabbatten, men samtidigt kalde den ”frydefuld“ (Es 58,13)? Hvordan kan vi gøre begge dele? Husk, hvilken sammenhæng Esajas 58 beskriver.`

**Resumé**: I Esajas 55 og 58 appellerer profeten til sit folk om at opgive deres egne tanker og skikke og vende om til Gud, hvis ideal for deres lykke er så meget højere end deres. I sin barmhjertighed tilgiver han dem og kræver, at de, når de er blevet tilgivet, skal være barmhjertige og i harmoni med sabbattens og forsoningsdagens ånd; for hvis Guds tilgivelse modtages på den rette måde, forvandler den hjertet.