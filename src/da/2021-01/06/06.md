---
title:  Sions endelige sejr
date:  04/02/2021
---

Læs Es 24-27.

Efter profetier i Es 13-23 mod forskellige nationer beskriver Es 24-27 på en verdensomfattende skala det store klimaks, hvor Guds fjender besejres, og hans folk befries.

`Læs Es 24 Åb 20. Hvorfor ligner Esajas’ beskrivelse af verdens undergang Johannes’ beskrivelse af begivenheder i forbindelse med de 1000 år, der følger efter Jesu andet komme?`

Ligesom i Es 13-14 bruges sider fra det bogstavelige Babylon til at beskrive senere magter, og ”kongen af Babylon“ repræsenterer sammensmeltningen af menneskelige herskere og hjernen bag dem, nemlig Satan selv. Et budskab om, at Babylon er faldet (Es 21,9) kan gentages på et senere tidspunkt (Åb 14,8; 18,2), og Satan bliver endeligt tilintetgjort efter Jesu andet komme (Åb 20,10). Ligesom ødelæggelsen af det bogstavelige Babylon var en domsdag, en ”Herrens dag“ (Es 13,6.9), kommer der en anden ”Herrens store og frygtelige dag“ (Joel 3,4; Mal 3,23; sml. Zef 1,7).

På samme måde når profetens syn i Es 24 gennem tilstande, han kender, frem til den tid, hvor ”Månen skal gøres til skamme, solen skal beskæmmes; for Hærskarers Herre er konge på Zions bjerg og i Jerusalem“ (Es 24,23). Esajas har formentlig troet, at synet handlede om det Jerusalem, han kendte; men Åbenbaringsbogen forklarer, at opfyldelsen sker i det himmelske Jerusalem (Åb 21,2.23).

`Ødelægger Gud virkelig de onde?`

Læs Es 28,21, hvor Guds ødelæggende handlinger omtales som hans ”fremmede“ og ”fremmedartede værk“. Han ønsker ikke at gøre det, men det er alligevel hans ”værk“ eller handling. Synden bærer i sig selv et frø til udslettelse (Jak 1,15). Men da Gud har den afgørende magt over liv og død, og han da afgør tidspunktet, stedet og fremgangsmåden ved den sidste ødelæggelse (Åb 20), giver det ingen mening at påstå, at han til sidst vil gøre en ende på syndens forbandelse på en passiv måde ved ganske enkelt at lade årsag og virkning gå sin naturlige gang.

`Til eftertanke. Det, vi ser i Esajas 24-27, ser vi fremstillet i hele Bibelen: Uanset, hvor megen lidelse, smerte og ødelæggelse, der er nu, vil Gud og hans godhed sejre over det onde. Hvad er det eneste, vi kan gøre, hvis vi ønsker at få del i den endelige sejr? Ordsp 3,5-7; Rom 10,9.`