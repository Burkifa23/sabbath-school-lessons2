---
title:  Til videre studium
date:  05/02/2021
---

”Skal vi opfylde nogle bestemte betingelser for at blive frelst? Svaret er nej. Der rejses ikke betingelser for at komme til Kristus. Men når vi kommer til Kristus, hvad er så betingelsen? Den består i, at vi ved levende tro helt og fuldt holder fast ved den fortjeneste, som den korsfæstede og opstandne frelser har tilvejebragt ved sit blod. Gør vi det, udfører vi retfærdighedens gerning. Men når Gud i denne verden kalder på syndere og inviterer dem, er der ingen betingelse. Vi tiltrækkes af Kristi indbydelse. Den siger ikke, at nu har du bare at svare for at komme til Gud. Synderen kommer, fordi han eller hun ser Kristus ophøjet på Golgatas kors. Gud maler dette billede i sindet, og vi gribes af en kærlighed, der går ud over al forstand“ (Ellen White, Manuscript Releases, 6. bd. s. 32).

**Spørgsmål til drøftelse**:

`1.	Se på citatet fra Ellen White ovenfor. Læs det i sammenhæng med onsdagsafsnittet. Læg mærke til, at hun taler om begge sider af den kristne vandring: tro og dernæst gerning. Hvordan skelner hun mellem dem?`

`2.	Hvorfor er stolthed og arrogance så alvorlige synder? Hvorfor er de så svære at lægge bort? Kan det være, fordi de i sig selv gør mennesker blinde over for behovet for at fjerne dem? Hvis du er stolt, vil du synes, at alt nok er i orden, og hvis du synes, at alt er i orden, hvorfor så ændre på noget? Hvordan kan ethvert menneske blive helbredt for stolthed og arrogance ved at dvæle ved korset og det, som det repræsenterer? Korset er den eneste måde, hvorved et menneske kan blive frelst.`

`3.	Ser Esajas noget håb for folk i andre nationer? Se fx Es 25,3.6; 26,9 (sml. Åb 19,9).`

**Resumé**: Esajas så, at Babylon efter Assyriens magtperiode ville besejre Juda. Han så, hvordan overmenneskelige herskere i denne verdens mørke (Ef 6,12) arbejdede gennem Guds folks fjender og påtog sig at spille Gud. Men han så også, at Herren alligevel ville sejre til sidst og bringe evig fred til vores plagede klode.