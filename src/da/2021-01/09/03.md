---
title:  Den unavngivne tjener
date:  22/02/2021
---

`Læs Es 42,1-7. Hvilken rolle og hvilke egenskaber har Guds unavngivne tjener, som Gud udvælger, og lader sin ånd komme over?`

1.	Han skal bringe ret til folkene.
2.	Han når sine mål på en stille og mild måde.
3. 	Han er lærer.
4.	Han er en pagt mellem Gud og folket.
5.	Han bringer lys/håb ved at åbne blindes øjne og føre fanger i frihed.

`Læs Es 11.Hvilke ligheder er der mellem denne tjener og ”en kvist fra Isajs stub“, som Herrens ånd også hviler over?`

Ligesom tjeneren i Esajas 42 handler herskeren af Davids hus i Esajas 11 i harmoni med Gud, og sørger for retfærdighed og befrielse for de undertrykte, i tillæg til det at dele visdom og kundskab om Gud. Vi så tidligere, at denne ”kvist fra Isajs stub“ er Messias, det guddommelige barn i Es 9,5-6, som også bringer fred ”uden ophør over Davids trone og hans rige“ og hersker ”med ret og retfærdighed“ (Es 9,6). Det er indlysende, at tjeneren i Esajas 42 er Messias.

`Læs Es 42,1-7 Matt 12,15-21.Hvordan identificerer Det Nye Testamente tjeneren, som bringer retfærdighed? Sammenlign de to tekster.`

Matthæus 12 citerer fra Esajas 42 og bruger det om Jesu stille helbredelsestjeneste, om Guds elskede søn, som han har behag i (Es 42,1; Matt 3,16-17; Matt 17,5). Det er Jesus og hans tjeneste, som genopretter Guds pagtsforhold med hans folk (Es 42,6; Dan 9,27).

Jesus skabte retfærdighed for mennesker ved at befri dem fra lidelse, uvidenhed om Gud og slaveri under onde ånder forårsaget af Satans undertrykkelse (Luk 10,19). Jesus døde dernæst for at stadfæste den ”nye pagt“ (Matt 26,28) og skaffe retfærdighed for verden ved at kaste Satan ud, den fremmede, som havde tilranet sig stillingen som ”denne verdens fyrste“ (Joh 12,31-33).

`Til eftertanke. Læs Es 42,1-4, en beskrivelse af Kristus. Brug lidt tid på at meditere over Jesu liv. Hvilke specifikke træk ved hans tjeneste opfyldte lige netop denne profeti? Hvad kan vi lære om, hvordan vi også bør tjene andre?`