---
title:  At tjene og frelse
date:  20/02/2021
---

> <p>Ugens vers</p>
> ”Se min tjener, ham støtter jeg, min udvalgte, i ham har jeg fundet velbehag. Jeg lader min ånd komme over ham, og han skal bringe ret til folkene“ (Es 42,1).

**Introduktion**

”Mange føler, at det ville være et stort privilegium at besøge de steder, hvor Kristus har levet på jorden, at gå, hvor hans fod har trådt og at se ud over søen, ved hvis bred han elskede at undervise, og bakkerne og dalene, som hans blik så tit hvilede på. Men vi behøver ikke at rejse til Nazaret, til Kapernaum eller til Betania for at kunne vandre i Jesu fodspor. Dem kan vi finde ved sygesengen, i fattige hytter, i storbyernes overbefolkede gyder og alle vegne, hvor der findes mennesker, som trænger til hjælp og trøst. Ved at gøre, som Jesus gjorde, da han var her på jorden, kan vi gå i hans fodspor“ (Ellen White, Jesu liv, s. 465).

Esajas talte om en Herrens tjener med en lignende barmhjertighedstjeneste: ”Det knækkede rør sønderbryder han ikke, den osende væge slukker han ikke, … Du skal åbne de blindes øjne, føre fangerne ud af fængslet og dem, der sidder i mørket, ud af fangehullet“ (Es 42,3.7).

Lad os se nærmere på denne tjener. Hvem er han, og hvad udretter han?

**Ugens tekster**

- Es 41
- Es 42,1-7
- Es 44,26-45,6
- Es 49,1-12