---
title:  Til videre studium
date:  05/03/2021
---

”Kristus bar selv på sit legeme vore synder op på korset … Hvad siger det om, at synd er, at intet dødeligt menneske kan sone for den? Hvori består dens forbandelse, hvis kun Guddommen kan fjerne den? Kristi kors er for hvert eneste menneske et vidnesbyrd om, at syndens straf er død… Der findes en stærk, forheksende magt, som styrer de moralske evner og stålsætter dem imod Guds Ånds påvirkning?“ (Ellen White, Our High Calling, s. 44).

”Loven for Guds herredømme skulle træde tydeligere frem ved Guds enbårne søns død. Kristus bar verdens syndeskyld. Guds søn blev menneske og døde. Kun derved kan vi frelses; og det er i sig selv tilstrækkeligt. Han var i stand til at udholde lidelse, fordi Gud holdt ham oppe. Han var i stand til at holde ud, fordi der ikke var nogen troløshed eller synd i ham. Kristus sejrede på menneskenes vegne ved at bære den retfærdige straf. Han sikrede menneskene evigt liv og ophøjede samtidigt loven og gjorde den stor og herlig“ (Ellen White, Selected Messages, 1. bd. s. 302).

**Spørgsmål til drøftelse**:

`1.	Es 53,7-9 tager os med til afgrundens dybder: tjenerens død og begravelse. Hvor mange sider ved disse vers blev opfyldt ved afslutningen af Jesu liv? Matt 26,57-27,60; Mark 14,53-15,46; Luk 22,54-23,53; Joh 18,12-19,42.`

`2.	Læs igen det andet citat af Ellen White ovenfor. Hun siger, at Kristi død ophøjede loven. Hvad mener hun med det? Hvordan er hans død bevis på lovens eviggyldighed?`

**Resumé**: Efter at have fortalt om Guds befriers fødsel, identitet og opgave, afslører Esajas endelig den overordnede tragedie, som giver os håb: Guds tjener bærer frivilligt vores lidelser og straf for at opnå, frelse og helbrede fortabte mennesker som os.