---
title:  At gøre det utænkelige
date:  27/02/2021
---

> <p>Ugens vers</p>
> ”Men han blev gennemboret for vore overtrædelser og knust for vore synder. Han blev straffet, for at vi kunne få fred, ved hans sår blev vi helbredt“ (Es 53,5).

**Introduktion**

Lough Fook, en kristen kineser, var fyldt med medlidenhed for sine landsmænd, som var blevet slaver i sydamerikanske miner. Han ønskede at give dem evangeliets håb, men hvordan skulle han få adgang til dem? Hans løsning var at sælge sig selv som slave i en periode på fem år. Han blev fragtet til Demerara, hvor han sled i minerne, og fortalte sine medarbejdere om Jesus.

Lough Fook døde i minerne; men inden da var 200 blevet befriet fra deres håbløshed, fordi de havde taget imod Jesus som deres frelser.

Tænk over Fooks fantastiske selvopofrelse for andres ve og vel!

Ved at gøre det utænkelige, ved ydmygt at tage ”en tjeners skikkelse på“ (Fil 2,7), nåede Jesus også dem, der ikke ellers kunne nås – dig og mig og hele verden, som var fanget i syndens afgrund.

I denne uge skal vi se på den utrolige begivenhed, som blev forudsagt flere hundrede år, før den indtraf.

**Ugens tekster**

- Es 50,4-10
- Es 52,13-53,12
- Es 53,3-9
- Es 53,10-12