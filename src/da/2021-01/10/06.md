---
title:  Et offer, der forvandler og erstatter
date:  04/03/2021
---

`Læs Es 53,10-12. Hvad vil det sige, at Tjenerens liv er et ”skyldoffer“?`

Det hebraiske ord henviser til et ”skyldoffer“ (3 Mos 5,15-26; 3 Mos 7,1-7), som kunne sone for bevidst uret over for andre mennesker (3 Mos 5,21-22). Sådanne synder blev fremhævet af Esajas (Es 1-3; Es 10,1-2; Es 58). Synderen skulle også tilbagebetale det, han havde taget, plus en bøde, før han bragte sit offer for at få tilgivelse fra Gud (3 Mos 5,23-26; sml. Matt 5,23-24). I en sag, hvor man uforvarende var kommet til at misbruge noget, der tilhører Herren, skulle erstatningen betales til Herren (3 Mos 5,16).

Nu kan vi bedre forstå Es 40,2, hvor Gud trøster sit landflygtige folk ved at fortælle dem, at de har betalt nok som erstatning for deres synder.

Men efter erstatningen skulle der bringes et offer. Det finder vi i Esajas 53: I stedet for en buk bliver Guds tjener ofret ”som et lam, der føres til slagtning (Es 53,7), ofret for de mennesker, der er faret vild“ (Es 53,6).

Selv om tjeneren ”blev revet bort fra de levendes land“ (Es 53,8) og blev fuldstændigt opbrændt i det offer, som tænder håbets flamme for os, opstår han igen fra de døde for at blive ophøjet og se afkom og få et langt liv (Es 53,10-12).

`Til eftertanke. Læs følgende vers. Hvordan beskriver de det samme grund-læggende budskab som Esajas 53?`

`Sl 32,1-2`

`Rom 5,8`

`Gal 2,16`

`Fil 3,9`

`Hebr 2,9`

`1 Pet 2,24`

`Hvad ville du skrive, hvis nogen bad dig i en enkelt paragraf om at opsummere de gode nyheder i Es 52,13-53,12?`