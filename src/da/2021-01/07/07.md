---
title:  Til videre studium
date:  12/02/2021
---

”Skyggen på soluret kunne kun gå ti streger tilbage, hvis Gud greb direkte ind, og dette skulle være tegnet på, at Herren havde hørt Hizkijas bøn. ‘Og profeten Esajas råbte til Herren, der så lod skyggen gå de ti trin tilbage, som den allerede var gået ned på Akaz’ solur’ (2 Kong 20,11) …

Da ambassadørerne fra det fjerne land kom, fik Hizkija en glimrende anledning til at ophøje den levende Gud. Han kunne uden mindste vanskelighed have fortalt dem om Gud, som opretholder alt det skabte, og som havde været så nådig at spare hans eget liv, da alt håb var ude.

Men Hizkijas hjerte blev stolt og forfængeligt, og for at kaste glans over sig selv lod han de fremmedes grådige blikke betragte de rigdomme, som Gud havde skænket sit folk. Kongen ‘viste dem skatkammeret med sølvet og guldet, balsamstofferne og den fine olie, og han viste dem hele våbenkammeret og alt, hvad han havde i forrådskamrene. Der var ikke det, Hizkija ikke viste dem i hele sit palads og i hele sit rige’ (Es 39,2). Han gjorde det ikke for at ære Gud, men for at ophøje sig selv i de fremmede fyrsters øjne“ (Ellen White, Profeter og konger, s. 167.168).

**Spørgsmål til drøftelse**:

`1.	Hvad er ligheden mellem Satan og den assyriske kommandant? Siger han sandheden, når han siger, at du har syndet (Zak 3,1)? Hvordan svarer Gud? Se Zak 3,2-5. Hvad er dit eneste håb mod hans beskyldninger? Rom 8,1.`

`2.	Standser Satan sine beskyldninger, når du er blevet tilgivet? Se Åb 12,10. Hvordan er Satans beskyldninger, når han efter, at du er blevet tilgivet, bliver ved med at påstå, at du tilhører ham på grund af din synd? Se 5 Mos 19,16-21 (lov imod falske vidner).`

**Resumé**: Som svar på en trofast konges råb frelste Gud sit folk og viste, hvem han er: Israels almægtige konge, som styrer jordens skæbne. Han udrydder ikke alene dem, der forsøger at udrydde hans folk, men han giver også andre muligheder til at blive hans folk, selv når de er ”babyloniere“.