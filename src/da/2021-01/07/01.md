---
title:  Assyrernes nederlag
date:  06/02/2021
---

> <p>Ugens vers</p>
> ”Hærskarers Herre, Israels Gud, du som troner på keruberne! Du alene er Gud over alle jordens kongeriger. Du har skabt himlen og jorden“ (Es 37,16).

**Introduktion**

En udmagret mand går barbenet sammen med sine to sønner. En anden familie har læsset alle deres ejendele på en oksekærre, der trækkes af udtærede okser. En mand leder oksen, mens to kvinder sidder i kærren. De mindre heldige har ingen vogn, så de bærer deres ejendele på deres skuldre.

Der er soldater overalt. En rambuk drøner mod byporten. Bueskytter på toppen af rambukken skyder på forsvarerne på murene. Der er døde mennesker alle vegne.

Vi spoler hurtigt frem. En konge sidder pompøst på sin trone, og modtager krigsbytte og fanger. Nogle af fangerne kommer frem for ham med deres arme i vejret, og trygler om nåde. Andre knæler eller kryber. Beskrivelser af disse scener med kongen begynder med ordene: ”Sankerib, verdens konge, Assyriens konge“ og fortsætter med udtryk som ”sad på en nēmedu-trone og krigsbyttet fra byen Lakish blev præsenteret for ham“ John Malcolm Russell, The Writing on the Wall (Winona Lake, Indiana: Eisenbrauns, 1999), s. 137-138).

Denne billedserie, som en gang prydede væggene i Sankeribs palads, findes nu i det britiske museum. Hvor har de en mægtig historie at fortælle om Guds bekendende folks skæbne!

**Ugens tekster**

- Es 36,1
- Es 36,2-20
- Es 36,21-37,20
- Es 37,21-38
- Es 38-39