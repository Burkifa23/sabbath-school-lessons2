---
title:  'Të trembur, por jo të braktisur (Isaia 36:21–37:20)'
date:  09/02/2021
---

`Si ndikoi fjalimi i zgjuar i kryeoficerit asirian tek Ezekia dhe zyrtarët e tij? 2 Mbretërve 18:37–19:4; Isaia 36:21–37:4.`

I trembur shumë dhe, duke vajtuar nga sikleti, Ezekia iu drejtua Zotit, duke kërkuar me përulësi ndërmjetësimin e profetit Isaia, këshillën e të cilit dikur e kishte injoruar ati i tij.

`Si e inkurajoi Zoti Ezekian? Isaia 37:5–7.`

Mesazhi ishte i shkurtër, por i mjaftueshëm. Zoti ishte në anën e popullit të Tij. Isaia parashikoi se Senakeribi do të dëgjonte një thashethem, që do ta shpërqëndronte nga sulmi ndaj Judës. Dhe kjo u përmbush menjëherë.

I irrituar nga dështimi, por pa patur ndërmend për t’u dorëzuar, Senakeribi i dërgoi Ezekias një letër kërcënuese: “ ‘ Mos lër që Perëndia yt, të cilit i beson të të mashtrojë duke të thënë: "Jeruzalemi nuk do jepet në duart e mbretit të Asirisë". . . . Ashtu si perënditë e kombeve të vendeve të tjera nuk i kanë çliruar popujt e tyre nga dora ime, kështu as Perëndia i Ezekias nuk do ta çlirojë popullin e tij nga dora ime’ ” (Isaia 37:10, 12; 2 Kronikave 32:17).

Këtë herë Ezekia shkoi drejt në tempull dhe e shpalosi këtë letër para Zotit të Ushtrive, të ulur “midis kerubinëve” (Isaia 37:14–16).

`Sipas lutjes së Ezekias çfarë rreziku përmban kriza e Jerusalemit? Isaia 37:15–20.`

Senakeribi qëllimisht kishte sulmuar mburojën më të fortë të Ezekias: besimin e tij tek Zoti. Por, në vend që të dorëzohej, Ezekia iu lut Zotit për të treguar se kush është Ai “ ‘me qëllim që të gjitha mbretëritë e tokës të njohin që Ti vetëm je Zoti’ ” (Isaia 37:20).

`Lexoni me kujdes lutjen e Ezekias (Isaia 37:15–20). Tek cilat aspekte të Zotit përqëndrohet ai? Çfarë parimi shikoni në këtë lutje, që mund të na japë kurajo dhe forcë për të qëndruar besnikë në krizat tona personale?`