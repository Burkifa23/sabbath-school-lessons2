---
title:  Mposhtja e asirianëve
date:  06/02/2021
---

### Lexoni për studimin e kësaj jave
Isaia 36:1; Isaia 36:2–20; Isaia 36:21–37:20; Isaia 37:21–38; Isaia 38, 39.

> <p>Vargu përmendësh</p>
> “ ‘O Zot i ushtrive, Perëndi i Izraelit që ulesh midis kerubinëve, Ti je Perëndia, Ti vetëm, i të gjitha mbretërive të tokës; Ti ke bërë qiejtë dhe tokën’ ” (Isaia 37:16).

Një burrë i zymtë po ecte me këmbë të zbathura bashkë me dy bijtë e tij. Një tjetër familje kishte vendosur tërë plaçkat në një karrocë të tërhequr nga dy qe kockë e lëkurë. Një burrë drejtonte qetë, ndërsa dy gratë ishin ulur në karrocë. Njerëz më fatkeqë akoma nuk kishin fare karrocë. Ata i mbajnë plaçkat e tyre mbi supe.

Kudo ka ushtarë. Ata po thyejnë portën e qytetit. Harkëtarët qëllonin mbrojtësit e qytetit, të cilët ndodheshin mbi mure. Kudo sundonte një kërdi e vrullshme.

Le të kalojmë në të ardhmen. Po shohim një mbret ulur mbi fron, duke pranuar plaçkat dhe robërit e luftës. Disa robër iu afrohen me duart lart, duke kërkuar mëshirë. Të tjerë gjunjëzohen para tij. Përshkrimet e këtyre pamjeve të mbretit fillojnë me fjalët: “Senakeribi, mbreti i botës, mbreti i Asirisë” dhe vazhdojnë me shprehjet si: “ishte ulur mbi fronin e tij dhe plaçkat e qytetit Lahich ishin paraqitur para tij”- John Malcolm Russell, The Writing on the Wall (Winona Lake, Indiana: Eisenbrauns, 1999), fq. 137, 138.

Këto seri pikturash, që dikur zbukuronin muret e “pallatit mbretëror të pashoq”, mbretit Senakerib, tani ndodhen në Muzeun Britanik dhe, çfarë histori të mahnitshme dëshmojnë ato rreth ndëshkimit të popullit të zgjedhur të Zotit!

_*Studioni mësimin e kësaj jave për të përgatitur Sabatin e datës 13 shkurt._