---
title:  Për më tepër studim
date:  12/02/2021
---

“Vetëm me anë të ndërhyrjes së drejtpërdrejtë të Perëndisë mund të lëvizte hija mbrapsht për dhjetë shkallare; kjo ishte një shenjë për Ezekian se Zoti e kishte dëgjuar lutjen e tij. ‘Atëherë profeti Isaia kërkoi ndihmën e Zotit, që bëri hijen të kthehej prapa dhjetë shkallëza, që i kishte zënë në shkallën e Ashazit’ (2 Mbretërve 20:8–11)”—Ellen G. White, Prophets and Kings, fq. 342.

“Vizita e lajmëtarëve nga sunduesi i vendit të largët i dha Ezekias një mundësi për të lartësuar Perëndinë e vërtetë. Sa lehtë do të ishte për të, t’i tregonte vizitorëve rreth Zotit të tij, i cili e mban çdo gjë që ka krijuar dhe falë dashamirësisë të të cilit shpëtoi jeta e tij kur nuk kishte më asnjë shpresë! . . .

“Por zemra e Ezekias u pushtua nga krenaria dhe kryelartësia, dhe ai lartësoi veten e tij, duke i treguar syve lakmues thesarët me anë të të cilëve Zoti kishte pasuruar popullin e Tij. Mbreti ‘u tregoi të dërguarve shtëpinë dhe thesaret e tij, argjendin, arin, aromat, melhemin e çmuar, tërë arsenalin e tij dhe të gjitha ato që ndodheshin në thesaret e tij; nuk mbeti asgjë nga pallati i tij dhe nga e gjithë mbretëria që Ezekia nuk ua tregoi atyre’ Isaia 39:2. Ai e bëri këtë jo për të lartësuar Zotin, por veten e tij në sytë e princave të huaj”—fq. 344, 345.

**Pyetje për diskutim**

`1. Çfarë paralele ka midis Satanit dhe oficerit rabshakeh asirian? A tregon ai të vërtetën, duke pohuar që ju keni mëkatuar (Zakaria 3:1)? Si përgjigjet Zoti ndaj kësaj? Shih Zakaria 3:2–5. Cila është shpresa jonë e vetme kundër këtyre akuzave? Romakëve 8:1.`

`2. A i ndalon Satani akuzat e tij, kur jeni të falur nga Zoti? Shih Zbulesa 12:10. Kur e keni marrë faljen, por Satani vazhdon të pohojë se jeni të tij për shkak të mëkatit, cila është natyra e akuzës së tij? Shih Ligji i Përtërirë 19:16–21 (ligjin e një dëshmitari të rremë, gënjeshtari të lig).`

**Përmbledhje**:Duke iu përgjigjur britmës së mbretit besnik Ezekia, Zoti shpëtoi popullin e Tij dhe tregoi se kush ishte Ai: Mbret i plotfuqishëm i Izraelit, i cili mban në dorë edhe fatin e tërë tokës; Ai jo vetëm i shkatërron ata, që guxojnë të ngrenë dorën kundër popullit të Tij, por gjithashtu i jep mundësi të tjerëve, pavarësisht sa “babilonas” janë, të mësojnë rreth Tij dhe të bashkohen me popullin e Tij.

Sot në Shqipëri dielli perëndon në orën 17:10,në Kosovë në 17:06. Sabat të lumtur!