---
title:  '“Magneti” hynor (Isaia 66:1–19)'
date:  22/03/2021
---

`Lexoni Isaia 66:1–19. Duke mbajtur parasysh kohën e Isaias, cili është mesazhi bazë i këtyre vargjeve?`

Nëpërmjet profetit, Zoti e përsëriti ftesën dhe paralajmërimin e ndërthurrur në këtë libër: Zoti do të shpëtojë dhe restaurojë të përulurin, i cili dridhet nga fjala e Tij (Isaia 66:2, 5). Isaia 40:1 na premton se Zoti do të ngushëllojë njerëz të tillë (Isaia 66:13). Megjithatë Ai gjithashtu do të shkatërrojë ata që rebelojnë kundër Tij. Dhe rebelët në sytë e Zotit janë porsi ata që urrejnë dhe i refuzojnë besimtarët besnikë të Zotit (Isaia 66:5), po ashtu hipokritët që kryejnë rituale fetare, por e kanë zemrën larg Zotit; sakrificat e atyre Zoti nuk i pranon (Isaia 66:3, 4; krah.me Isaia 1:10–15). Gjithashtu Zoti do shkatërrojë ata që marrin pjesë në idhujtari dhe praktika pagane (Isaia 66:17) si ato që populli kishte kryer madje në tempullin e Jerusalemit (Ezekieli 8:7–12).

`Lexoni Isaia 66:3. Çfarë po thotë ky tekst? Çfarë parime shpirtërore gjejmë këtu? Si mund të shprehim të njëjtën ide, por duke e përshtatur me kontekstin e adhurimit modern të Krishterë?`

`Si shërben Zoti si një magnet për të tërhequr kombe tek Vetja? Isaia 66:18, 19.`

Pas shkatërrimit të armiqve të Tij (Isaia 66:14–17), Zoti tregon lavdinë e Tij, duke u bërë si magnet, që tërheq kombe të tjerë tek Jerusalemi (krah.me Isaia 2:2–4). Ai vë “një shenjë” midis tyre, një shenjë të pacaktuar, por duket se mund të jetë ajo e përshkruar nga Isaia: Zoti bekon njerëzit e Tij me gëzim dhe paqe, dhe e restauron vendin e tyre (Isaia 55:12, 13). Kur Zoti shfaq lavdinë e Tij, duke restauruar popullin e Tij pas shkatërrimit, kjo është një shenjë në favorin e Tij të restauruar, porsi Ai i dha Noeut shenjën e ylberit pas Përmbytjes (Zanafilla 9:13–17).

`Lexoni Isaia 66:5. Çfarë do të thotë të dridhesh para fjalës së Zotit? Pse do Zoti që ne të dridhemi para fjalës së Tij? Nëse ju nuk dridheni, çfarë do të thotë kjo rreth gjendjes së zemrës suaj?`