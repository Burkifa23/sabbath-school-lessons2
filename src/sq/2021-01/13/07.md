---
title:  Për më tepër studim
date:  26/03/2021
---

Rreth pastrimit përfundimtar të Tokës nga mëkati, lexoni tek libri i  Ellen G. White, Konflikti i madh, kapitullin e fundit, “Konflikti merr fund”.

“Ndërsa vitet e përjetësisë ia lënë vendin njëri-tjetrit, ata do të zbulojnë më mirë, më lavdishëm, karakterin e Perëndisë dhe të Krishtit. Dashuria, respekti, dhe lumturia do të shtohen me rritjen e njohurive. Sa më shumë do të mësojnë për Perëndinë, aq më shumë do ta adhurojnë ata karakterin e Tij. Ndërsa Jezusi zbulon përpara tyre pasuritë e shpëtimit dhe arritjet e mrekullueshme gjatë kontradiktës me Satanin, zemrat e të shpëtuarve drithërohen me një përkushtim të zjarrtë dhe me një gëzim entuziazmues dhe ata i bien harpave të arta, ndërsa dhjetë mijë shumëzuar me dhjetë mijë e mijëra, e mijëra zëra të tjerë bashkohen për t’i dhënë jetë korit të fuqishëm të lëvdimit.

“ ‘Edhe dëgjova çdo krijesë që është në qiell, mbi dhe, nën dhe dhe ato që janë në det dhe gjithë gjërat sa janë në to, që thoshnin: “Atij që rri ulur mbi fron dhe Qengjit i qofshin bekimi, nderi, lavdia dhe forca në shekuj të shekujve’ (Zbulesa 5:13).

“Konfliktit të madh i ka ardhur fundi. Mëkati dhe mëkatarët janë zhdukur pa gjurmë. Universi mbarë është i pastër. Një impuls i vetëm harmonie dhe gëzimi ndjehet në të gjithë krijimin e pafund. Ai që krijoi gjithçka i fal jetë, dritë dhe gëzim gjithë skajeve të hapësirës së pamasë. Nga atomi pa peshë deri tek bota e madhe, të gjitha gjërat me jetë e pa jetë, me bukuritë e tyre të pacenuara dhe me gëzimin e tyre të përsosur deklarojnë se Perëndia është dashuri”—Ellen G. White, Konflikti i Madh, fq. 501.

**Pyetje për diskutim**

`1. Pse është premtimi i jetës së përjetshme në Qiellin e Ri dhe Tokën e Re kaq thelbësor për besimin tonë të Krishterë? Ç’të mirë do të kishte besimi ynë pa atë premtim?`

`2. Lexoni 2 Pjetrit 3:10–14. Si e pasqyrojnë këto vargje idenë e paraqitur tek Isaia 66?`

**Përmbledhje**: Isaia paraqet një vegim prej një shkalle marramendëse. Zoti jo vetëm që do të pastrojë dhe restaurojë komunitetin e Tij të besimtarëve, por Ai do ta zgjerojë atë, duke përfshirë edhe tërë kombet e botës. Dhe rikrijimi i komunitetit të Tij do të përfundojë me rikrijimin e planetit Tokë, ku prania e Zotit do të jetë ngushëllim dhe gëzim për popullin e Tij.

Sot në Shqipëri dielli perëndon në orën 17:59,në Kosovë në 17:57. Sabat të lumtur!