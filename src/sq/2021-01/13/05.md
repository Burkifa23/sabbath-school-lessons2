---
title:  'Komuniteti i besimit (Isaia 66:21)'
date:  24/03/2021
---

Izraelitët ishin “një mbretëri priftërinjsh dhe një komb i shenjtë” (Eksodi 19:6), me priftërinj të veçantë, të veçuar për të përfaqësuar ata si drejtuesit e adhurimit. Por, në të ardhmen Zoti premton se disa johebrenj gjithashtu do të bëhen drejtuesit e adhurimit (Isaia 66:21).

`Si do të ndikonte ky ndryshim tek komuniteti i ripërtëritur i besimit? Shih Mateu 28:19; Veprat 26:20; Galatasve 3:28; Kolosianëve 3:11; 1 Timoteut 3:16.`

Në “rendin e ri botëror” të Zotit, johebrenjtë jo vetëm do të bashkohen me popullin e Tij, por madje do të bëhen të barabartë me hebrenjtë në një komunitet të besimit, “një mbretëri priftërinjsh”. Prandaj, dallimi midis hebrenjve dhe johebrenjve nga ana funksionale nuk do ketë më rëndësi.

`Kur u përmbush kjo profeci e Isaias?`

Pali, misionari i johebrenjve, shpalli: “ Nuk ka as Jude, as Grek,, . . . sepse të gjithë jeni një në Jezus Krishtin. Dhe, në qoftë se jeni të Krishtit, jeni pra pasardhja e Abrahamit dhe trashëgimtarë sipas premtimit” (Galatasve 3:28, 29).

Statusi i trashëgimtarëve sipas premtimit dhe i “priftërisë mbretërore” nuk u shpall për t’u bërë snobë elitarë, por një thirrje judenjve për të marrë pjesë në porosinë e madhe për të shpallur “mrekullitë e Atij që ju thirri nga terri në dritën e Tij të mrekullueshme” (1 Pjetrit 2:9; krah.me Isaia 66:19).

Lartësimi i johebrenjve nuk i dha të drejta judenjve për t’u ankuar se Zoti ishte i padrejtë, duke i dhënë atyre të njëjtin shpërblim. As nuk i dha kjo të drejta johebrenjve për të trajtuar vëllezërit dhe motrat e tyre hebreje pa respekt, porsi punëtorët e vreshtit, që u punësuan më herët, nuk kishin të drejta të përçmonin ata që u punësuan më vonë (shih Mateu 20:1–16). Judenjtë ishin të parët, të cilëve iu besuan “orakujt e Perëndisë” (Romakëve 3:2), ata ishin kanali i zbulesës së Zotit. Pali i shkroi johebrenjve: “Edhe sikur të këputen disa degë, ti që ishe ullastër u shartove në vend të tyre dhe u bëre pjesëtar i rrënjës dhe i majmërisë së drurit të ullirit,  mos u mburr kundër degëve: por nëse mburresh kundër tyre” (Romakëve 11:17, 18).

`Në dritën e Kryqit, në dritën e porosisë për të shpërndarë Ungjillin, përse çdo lloj elitizmi shpirëror, etnik ose madje politik është aq i neveritshëm në sytë e Zotit? Shqyrtoni veten me kujdes, mos jeni duke ushqyer brenda vetes ndonjë sens  superioriteti etnik apo shpirtëror? Nëse po, pendohuni!`