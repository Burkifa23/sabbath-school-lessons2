---
title:  Rilindja e planetit Tokë
date:  20/03/2021
---

### Lexoni  për studimin e kësaj jave
Isaia 65:17–25; Isaia 66:1–19; Isaia 66:19–21; Isaia 66:21; Isaia 66:22–24.

> <p>Vargu përmendësh</p>
> “ ‘Sepse ja, unë krijoj qiej të rinj dhe një tokë të re, dhe gjërat e mëparshme nuk do të kujtohen më dhe nuk do të vijnë më në mëndje’ ” (Isaia 65:17).

Një ditë, një djalë 12-vjeçar, pasi kishte lexuar një libër rreth astronomisë, refuzoi për të vajtur në shkollë. Mamaja e tij e çoi djalin tek mjeku, i cili i pyeti: “Beni, çfarë problemi ke? Përse nuk dëshiron më të shkosh në shkollë për të studiuar”?

Djali iu përgjigj: “Sepse lexova në librin tim të astronomisë se një ditë dielli ka për t’u shuar dhe tërë jeta mbi tokë do të zhduket gjithashtu. Tani nuk shoh më arsye për të bërë gjë, sepse në fund çdo gjë ka për t’u asgjësuar”.

Mamaja u bë histerike, ndërsa mjeku buzëqeshi dhe i tha: “Mos e vrit mendjen, Beni, sepse kur të ndodhi kjo ne do të kemi vdekur qëkur gjithsesi”.

Por, kjo në fakt është pjesa e problemit: Në fund ne të gjithë do të vdesim gjithsesi.

Fatmirësisht ekzistenca jonë nuk ka pse të përfundojë me vdekjen. Përkundrazi, Zoti na ka ofruar jetën e përjetshme në një botë të rikrijuar.

_*Studioni mësimin e kësaj jave për të përgatitur Sabatin e datës 27 mars._