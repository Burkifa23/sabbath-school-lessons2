---
title:  'Qielli i Ri dhe Toka e Re (Isaia 65:17–25)'
date:  21/03/2021
---

`Lexoni Isaia 65:17–25. Çfarë lloj restaurimi na premton këtu Zoti?`

Zoti premton një krijim të ri, duke nisur me këto fjalë: “Sepse ja, Unë krijoj qiej të rinj dhe një tokë të re, dhe gjërat e mëparshme nuk do të kujtohen më dhe nuk do të vijnë më në mendje” (Isaia 65:17). Në këtë profeci të mahnitshme Zoti premton të “krijojë Jeruzalemin për kënaqësinë dhe popullin e tij për gëzimin” (Isaia 65:18). Nuk do të derdhet më asnjë lot në këtë qytet (Isaia 65:19). Njerëzit normalisht do të rrojnë madje më gjatë se 100 vjeç para se të vdesin (Isaia 65:20). Puna dhe bijtë e tyre do të qëndrojnë për gëzimin e tyre (Isaia 65:21–23). Zoti do i përgjigjet atyre madje para se ata ta thërrasin (Isaia 65:24).

`Por edhe pse kjo është një pamje e bukur, pse ajo nuk është shpresa jonë dhe restaurimi ynë përfundimtar?`

Deri tani ne kemi një pamje me jetë të gjatë dhe të qetë në Tokën e Premtuar. Por, edhe pse njerëzit rrojnë më gjatë, ata ende vdesin. Ku është transformimi radikal i natyrës që ne presim nga krijimi i qiellit të ri dhe tokës së re? Vargu vijues shpall: “‘Ujku dhe qengji do të kullosin bashkë, luani do të hajë kashtën porsi kau dhe gjarpëri do të ushqehet me pluhur. Nuk do të bëjnë më asnjë dëm apo shkatërrim mbi tërë malin tim të shenjtë’, thotë Zoti” (Isaia 65:25).

Besoj do bini dakord se, do nevojitet më shumë se klasa e gatimit vegjetarian në mënyrë që mishngrënësit si luani të bëhen vegjetarianë. Në këtë rast duhet një rikrijim për të restauruar tërë botën në gjendjen e saj ideale, përpara se mëkati të paraqiste vdekjen në kopshtin Eden.

Këtu tek Isaia 65, Zoti prezanton krijimin e “një qiell i ri” dhe “një tokë e re” si një proces me një seri hapash, i cili fillon me rikrijimin e Jerusalemit. Krahasoni me Isaia 11 ku premtohet se Mesia do të sjellë drejtësi (Isaia 11:1–5). Më pas, me kalimin e kohës do të ketë paqe në “malin e shenjtë” mbarëbotërore të Zotit. Qartë, simbolizmi i përdorur tek Isaia 11 ngjan shumë me atë të Isaia 65: “Ujku do të banojë bashkë me qengjin . . .   dhe luani do të ushqehet me kashtë si kau . . .” (Isaia 11:6, 7). Edhe pse “mali i shenjtë” i Zotit do të fillonte me Malin Sion në Jerusalem, ai është veç një simbol i asaj që premton Zoti të kryejë përfundimisht – një botë të re për njerëzit të Tij të shpenguar.

`Edhe nëse njerëzit rronin një qind ose madje një milion vjet, pse problemi themelor i njerëzimit akoma do ishte i pazgjidhur? Pse është jeta e përjetshme e vetmja përgjigje ndaj nevojave tona më të thella njerëzore?`