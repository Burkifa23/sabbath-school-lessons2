---
title:  Për të shërbyer dhe për të shpëtuar
date:  20/02/2021
---

### Lexoni për studimin e kësaj jave
Isaia 41; Isaia 42:1–7; Isaia 44:26–45:6; Isaia 49:1–12.

> <p>Vargu përmendësh</p>
> “ ‘Ja shërbëtori im, që unë përkrah, i zgjedhuri im që më kënaq shpirtin. Kam vënë Frymën time mbi Të; Ai do t’ju sjellë drejtësinë kombeve’ ”(Isaia 42:1).

Shumë njerëz ndiejnë se do të ishte një privilegj i madh të vizitoje skenat e jetës së Krishtit në tokë, të ecje aty ku Ai shkeli, të sodisje liqenin, pranë të cilit Atij i pëlqente të mësonte, kodrat dhe lëndinat mbi të cilat shpesh shplodheshin sytë e Tij. Por ne nuk kemi nevojë të shkojmë në Nazaret, Kapernaum, apo Betani, për të ecur në hapat e Jezusit. Ne do t’i gjejmë gjurmët e Tij pranë shtratit të të sëmurit, në strehët e varfërisë, në rrugët e mbushura të një qyteti të madh dhe kudo ku ka zemra njerëzish, që kanë nevojë për ngushëllim. Duke bërë atë që Jezusi bëri në tokë, do të ecim në hapat e Tij”— Ellen G. White, Biografia e Dashurisë, fq. 534.

Isaia foli rreth një Shërbëtori të Zotit me një mision të ngjashëm të mëshirës: “Nuk do ta copëtojë kallamin e thyer dhe nuk do ta shuajë kandilin që bën tym; . . .  për t’u hapur sytë të verbërve, për të nxjerrë nga burgu të burgosurit dhe ata që dergjen në terr” (Isaia 42:3, 7).

Le të studiojmë më shumë rreth këtij Shërbëtori. Kush është Ai dhe çfarë ka për të kryer Ai?

* Studioni mësimin e kësaj jave për të përgatitur Sabatin e datës 27 shkurt.