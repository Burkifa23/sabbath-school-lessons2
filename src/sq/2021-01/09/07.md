---
title:  Për më tepër studim
date:  26/02/2021
---

Lexoni përshkrimin e Ellen G. White ndaj shërbesës dhe mësimeve të Krishtit tek kapitulli “Në Kapernaum” në librin “Biografia e Dashurisë”.

“Në shërbesën e shpëtimit të njerëzve kërkohet shumë takt dhe urtësi. Shpëtimtari kurrë nuk heshti për të vërtetën, por gjithmonë e shprehu atë me dashuri.  Në marrëdhëniet me të tjerët Ai gjithmonë i trajtoi me një takt, dashuri dhe përkujdesje të madhe. Ai kurrë nuk ishte harbut, kurrë nuk shprehu pa nevojë asnjë fjalë të ashpër, kurrë nuk shkaktoi dhimbje të panevojshme tek asnjë zemër e ndjeshme. Ai nuk i justifikoi dobësitë njerëzore. Pa frikë Ai e qortoi hipokrizinë, mosbesimin dhe paudhësinë, megjithatë në zërin e Tij mund të dëgjohej dhëmbshuri, ndërsa Ai shprehte këto fjalë të ashpra. Ai kurrë nuk e përcillte të vërtetën në mënyrë mizore, por gjithmonë tregoi një dhembshuri të thellë ndaj njerëzimit. Çdo njeri ishte i çmuar në sytë e Tij. Ai e mbajti Veten me një dinjitet hyjnor, megjithatë u përkul me një dhembshuri dhe përkujdesje tek çdo pjestar i familjes së Zotit. Në çdo njeri Ai pa zemrën, të cilin Ai kishte ardhur për të shpëtuar”—Ellen G. White, Gospel Workers, fq. 117.

**Pyetje për diskutim**

`1. Në grup, lexoni citatin e mësipërm të Ellen G. White rreth shërbesës së Krishtit. Diskutoni parimet e përmendura dhe vlerësoni sa mirë kisha juaj lokale i pasqyron këto parime.`

`2. A e njihni një “kallam të gjysëmthyer” ose “kandil që po nxjerr tym” (Isaia 42:3)? Si mund të ndihmoni një person të tillë pa “thyer” ose pa e “shuar” atë? Në çfarë mënyre mund t’i drejtoni këta njerëz tek Zoti? Çfarë do t’i këshillonit të bëjnë praktikisht për të marrë ndihmën dhe shërimin?`

`3. Argumenti se libri i Isaias u shkrua nga dy autorë, lindi nga supozimi se njerëzit nuk mund të parashikojnë të ardhmen siç ka bërë Isaia. Cili është problemi fundamental i këtij argumenti, dhe pse ne, të Krishterët, e mohojmë këtë argument menjëherë?`

**Përmbledhje**: Shpengimi do një Shpengues. Populli i Perëndisë do të shpengohet nga dy shpengues: Kiri, i cili do të çlirojë robërit nga mërgimi në Babiloni, dhe një Shërbëtor pa emër, identiteti i të cilit me kalimin e kohës u zbulua si Mesia, Jezus Krishti. Ky Shërbëtor do të restaurojë drejtësinë dhe do të kthejë komunitetin e mbijetuar tek Zoti.

Sot në Shqipëri dielli perëndon në orën 17:27,në Kosovë në 17:24. Sabat të lumtur!