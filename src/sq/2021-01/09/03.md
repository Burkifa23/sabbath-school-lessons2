---
title:  'Shërbëtori pa emër (Isaia 42:1–7)'
date:  22/02/2021
---

`Cili është roli dhe karakteri i shërbëtorit misterioz të Zotit, mbi të cilin Zoti zgjedh për të vendosur Frymën e Tij? Isaia 42:1–7.`

Zgjidhni përgjigjen më të mirë ose kombinimin e përgjigjeve:

1. Ai i siguron drejtësi kombeve.

2. Ai i përmbush qëllimet e tij me qetësi dhe butësi, por me sukses.

3. Ai është një mësues.

4. Ai shërben si besëlidhje midis Zotit dhe popullit të Tij.

5. Ai jep dritë/shpresë, duke shëruar nga verbëria dhe, duke çliruar të burgosurit.

6. Të gjitha të lartpërmendurat.

Krahasoni rolin dhe karakterin i këtij shërbëtori me atë të “filizit nga trungu i Isaias”, mbi të cilin gjithashtu pushon Fryma e Zotit (Isaia 11).

Porsi tek Isaia 42, sunduesi Davidian i Isaias 11 vepron në harmoni me Zotin, duke sjellë drejtësinë dhe çlirimin për të shtypurit, si edhe urtësinë dhe njohurinë e Zotit. Ne e gjetëm se ky filiz dhe rrënjë e Isaias është Mesia, fëmija hyjnor i përmendur tek Isaia 9:6, 7, i cili gjithashtu sjell paqen “mbi fronin e Davidit dhe në mbretërinë e tij”, “me anë të mënçurisë dhe të drejtësisë” (Isaia 9:7). Pra, bëhet e qartë se edhe shërbëtori i Isaias 42 gjithashtu është Mesia.

`Si e identifikon Dhiata e Re shërbëtorin e Isaias 42:1–7, i cili sjell drejtësi? Mateu 12:15–21.`

Mateu 12 citon nga Isaia 42, duke e lidhur atë me shërbesën e qetë dhe shëruese të Jezusit, Birit të dashur të Zotit, në të cilin Ai gjen kënaqësi (Isaia 42:1; Mateu 3:16, 17; Mateu 17:5). Pikërisht shërbesa e Tij ripërtërin lidhjen e besëlidhjes së Zotit me popullin e Tij (Isaia 42:6; Danieli 9:27).

Jezusi dhe dishepujt e Tij e fituan drejtësinë për popullin, duke i çliruar ata nga vuajtjet, injoranca rreth Zotit dhe nga burgu i kthetrave të frymëve të liga, nga robëria e shtypjes së satanit (Luka 10:19). Më pas Jezusi vdiq për të ratifikuar (vulosur) “besëlidhjen e re” (Mateu 26:28) dhe, për të sjellë drejtësi për mbarë botën, duke hedhur nga froni satanin, i cili e kishte uzurpuar atë si “princi i kësaj bote” (Gjoni 12:31–33).

`Lexoni tek Isaia 42:1–4 përshkrimin e Krishtit. Kaloni kohë duke reflektuar mbi jetën e Jezusit. Cilat karakteristika specifike të shërbesës së Tij e kanë përmbushur këtë profeci me përpikmëri? Çfarë mësimesh mund të nxjerrim në lidhje se, si duhet t’i shërbejmë edhe ne të tjerëve?`