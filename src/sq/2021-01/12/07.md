---
title:  Për më tepër studim
date:  19/03/2021
---

Lexoni tek librat e Ellen G. White, Patriarkë dhe Profetë, fq. 285–288; dhe tek Biografia e Dashurisë, kapitullin 24.

“Jezusi qëndronte para tyre si një ekspozitë e gjallë e të gjitha profecive që kishin lidhje me Të. Duke shpjeguar fjalët që kishte lexuar, Ai foli për Mesian si një çlirues i të shtypurve, robërve, shërues të të sëmurëve, që do t’i kthente dritën e syve të verbërve dhe do t’i tregonte botës dritën e së vërtetës. Mënyra sesi Ai fliste dhe vlera e mrekullueshme e fjalëve të Tij i tronditi ata, që po dëgjonin dhe, një fuqi që ata s’e kishin ndjerë kurrë më parë përshkoi gjithë trupin e tyre. Zbarkimi i atij ndikimi të hyjnishëm i theu të gjitha barrierat dhe, ashtu si Moisiu, ata panë të Padukshmen. Teksa zemrat e tyre u mallëngjyen nga Fryma e Shenjtë, ata iu përgjigjën me thirrje dhe lëvdime të nxehta Zotit të tyre”—Ellen G. White, Biografia e Dashurisë, fq. 185.

“Po vjen dita e hakmarrjes së Zotit – dita e egërsisë së zemërimit të Tij. Kush do të qëndrojë në ditën e ardhjes së Tij? Njerëzit kanë ngurtësuar zemrat e tyre kundër Frymës së Perëndisë, por shigjetat e zemërimit të Tij do të shpojnë aty ku nuk arriti dot bindja. Zoti do të vijë ballë për ballë me mëkatarin. A do të mbrojë bariu i rremë shkelësin e ligjit të Perëndisë atë ditë? A mund të justifikohet ai që u bashkua me turmën për të ecur në rrugën e mosbindjes? Apo popullariteti dhe numri i madh i ndjekësve mund të shfajësojë njeri? Këto janë pyetje ndaj të cilave njerëzit e shkujdesur dhe indiferentë duhet t’ia gjejnë vetë përgjigjen”—Ellen G. White, Faith and Works, fq. 33.

**Pyetje për diskutim**

`Një pastor adventist tha se problemi kryesor në shërbesën e tij është se anëtarët e kishës nuk dëshirojnë të pranojnë njerëz të tjerë në kishën e tyre. Si mund të përhapin “të Krishterët” dashuri, shpresë dhe lajmin e mirë të Mbretërisë së Perëndisë në mbarë botën, në mënyrë që edhe të tjerët të mund të kenë mundësi për t’u shpëtuar para se të vijë fundi (Mateu 24:14), në qoftë se ata nuk dëshirojnë t’i pranojnë njerëzit nga rruga në kishën e tyre?`

**Përmbledhje**: Zoti pastron një shoqëri të padrejtë, duke hequr rebelët dhe, duke restauruar mbetjen, e cila kthehet nga mëkatet e tyre që i kanë ndarë nga Ai. Falë bekimeve dhe pranisë së Zotit, njerëzit nga kombe të tjera janë tërhequr tek Zoti dhe populli i Tij, në mënyrë që ata gjithashtu të mund të shijojnë kohën e hirit të Perëndisë të shpallur dhe mundësuar nga Mesia.

`Sot në Shqipëri dielli perëndon në orën 17:51,në Kosovë në 17:49. Sabat të lumtur!`