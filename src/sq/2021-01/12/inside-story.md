---
title:  Histori misioni
date:  19/03/2021
---

#### Histori misionare nga Ukraina

Nxënësi i Vështirë i Klasës së Parë

Ludmila Komkova, 24 vjeç

Mësuese Ludmila nuk dinte ç’të bënte me 6-vjeçarin Matvei, në klasën e parë të shkollës Adventiste në Buka, Ukrainë.

Kur ai kishte ndonjë pyetje gjatë mësimit të gjuhës, ai nuk rrinte ulur dhe nuk ngrinte dorën, si fëmijët e tjerë. Ai kërcente në këmbë. “Çfarë duhet të shkruaj?” thërriste ai.

Edhe gjatë mësimit të matematikës, ai nuk punonte qetësisht dhe nuk e ngrinte dorën.

“Në çfarë faqe jemi?” thërriste ai.

Ludmila përpiqej t’i shpjegonte Matveit se ai duhet qëndronte ulur dhe të ngrinte dorën kur kishte një pyetje. Por nuk dukej se ai kuptonte. Zëri i tij i lartë shqetësonte gjithë klasën. Fëmijët zunë miqësi me njëri tjetrin. Por Matvei e kishte të vështirë të krijonte miqësi. Kur ai nuk i injoronte fëmijët e tjerë, grindej me ta. Nëse dikush thoshte diçka që atij nuk i pëlqente, ai e shtynte ose e godiste.

Ludmila nuk dinte çfarë të bënte me Matvein. Kjo ishte puna e saj e parë pas diplomimit. Ajo donte ta ndihmonte djalin të mësonte dhe zinte shokë. Ajo përpiqej ta bënte mësimin më interesant. Ajo u përpoq të bisedonte me Matvein. Asgjë nuk ndihmoi. Një ditë, disa javë pas fillimit të shkollës, kur po kthehej në shtëpi, ajo iu kthye Perëndisë.

“Perëndi, të kërkoj të më japësh durim dhe mençuri, që të gjej një mënyrë për të punuar me këtë fëmijë,” u lut ajo.

Në mëngjes, u lut sërish, “Perëndi, të lutem më drejto ndërsa jap mësim sot,” tha ajo. “Më trego si të punoj me Matvein dhe si ta mësoj. Më ndihmo të jem mësuese e mirë për të gjithë fëmijët.”

Ludmila u lut për Matvein çdo mëngjes dhe çdo darkë, për gjashtë javë. Një ditë, ajo vuri re një ndryshim të madh në klasë. Matvei nuk u ngrit në këmbë të thërriste. Përkundrazi, ai qëndroi ulur, i qetë, dhe ngriti dorën. Ai nuk i injoronte, shtynte apo godiste fëmijët e tjerë; ai u fliste me mirësjellje.

Matvei pa që një nga fëmijët e humbi lapsin dhe nuk po bënte dot punën.

“Merr timin,” tha Matvei.

Zemra e Ludmilës u prek. Matvei kishte vetëm një laps dhe po ia jepte dikujt. Një djalë tjetër vuri re që Matvei nuk kishte laps dhe i dha një.

Matvei filloi të zinte miqësi. Fëmijët e pëlqenin. Ai ishte i sjellshëm dhe bujar. Ishte i gatshëm të ndante çdo gjë që kishte.

Ludmila mësoi një mësim të rëndësishëm.

“E kuptoj se jemi fëmijët e Perëndisë,” tha ajo. “Perëndia tregon shumë durim dhe dashuri ndaj nesh. Perëndia punon gjatë gjithë jetës sonë të përmirësojë karakterin tonë. Ai bëri një mrekulli në jetën time. Kurrë nuk mendoja se Ai mund ta ndryshonte Matvein kaq shpejt.”

Më pas shtoi: “Kuptova se, kur bëjmë gjithçka që është në dorën tonë, Perëndia bën atë që është e pamundur për ne.”

Një pjesë e Ofertave të Sabatit të 13të këtë trimestër do ndihmojë shkollën e Ludmilës të ndërtojë ndërtesën e vet. Tani, shkolla përdor klasat e një kolegji Adventist dhe ofertat tuaja do ndihmojnë fëmijët të kenë klasat e tyre. Faleminderit që planifikoni një ofertë bujare.