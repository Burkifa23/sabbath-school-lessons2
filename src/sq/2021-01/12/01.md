---
title:  Dëshira e kombeve
date:  13/03/2021
---

### Lexoni  për studimin e kësaj jave
Isaia 59; Isaia 59:15–21; Isaia 60:1, 2; Isaia 61; Isaia 61:2.

> <p>Vargu përmendësh</p>
> “Kombet do të ecin në dritën tënde dhe mbretërit në shkëlqimin e daljes sate” (Isaia 60:3).

Ne duhet të mësojmë në shkollën e Krishtit. Asgjë tjetër përveç drejtësisë së Tij nuk mund të na japë të drejta për të marrë bekimet e besëlidhjes së hirit. Për shumë kohë kemi dëshiruar dhe jemi munduar për t’i marrë këto bekime, por nuk i kemi marrë, për shkak se kemi ushqyer veten me ide se mund të bëjmë diçka për t’u bërë të denjë për Parajsën. Ne ende nuk i kemi hequr sytë nga vetvetja, duke besuar se Jezusi është Shpëtimtari i gjallë. Është gabim të kujtojmë se hiri ynë dhe meritat tona do të na shpëtojnë ne; hiri i Krishtit është e vetmja shpresa jonë për shpëtimin. Nëpërmjet profetit të Tij, Zoti premton: ‘I pabesi le ta lërë rrugën e tij dhe njeriu i padrejtë mendimet e tij, dhe le të kthehet tek Zoti që të ketë dhembshuri për të, tek Perëndia ynë që fal bujarisht’ (Isaia 55:7). Ne duhet të besojmë në këtë premtim të qartë dhe të mos ngatërrojmë ndjenjat me besimin. Kur ne kemi besim të plotë tek Zoti, kur mbështetemi plotësisht tek meritat e Krishtit si Shpëtimtari, i cili fal mëkatet tona, atëherë do të marrim gjithë ndihmën hyjnore të dëshiruar”—Ellen G. White, Faith and Works, fq. 36.

Këtë javë ne do të studiojmë më shumë rreth kësaj të vërtete të madhe të zbuluar nga profeti Isaia.

_*Studioni mësimin e kësaj jave për të përgatitur Sabatin e datës 20 mars._