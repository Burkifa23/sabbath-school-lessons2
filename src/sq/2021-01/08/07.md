---
title:  Për më tepër studim
date:  19/02/2021
---

Lexoni nga libri i Ellen G. White, Prophets and Kings kapitullin “Behold Your God!”, fq. 311–321.

“Në ditët e Isaias kuptimi shpirtëror i njerëzimit ishte i errësuar nga keqkuptimet rreth Zotit. Satani që nga kohët e lashta është përpjekur t’i bëj njerëzit ta shohin Krijuesin e tyre si autorin e mëkatit, vuajtjes dhe vdekjes. Ata që u mashtruan e imagjinonin Zotin të rreptë dhe kërkues. Ata kujtonin se Zoti vëzhgon me vëmendje për të gjetur dikë për ta ndëshkuar, pa dëshirën për të pranuar mëkatarin nëse nuk ka asnjë arsye ligjore për ta ndihmuar atë. Ligji i dashurisë me anë të të cilit funksionon Qielli, u shtrembërua nga kryemashtruesi, duke e paraqitur si kufizim ndaj lumturisë njerëzore, një zgjedhje nga e cila ata do të ishin të lumtur për t’u arratisur. Ai shpalli se rregullat e Zotit janë të pamundura për t’i zbatuar dhe që penalitetet ndaj shkeljes ishin arbitrare”—Ellen G. White, Prophets and Kings, fq. 311.

**Pyetje për diskutim**

`1. Përmblidhni me fjalët tuaja mesazhin e Isaias 40:12–31. Shkruajeni atë duke përdorur simbole moderne, si për shembull, zbulime shkencore, të cilat tregojnë edhe më qartë fuqinë e mahnitshme të Zotit tonë. Ndani përmbledhjen tuaj me të tjerët në grupin e studimit.`

`2. Si e adreson frikën tuaj nga vdekja përshkrimi i Isaias rreth përjetësisë së Fjalës së Zotit në krahasim me kalimin e brishtë të jetës njerëzore (Isaia 40:6–8)? Çfarë lidhje ka kjo me shpresën tuaj të ringjalljes? (Jobi 19:25–27; Danieli 12:2; 1 Korintasve 15:51–57; 1 Thesalonikasve 4:13–18).`

`3. Si mund të shërohet njeriu nga krenaria dhe arroganca, duke marrë për zemër Isaian 40:12–31?`

**Përmbledhje**: Nëpërmjet Isaias, Zoti i përcolli ngushëllim njerëzve të vuajtur. Koha e problemeve të tyre kishte marrë fund, se Zoti do të kthehej tek ata. Në vend të dekurajimit dhe konfuzionit, ata mund të besonin tek Zoti që Ai do të përdorte fuqinë e Tij krijuese për të mirën e tyre.

Sot në Shqipëri dielli perëndon në orën 17:19,në Kosovë në 17:15. Sabat të lumtur!