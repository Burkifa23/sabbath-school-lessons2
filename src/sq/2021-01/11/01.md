---
title:  Dashuria triumfuese
date:  06/03/2021
---

### Lexoni për studimin e kësaj jave
Isaia 55:1–7; Isaia 55:6–13; Isaia 58:1–12; Isaia 58:13, 14.

> <p>Vargu përmendësh</p>
> “Në rast se plotëson nevojat e të uriturit dhe ngop shpirtin e pikëlluar, atëherë drita jote do të lindë nga terri dhe terri yt do të jetë si mesdita” (Isaia 58:10).

Një drejtues hebre kori dhe gruaja e tij banues në Linkoln, Nebraska, filluan të merrnin telefonata të pahijshme dhe kërcënuese. Ata zbuluan se këto telefonata vinin nga udhëheqësi i grupit urrejtës i Kukluksklan-it. Duke e ditur identitetin e tij ata mund ta kishin denoncuar atë në polici. Por, ata vendosen të bënin diçka më radikale. Kur mësuan se ky njeri qe invalid, ata e vizituan duke i ҫuar një pulë të pjekur! Kjo e la personin me gojë hapur. Urrejtja e tij u shkri nën rrezet e dashurisë së tyre. Çifti vazhdonte t’i bënte vizita atij dhe ata u bënë miq. Ai madje konsideroi që të kthehej në fenë e tyre!

“Agjërimi që më pëlqen a nuk është vallë ky: të thyesh zinxhirët e ligësisë, të zgjidhësh verigat e zgjedhës, t’i lësh të lirë të shtypurit, të dërrmosh çdo zgjedhë? A nuk konsiston vallë në ndarjen e bukës sate me atë që ka uri . . . ”? (Isaia 58:6,7). Në mënyrë ironike, ky çift në Linkoln, agjëruan sipas pëlqimit të Zotit, duke ndarë darkën e tyre me një shtypës plot urrejtje dhe kështu thyen zinxhirët e paragjykimeve të tij të padrejtë!

Le të mësojmë më shumë rreth këtij parimi të rëndësishëm shpirtëror të përshkruar nga profeti Isaia!

* Studioni mësimin e kësaj jave për të përgatitur Sabatin e datës 13 mars.