---
title:  Për më tepër studim
date:  12/03/2021
---

“Asnjë nuk mund të praktikojë mirësinë e vërtetë pa vetëmohim. Vetëm duke jetuar një jetë të thjeshtë, vetëmohuese dhe me një menaxhim të zgjuar të parasë, mund të përfundojmë atë punë që na është dhënë ne si përfaqësuesit e Krishtit. Krenaria dhe ambicia e botës duhet përjashtuar nga zemrat tona. Tërë puna jonë duhet bazuar në parimin e vetëmohimit të shfaqur në jetën e Krishtit. Mbi muret e shtëpive tona, mbi mobiljet duhet të lexojmë: ‘Sillni të varfërit dhe të përjashtuarit në shtëpinë tënde’. Te dollapet tona ne duhet të shohim sikur është shkruar me gishtin e Zotit: ‘Vishe të zhveshurin’. Në tryezat tona plot ushqim ne duhet të shohim mesazhin: “A nuk duhet të ndash bukën me atë që ka uri’? (Isaia 58:7)”—Ellen G. White, The Ministry of Healing, fq. 206.

**Pyetje për diskutim**

`1. Ja pyetja e Isaias për popullin e tij: “Pse shpenzoni para për atë që nuk është bukë dhe fryt i mundit tuaj, për atë që nuk të ngop”? (Isaia 55:2). Pyesni veten, në çfarë mënyre ndoshta jeni duke bërë të njëjtën gjë, duke punuar për diçka që nuk ju sjell kënaqësi? Pse është e lehtë të biem në të njëjtën grackë?`

`2. Nëse vetëmohimi, mirësia shoqërore dhe Sabati ishin të rëndësishëm në Ditën e Shlyerjes së mëkateve në kohën e Isaias, a janë ato po aq të rëndësishme edhe në Ditën e Shlyerjes në kohën e fundit (Danieli 8:14), gjatë të cilit boria e Zotit do të lajmërojë lirinë përfundimtare në ardhjen e dytë të Krishtit (1 Korintasve 15:52; krah.me Levitiku 25:9, 10)? Argumentoni përgjigjen tuaj.`

`3. Në grup diskutoni rreth mbajtjes së Sabatit. Çfarë nënkuponte Isaia, duke thënë se ne duhet të ndalojmë punët tona (në përkthimin anglez, “kënaqësitë tona”) gjatë Sabatit, por në të njëjtën kohë ta quajmë të Shtunën “kënaqësi”(Isaia 58:13)? Si mund t’i bëjmë të dyja? Mbani mend kontekstin e tërë kapitullit 58.`

**Përmbledhje**: Tek Isaia 55 dhe 58, profeti fton popullin e tij që të heqi dorë nga mendimet dhe rrugët e tij, dhe që të kthehet tek Zoti, ideali i të cilit për lumturinë tonë është shumë herë më i lartë sesa i yni. Ai na tregon mëshirë duke na falur ne, por pastaj këmbëngul që edhe ne të tregohemi të mëshirshëm dhe në harmoni me Frymën e Ditës së Shlyerjes dhe të Sabatit, sepse dhurata e faljes së Zotit, nëse e pranuar me të vërtetë, e transformon zemrën.

Sot në Shqipëri dielli perëndon në orën 17:44,në Kosovë në 17:41. Sabat të lumtur!