---
title:  Duke luajtur rolin e Zotit
date:  30/01/2021
---

### Lexoni për studimin e kësaj jave
Isaia 13; Isaia 13:2–22; Isaia 14; Isaia 24–27.

> <p>Vargu përmendësh</p>
> “ ‘Ja, ky është Perëndia ynë: tek Ai kemi shpresuar dhe Ai do të na shpëtojë. Ky është Zoti tek i cili kemi shpresuar; të ngazëllojmë dhe të gëzohemi në shpëtimin e Tij!’ ” (Isaia 25:9).

Pas një predikimi vetëshqyrtues për mëkatin e krenarisë, një grua iu afrua pastorit dhe i tha që është shumë e shqetësuar dhe donte të rrëfente një mëkat të madh. Kur pastori i pyeti se cili ishte ai mëkat, ajo tha: “Mëkati i krenarisë, sepse disa ditë më parë kam qëndruar një orë para pasqyrës, duke admiruar bukurinë time”.

“Ah”, iu përgjigj pastori, “ky nuk është mëkati i krenarisë, por i imagjinatës!”

Që kur lindi mëkati në zemrën e një engjëlli madhështor, krenaria nuk i ka respektuar kufijtë e realitetit (si tek engjëjt ashtu dhe tek njerëzit). Ky problem shfaqet akoma më keq tek njerëzit, që krenohen me “nivelin e tyre të lartë shpirtëror”, pra një ves qesharak për qeniet e lindura mëkatare, të cilat mund të shpëtohen vetëm falë mëshirës dhe sakrificës së Krishtit.

Këtë javë, ndër të tjera, do të studiojmë rreth origjinës së krenarisë dhe vetëlartësimit, pra dy mëkateve, që janë rrënja e tërë mëkateve të tjera.

_*Studioni mësimin e kësaj jave për të përgatitur Sabatin e datës 6 Shkurt._