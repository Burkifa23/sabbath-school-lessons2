---
title:  Për më tepër studim
date:  05/02/2021
---

“Lind pyetja - A ka kushte për të marrë shpëtimin? Jo, nuk ka kushte për të ardhur tek Jezusi. Dhe, nëse vijmë tek Krishti, cili është kushti? I vetmi kusht është që me besim të gjallë të përqafojmë plotësisht vetëm meritat e gjakut të Shpëtimtarit tonë të kryqëzuar dhe të ringjallur. Vetëm atëherë do të kryejmë veprat e drejtësisë. Kur Zoti thërret mëkatarin nga kjo botë dhe e fton për një jetë të re, nuk paraqitet asnjë kusht. Zoti e fton për shkak të Krishtit dhe jo me qëndrim “Tani duhet të veprosh për t’iu afruar Zotit”. Por, kur mëkatari vjen dhe vështron Krishtin në Kryqin e Kalvarit, një pamje që Zoti e gdhend në mendjen e tij, ai pushtohet nga një dashuri që ai nuk e ka imagjinuar dhe as ndjerë kurrë më përpara”—Ellen G. White, Manuscript Releases, vëll. 6, fq. 32.

**Pyetje për diskutim**

`1. Lexoni citatin e sipërm të Ellen G. White; Lexojeni atë në kontekstin e studimit të së mërkurës. Çfarë na tregon ajo këtu? Vini re te citati dy elemente të jetës së Krishterë: besimi, pastaj veprat. Çfarë dallimi kanë të dy në lidhje me shpëtimin?`

`2. Përse është krenaria dhe arroganca mëkate kaq të rrezikshëm? Përse janë ato kaq të vështirë për të hequr dorë? A ka mundësi që natyra e tyre t’i verbojë njerëzit ndaj nevojës për të hequr dorë nga ato? Fund së fundi, nëse je krenar, ti mendon se je në rregull dhe nëse je në rregull, pse të ndryshosh? Si, reflektimi i Kryqit dhe sakrifica e Krishtit, (që është e vetmja mënyra për t’u shpëtuar), mund të jenë një ilaç i fuqishëm kundër krenarisë dhe arrogancës për çdokënd?`

`3. A shikon shpresë Isaia për njerëzit e kombeve të tjerë? Shih, p.sh., Isaia 25:3, 6; Isaia 26:9 (krah. me Zbulesa 19:9).`

**Përmbledhje**: Isaia pa se pas Asirisë, Babilonia do të pushtonte Judenë. Por ai gjithashtu pa se, pavarësisht nga sunduesit demoniakë të kësaj bote (Efesianëve 6:12), që manipulojnë sunduesit njerëzorë, duke vepruar sikur të ishin vetë Perëndia, përfundimisht Zoti do të fitojë dhe do të sjellë paqe në këtë planet të vuajtur.

Sot në Shqipëri dielli perëndon në orën 17:02,në Kosovë në 16:57. Sabat të lumtur!