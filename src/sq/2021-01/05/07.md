---
title:  Për më tepër studim
date:  29/01/2021
---

“Zemra e babait njerëzor ndjen mall për birin e tij. Ai e shikon fytyrën e fëmijës së tij të vogël dhe dridhet nga mendimi i rrezikut të jetës. Ai dëshiron ta mbrojë të dashurin e tij nga fuqia e djallit, ta largojë atë nga tundimi dhe konflikti. Për të përballuar një konflikt me më shumë vuajtje e mundime dhe një rrezik më të madh, Perëndia dha Birin e Tij të vetëm, që të mund të sigurohet rruga e jetës për të vegjëlit tanë. ‘Këtu shfaqet dashuria’. Mrekullohuni, O qiej! dhe mahnitu, O tokë!”—Ellen G. White, Biografia e Dashurisë, fq. 28.

“Krishti ishte i vetmi, i cili mund të përmbushte të gjitha kushtet e nevojshme për shpëtimin e njeriut. Asnjë engjëll, asnjë njeri nuk ishte i përshtatshëm për këtë punë të madhe. Vetëm Biri i njeriut mund të ishte ngritur lart; sepse vetëm natyra e Tij e pakufizuar mund të kryente procesin e shpengimit. Krishti ra dakord që të lidhte Veten me racën jobesnike dhe mëkatare, të merrte natyrën e njeriut, të derdhte gjakun e Tij dhe të ofronte shpirtin e Vetë si flijim për mëkatin e tyre. Në këshillin qiellor u mat faji i njeriut dhe u llogarit zemërimi i shenjtë për mëkatin, megjithatë Krishti shpalli vendimin e Tij për ta marrë përsipër përgjegjësinë për të përmbushur të gjitha kushtet për të siguruar një shpresë për racën njerëzore mëkatare”—Ellen G. White, The Signs of the Times, 5 Mars, 1896.

**Pyetje për diskutim**

`Siç e pamë tek Isaia 11, Zoti i prezantoi të dyja ardhjet e Krishtit në një pamje të plotë. Kjo na shpjegon deri diku pse disa judenj nuk e pranonin dot Krishtin gjatë Ardhjes së Tij të Parë, meqenëse prisnin nga Shpëtimtari vepra, që në fakt Ai ka për t’i bërë vetëm në Ardhjen e Tij të Dytë. Çfarë na tregon kjo rreth rëndësisë për të kuptuar saktë natyrën e Ardhjes së Krishtit? Si, pikëpamja e gabuar rreth Ardhjes së Dytë të Krishtit mund t’i bëjë njerëzit të hapur ndaj mashtrimit të madh të Satanit në ngjarjet finale të kësaj bote? (Shih Ellen G. White, Konflikti i Madh, kapitulli 39).`

**Përmbledhje**: Në ditët e Isaias, emri i të cilit do të thotë “Shpëtimi i Zotit”, Zoti i premtoi mbetjes besnike të popullit të Tij shpëtimin nga shtypësit, që kishin rënë mbi ta për shkak të largimit të tyre kombëtar nga Zoti. Kjo profeci e shpresës përmbushet përfundimisht në Jezus, emri i të cilit do të thotë “Zoti është Shpëtimi”.

`Sot në Shqipëri dielli perëndon në orën 16:53,në Kosovë në 16:48. Sabat të lumtur!`