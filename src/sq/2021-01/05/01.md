---
title:  Princi fisnik i paqes
date:  23/01/2021
---

### Lexoni për studimin e kësaj jave
Isaia 9:1–5; Isaia 9:6, 7; Isaia 9:8–10:34; Isaia 11; Isaia 12:1–6.

> <p>Vargu përmendësh</p>
> “Sepse na ka lindur një fëmijë, një djalë na është dhënë. Mbi supet e Tij do të mbështetet perandoria dhe do të quhet Këshilltar i admirueshëm, Perëndi i fuqishëm, Atë i përjetshëm, Princ i paqes” (Isaia 9:6).

Dr. Robert Oppenheimer, i cili mbikqyri krijimin e bombës së parë atomike, doli përpara Komitetit të Kongresit të SHBA. Ata e pyetën nëse ekzistonte ndonjë mbrojtje kundër kësaj arme. “Sigurisht që po”, iu përgjigj fizikanti i madh.

“Dhe ajo është...?

Dr. Oppenheimer e vështroi publikun e tij të heshtur në pritje, dhe iu përgjigj me zë të ulët: “Paqja”.

Paqja për racën njerëzore është një ëndërr e pakapshme. Vlerësohet se, që nga fillimi i historisë së shkruar, bota ka shijuar një paqe globale vetëm 8% të kohës. Gjatë këtyre viteve janë shkelur të paktën 8000 marrëveshje të paqes.  Gjatë gjysëm shekulli pas Luftës I Botërore, e cila supozohej të ishte lufta për t’i dhënë fund të gjithë luftërave, ka patur vetëm dy minuta paqe për çdo vit të luftës.

Në vitin 1895 Alfred Nobel, shpikësi i dinamitit, themeloi një fond për të shpërblyer ata individë, që dhanë një kontribut të shquar për paqen.  Megjithatë, në vitet e fundit, madje edhe disa fitues të çmimit Nobel për paqe, kanë qenë të përfshirë në konflikte të dhunshme.

Këtë javë do të lexojmë rreth të vetmit Person, i cili mund të sjellë një paqe të vërtetë dhe të qëndrueshme.

_*Studioni mësimin e kësaj jave për të përgatitur Sabatin e datës 30 Janar._