---
title:  Kriza e identitetit
date:  26/12/2020
---

### Lexoni për studimin e kësaj jave
Isaia 1:1–9; Isaia 1:10–17; Isaia 1:18; Isaia 1:19–31; Isaia 5:1–7.

> <p>Vargu përmendësh</p>
> “ ‘Ejani, pra, dhe të diskutojmë bashkë, thotë Zoti, edhe sikur mëkatet tuaja të ishin të kuqe flakë, do të bëhen të bardha si bora, edhe sikur të ishin të kuqe të purpurt, do të bëhen si leshi’ ” (Isaia 1:18).

I humbur në tokën e harresës. Në qoftë se udhëtoni me makinë në një rrugë fshati në Irlandë, rrugën tuaj mund ta bllokojnë lopët, që po kthehen në shtëpi pas një vakti të mirë në kullota. Edhe nëse bariu i tyre nuk është pranë, ato gjithsesi do të kthehen në stallën e pronarit të tyre. Ato e dinë shumë mirë se ku dhe kujt i përkasin.

Në qoftë se një djalë i vogël humbet në një supermarket dhe bërtet: “Unë kam humbur mamin!” ai mund të mos e dijë saktësisht se ku ndodhet ose se ku është mami i tij, por në turmën e nënave të tjera rreth tij ai pa dyshim do të dallojë dhe njohë mamin e tij.

Fatkeqësisht, ndryshe nga lopa irlandeze (as që bëhet fjalë për djalin e humbur), judenjtë kishin harruar se ata i përkisnin Zotit, Zotit të tyre, dhe kështu e humbën identitetin e tyre si populli i besëlidhjes.

“Kam edukuar fëmijë dhe i rrita, ata u rebeluan kundër meje. Kau e njeh të zotin e tij dhe gomari grazhdin e zotërisë së tij, por Izraeli nuk ka dije dhe populli im nuk ka mend” (Isaia 1:2, 3).

Këtë javë do të studiojmë sesi punon Zoti, duke i kthyer njerëzit e Tij tek Vetja.

_*Studioni mësimin e kësaj jave për të përgatitur Sabatin e datës 2 janar._