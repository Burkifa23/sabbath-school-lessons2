---
title:  Për më tepër studim
date:  01/01/2021
---

Në kontekstin e Isaias 1:4, Ellen White shkroi: “Populli i zgjedhur i Zotit e kishte ndarë veten nga Zoti i tij, kështu, duke humbur urtësinë e tij dhe, duke çoroditur kuptimin e tij. Ai nuk shikonte dot në perspektivë; sepse ai kishte harruar që Zoti e kishte pastruar nga mëkatet e tij të vjetra. Ai endej në errësirë pa siguri, në përpjekje për të fshirë kujtimet e lirisë, sigurisë dhe lumturisë së dikurshme. Ai u zhyt në lloj-lloj idesh të çmendura, e vendosi veten në opozitë ndaj providencës së Zotit, duke e thelluar fajin që tashmë ishte mbi të. Ai dëgjonte akuzat e Satanit kundër karakterit hyjnor të Zotit dhe e paraqiti Zotin si të pamëshirshëm dhe të pafalshëm”—The SDA Bible Commentary, vëll. 4, fq. 1137.

**Pyetje për diskutim**

`1. Si mund ta “pastroni veten”? Çfarë do të thotë kjo frazë? (Shih Filipianëve 2:12, 13).`

`2. Si e përputhi, e zgjeroi dhe e zbatoi Jezusi këngën e dashurisë ndaj vreshtit? Mateu 21:33–45; Marku 12:1–12; Luka 20:9–19. Çfarë mësimesh ka kjo histori për ne, adventistët e ditës së shtatë?`

`3. Çfarë lidhje ka falja, që na ofron Zoti me transformimin që Ai kryen në jetët tona? Cila vjen e para – transformimi dhe pastaj falja, apo falja dhe pastaj transformimi? Përse është e rëndësishme që ta kemi të qartë këtë renditje?`

`4. Në citatin e sipërm, Ellen G. White thotë se populli e vendosi veten në opozitë ndaj providencës së Zotit. Çfarë do të thotë kjo?`

**Përmbledhje**: Kur populli i Zotit e harron Zotin e tij dhe merr të mirëqena bekimet e Tij, Ai i kujton që ata kanë për t’i dhënë Atij llogari për mbajtjen e pjesës së tyre të besëlidhjes. Me shumë mëshirë Zoti i shpjegon atyre gjendjen e tyre, i paralajmëron rreth pasojave shkatërruese të zgjedhjes së tyre për t’u larguar nga mbrojtja e Tij dhe i nxit ta lejojnë Perëndinë t’i shërojë dhe t’i pastrojë ata.

Sot në Shqipëri dielli perëndon në orën 16:22,në Kosovë në 16:16. Sabat të lumtur!