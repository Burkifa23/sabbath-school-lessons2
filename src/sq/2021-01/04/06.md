---
title:  'Pasojat e okultizmit dhe spiritualizmit (Isaia 8:16–22)'
date:  21/01/2021
---

`Lexoni pasazhin e lartpërmendur. Rreth çfarë gjëje po flitet këtu? Çfarë lidhje ka kjo me mbretin Ashaz? Përmblidhni idetë tuaja.`

Ashazi ishte i zhytur në një fe pagane (2 Mbretërve 16:3, 4, 10–15; 2 Kronikave 28:2–4, 23–25), e cila ishte e ndërthurrur me praktikat okulte (krah. Ligji i Përtërirë 32:17; “ua flijojnë demonëve”, 1 Korintasve 10:20). Shumë aspekte të magjisë moderne kanë paralele të habitshme me ritualet e lashta të feve pagane të Lindjes së Mesme, që janë të përshkruara në dokumente të lashta jashtë Biblës. Vërtet, madje shumë praktika të lëvizjes “Epoka e Re” (New Age) janë veç manifestime moderne të praktikave të lashta okulte.

Edhe përshkrimi i Isaias rreth dëshpërimit të mbretit Ashaz për shkak të mbështetjes tek frymërat dhe jo të Zoti, (Isaia 8:21, 22) është shumë i goditur (krah. 2 Kronikave 28:22, 23). Isaia na tregon që populli ka për t’u zemëruar aq shumë sa që do mallkojë mbretin e tij (Isaia 8:21). Kjo duhet të paralajmëronte Ashazin që, për shkak se ai ka drejtuar popullin në praktika okulte, ata do ta mallkojnë atë. Në fakt, kur Ashazi vdiq, për shkak të mungesës së respektit ndaj tij, u shkel zakoni dhe “e varrosën në qytet, në Jeruzalem, por nuk deshën ta vënë në varrezat e mbretërve të Izraelit” (2 Kronikave 28:27).

`Çfarë tregojnë këto tekste rreth okultizmit? Levitiku 20:27; Ligji i Përtërirë 18:9–14.`

Ndarja nga okultizmi është një çështje e besnikërisë ndaj Zotit. 1 Kronikave 10:13, 14 e aplikon këtë parim në rastin e mbretit Saul: “Kështu Sauli vdiq për shkak të mosbesnikërisë së tij ndaj Zotit, sepse nuk kishte respektuar fjalën e Zotit dhe njëkohësisht kishte konsultuar një medium për të marrë këshilla prej saj, dhe nuk ishte këshilluar me Zotin. Prandaj Zoti e bëri të vdesë dhe ia kaloi mbretërinë Davidit, birit të Isaias”

`Shikoni jetën tuaj, shikoni ndikimet rreth jush. Në çfarë mënyrash pothuajse të padukshme jeni të ekspozuar ndaj parimeve, që janë mbrapa okultizmit dhe spiritualizmit? Dhe, në qoftë se nuk i shmangni dot ato totalisht, çfarë mund të bëni për të minimizuar ndikimin e tyre tek ju dhe familja juaj?`