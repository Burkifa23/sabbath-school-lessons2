---
title:  Mësimi i rëndë
date:  16/01/2021
---

### Lexoni për studimin e kësaj jave
Isaia 7:14–16; Isaia 7:17–25; Isaia 8:1–10; Isaia 8:11–15; Isaia 8:16–22.

> <p>Vargu përmendësh</p>
> “Unë pres Zotin, që fsheh fytyrën e Tij nga shtëpia e Jakobit, dhe kam shpresë tek Ai” (Isaia 8:17, NKJV).

Në Harlem, New York në dritaren e një ndërtese në zjarr, qëndronte një vajzë e verbër. Zjarrëfikësit ishin të dëshpëruar. Ata nuk mund ta çonin makinën e tyre me shkallë tek ajo dritare ngaqë rrugica ishte tepër e ngushtë. Ata as nuk e bindnin dot atë të hidhej nga dritarja, meqenëse ajo nuk e shikonte dot rrjetën shpëtuese poshtë.

“Më në fund erdhi babai i vajzës dhe i bërtiti se poshtë dritares ka një rrjetë shpëtuese dhe se ajo duhej të hidhej pas urdhërit të tij. Vajza u hodh në rrjetë dhe ishte aq e relaksuar saqë nuk theu asnjë kockë, as nuk përndrydhi ndonjë muskul prej kërcimit nga kati i katërt. Për shkak se ajo pati besim tek babai i saj, ajo e dëgjoi dhe bëri atë çfarë i tha ai se ishte më e mira për atë” .

Në të njëjtën mënyrë Zoti i dha popullit të Tij një provë të fuqishme që Ai dëshironte më të mirën për bijtë e Tij, por ata refuzuan t’i bindeshin kur Zoti foli me ata butësisht. Prandaj Zoti u detyrua të flasë me ata me bubullima dhe përmbytje.

Çfarë mund të mësojmë ne nga gabimet e tyre?

_*Studioni mësimin e kësaj jave për të përgatitur Sabatin e datës 23 janar._