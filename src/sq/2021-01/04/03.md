---
title:  'Pasojat e parashikuara (Isaia 7:17–25)'
date:  18/01/2021
---

`Lexoni vargjet e lartpërmendura. Çfarë kishte për të ndodhur sipas Fjalës së Zotit? Pse nuk duhet të habitemi për këtë rezultat?`

“Izraeli i mëkatshëm mori ftesë pas ftese për t’u kthyer te besnikëria ndaj Zotit. Thirrjet e profetëve ishin të buta dhe, ndërsa ata qëndronin para popullit, duke i thirrur për pendim dhe reformim, fjalët e tyre prodhonin fruta për lavdinë e Zotit”—Ellen G. White, Prophets and Kings, fq. 325.

Kështu, për Ashazin, që ishte më shumë frikacak sesa besimtar, lajmi i mirë nga Zoti ishte ai që Siria dhe Izraeli do të asgjësoheshin. Por lajmi i keq ishte që Asiria, aleati dhe “miku” i tij i zgjedhur, më pas do të kthehej në një armik më të rrezikshëm sesa kishin qenë Siria dhe Izraeli. Duke hedhur poshtë ofertën bujare të Zotit për të çliruar Judën, Ashazhi zgjodhi disfata të garantuara. Në qoftë se Ashazi kujtonte tani që po shembej bota e tij, gjërat kishin për t’u përkeqësuar akoma më keq për shkak të zgjedhjes së tij të gabuar!

“ Është më mirë të gjesh strehë tek Zoti se sa t’u kesh besim princave” (Psalmi 118:9). Si mund të besonte Ashazi që mbreti Tiglath-Pileser III do të kënaqej duke pushtuar vetëm armiqtë e tij dhe do të respektonte Judën? Shkrimet asiriane, si kronikat e tyre mbretërore, dëshmojnë se etja e tyre për pushtet ishte e pashuar.

`Lexoni 2 Mbretërve 16:10–18 dhe 2 Kronikave 28:20–25. Çfarë ndodhi me Ashazin? Çfarë parimi shpirtëror po shohim duke u zhvilluar këtu? Pse nuk duhet të habitemi për veprimet e tij?`

2 Kronikave 28:20–23 përmbledh shumë bukur pasojat e zgjedhjes së Ashazhit për t’i kërkuar ndihmë Asirisë në vend që të mbështetej tek Zoti.

`Prirja jonë e natyrshme është t’i besojmë diçkaje, që mund ta shohim, ndiejmë, shijojmë ose prekim, pra gjërave të kësaj bote. Por, siç e dimë, gjërat e botës zhduken. Lexoni 2 Korintasve 4:18. Çfarë thotë ky tekst? Si mund ta zbatojmë këtë mesazh në jetët tona? Dhe çfarë ndryshimi do të bëjë ky parim, nëse e zbatojmë atë?`