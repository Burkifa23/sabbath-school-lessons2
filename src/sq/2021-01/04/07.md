---
title:  Për më tepër studim
date:  22/01/2021
---

Lexoni tek Konflikti i Madh, kapitullin 34, “A mund të na flasin të vdekurit?” fq. 405–413.

“Në kohën e çifutëve ekzistonte një grup njerëzish që, ashtu si spiritualistët e sotëm, pretendonin se mund të komunikonin me të vdekurit. Por Bibla thotë se ‘shpirtrat e njohur’ siç quhen vizitorët e botëve të tjera, s’janë asgjë tjetër veçse ‘shpirtra demonësh’. (Të krahasohen Numrat 25:1–3; Psalmet 106:28; 1 Korintasve 10:20; Zbulesa 16:14). Zoti e quante komunikimin me shpirtrat e njohur diçka të pështirë dhe komunikimi vetë dënohej solemnisht me vdekje (Levitiku 19:31 dhe 20:27). Në ditët tona magjia në vetvete përçmohet. Ideja se njerëzit mund të bashkëbisedojnë me shpirtrat e këqinj konsiderohet si përrallë e mesjetës. Por, spiritualizmi që numëron në radhët e veta me qindra, mijëra e madje me miliona njerëz, që ka depërtuar në rrethet shkencore dhe përkrahet nga organet legjislative dhe nga pallatet mbretërore – ky mamuth mashtrimi s’është asgjë tjetër veçse rilindje nën një maskë të re të magjisë, që është dënuar e ndaluar në të shkuarën”—Ellen G. White, The Great Controversy, p. 556.

**Pyetje për diskutim**

`1.	Diskutoni çështjen e spiritizmit, siç e shohim atë nëpër filma, libra, TV dhe kultura popullore. Në qoftë se nuk mund të bëjmë asgjë për ta ndaluar, si mund të alarmojmë të tjerët rreth rrezikut të madh të gjërave, të cilat shumë vetë i shohin si argëtime të pafajshme dhe të padëmshme? Përse është aq i rëndësishëm kuptimi i saktë ndaj gjendjes pas vdekjes, për t’u mbrojtur nga këto mashtrime?`

`2. Lexoni Isaia 8:20. Perifrazojeni atë me fjalët tuaja. Lejoni disa njerëz nga grupi të lexojnë variantet e tyre me zë. Çfarë po na tregon këtu Zoti?`

`3. Reflektoni më shumë mbi idenë që duhet të duam Zotin dhe ta druajmë në të njëjtën kohë. Në çfarë mënyra është rrënjosur dhe rritet dashuria jonë nga frika e Zotit? Apo rritet frika jonë nga dashuria? Diskutojeni këtë.`

**Përmbledhje**: Nëpërmjet fjalëve, veprave dhe familjes së profetit Isaia, Zoti e theksoi mesazhin e Tij paralajmërues dhe plot shpresë: E vetmja rrugë e sigurtë është të besosh që Zoti e di se çfarë po bën. Ai ka dashuri dhe fuqi për të na udhëzuar, mbrojtur dhe siguruar nëse e lejojmë. Rruga e atyre, që kërkojnë ndihmë diku tjetër, i çon drejt shkatërrimit.

Sot në Shqipëri dielli perëndon në orën 16:44,në Kosovë në 16:39. Sabat të lumtur!