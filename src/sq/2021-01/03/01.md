---
title:  Kur po shembet bota jote
date:  09/01/2021
---

### Lexoni për studimin e kësaj jave
Isaia 7:1–9; Isaia 7:10–13; Isaia 7:14.

> <p>Vargu përmendësh</p>
> “ ‘Po të mos besoni, me siguri nuk do të bëheni të qëndrueshëm’ ”(Isaia 7:9).

Një Sabat, Koni dhe Roi pas kishës u kthyen me makinën e tyre në shtëpi. Sa arritën kuptuan se diçka kishte ndodhur gjatë mungesës së tyre. Pula, që duhej të ishte e sigurtë në kafazin e saj, ishte duke fluturuar në mënyrë histerike nëpër oborr. Shumë shpejt ata zbuluan se çfarë kishte ndodhur. Bethoveni, qeni i vogël i komshiut, gjithashtu kishte dalë nga oborri i tij dhe tani po gjuante pulat e tyre. Koni shpëtoi Dejzin, pulën e saj më të mirë, nga goja e qenit, por ishte tepër vonë. Pas pak pula e saj e bardhë dhe e bukur ngordhi në duart e saj. Koni u ul në tokë dhe qau me zë, duke e mbajtur Dejzin në krahë.

Një rosak i madh dhe i bardhë u prek shumë nga kjo pamje. Vetëm se ai e keqinterpretoi situatën. Ai kujtoi se Koni kishte vrarë Dejzin. Kështu që, për disa javë rosaku vazhdimisht sulmonte Konin, duke e pickuar atë me sqepin e tij të fortë. Kjo na mëson se ndonjëherë është e vështirë për të kuptuar se cilët janë miqtë dhe cilët – armiqtë tanë.

Këtë javë ne do të studiojmë rreth mbretit të Judës, i cili gjithashtu kishte të njëjtin problem. Do përpiqemi të kuptojmë përse ai bëri zgjedhjet e gabuara.

_*Studioni mësimin e kësaj jave për të përgatitur Sabatin e datës 16 Janar._