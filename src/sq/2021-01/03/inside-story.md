---
title:  Histori misioni
date:  15/01/2021
---

#### Historia misionare nga Rusia

Njeri i Ri

Andrei Abramian, 22 vjeç

Kur isha 15 vjeç, e kalova verën duke u trajnuar për boks. Një ditë, kur po kthehesha në shtëpi, pas trajnimit, pata një mendim të çuditshëm. “Ti je i sëmurë.”

E largova mendimin. Për në shtëpi, fillova të ndihesha shumë i trishtuar. U thashë prindërve të më çonin në një psikolog. Por pastaj mendova se, nëse njerëzit mendonin se kisha probleme mendore, mund të më largonin nga shkolla,. Nuk vajta në terapi.

Dy javë më vonë, një mendim tjetër i frikshëm pushtoi mendjen time. “Ti do vdesësh pas një muaji.”

Fillova të ndihesha akoma më keq. Jeta nuk kishte më kuptim. Të gjithë mendonin se unë doja të tërhiqja vëmendje por unë po vuaja shumë dhe askush nuk më besonte. Nuk e kuptoja ç’po ndodhte.

Në fund të muajit, Gjyshja po më priste flokët, në shtëpi. Ndërsa ajo i priste, unë qaja.

“S’ka problem,” tha Gjyshja, që mendonte se unë po kaloja ndryshime hormonale. “Ja po i mbaroj flokët.”

“Po vdes,” i thashë.

Gjyshja mendonte se doja të tërhiqja vëmendje. Në fakt, unë doja të vrisja veten, por nuk arrija ta bëja. Kur mbaroi flokët, Gjyshja u ul. Edhe Mamaja ishte aty pranë. Unë vazhdova i heshtur. Ngrita sytë dhe u luta i heshtur,” Perëndi, nëse Ti ekziston, më ndihmo.”

Nuk ndodhi asgjë. Ndjeva një dëshirë të fortë të shkoja në banjë, të vrisja veten.

Në atë moment, pashë një dritë, që vinte nga tavani, si vetëtimë. Erdhi në gjoksin tim por nuk arrij ta përshkruaj se çfarë ndjeva. Ishte ndjesi e mirë. Dukej sikur zgjati një përjetësi por ishte më pak se një sekondë.

U ngrita në këmbë dhe thirra, “Lavdi Zotit! Ai më shëroi!”

Mami dhe Gjyshja, që nuk e kishin parë dritën, u shqetësuan.

“Qetësohu,” tha Gjyshja. “Çdo gjë do shkojë mirë.”

I gëzuar, përqafova mamin. M’u duk sikur nuk e kisha takuar prej kohësh.

“Perëndia më shëroi,” i thashë.

Vëllai im binjak, Vadim, por luante në kompjuter. I tregova rreth dritës që pashë. “Perëndia më shëroi,” i thashë.

Ai nuk më besoi. Ai mendoi se po shpikja histori. Gjyshja mendoi se kisha probleme mendore.

Unë kuptova që doja të vrisja veten por Dikush më shpëtoi. Në atë moment, kuptova se Perëndia ekziston. Atë ditë, fillova një rrugë të gjatë drejt Jezusit.

Sot, po studioj të bëhem pastor, në Universitetin Adventist Zaoski. Familja ime është e lumtur. Ata thonë që jam një njeri i ri.

Besoj se Perëndia më shëroi dhe unë nuk jam më i njëjti. Unë i thirra dhe Ai më dëgjoi. E lavdëroj që është një Perëndi që dëgjon dhe u përgjigjet lutjeve.

Një pjesë e Ofertave të Sabatit të 13të të këtij tremujori do të ndihmojë Shkollën Kristiane të Zaokskit për të ndërtuar kampusin e vet, brenda kampusit të Universitetit Adventist. Për momentin, shkolla përdor klasa të universitetit dhe ofertat tuaja do ndihmojnë fëmijët të kenë klasat e tyre. Faleminderit që planifikoni një ofertë bujare.

Shënime nga Misioni

-	Adventizmi në Rusi filloi nga disa kolonizues Gjermanë, që emigruan nga Rusia në Amerikë, në vitet 1870. Pasi u bënë Adventistë, ata filluan të dërgonin materiale Adventiste në Gjermanisht për familjet dhe miqtë e tyre në Rusi.

-	Gjatë “pastrimit” të viteve 1930, shumë pastorë Adventistë dhe anëtarë të kishës në Rusi u arrestuan, pa pasur akuza kundër tyre. Atyre që nuk u arrestuan, iu mohuan të gjitha të drejtat civile, nuk u jepej racioni i ushqimeve dhe fëmijët e tyre nuk lejoheshin në shkollë. Për më tepër, pastorët duhet të paguanin një “taksë profesionale” e cila, shumë herë, ishte më e madhe se të ardhurat e tyre, duke i forcuar kështu ta linin punën.

Fakte të Shpejta

-	Rusia ka njëmbëdhjetë zona kohore.

-	Rusia hapi rrugën për udhëtimet në hapësirë. Edhe pse SHBA, në 1969, ishte vendi parë që dërgoi një njeri në hënë, Rusia hodhi satelitin e parë në vitin 1958 dhe dërgoi njeriun e parë në hapësirë, në vitin 1961. Arritje të tjera përfshijnë ecjen e parë në hapësirë, anijen e parë që u ul në hënë, Venus dhe Mars, si dhe ndërtimin e stacionit të parë hapësinor.