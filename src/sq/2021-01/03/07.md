---
title:  Për më tepër studim
date:  15/01/2021
---

“‘Ai do të quhet Emanuel, . . . Perëndia me ne’. ‘Drita e njohjes së lavdisë së Perëndisë’ shihet ‘në fytyrën e Jezus Krishtit’. Që nga ditët e përjetësisë Zoti Jezus Krisht ishte një me Atin; Ai ishte ‘imazhi i Perëndisë’, ‘imazhi i madhështisë dhe shkëlqimi i lavdisë së Tij (Atit)’. Jezusi erdhi në botën tonë pikërisht për të shfaqur këtë lavdi. Ai erdhi në këtë botë të errët, për të zbuluar dritën e dashurisë së Perëndisë, për të qenë ‘Perëndia me ne’. Prandaj u profetizua për Të: ‘Ai do të quhet Emanuel’”—Ellen G. White, Biografia e Dashurisë, fq. 6.

“Do të kishte qenë mirë për Judën nëse Ashazi do të kishte pranuar këtë mesazh nga Qielli. Por, meqenëse ishte mësuar të mbështetej vetëm tek dora fizike, ai kërkoi ndihmë nga paganët. Në dëshpërim ai i dërgoi një letër Tiglath-Pileserit, mbretit të Asirisë: ‘Unë jam shërbëtori yt dhe biri yt; dil dhe më çliro nga duart e mbretit të Sirisë dhe të mbretit të Izraelit, që janë ngritur kundër meje’ (2 Mbretërve 16:7). Kërkesa e tij ishte shoqëruar me një dhuratë të pasur nga thesari i pallatit mbretëror dhe të tempullit”—Ellen G. White, Prophets and Kings, fq. 329.

**Pyetje për diskutim**

`1. Kur jemi në proces të vendimmarrjes, a duhet t’i kërkojmë Zotit një shenjë? Çfarë rreziku mund të shkaktojë një veprim i tillë?`

`2. Është mirë të kemi ndihmë njerëzore, por si t’i dallojmë limitet njerëzore, si të kuptojmë që në atë rast duhet të mbështetemi vetëm tek Zoti?`

`3. Shkrimtari rus, Leon Tolstoi, i shkroi mikut të tij që, “kur një njeri ka kuptuar se vdekja është fundi i gjithçkaje, atëherë nuk ka gjë më të keqe se jeta”.  Si shpallja se, “Zoti është me ne”, mund t’i përgjigjet këtij pohimi?`

**Përmbledhje**: Zoti e solli mbretin e pabesë, Ashaz, para një zgjedhjeje të vështirë: të besojë apo të mos besojë, kjo është çështja. Edhe pse Zoti i ofroi mbretit një shenjë, ai e refuzoi Zotin, që t’i jepte atij një arsye për të besuar. Në vend të kësaj, ai zgjodhi si “mik” mbretin e Asirisë.

Sot në Shqipëri dielli perëndon në orën 16:36,në Kosovë në 16:30. Sabat të lumtur!