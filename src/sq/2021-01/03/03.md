---
title:  'Përpjekja për të ndaluar mbretin (Isaia 7:3–9)'
date:  11/01/2021
---

Ndërsa Ashazi po peshonte opsionet e tij politike për t’u përballur me kërcënimin e Izraelit dhe Sirisë, Zoti dinte diçka që ai nuk e dinte. Pikë së pari, pikërisht Zoti e kishte lejuar këtë gjë, në mënyrë që ai të vinte në vete dhe të thërriste për ndihmën e Zotit (2 Kronikave 28:5, 19). Së dyti, edhe pse ndihma e mbretit Tiglath-Pileser u duk shumë logjike dhe tërheqëse nga këndvështrimi njerëzor, Zoti e dinte se kjo do të sillte mbretërinë e Judës, nga e cila duhet të vinte Mesia, nën një kontroll të huaj, pagan, nga e cila Juda kurrë nuk kishte për ta marrë veten.

Kjo marrëveshje rrezikonte përmbushjen e premtimeve të Zotit në lidhje me Mesinë. Kështu që Zoti dërgoi profetin Isaia për të ndaluar mbretin (siç duket, ndërsa ai ishte duke i bërë një kontroll burimeve të ujit gjatë përgatitjes për shtetrrethimin), duke e bindur atë që të mos kontaktonte mbretin Asirian.

`Përse i tha Zoti Isaias të marrë me vete birin e tij, Shear—Jashubi (Isaia 7:3)?`

Ashazi u tremb kur Isaia e përshëndeti dhe ia prezantoi birin e tij, emri i të cilit do të thoshte “Një mbetje do të kthehet”. Çfarë mbetje? Nga do të kthehet? Meqenëse ky emër i çuditshëm ishte vendosur nga një profet, emri i këtij djali iu tingullonte si një mesazh i zymtë nga Zoti që populli ka për të ikur në mërgim. Apo kthimi duhet kuptuar në mënyrë shpirtërore si kthimi tek Zoti me anë të pendimit? (Në hebraisht kthim dhe pendim është e njëjta fjalë). Mesazhi nga Zoti për mbretin Ashaz ishte: Kuptimi i mesazhit është në duart e tua. Pendohu dhe kthehu nga mëkatet e tua ose shko në mërgim, dhe, nga robëria një mbetje do të kthehet. Zgjedhja të përket ty.

`Si e adresoi mesazhi i Zotit situatën e mbretit? Isaia 7:4–9.`

Kërcënimi nga Siria dhe Izraeli do të kalojnë dhe Juda do të shpëtohet. Fuqitë, të cilat iu dukën Ashazit si vullkane të mëdhenj dhe vdekjeprurës, në sytë e Zotit ishin veç si “dy mbeturina të urës së zjarrit që nxjerr tym” (Isaia 7:4). Nuk ishte e nevojshme për Ashazhin të kërkonte ndihmën e Asirisë.

Por, në mënyrë që të merrte vendimin e duhur, Ashazi duhej të besonte tek Zoti dhe premtimet e Tij. Ai duhej të besonte në mënyrë që të bëheshin të qëndrueshëm (Isaia 7:9). Fjalët “besoj” dhe “qëndrueshëm” në gjuhën hebraike kanë të njëjtën rrënjë si fjala “e vërteta”, (diçka që është e besueshme) dhe fjala Amen (pohim i asaj që është e vërtetë/e besueshme). Ashazi duhet të ishte i sigurtë për t’u siguruar; ai duhet të besonte, në mënyrë që të bëhej i besueshëm.

`Shikoni tek pjesa e fundit e Isaia 7:9. Përse është besimi kaq i rëndësishëm për t’u bërë “të qëndrueshëm”? Të qëndrueshëm në çfarë? Si zbatohet ky parim në jetën e Krishterë?`