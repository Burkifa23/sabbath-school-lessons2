---
title:  Kriza e udhëheqësisë
date:  02/01/2021
---

### Lexoni për studimin e kësaj jave
Isaia 6:1–4; Isaia 6:5–7; Isaia 6:8; Isaia 6:9–13.

> <p>Vargu përmendësh</p>
> “Në vitin e vdekjes së mbretit Uziah, unë pashë Zotin të ulur mbi një fron të ngritur dhe të lartë, dhe cepat e mantelit të tij mbushnin tempullin” (Isaia 6:1).

Kur një nga ndjekësit e Konfucit pyeti se, cilët janë përbërësit e një qeverisjeje të mirë, ai iu përgjigj: “Ushqimi i mjaftueshëm, armët e mjaftueshme dhe besimi i popullit”.

“Por sikur të keni vetëm dy prej tyre, nga cila do të hiqnit dorë”? - pyeti ndjekësi.

“Nga armët” - iu përgjigj Konfuci.

Ndjekësi i tij vazhdoi ta pyeste: “Por sikur të jeni i detyruar të zgjidhni vetëm një nga ato të dyja, nga çfarë do të hiqnit dorë atëherë”?

“Nga ushqimi” iu përgjigj Konfuci. “Sepse që nga kohët e lashta, uria ka qenë fati i shumë njerëzve, por një popull, i cili nuk ka më besim tek udhëheqësit e vet, është vërtet i humbur”.

Njerëzit vërtet duan një udhëheqësi të fortë dhe të besueshme. Kur një ushtar u regjistrua për herë të dytë në ushtri, rekrutuesi e pyeti se për ç’arsye dëshironte ai të kthehej në ushtri. “E provova jetën civile” iu përgjigj ushtari, “por atje asnjëri nuk është përgjegjës”.

Këtë javë do të mësojmë rreth krizës së udhëheqësisë në Jude dhe pasojat tragjike të saj.

_*Studioni mësimin e kësaj jave për të përgatitur Sabatin e datës 9 janar._