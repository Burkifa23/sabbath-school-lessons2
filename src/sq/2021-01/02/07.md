---
title:  Për më tepër studim
date:  08/01/2021
---

“Praktikat e padrejta ishin bërë dominuese në tërë shtresat e popullit, aq sa ata pak veta që kishin mbetur besnikë ndaj Zoti, shpeshherë ishin gati për të humbur kurajon dhe të zhyteshin në dekurajim dhe dëshpërim. Iu duk sikur qëllimi i Zotit për Izraelin po dështonte dhe se kombi rebel kishte për të pësuar një fat të ngjashëm me atë të Sodomës dhe Gomorrës.

“Përballë këtyre rrethanave, nuk është çudi se në vitin e fundit të sundimit të mbretit Uzia, kur profeti Isaia u thirr për të shpallur mesazhin paralajmërues dhe qortues nga Zoti për Judenë, ai e humbi zemrën nga përgjegjësia e madhe. Ai e dinte shumë mirë se do të përballej me një rezistencë kokëforte. Duke kuptuar paaftësinë e tij për t’i bërë ballë kësaj situate, dhe, kur ai mendoi rreth kokëfortësisë dhe mosbesimit të popullit, për të cilin ai duhet të shërbente, detyra e tij iu duk e pashpresë. A duhet ai në dëshpërim të heqë dorë nga misioni e tij dhe të lejojë Judenë të vazhdojë idhujtarinë e saj pa u shqetësuar? A duhet ta sundonin perënditë e Ninivesë tokën, duke sfiduar Zotin Krijues?”—Ellen G. White, Prophets and Kings, fq. 306, 307.

**Pyetje për diskutim**

`1. Në qoftë se një skeptik ose një ateist do ju sfidonte me pyetjen: “Çfarë provash keni që Zoti e ka këtë botë nën kontroll”, cila do të ishte përgjigjja juaj?`

`2. Në qoftë se Zoti është në kontroll, përse vuajnë njerëzit e pafajshëm? Apo teksti i Isaias 1:19, 20 do të thotë se në jetën e tashme vetëm gjëra të mira duhet t’u ndodhin besimtarëve besnikë dhe vetëm gjëra të këqija njerëzve të pabesë dhe rebelë? Krahasoni me Jobi 1, 2; Psalmi 37; Psalmi 73. A mund ta pajtojmë kuptimin tonë të karakterit të Zotit me ligësinë, që u ndodh njerëzve përreth? A nevojitet ky pajtim?`

`3. Përse Isaia 6 ka aq shumë paralele me Ditën e Shlyerjes? Konsiderojeni faktin se çdo vit në këtë ditë të gjykimit Zoti pastronte popullin e tij, duke pastruar njerëzit e Tij besnikë nga mëkatet (Levitiku 16:30) dhe, duke pastruar popullin nga njerëzit jobesnikë (Levitiku 23:29, 30).`

**Përmbledhje**: Në një kohë pasigurie, kur dobësia e udhëheqësisë njerëzore ishte qartësisht e dhimbshme, Isaia pati një vegim të Udhëheqësit suprem të Universit. I trembur nga gjendja e tij e papastër, por i pastruar dhe i fuqizuar nga hiri i Perëndisë, Isaia ishte gati të dilte si ambasadori i Zotit në botën armiqësore.

Sot në Shqipëri dielli perëndon në orën 16:28,në Kosovë në 16:23. Sabat të lumtur!