---
title:  'Për më tepër studim:'
date:  05/03/2021
---

“Krishti mbarti mëkatet tona në trupin e Tij të varur mbi dru. . . . Çfarë do jetë mëkati nëse asnjë qenie e vdekshme nuk mund të sjellë pajtimin me Zotin? Çfarë do jetë mallkimi i mëkatit nëse vetën Hyjnia mund ta thyejë atë? Kryqi i Krishtit dëshmon ndaj çdo njeriu se penaliteti i mëkatit është vdekja. . . . Ah, duhet të jetë një fuqi e fortë magjepsëse, e cila bllokon senset morale të njerëzve, duke i bërë ato të pandjeshme ndaj veprimit të Frymës së Perëndisë!”—Ellen G. White, Our High Calling, fq. 44.

“Ligji i qeverisjes së Zotit duhet të lartësohej nga vdekja e Birit të vetëmlindur të Perëndisë. Krishti mbarti fajin e mëkateve të botës. Mjaftueshmëria jonë gjendet vetëm tek mishërimi dhe vdekja e Birit të Perëndisë. Ai mund të vuante, sepse u mbështet nga Hyjnia. Ai mund të duronte, sepse ishte pa asnjë njollë mëkati ose mosbesnikërie. Krishti triumfoi në vend të njeriut, duke marrë mbi vete ndëshkimin që kërkonte drejtësia. Ai i siguroi njerëzve jetën e përjetshme, ndërkohë, duke lartësuar ligjin dhe, duke e bërë atë të nderueshëm”—Ellen G. White, Selected Messages, vëll. 1, fq. 302.

**Pyetje për diskutim**

`1. Isaia 53:7–9 zbret në thellësi të humnerës: vdekja dhe varrosja e Shërbëtorit. Sa aspekte të këtyre vargjeve u plotësuan në fund të jetës së Jezus Krishtit? Mateu 26:57–27:60; Marku 14:53–15:46; Luka 22:54–23:53; Gjoni 18:12–19:42.`

`2. Lexoni citatin e fundit të Ellen G. White rreth asaj si vdekja e Krishtit e lartëson ligjin. Çfarë do të thotë kjo? Si ta kuptojmë vdekjen e Tij si vërtetim të përjetësisë së ligjit të Perëndisë?`

**Përmbledhje**: Isaia, pasi ka treguar rreth lindjes, identitetit dhe karrierës së Çliruesit nga Zoti, më në fund na zbulon tragjedinë supreme, por shpresëdhënëse: Shërbëtori i Zotit për të arritur, shpëtuar dhe shëruar njerëzit e humbur mbart vullnetarisht tërë vuajtjen dhe ndëshkimin tonë.

Sot në Shqipëri dielli perëndon në orën 17:36,në Kosovë në 17:32. Sabat të lumtur!