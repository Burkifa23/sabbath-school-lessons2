---
title:  'Oferta e shkeljes (Isaia 53:10–12)'
date:  04/03/2021
---

`Çfarë do të thotë se jeta e Shërbëtorit është “si flijim për mëkatin” (Isaia 53:10)?`

Fjala hebreje këtu i referohet “ofertës së shkeljes” (Levitiku 5:14–6:7; Levitiku 7:1–7), që mund të pajtonte për fajet e kryera ndaj njerëzve të tjerë (Levitiku 6:2, 3). Isaia veçon mëkate të tilla (Isaia 1–3; Isaia 10:1, 2; Isaia 58). Edhe mëkatari duhet t’i japë dëmshpërblim personit, që ka bërë faj, plus edhe penalitetin, para se të ofrojë sakrificën për të marrë faljen nga Zoti (Levitiku 6:4–7; krah. me Mateu 5:23, 24). Në rast se është keqpërdodur diçka që i përket Zotit, dëmshpërblimi i jepet Atij (Levitiku 5:16).

Tani mund ta kuptojmë Isaian 40:2, ku Zoti ngushëllon popullin e Tij në mërgim, duke i treguar atyre se ata kanë paguar mjaftueshëm për mëkatet e tyre.

Megjithatë, pas dëmshpërblimit duhet të ndodhi edhe një flijim. Dhe ja ku është ai tek Isaia 53: Shërbëtori i Zotit, “si një qengj që e çojnë në thertore, si një dele e heshtur” (Isaia 53:7) flijohet për njerëzit e humbur (Isaia 53:6).

Edhe pse Ai “ishte larguar nga toka e të gjallëve” (Isaia 53:8; krah.me Danieli 9:26), i konsumuar tërësisht në sakrificën e Tij që ofron një flakë shprese për ne, Shërbëtori kthehet nga vdekja në jetë për të marrë lartësim dhe për të parë “pasardhës” dhe për të zgjatur ditët e Tij (Isaia 53:10–12).

`Gjeni në Bibël të gjitha vargjet e mëposhtme. Si, secili prej tyre reflektojnë të njëjtin mesazh bazik të Isaias 53?`

`Psalmi 32:1, 2`

`Romakëve 5:8`

`Galatasve 2:16`

`Filipianëve 3:9`

`Hebrenjve 2:9`

`1 Pjetrit 2:24`

`Në qoftë se dikush do t’ju kërkonte që të përmblidhni në një paragraf të vetëm lajmin e mirë të Isaias 52:13–53:12, çfarë do të shkruanit?`