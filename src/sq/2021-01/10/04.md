---
title:  'Kush ka besuar?(Isaia 52:13–53:12)'
date:  02/03/2021
---

Tek Isaia 52:13 Shërbëtori i Zotit lartësohet tej mase, por papritur vargu tjetër na përshkruan pamjen e Tij aq të shfytyruar sa nuk mund ta njohim si njerëzore. Dhiata e Re përshkruan faktorët, që e dëmtuan pamjen e Jezusit, duke përfshirë fshikullimin, kurorën prej gjëmbash, kryqëzimin dhe, mbi të gjitha, mbartjen e mëkateve të të gjithë racës njerëzore. Mëkati kurrë nuk ishte planifikuar si një gjë e natyrshme për njerëzit; mbartja e mëkatit bëri “Birin e Njeriut” të marrë pamjen çnjerëzore.

Krahasojeni këtë me historinë e Jobit, i cili befas ra nga statusi i nderuar, i pasur dhe i pushtetshëm në një gjendje të mjerë, duke u ulur në mes të hirit dhe, duke kruajtur plagët e tij me një copë balte (Jobi 1, 2). Kontrasti qe aq i madh sa as miqtë e Jobit nuk e njohën dot në fillim (Jobi 2:12). Pyetja është: Përse vuajti Jobi? Përse duhet të vuajë Mesia i Zotit? Asnjë prej tyre nuk e meritonte këtë. Të dy janë pa faj. Përse atëherë e gjithë kjo vuajtje?

`Lexoni vargjet e sotshme dhe shënoni pjesët, që kanë të bëjnë me temën e vuajtjes së të pafajshmit në vend të fajtorëve. Cili është mesazhi thelbësor këtu për ne?`

Shikoni pyetjet tek Isaia 53:1. Këto pyetje nënvizojnë sfidën për të besuar në të pabesueshmen (krah.me Gjoni 12:37–41) dhe na paralajmërojnë që të ulemi para se të dëgjojmë pjesën tjetër të historisë. Megjithatë, këto pyetje gjithashtu përmbajnë një thirrje. Në këtë kontekst, paraleli midis këtyre dy pyetjeve tregon se krahu i Zotit/fuqia e shpëtimit (krah.me Isaia 52:10) iu zbulohet atyre që e kanë besuar predikimin. A dëshironi të përjetoni fuqinë shpëtuese të Zotit? Atëherë besojini mesazhit të Tij.

`Lexoni me kujdes Isaia 53:6. Cili është mesazhi specifik këtu? Çfarë ju thotë ky tekst juve personalisht, duke ju dhënë shpresë, pavarësisht nga mëkatet dhe dështimet e së kaluarës suaj?`