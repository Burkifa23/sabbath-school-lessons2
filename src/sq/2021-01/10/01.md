---
title:  Duke bërë të paimagjinueshmen
date:  27/02/2021
---

### Lexoni për studimin e kësaj jave
Isaia 50:4–10; Isaia 52:13–53:12; Isaia 53:3–9; Isaia 53:10–12.

> <p>Vargu përmendësh</p>
> “Por, Ai u tejshpua për shkak të shkeljeve tona, u shtyp për paudhësitë tona; ndëshkimi për të cilin kemi paqen është mbi Të, dhe, për shkak të vurratave të Tij ne jemi shëruar” (Isaia 53:5).

Lou Fuk (Lough Fook), një i Krishterë kinez, u mbush me dhembshuri për bashkatdhetarët e tij, të cilët ishin bërë skllevër në minierat afrikane. Ai deshi të ndajë me ta shpresën e Ungjillit, por nuk dinte sesi të arrinte tek ata. Zgjidhja e tij ishte të shiste veten si skllav për pesë vjet. Ai u dërgua në Demerara ku punoi në miniera, duke i treguar bashkëpunëtorëve të tij rreth Jezusit.

Lou Fuk vdiq, por jo para se të kishte shpëtuar rreth 200 vetë nga gjendja e tyre e pashpresë, duke i drejtuar ata që të pranonin Jezusin si Shpëtimtarin e tyre personal.

Ç’sakrificë e mahnitshme për të mirën e të tjerëve! Ç’shembull për të gjithë ne!

Duke bërë të paimagjinueshmen, pra, me përulësi, “duke marrë trajtën e shërbëtorit” (Filipianëve 2:7), edhe Jezusi na shpëtoi ty dhe mua dhe mbarë botën e zhytur dhe të humbur në humnerën e mëkatit.

Këtë javë do ta shohim këtë ngjarje të mahnitshme të profetizuar madje qindra vjet më përpara se të ndodhte.

_*Studioni mësimin e kësaj jave për të përgatitur Sabatin e datës 6 mars._