---
title:  Tālākiem Pētījumiem
date:  06/11/2020
---

Izlasi Elenas Vaitas grāmatā “Ceļš pie Kristus” nodaļu “Māceklības pārbaude” (57.–65. lpp.).

Elena Vaita cita starpā mums stāsta, ka tad, ja mēs patiesi atsauksimies Meistaram, “mēs ilgosimies nest Viņa līdzību, elpot Viņa garu, darīt Viņa gribu un iepriecināt Viņu visās lietās” (“Ceļš pie Kristus”, 58. lpp.). Jēzus Kristus sabiedrībā pienākums, viņa saka, “kļūst par prieku” (“Ceļš pie Kristus, 59. lpp). Izlasiet Bībelē Mt 5.–7. nodaļu. Tur ir uzrakstīta Kalna svētruna, viens no lielākajiem apkopojumiem tam, ko lielais Skolotājs gribēja, lai Viņa skolēni zinātu, un vadmotīvs valstībai, ko Viņš nāca nodibināt.

**Jautājumi pārrunām**

`1.	Kā Dievs uzrunāja Ādamu un Ievu, un arī Jēkabu, tā Jēzus uzrunā mūs. Viņš savienojas ar mums mūsu dziļākajās ilgās un liek mums (tāpat kā Viņš darīja ar Bartimeju) pārdomāt, kas mēs esam un uz kurieni ejam. Šajā gaismā padomājiet par to, kā mēs mācām Bībeli saviem bērniem un cits citam. Kāda ir atšķirība starp viduvēju Bībeles mācīšanu un tādu, kas ir neatvairāma, kas patiešām ienes pārmaiņas cilvēku dzīvē?`

`2.	Vai jautājums, kur tu atrodies savā dzīves ceļojumā, ir tīri personīgs, vai arī tas ir tāds, ko tu vari pārrunāt ar cilvēkiem, kam uzticies? Kā doma par draudzi kā “Kristus miesu” (1kor 12:27) norāda, ka saruna ar citiem var būt viens veids, kā nonākt pie tā, ko Kristus grib, lai tu zini?`

`3.	Mēs ceturtdien uzzinājām, ka, tiklīdz Bartimejs varēja, tiklīdz viņš bija izglābts no fiziskā (un garīgā) akluma, viņš sekoja Jēzum ceļā uz Jeruzālemi. Uz šī ceļa viņš katru dienu dzirdēja lielā Skolotāja gudrību. Nu, kā varam noprast, viņš gribēja nest Jēzus līdzību, elpot Viņa garu, darīt Viņa prātu. Kāpēc cilvēkam vajadzētu “priecāties”, kā tas rakstīts grāmatā “Ceļš pie Kristus”, sekojot tik augstam standartam, kādu Jēzus atklāja Kalna svētrunā?`

`4.	Pārdomājiet vairāk jautājumu ceturtdienas pētījuma beigās. Kā mēs mācāmies atšķirt labu no ļauna? Kā mēs definējam, kas ir labs un kas ļauns? Kāpēc tas, ko mēs darām ar šīm zināšanām, varbūt ir pat vēl svarīgāks nekā pašas zināšanas?`