---
title:  Skolēns, Kurš Saprot
date:  05/11/2020
---

Jēzus un Viņa sekotāji pagriežas Jeruzālemes virzienā. Lai gan Hērods bija noraizējies par Jāņa Kristītāja ietekmi, autoritātes, ieskaitot Hērodu, nebija tik satrauktas par Jēzu. Viņa sekotāji bija trūcīgi un neievērojami ļautiņi, kas izmisīgi cerēja uz kādu pārmaiņu.

Jēzus pāri visam gribēja atnest pasaulei cerību. Bet Viņš bija pārliecināts, ka tie, kam ir vislielākā vara un priekštiesības, darīs visu iespējamo, lai šo misiju neitralizētu. Viņi negribēja, ka Jēzus gūst panākumus.

Runājot par divpadsmit mācekļiem, kas veidoja Jēzus skolēnu iekšējo loku, šķiet, ka viņi dedzīgi vēlējās būt Jēzus pusē. Bet vienlaikus likās, ka viņi ir samulsuši – vai akli. Piemēram, Mk 8:31–33 Meistars izaicina Savus skolēnus ieraudzīt to, ko viņiem ir grūti ieraudzīt. Tas ir, daudzējādā ziņā viņi vēl joprojām bija garīgi akli pret to, kam patiesībā ir nozīme (sk. Mk 8:37).

Tas viss veido situāciju, kurā Jēzus sastop kādu.

`Izlasi stāstu par Jēzu un aklā ubaga Bartimeja dziedināšanu (sk. k 10:46–52). Ievēro lielo žēlastību, kādu Jēzus parāda. Tad pārdomā, kā aklā vīra ilgas redzēt vada viņu pieņemt lēmumu sekot Jēzum ceļā uz Jeruzālemi. Kā tu domā, vai Marks iezīmē atšķirību starp Bartimeju un citiem mācekļiem? Kā šis stāsts izgaismo to, ko tev nozīmē būt Meistara pārstāvim?`

Bartimejs gribēja skatīt zīdaiņa matu cirtu un kviešu krāsu ražas laikā. Bet redzēšana ietvēra ko vairāk nekā tikai fizisku redzi. Šis stāsts, citiem vārdiem, ir par garīgu redzi. Tas ir par saprašanu, par tā notveršanu, kas patiesībā ir Meistars. Fiziskā redze ir viena lieta. Tā ir svarīga, un Jēzus to zina. Bet Jēzus arī zina, ka ikviena cilvēka visdziļākās ilgas ir jauna un labāka dzīve.

`Izlasi Ebr 5:12–14. Ko tas mums māca par patiesu izglītību?`