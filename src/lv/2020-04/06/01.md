---
title:  Citas Mācības No Lielā Skolotāja
date:  31/10/2020
---

### Nedēļas pētījumiem
1Moz 3:1–11, Rm 5:11–19; 1Moz 28:10–17, Jņ 1:1–14, Mt 15:21–28, Mk 10:46–52.

> <p>Atmiņas pants</p>
> “Un Jēzus tam sacīja: ‘Ej, tava ticība tev palīdzējusi.’ Un tūdaļ tas kļuva redzīgs un pa ceļu Viņam sekoja” (Mk 10:52).

Kurš no mums ir tāds, kas nekad nav bijis par sevi nokaunējies? Kurš no mums nav darījis kaut ko tādu, ko mums ir sāpīgi atcerēties un kas mums iedveš šausmas, iedomājoties, ka citi to zina? Visdrīzāk mēs visi esam to piedzīvojuši, vai ne?

Tad iedomājieties, kā jutās Ādams un Ieva pēc aizliegtā koka augļa ēšanas. Vai kad Jēkabs piekrāpa savu tēvu, lai gūtu vecākā brāļa priekšrocības, un viņam bija jābēg no brāļa dusmām. Kā viņš varēja mierīgi naktīs gulēt! Un iedomājies, ka esi tā sieviete, kas pieķerta laulības pārkāpšanā (Jņ 8:4, NKJV). Arī Dāvids ir piedzīvojis kaunu, un Ps 32 ir rūgta atzīšanās par to.

Protams, tas ir viens iemesls, kāpēc evaņģēlijs ir universāls un Kristus nāve bija visas cilvēces labā. Lai arī kādas ir atšķirības, tas mūs noteikti vieno – mūsu grēcīgums. Tāpēc kristīgajai izglītībai vajadzētu norādīt uz vienīgo mūsu bēdīgā stāvokļa risinājumu. Šajā nedēļā mēs runāsim par mūsu vienīgo risinājumu – mūsu lielo Skolotāju.

_Iepazīsties ar šīs nedēļas tēmu, lai sagatavotos Bībeles izpētei 7. novembrī._