---
title:  Sieviete Atbild
date:  04/11/2020
---

Jēzus ir skolotāju Skolotājs. Dieva patiesais raksturs atspoguļojas Viņa mācībās un arī Viņa dzīvē. Viens evaņģēlija stāsts īpašs ar to, ka parāda –kad kāds runā ar Jēzu, Viņš klausās.

`Izlasi stāstu, kurā Jēzus satiekas ar pagānu sievieti jeb kānaānieti no Tiras un Sidonas reģiona (Mt 15:21–28, Mk 7:24–30). Ievēro, ka Jēzus ļaudis izrāda neiecietību pret viņu un ka pat Jēzus, šķiet, viņu neievēro. Kā tu uztver sievietes pārdrošību? Ko šis stāsts māca mums par to, kā Jēzus mācīja cilvēkus?`

Jēzus atradās netālu no Tiras un Sidonas. Viņš bija šķērsojis vietu, kur bija daudz svešinieku un valdīja liela etniskā spriedze. Grieķiski runājošie pilsētas iemītnieki raudzījās no augšas uz jūdu zemniekiem laukos, un jūdu zemnieki savukārt raudzījās no augšas uz viņiem.

Nesen Galilejas pārvaldnieks Hērods bija nogalinājis Jāni Kristītāju. Bet Jānis bija cilvēks, kam lielā mērā bija ar Jēzu kopīga vīzija, un nāvessods likās neizbēgams. Jēzus nonāca tiešā sadursmē ar Savas misijas apdraudējumu.

Izjutis spriedzi, Jēzus iegāja kādā mājā, cerot, ka, kā Marks saka savā ziņojumā, neviens neuzzinās, ka Viņš ir tur (Mk 7:24). Bet sieviete Viņu atrada.

Tā laika un attiecīgā reģiona kultūrā sievietei nebija tiesību sevi aizstāvēt. Bez tam šī sieviete piederēja pie kultūras un etniskās grupas, kurai jūdiem nepietika laika, un tas radīja viņai vēl nevēlamākus apstākļus.

Bet sievietes meita bija slima. Viņa gribēja palīdzību, un viņa neatlaidīgi lūdza pēc tās.

Jēzus atraidīja viņu. “Neklājas bērniem maizi atņemt un to nomest suņiem priekšā” (Mt 15:27). Viņas piezīme visu izmaina. Tā šķiet neatvairāma. Un Jēzus dziedina viņas bērnu.

`“Lai tev notiek, kā tu gribi.” (Mt 15:28) Kā mēs saprotam šos vārdus? Kā mēs reaģējam, kad viss tomēr nenotiek tā, kā mēs vēlamies?`