---
title:  Rabi Jēzus
date:  03/11/2020
---

No visiem Jaunās Derības nodaļu sākumiem neviens nav tik slavens kā šīs: “Iesākumā bija Vārds, un Vārds bija pie Dieva, un Vārds bija Dievs” (Jņ 1:1). Jāņa 1. nodaļa drīz aizved tevi pie neaizmirstama panta: “Un Vārds tapa miesa un mājoja mūsu vidū, un mēs skatījām Viņa godību, tādu godību kā Tēva vienpiedzimušā Dēla, pilnu žēlastības un patiesības.” (Jņ 1:14)

`Izlasi Jņ 1:1–14. Ko šie panti stāsta par to, kas bija Jēzus un ko Viņš šeit dara? Ko tam vajadzētu mums stāstīt par Jēzu kā lielo Paraugskolotāju?`

Tas pats Dievs, kas runāja dārzā ar Ādamu un Ievu, un ar Jēkabu nekurienes vidū, tagad parādās kā persona. Kā lasām Jaunajā Derībā, Dievs bija iemiesojies Jēzū. Pateicoties Jēzum, mēs varam uzzināt Dieva gribu un Dieva ceļu, jo Jēzus bija Dievs.

Nodaļa turpinās, stāstot par to, ka Jānis Kristītājs bija tik neatvairāms sludinātājs, ka pat reliģiskajiem vadītājiem no Jeruzālemes bija aizdomas, ka viņš varētu būt kaut kas īpašs. Bet viņš sagatavoja ceļu kādam, kas bija vēl lielāks par viņu. Kādam ļoti īpašam vajadzēja uzrasties, un viņš, Jānis Kristītājs, nebūs cienīgs tam “atraisīt kurpes siksnu” (Jņ 1:27).

Nākamajā dienā viņš ieraudzīja Jēzu un pasludināja, ka Viņš ir “Dieva Dēls”. Tajā dienā un arī vienu dienu vēlāk viņš nosauca Jēzu par “Dieva Jēru”.

Divi no Jāņa Kristītāja sekotājiem arī nolēma sekot Jēzum. Un, kad Jēzus jautāja, ko viņi meklē, tie nosauca Viņu par “Rabi” (kas tulkojumā nozīmē “skolotājs”) (Jņ 1:38).

Jēzus tātad ir rabi, skolotājs, bet neviens cits skolotājs nav bijis Viņam līdzīgs, jo Viņš ir Dievs. Citiem vārdiem, Dievs atnāca pie cilvēkiem cilvēka izskatā, un šajā veidolā viņš darbojās kā rabi – skolotājs. Nav brīnums, ka Elena Vaita nosauca Jēzu par “vislielāko Skolotāju, kādu pasaule jebkad ir redzējusi” (“Signs of the Times”, 1886. gada 10. jūnijs). Galu galā šis Skolotājs bija Dievs.

`Pārdomājot, kas bija Jēzus, kāpēc ir tikai loģiski mācīties no Viņa vislabāko veidu, kā mācīt garīgas patiesības? Ko mēs varam mācīties no Jēzus par to, kāpēc mācīšanā svarīgs ne tikai tas, ko mēs sakām, bet arī tas, ko mēs darām?`