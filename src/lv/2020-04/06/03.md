---
title:  Bēgšana
date:  02/11/2020
---

`Izlasi 1Moz 28:10–17. Kāds ir šī stāsta konteksts, un ko tas mums māca par Dieva žēlastību tiem, kas savā ziņā bēg no saviem grēkiem?`

Savā rīcībā pret citiem ģimenes locekļiem Jēkabs ar mātes palīdzību bija iekritis ļaunā krāpšanā, un tagad viņam nācās par to samaksāt. Brālis izsaka vardarbības draudus pret viņu, un viņš kļūst par bēgli, kas dodas pie tēvoča uz Hāranu. Viss ir neskaidrs un biedējošs.

Kādu dienu Jēkabs velk kājas pa ceļa putekļiem, kad viņu pārsteidz tumsa. Viņš ir nekurienes vidū, virs galvas tikai debess jums. Atradis akmeni spilvena vietā, viņš iekrīt miegā. Bet neapzinātais stāvoklis miegā drīz tiek pārtraukts. Viņš redz slaveno sapni, un trepes, ko viņš redz, stiepjas no zemes līdz pat debesīm. Pa tām nokāpj un uzkāpj eņģeļi.

Tad viņš dzird balsi sakām: “Es esmu Kungs, Ābrahāma Dievs.” Tad balss atkārto apsolījumus, kas Jēkabam jau ir zināmi no ģimenē stāstītā. Tava atvase kļūs liela. Tā būs svētība visām ģimenēm virs zemes. “Es esmu ar tevi,” balss turpina, “un Es tevi pasargāšu it visur, kur tu ej .. jo Es tevi neatstāšu, līdz kamēr izdarīšu, ko Es esmu tev sacījis” (1Moz 28:15).

Elena Vaita rakstīja par to, kā Pāvils daudz vēlāk “redz Jēkaba vīzijas kāpnes, kas aino Kristu, kas ir savienojis zemi ar debesīm un mirstīgo cilvēku ar mūžīgo Dievu. Viņa ticība ir stiprināta, kad viņš atsauc prātā, kā sentēvi un pravieši paļāvās uz To, kas ir viņa atbalsts un mierinājums, un kam viņš atdod savu dzīvi”. “Apustuļu darbi”, 512. lpp.)

Jēkabs pamostas un viņš sev saka: “Tiešām, Tas Kungs ir šinī vietā, bet es to nezināju.” (1Moz 28:16) Tas, kas šeit notika, ir “pārsteidzoši”. Viņš nekad neaizmirsīs šo vietu, un viņš piešķir tai nosaukumu. Tad viņš dod zvērestu palikt uzticīgs Dievam visu mūžu.

`Ko mēs varam mācīties no šī stāsta par to, kā Dievs Kristū cenšas aizsniegt mūs, neskatoties uz mūsu grēkiem? Kāpēc kristīgai izglītībai ir jāsaglabā šis princips priekšplānā visam, ko tā māca?`