---
title:  'Kunga Acis: Bībeles Pasaules Redzējums'
date:  17/10/2020
---

BĪBELES PASAULES REDZĒJUMS

### Nedēļas pētījumiem
Sak 15:3; īj 12:7–10; Ef 6:12; Atkl 20:5, 6; Jņ 1:1–14; Mk 12:9–31.

> <p>Atmiņas pants</p>
> “Tā Kunga acis ir visur, un tās noraugās kā uz ļaunajiem, tā arī uz rimtajiem” (Sak 15:3).

Poļu dzejnieka Česlava Miloša dzejolis sākas ar to, ka viņš apdzejo savus iedomātos dzīvniekus: runājošus trušus, runājošas vāveres un tamlīdzīgi. Tiem “ir tikpat daudz kopīga ar reāliem dzīvniekiem,” viņš raksta, “cik mūsu izpratnei par pasauli ar reālo pasauli”. Dzejoli viņš noslēdz ar vārdiem: “Padomā par šo un nodrebi.”

“Nodrebēt” varbūt ir pārāk skarbs vārds, bet tā ir patiesība, ka tik daudz no tā, ko cilvēki domā par pasauli, varētu būt pilnīgi nepareizi. Piemēram, gandrīz 2000 gadus daudzi pasaules gudrākie un vislabāk izglītotie cilvēki domāja, ka zeme nekustīgi atrodas Visuma centrā. Mūsdienās daudzi visgudrākie un vislabāk izglītotie cilvēki domā, ka cilvēks ir attīstījies no primitīvām dzīvības formām.

Kā cilvēki mēs nekad neskatāmies uz pasauli no neitrālas pozīcijas. Mēs to vienmēr un tikai redzam caur filtriem, kas ietekmē to, kā mēs skaidrojam un saprotam pasauli ap mums. Šo filtru sauc par pasaules uzskatu, un tas ir tik svarīgi, ka mēs mācām saviem jauniešiem un pat vecākajiem draudzes locekļiem Bībeles pasaules redzējumu.

_Iepazīsties ar šīs nedēļas tēmu, lai sagatavotos Bībeles izpētei 24. oktobrī._