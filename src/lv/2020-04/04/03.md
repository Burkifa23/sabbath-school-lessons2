---
title:  Leibnica Jautājums
date:  19/10/2020
---

Pirms daudziem gadiem vācu domātājs un rakstnieks, vārdā Gotfrīds Vilhelms Leibnics, uzdeva jautājumu, kas, iespējams, ir vissvarīgākais un fundamentālākais jautājums, kāds vien iespējams: “Kāpēc ir kaut kas, nevis nekas?”

`Kā šie jautājumi atbild uz Leibnica jautājumu? 1Moz 1:1, Jņ 1:1–4; 2Moz 20:8–11, Atkl 14:6, 7; Īj 12:7–10.`

Ir pārsteidzoši, ka Bībelē vienkārši kā pati par sevi saprotama un pieņemta ir Dieva eksistence. 1Moz 1:1 nesākas ar virkni loģisku argumentu (lai gan tādu ir daudz) par Dieva eksistenci. Tā vienkārši pieņem Viņa eksistenci (sk. arī 2Moz 3:13, 14), un, sākot ar Dievu kā Radītāju, tās lappusēs tiek atklāta visa pieejamā patiesība.

Radīšanas doktrīna ir fundamentāla arī jebkurai kristīgai izglītībai. Viss, kam mēs kā kristieši ticam, balstās uz sešu dienu radīšanas doktrīnu. Bībele nesākas ar informāciju par salīdzināšanu vai par likumu, vai par krustu, augšāmcelšanos un Kristus otro nākšanu.

Nē, tā sākas ar informāciju par Dievu kā Radītāju, jo neviena no šīm citām mācībām nav jēgpilna ārpus realitātes par Dievu kā mūsu Radītāju.

Tāpēc Bībeles pasaules uzskatam ir jāuzsver radīšanas doktrīnas svarīgums. Šis uzsvars kļūst ļoti svarīgs arī tāpēc, ka mācība ir piedzīvojusi pilnu frontālo uzbrukumu zinātnes vārdā. Evolūcija – mācība, ka miljardiem gadu laikā no grūdieniem lēni un nejauši attīstījusies dzīvība, – ir iznīcinājusi ticību Bībelei miljoniem cilvēku. Ir grūti iedomāties mācību, kas būtu vēl pretējāka Bībelei un kristīgajai mācībai kopumā. Tāpēc ideja, ka evolūcija kaut kā var tikt saskaņota ar Bībeles radīšanas mācību, ir pat sliktāka nekā ateistiskā evolūcija. Tas nav iespējams, neliekot par izsmieklu Bībeli un kristīgo ticību kopumā.

`Dievs lūdz mūs katru nedēļu pavadīt vienu septīto daļu no savas dzīves, lai pieminētu sešu dienu radīšanu, – tas ir kas tāds, ko Viņš neprasa saistībā ar nevienu citu mācību. Ko tam vajadzētu stāstīt mums par to, cik fundamentāla un svarīga šī doktrīna ir kristīgajā pasaules skatījumā?`