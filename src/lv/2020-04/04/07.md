---
title:  Tālākiem Pētījumiem
date:  23/10/2020
---

“Patiesais audzināšanas mērķis ir atjaunot Dieva līdzību dvēselē.” (Elena Vaita “Sentēvi un pravieši”, 595. lpp.) Paturot šo domu prātā, mēs varam saprast, kāpēc stabils kristīgais pasaules skatījums ir būtisks adventistu izglītībā. Galu galā, kā mēs iepriekš redzējām, izglītība pati par sevi ne vienmēr ir laba. Cilvēki var būt izglītoti, viņiem pat var būt augstākā izglītība – uzskatos un attieksmēs, kas ir pretrunā Bībelē atrodamajiem principiem. Tāpēc kā septītās dienas adventistiem mūsu izglītības sistēmai ir jābūt balstītai uz kristīgu pasaules skatījumu. Tas nozīmē, ka visas vispārīgās izglītības, zinātnes, vēstures, ētikas, kultūras un pārējās jomas jāmāca no šīs perspektīvas, pretēji citām izglītības sistēmām, kas runā pretī vai vienkārši ignorē to. Kā teikts iepriekš, bet to ir vērts atkārtot: nav tādas perspektīvas kā neitrāla. Visa dzīve, visa realitāte tiek uzlūkota caur pasaules uzskatu filtriem, neatkarīgi no tā, cik konkrētais pasaules uzskats ir pārliecinošs un sistemātisks. Tāpēc ir svarīgi, lai visas septītās dienas adventistu izglītības pamatā būtu Bībeles pasaules skatījums.

**Jautājumi pārrunām**

`1.	Kādus piemērus tu vari atcerēties no vēstures, kur visa izglītības sistēma bija (vai joprojām ir) ļoti destruktīva? Ko skolēniem tur mācīja, un kā mēs varam mācīties no viņu kļūdām? Kā mēs varam pasargāt savu izglītības sistēmu no šīm destruktīvajām ietekmēm?`

`2.	Šīs nedēļas tēma apskatīja dažus galvenos punktus kristīgajā pasaules skatījumā: Dieva eksistenci, radīšanu, Bībeli, glābšanas plānu un Dieva likumu. Kādus svarīgus elementus vēl vajadzētu iekļaut jebkurā pilnīgā kristīgā pasaules skatījuma formulējumā?`

`3.	Kāds 18. gadsimta domātājs reiz rakstīja: “Ak, sirdsapziņa! Sirdsapziņa! Tu, dievišķais instinkts, tu, nezinošo un gūstā esošo, bet tomēr brīvo un saprātīgo vadonis, – tu, nekļūdīgā labā un ļaunā noteicēja, kas liek cilvēkam līdzināties Dievībai.” Kas pareizs un kas nepareizs šajā formulējumā?`

`4.	Izlasi vēlreiz Elenas Vaitas citātu: “Patiesas audzināšanas mērķis ir atjaunot Dieva līdzību dvēselē.” Ko tas nozīmē? Kā tas parāda mums, kāpēc adventistu izglītībai ir jābūt tik atšķirīgai no tā, kā pasaule skatās uz izglītību?`