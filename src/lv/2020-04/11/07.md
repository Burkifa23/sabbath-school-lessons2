---
title:  Tālākiem Pētījumiem
date:  11/12/2020
---

1Moz 3. nodaļa, Māc 2:18–23, Ef 6:5–8. Izlasi Elenas Vaitas grāmatā “Sentēvi un pravieši” nodaļu “Kārdināšana un krišana” (52.–62. lpp.).

Darbs – lāsts vai svētība? Šķiet, ka tas nāca kā daļa no grēka lāsta (1Moz 3:17). Rūpīgāka lasīšana atklāj, ka zeme bija tā, kas tika nolādēta, nevis darbs. Elena Vaita apliecina, ka Dievs bija paredzējis uzdevumu strādāt kā svētību: “Grūtību un smaga darba pilnā dzīve, kas turpmāk būs cilvēka liktenis, – tika piešķirta mīlestībā. Šādu skolu prasīja grēks, lai cilvēks atkal iemācītos valdīt pār sevi, ierobežojot savas iekāres un kaislības. Tā bija daļa no Dieva lielā plāna, kas dziedinātu cilvēku no grēka pazemojošā un iznīcinošā iespaida.” (“Sentēvi un pravieši”, 60. lpp.) Varbūt mēs to esam padarījuši par lāstu ar monotonumu, pārstrādāšanos un tā lomas pārvērtēšanu savā dzīvē? Lai arī kāda būtu mūsu situācija, mums ir jāmācās nolikt darbu tā pareizajā vietā. Kristīgajai izglītībai ir jāpalīdz mums iemācīt cilvēkiem darba vērtību, vienlaikus nepadarot to par elku.

**Jautājumi pārrunām**

`1.	Izlasi Māc 2:18–24. Kā Salamans var uzskatīt darbu gan par svētību, gan par lāstu vienā un tajā pašā vietā Bībelē? Kādi ir netieši mājieni tekstā par to, kas rada atšķirību tajā, kas darbs mums kļūst?`

`2.	Ar darba palīdzību mēs rūpējamies par savām ģimenēm. Kā mēs varam nodot pozitīvu attieksmi pret darbu saviem ģimenes locekļiem?`

`3.	Robeža starp izcilību darbā un darbaholismu reizēm ir ļoti smalka. Kā mēs varam nepārkāpt šo robežu? Sk. Māc 2:23.`

`4.	Pāvils ļoti skaidri apliecināja: “Jo, kad bijām pie jums, mēs noteicām jums: ja kas negrib strādāt, tam arī nebūs ēst” (2tes 3:10). Šis princips, protams, pasaka ļoti daudz. Kādas būtu dažas situācijas, uz kurām to nevarētu attiecināt? Tas ir, kāpēc mums ir jābūt drošiem, ka nepadarām to par dzelzs likumu, ko nekādā gadījumā nevar pārkāpt?`