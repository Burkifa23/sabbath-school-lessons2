---
title:  Kristietis Un Darbs
date:  05/12/2020
---

### Nedēļas pētījumiem
1Moz 3:19, 5Moz 16:15, 2Moz 25:10–30:38, Gal 5:22–26, Māc 9:10, 1kor 10:31.

> <p>Atmiņas pants</p>
> “Tad nu, mani mīļie brāļi, topiet pastāvīgi, nešaubīgi, pilnīgāki Tā Kunga darbā vienumēr, zinādami, ka jūsu darbs Tā Kunga lietās nav veltīgs” (1kor 15:58).

Darbs ir Dieva ideja. Ideālajā pasaulē pirms grēka Dievs deva Ādamam un Ievai uzdevumu rūpēties par dārzu (1Moz 2:15). Līdzīgi Radītājam, pēc kura līdzības viņi tika    radīti, viņi bija nodarbināti radošā darbā un mīlošā kalpošanā. Tas ir, pat nekritušā pasaulē, pasaulē bez grēka un nāves, un ciešanām, cilvēkiem bija jābūt nodarbinātiem.

Šajā “starpposmā” (pēc ideālās pasaules un pirms apsolītās) mēs esam aicināti uzskatīt darbu par vienu no Dieva svētībām. Jūdu vidū katram bērnam tika mācīts arods. Teica pat tā, ka tēvs, kas nemāca savam dēlam amatu, izaudzinās noziedznieku. Jēzus, Dieva Dēls, pavadīja daudzus gadus, darot Sava Tēva gribu godīgā darbā kā prasmīgs amatnieks, varbūt nodrošinot Nācaretes ļaudīm nepieciešamās mēbeles un lauksaimniecības darbarīkus (Mk 6:3). Tā arī bija daļa no apmācības, lai sagatavotu Viņu nākamajai kalpošanai. Apustulis Pāvils darīja Kunga darbu, strādājot pusotru gadu kopā ar Akvilu un Priskillu par telšu taisītāju tikpat noteikti kā tad, kad viņš piedalījās sabata pārrunās sinagogā (Apd 18:1–4, 2tes 3:8–12). Šajā nedēļā mēs aplūkosim jautājumu par darbu un tā lomu kristīgajā izglītībā.

_Iepazīsties ar šīs nedēļas tēmu, lai sagatavotos Bībeles izpētei 12. decembrī._