---
title:  Darbs Un Svētība
date:  07/12/2020
---

Nodarbošanās jeb darbs ir jautājums par “darīšanu”. Pat tie, kam darbs ir vismentālākais, tomēr beigās dara kaut ko fizisku, pat ja tas nozīmē tikai datora taustiņu spiešanu.

**Ko šie panti mums māca par darbu, izmantojot “rokas” kā simbolu?**

`5Moz 16:15`

`Māc 9:10`

`Sak 21:25`

`Jer 1:16`

Dievs ir iedevis “mūsu rokām darbu”, lai mēs varētu rast prieku un piepildījumu (sk. Sak 10:4, 12:14). Psiholoģijā “pašefektivitāte” apraksta ticību, ka katram cilvēkam ir spēja paveikt dzīvē kaut ko nozīmīgu. Pašefektivitāte nepalielinās, atkārtojot: “Es domāju, ka es varu! Es domāju, ka es varu!” Pašefektivitāte palielināsies, tikai patiešām kaut ko darot.

Lai gan “mūsu roku darbs” ir Dieva svētība mums (sk. Ps 90:17) un ļauj mums dzīvot jēgpilnu dzīvi, Dieva augstākais plāns ir, lai “mūsu roku darbs” ir par svētību citiem. Pāvils raksta, ka mums ir jāstrādā, darot kaut ko lietderīgu ar savām rokām, lai mums būtu, ar ko dalīties. Pāvils noteikti dzīvoja pēc šī principa: “Jūs paši zināt, ka šīs manas rokas kalpojušas manām vajadzībām un tiem, kas pie manis bija. Es jums visās lietās esmu rādījis, ka, tā strādājot, nākas gādāt par vājiem, pieminot Kunga Jēzus vārdu, jo Viņš pats sacījis: ‘Svētīgāk ir dot nekā ņemt’” (Apd 20:34, 35).

Nehemijas vienkāršajai lūgšanai vajadzētu būt arī mūsu lūgšanai: “Bet tagad stiprini manas rokas” (Neh 6:9).

`Kāda ir tava attieksme pret savu darbu? Kā tu varētu izmantot savu darbu, lai būtu par lielāku svētību citiem?`