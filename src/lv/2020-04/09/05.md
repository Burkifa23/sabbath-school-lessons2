---
title:  Meklējot Patiesību
date:  25/11/2020
---

Alberts Einšteins, kas bieži tiek uzskatīts par mūsdienu fizikas tēvu, rakstīja: “Svarīgi ir nepārtraukt jautāt. Zinātkārei ir savi eksistences iemesli. Cilvēks nevar atturēties no izbrīna, pārdomājot mūžības, dzīves, brīnišķīgās realitātes uzbūves mistērijas. Pietiek, ja cilvēks cenšas tikai aptvert nedaudz no šīs ikdienas mistērijas. Nekad nezaudējiet svēto zinātkāri.”

Mēs dzīvojam mistēriju pasaulē, vai ne? Mūsdienu zinātne ir parādījusi mums neiedomājamu sarežģītību, kas pastāv gandrīz katrā eksistences līmenī. Ja tas tā ir tikai ar fiziskām lietām, tad cik daudz vairāk ar garīgajām?

`Ko šie panti māca mums par patiesības, par atbilžu meklēšanu? Jer 29:13, Mt 7:7, Apd 17:26, 27; Ps 25:5; Jņ 16:13; Jņ 17:17.`

Bībele ir pilna ar stāstiem par zinātkāriem cilvēkiem, kas ir ļoti līdzīgi mums, kam ir jautājumi, bailes, cerības un prieki, cilvēkiem, kas savā veidā meklē patiesību, meklē atbildes uz dzīves visgrūtākajiem jautājumiem.

“Vēl es esmu novērojis zem saules tiesas vietu – tur valdīja netaisnība, un taisnības vietu – tur valdīja bezlikumība” (Māc 3:11). Ko Salamans šeit domā? Daži ebreju valodas vārdu “olam” tulko kā “mūžība” un citi kā “pagātnes un nākotnes apziņa”. Tātad saskaņā ar šo pantu Dievs ir ielicis cilvēka sirdī un prātā pagātnes un nākotnes apziņu, pašu mūžību. Tas ir, kā cilvēki mēs spējam domāt par tā saucamajiem “lielajiem dzīves jautājumiem” un mūsu eksistenci kopumā.

Protams, šeit galvenā loma ir Rakstiem. Kas mēs esam? Kāpēc mēs esam šeit? Kāpēc mums vajadzētu dzīvot? Kas notiek, kad mēs mirstam? Kāpēc ir ļaunums un ciešanas? Šie ir jautājumi, ko patiesības meklētāji ir uzdevuši kopš vēstures ziņojumu pirmsākumiem. Kāda priekštiesība un kāda atbildība spēt palīdzēt norādīt šiem meklētājiem uz dažām atbildēm! Kas gan ir kristīgā izglītība, ja ne norādīšana uz šīm atbildēm, kā tās atrodamas Dieva Vārdā?

`Kāpēc Rakstiem vajadzētu būt galvenajai lomai, atbildot uz lielajiem dzīves jautājumiem?`