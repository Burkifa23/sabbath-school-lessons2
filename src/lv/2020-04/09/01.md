---
title:  Izglītība Un Draudze
date:  21/11/2020
---

### Nedēļas pētījumiem
Lk 10:30–37, Mt 5:14–16, Lk 4:18–23, Jer 29:13, Mt 7:7, 1tes 2:6–8.

> <p>Atmiņas pants</p>
> “Nedz arī sagaidīdami godu no cilvēkiem, ne no jums, ne no citiem. Lai gan mums kā Kristus apustuļiem būtu bijis iespējams sev prasīt sevišķu cieņu, bet mēs jūsu starpā esam bijuši saudzīgi kā māte, kas lolo savus bērnus. Tādas ir bijušas mūsu jūtas pret jums; mēs ar jums gribējām dalīties ne vien Dieva evaņģēlijā, bet arī savā dvēselē, jo tik mīļi jūs mums bijāt kļuvuši” (1tes 2:6–8).

Kopš agrīnajiem laikiem, kad uzticīgie ir pulcējušies, lai pielūgtu Dievu – sinagogās, mājās un draudzēs –, Bībele atklāj cilvēkus, kas ar Rakstu un pielūgsmes palīdzību ilgojas iepazīt Dievu un saprast Viņa gribu savā dzīvē. Bībele arī atkārtoti atklāj, ka draudze ir vieta, kur vajadzētu notikt nopietnām, aktuālām diskusijām un kur cilvēki var augt Dieva atziņā un izpratnē par Viņa gribu savā dzīvē.

Reizēm mums ir bail uzdot jautājumus. Tomēr Bībelē mēs bieži atrodam, ka jautājumi tika izmantoti, lai vestu cilvēkus pie skaidrākas izpratnes par Dievu. Līdzīgā veidā visā Bībelē ir izmantoti stāsti, lai radītu cilvēkiem iespējas pārdomāt savu nodošanos. Jēzus īpaši pievērsās šāda tipa izglītībai attiecībā uz Saviem mācekļiem un sekotājiem.

Ja draudzei ir jābūt izglītības iestādei, tai ir jānodrošina telpa, kur var notikt patiess dialogs. Tieši tāpat kā mums skolā nepārtraukti teica, ka “nav stulbu jautājumu”, tā mums ir jārada draudzē droša vide katram cilvēkam, lai augtu žēlastībā un izpratnē par Dievu un viņa plānu katra dzīvē.

_Iepazīsties ar šīs nedēļas tēmu, lai sagatavotos Bībeles izpētei 28. novembrī._