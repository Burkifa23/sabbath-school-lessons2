---
title:  Tālākiem Pētījumiem
date:  27/11/2020
---

“Kristus lika vilties cerībās uz pasaules varenību. Kalna svētrunā Viņš centās nojaukt visu, ko bija paveikusi nepareizā audzināšana, lai sniegtu klausītājiem pareizu izpratni par savu valstību un savu raksturu. Tomēr pret ļaužu maldiem Viņš nevērsās tieši. Viņš redzēja grēka dēļ pasaulē valdošo postu, bet necentās šo nožēlojamo stāvokli pēc iespējas spilgtāk attēlot saviem klausītājiem. Viņš mācīja kaut ko bezgalīgi pārāku par to, ko tie līdz šim bija pazinuši. Neapkarodams viņu idejas par Dieva valstību, Jēzus pasludināja noteikumus ieiešanai šajā valstībā, atstādams tiem iespēju pašiem spriest par tās būtību. Viņa mācītās patiesības šodien mums nav mazāk svarīgas kā milzīgajam ļaužu pulkam, kas Viņam sekoja toreiz. Mums tāpat kā viņiem nepieciešams apgūt Dieva valstības principus.” (Elena Vaita “Laikmetu ilgas”, 299. lpp.)

**Jautājumi pārrunām**

`1.	Roberts Luiss Stīvensons piedzima 1850. gadā Edinburgā, Skotijā. Stīvensons atceras, kā kādu nakti, kad viņa aukle lika viņu gulēt, viņš pieskrēja pie loga un redzēja aizraujošu skatu. Vīrs, kas iededza lampas, gāja no vienas gāzes lampas pie nākamās. Ar bērnišķu prieku viņš pasauca aukli pie sevis un teica: “Paskaties uz to vīru! Viņš taisa tumsā caurumus!” Kādu lomu Dievs tev ir iedevis, lai tu nestu savā kopienā gaismu un mīlestību? Ja neesi pārliecināts, aicini vairākus draudzes locekļus pārrunāt, ko jūs kopā varētu paveikt.`

`2.	Ja draudzei ir jāsadarbojas ar Dievu, aizsniedzot pasauli, tad mums ir jāpieņem Jēzus vārdi un kalpošana. Pati iemiesošanās realitāte – kad Dievs nāk pie mums un dzīvo mūsu pasaulē, cīnās un smejas, un raud ar mums – atgādina mums, ka mēs esam aicināti rūpēties par tiem, kas ir ap mums. Kā mēs to darīsim? Kā jūs varētu iesaistīt savas draudzes jauniešus, lai viņi palīdzētu šajā darbā?`

`3.	Padomā par atbildību, kāda mums ir kā septītās dienas adventistiem: mācīt citiem brīnišķīgās patiesības, kas mums ir dotas. Kā vietējai draudzei var būt galvenā loma, mācot šīs patiesības citiem? Vienlaikus kā draudze var būt droša vieta, kur pārrunāt šīs patiesības ar tiem, kas uzdod grūtus jautājumus par tām? Ko tu vari darīt, lai radītu vidi, kurā var tikt pārrunāti nopietni jautājumi?`

`4.	Grupā pārrunājiet, kādi ir kultūras aizspriedumi sabiedrībā, kurā jūs dzīvojat. Kā jūsu draudze var mācīt citiem pacelties pāri šiem aizspriedumiem un tā vietā sekot Rakstu mācībām.`