---
title:  Tālākiem Pētījumiem
date:  20/11/2020
---

Lielais misijas uzdevums (Mt 28:18–20) iekustināja ievērojamu reliģisku kustību visā pasaulē. Šeit daži apustuļi jeb misionāri (abi vārdi nozīmē vienu un to pašu – “tie, kas ir sūtīti”) devās pa visu pasauli un sapulcināja tos, kas gribēja mācīties, padarot viņus par mācekļiem, aicinot viņus ticēt Jēzum, kristot un turpinot mācīt viņiem visu, ko Jēzus bija pavēlējis. Jaunatgrieztie kristieši no visas pasaules, pārstāvot dažādas kultūras un runājot dažādās valodās, iznāca no kristību ūdeņiem, lai iestātos skolā un uzsāktu izglītību. Nav nekāds pārsteigums, ka viņiem vēl joprojām ir daudz jāmācās.

Iemesls, kāpēc kristieši vienmēr mācās, ir ne tikai intelektuāla zinātkāre un vēlme apgūt zināšanas, bet drīzāk tas, ka kristīga dzīve un ticība ielaužas katrā ikdienas dzīves stūrītī. Ir tik daudz, ko mācīties. Tāpēc Jaunās Derības vēstules satur gan vēsti par Jēzu (reizēm Jaunā Derība to nosauc vārdā “kerygma” [kē-RIG-ma]), gan izglītošanos visā, kas kristiešiem ir jāmācās (reizēm Jaunajā Derībā nosaukta vārdā “didache” (did-ā-kei]). Labs pasludināšanas paraugs ir redzams 1kor 2:2, savukārt izglītošana sākas 1kor 4. nodaļā un turpinās visā pārējā vēstulē. Kas kristiešiem ir jāmācās?

Darbs, atpūta, sociālie jautājumi, sabiedriskās attiecības, draudze un pielūgsme, ekonomika, filantropija, attiecības ar varām, padomdošana, ģimenes sistēmas, laulības attiecības un bērnu audzināšana, pārtika un tās gatavošana, apģērbs, pat novecošana un sagatavošanās mūža noslēgumam gan personīgajā, gan sabiedriskajā dzīvē. Būt kristietim nozīmē mācīties par šiem jautājumiem arvien vairāk un vairāk. To izpratne nenotiek dabiski. Tie ir jāapgūst.

**Jautājumi pārrunām**

`1.	Cik svarīgs izglītības darbs ir draudzes misijā?`

`2.	Ko Elena Vaita domāja, rakstot: “Debesis ir skola” (“Audzināšana, 301. lpp.)?`

`3.	Izlasiet vēlreiz 1kor 2:1–16. Ko Pāvils mums pastāsta par to, ko Dievs mums atklāj caur inspirāciju? Padomājiet par apgalvojumu, ka valdnieki un pasaules gudrība nekur neaizvedīs. Ja viņš to varēja teikt toreiz, ko mēs varam spriest arī par mūsu laikmeta “gudrību”?`