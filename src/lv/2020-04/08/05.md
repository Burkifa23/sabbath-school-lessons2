---
title:  Gudri Vīri Un Sievas
date:  18/11/2020
---

Mūsdienās nepārprotami skaidri ir tādi vārdi kā skola, mācīšanās un izglītība, bet tie nav sastopami Bībelē. Viens vārds ir biežāk sastopams – gudrība/gudrs. Piemēram, Vecā Derība piemin gudrus vīrus un sievas (2Sam 14:2, Sak 16:23).

`Izlasi 1ķēn 4:29–34. Ko tas māca mums par gudrības svarīgumu?`

Ķēniņš Salamans ir izcelts kā ļoti gudrs vīrs, kas daudz runāja par dzīvnieku un augu dzīvi un izteica sakāmvārdus ar lielu gudrību un nozīmi kā izglītības pārstāvis (1ķēn 4:29–34). Sakāmvārdu grāmata un Mācītāja grāmata satur daudzas gudras pamācības par daudzām tēmām, kuru autors ir gan Salamans, gan citi gudrie skolotāji senajos laikos (Sak 1:1, 25:1, 30:1, 31:1).

Bībelē gudrība ir kaut kas līdzīgs mūsdienu izglītībai. Tā ir kaut kas tāds, ko cilvēks mācās no vecākiem un skolotājiem, īpaši bērnībā un jaunībā (Māc 12:1), bet patiesībā cilvēks uzkrāj gudrību visa mūža garumā. Otrkārt, gudrībām parasti ir arī praktiskā puse, piemēram, mācīties no skudrām, kas uzkrāj vasarā, lai būtu pietiekami ziemai (Sak 6:6–8).

Tomēr gudrība nav tikai praktiska, tai ir arī teorētiskā puse, jo tā sākas ar ticību Dievam  un seko noteiktiem pamatprincipiem (Sak 1:7). Gudrība palīdz mums dzīvot atbildīgi un citiem par svētību, un tā palīdz arī pasargāt mūs no neveiksmēm. Visbeidzot, tieši tāpat kā izglītība mūsdienās, gudrība neatbild uz visiem jautājumiem, ko mēs izvirzām, bet tā padara mūs spējīgus būt apmierinātiem ar to, ko mēs zinām, vienlaikus turpinot pētīt to, ko vēl nezinām, un tas ir labs stāvoklis, kā mācīties iepazīt Dievu un uzticēties Viņa žēlastībai. Saskaņā ar Jer 18:18 gudra skolotāja loma ir nostādīta kā vienlīdzīga priestera un pravieša lomai. Visi trīs nodod Dieva ļaudīm Viņa vēsti, norādījumu, izglītojošu padomu un īpašas Dieva vēsts veidā.

`Kā mēs varam mācīties gudrību un tad nodot to tiem, kas nāk pēc mums? Kāpēc mums kā tautai ir tik svarīgi to darīt?`