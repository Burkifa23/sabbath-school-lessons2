---
title:  Mozus Un Pravieši
date:  17/11/2020
---

`Izlasi 2Tim 3:14–17. Ko šie panti māca mums par Rakstu lomu kristīgajā izglītībā? _`

Pirmās Bībeles daļas apzīmējums Tora reizēm tiek tulkots kā “likums”, daļēji tāpēc, ka šajās grāmatās ir daudz likumu. Bet Tora patiesībā nozīmē “mācīšana” vai “norādījumi”. Šī izpratne ļoti atšķiras no tās, ko daudzi domā, kas Bībelē ir “likums”, proti, noteikumi un regulējumi, kas mums ir jāievēro, lai paliktu Dieva žēlastībā. Bet tā nav, likums ir paredzēts kā mācību materiāls, kā dzīvot veiksmīgu un drošu dzīvi derības attiecībās ar Dievu, ko Viņš bija iecēlis, kad radīja mūs sākumā.

Nākamās divas ebreju Bībeles daļas ziņo par to, cik Dieva ļaudis labi tika galā ar šo izglītības materiālu, kā viņi dzīvoja saskaņā ar to (pirmie pravieši un vēstures grāmatas) un ko viņiem vajadzēja iemācīties no šī mācību materiāla (vēlākie pravieši). Pārējās Vecās Derības daļas (ebreju valodā sauktas par “rakstiem”) ir pilnas ar veiksmīgu un mazāk veiksmīgu skolotāju un skolēnu piemēriem, līdz ar viņu izglītības pieredzi. Veiksmīgi izglītības piemēri šajās grāmatās būtu Estere, Rute, Daniēls un Ījabs. Neveiksmīgi piemēri ir Ījaba četri draugi. Protams, Psalmu grāmata ir dziesmu grāmata, bet pat tajā ir vismaz trīs izglītojoši psalmi: Ps 1, 37 un 73.

Evaņģēlijos ir pilns ar materiāliem, kas paredzēti izglītojošiem nolūkiem, īpaši Jēzus līdzības. Daudzas Pāvila vēstules sākas ar spēcīgu evaņģēlija pasludināšanu, bet noslēdzas ar izglītības materiālu, praktiskām mācībām attiecībā uz kristiešu ikdienas dzīvi. Arī Atklāsmes grāmata ir pilna ar izglītojošu materiālu. Piemēram, Kristus draudzes nākotnes apraksts ir uzrakstīts grāmatā, ko var atvērt tikai Dieva Jērs – Jēzus, lielais Skolotājs (Atkl 5:1–5).

`Daži varbūt domā, ka ne viss mācību materiāls Mozus grāmatās ir izmantojams mūsdienās, un tā tas arī ir. 5Moz 17:14–20 norādījumos ķēniņiem ir dažas ļoti konkrētas pamācības par to, kā izvēlēties cilvēku, ko iecelt par ķēniņu. Mūsdienās mēs, protams, nevienu draudzē neieceļam par ķēniņu. Kā mēs varam noteikt, kā pareizi attiecināt visus Rakstos atrodamos mācību materiālus uz mūsdienām?`