---
title:  Izglītība Un Glābšana
date:  14/11/2020
---

### Nedēļas pētījumiem
1Moz 1:26, 27; Jes 11:1–9; 2Tim 3:14–17; 1ķēn 4:29–34; Jņ 14:17; 1kor 2:1–16.

> <p>Atmiņas pants</p>
> “Visi šie raksti ir Dieva iedvesti un ir noderīgi mācībai, vainas pierādīšanai, labošanai, audzināšanai taisnībā” (2Tim 3:16).

Bībele ir ļoti garš stāsts par Dievu un Viņa ļaudīm. Reizēm tas tiek uzskatīts par mīlas stāstu, kas ir nogājis greizi, vismaz uz kādu laiku. Vai arī tas var būt stāsts par tēvu un Viņa dumpīgajiem bērniem, kas beigās atgriežas.

Bet šīs nedēļas tēmas nolūkiem mēs Bībeles stāstā atklāsim kādu citu tēmu, proti, par skolotāju un viņa skolēniem. Tie nepārtraukti izkrīt pārbaudījumos, bet skolmeistars pacietīgi turpina paskaidrot apgūstamo vielu vēl un vēl, līdz beidzot daži to apgūst.

Bībeles stāsts neatšķiras no cilvēku stāstiem, ko zinām tik labi – ar vienu izņēmumu. Dieva un Viņa ļaužu stāstam ir nodrošinātas labas beigas, tas sasniedz savu mērķi. Dievišķā žēlastība pret Viņa ļaudīm nodrošina šo iznākumu. Cilvēku atbildība šajās attiecībās bieži ir pārprasta, un tie, kas par tām ir domājuši kā par apgrūtinošām, no tām ir baidījušies. Bet faktiski Bībeles stāsts pamatā ir aicinājums iepazīt Dievu un saprast Viņa gribu. Patiešām, mācīšanās iepazīt Dievu ir mūsu galvenā reakcija uz Viņa žēlastību. Mēs nevaram to nopelnīt, bet mēs varam to iemācīties, un kas gan pēc savas būtības ir kristīgā izglītība, ja ne izglītība, kas mums māca par šo žēlastību?

_Iepazīsties ar šīs nedēļas tēmu, lai sagatavotos Bībeles izpētei 21. novembrī._