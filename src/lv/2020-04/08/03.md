---
title:  Jēzus Kā Skolotājs
date:  16/11/2020
---

Bībele izmanto daudzus terminus, lai aprakstītu Jēzu. Viņš ir Dieva Dēls, Mesija, Cilvēka Dēls, Glābējs, Pestītājs, Kungs, Dieva Jērs – tie ir tikai daži no Viņa apzīmējumiem. Bet tiem, kas Jēzu pazina vislabāk Viņa trīs un vairāk gadu publiskās kalpošanas laikā Jūdejā un Galilejā, Viņš bija skolotājs. Viņi sauca Viņu par “Meistaru” vai “Rabi”. Abi apzīmējumi nozīmē vienu un to pašu, proti, “Skolotāju”.

Tāpēc mācīšana un mācību darbs bija īpaši piemērots veids, kā Jēzus varēja īstenot Savu publisko kalpošanu. Zināmā mērā Viņa glābšanas darbs ir līdzīgs mācīšanas darbam. Bez tam to iepriekš paredzēja evaņģēlija pravietis.

`Izlasi Jes 11:1–9. Ko šie panti atklāj par Jēzus kā skolotāja lomu?`

Viens no pārsteidzošākajiem mesiāniskajiem pravietojumiem ir atrodams Jesajas 11.	nodaļā. 1.–3. pants attēlo gaidāmo Mesiju kā tādu, kas nes zināšanas, padomu, gudrību un izpratni. Šie panti noslēdzas ar šo ievērojamo apsolījumu: “Zeme būs Tā Kunga atziņu pilna kā jūras dziļumi, kas līdz pašam dibenam ūdens strāvu pilni” (Jes 11:9). Varbūt tieši šīs Rakstu mācības iedvesmoja Elenu Vaitu savā grāmatā par audzināšanu uzrakstīt, ka izglītības un glābšanas darbs ir viens un tas pats (sk. “Audzināšana”, 30. lpp.).

Izlasi Jņ 3:1–3. Nikodēms nosauca Jēzu par rabi, un tālāk viņš nosauca Jēzus mācīšanas dāvanas par no Dieva nākušām to zīmju dēļ, ko Jēzus bija darījis, proti, Viņa brīnumu un dzīves uzskatu dēļ. Jēzus varbūt nepieņēma Viņam piešķirto titulu, taču Viņš pieņēma Savu mācīšanas dāvanu izcelsmi, kad Viņš atbildēja Nikodēmam, ka viņam ir jāpiedzimst no jauna, lai saprastu un ieietu Dieva valstībā. Tas nozīmē, ka autoritāte mācīt citus, pat Jēzus gadījumā, nāk no Dieva.

Pavisam noteikti mācīšana ir Dieva dāvana. Tā ir Dieva piešķirta, to pieņēma Jēzus, un, ka tā ir dievišķa autoritāte, atzīst tie, kuriem māca.

`Kāda ir mūsu loma, ieraugot šī pravietojuma piepildījumu – ka Kunga atziņa ies pa visu plašo pasauli?`