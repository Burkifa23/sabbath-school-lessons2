---
title:  Debesis, Izglītība Un Mācīšanās Visā Mūžībā
date:  19/12/2020
---

### Nedēļas pētījumiem
Jņ 3:16, 1Jņ 5:13, 1Tim 1:16, 1kor 13:12, Cah 13:6.

> <p>Atmiņas pants</p>
> “Bet tā ir, kā rakstīts: ko acs nav redzējusi un auss nav dzirdējusi un kas neviena cilvēka sirdī nav nācis, to Dievs ir sagatavojis tiem, kas Viņu mīl” (1kor 2:9).

Kāds dzejnieks, baidīdamies no nāves, jautāja, kā cilvēks var dzīvot, “nezinot skaidri, kas ir viņa pirmsākumi, kas ir nāve, kāds liktenis, kāda apziņa sagaida pēc kapa?” Viņš radīja šo dzeju, nosaucot to par “Institūtu, lai sagatavotos viņsaulei” jeb IPH (Institute of Preparation for the Hereafter). Tomēr kā cilvēks var sagatavoties pēcnāves dzīvei, ja viņš pat nezina, kas tajā ar cilvēku notiks?

Par laimi, Bībele sniedz mums lielisku ieskatu Debesu un Jaunās Zemes jautājumā, kā arī tajā, kā visā mūžībā notiks dzīvošana un mācīšanās. Kā mēs redzējām šajā ceturksnī, IPH ir šeit un tagad, šajā dzīvē, un visai mūsu izglītībai – lai arī kas tā būtu par nozari – vajadzētu sagatavot mūs šai “viņsaulei”.

Galu gal, jebkura skola var nodot daudz labas informācijas, daudz labu, praktisku un noderīgu zināšanu. Bet kas labs no tā, ja cilvēks iegūst visas šīs zināšanas, bet zaudē mūžīgo dzīvību? Šajā nedēļā mēs aplūkosim, ko inspirācija mums stāsta par augstāko augstskolu, par skolu, kas turpinās mūžīgi un kur mēs mācīsimies un augsim visā mūžībā. Šajā viņsaules skolā mēs mācīsimies lietas, ko tagadējā pasaulē mēs pat nevaram sākt iztēloties.

_Iepazīsties ar šīs nedēļas tēmu, lai sagatavotos Bībeles izpētei 26. decembrī._