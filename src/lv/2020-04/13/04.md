---
title:  Tad Mēs Zināsim
date:  22/12/2020
---

“Debesis ir skola, tā ir pētījumu nozare, universs. Tās skolotājs ir Mūžīgais. Šīs skolas filiāle tika izveidota Ēdenē, un, kad glābšanas plāns būs pabeigts, izglītība atkal atsāksies Ēdenes skolā.” (Elena Vaita “Audzināšana”, 301. lpp.)

Ja tu esi kā lielākā daļa cilvēku, tad tev ir daudz jautājumu – jautājumi par grēku, ciešanām, slimību, nāvi, kāpēc notika tas un tas, kāpēc notika kaut kas cits.

Mums ir jautājumi arī par dabas pasauli un par tās noslēpumiem. Neskatoties uz pārsteidzošo progresu, ko ir panākusi zinātne, palīdzot mums vairāk izprast par pasauli un universu kopumā, mēs vēl tik daudz ko nespējam aptvert.

No vienkāršākajām dzīvības formām līdz debesīm, kas ir virs mūsu galvām, no subatomiskām daļiņām līdz riņķojošām galaktikām, kas ir izkaisītas kosmosā, mēs saskaramies ar realitāti, kas ir tik daudz lielāka un dziļāka, nekā mūsu prāti spēj aptvert, īpaši īsajā laikā, kas mums ir šeit un tagad, lai pētītu šos brīnumus.

No otras puses, ja mums pētījumiem ir vesela mūžība, tad, bez šaubām, mums tiks atklāta liela daļa noslēpumu.

**Ko šie panti stāsta mums par to, ko mēs mācīsimies, kad beidzot beigsies grēka, ciešanu un nāves epizode?**

`1kor 13:12`

`1kor 4:5`

Ir apsolīts, ka mums tiks dota izpratne par to, kas tagad mums paliek apslēpts. Kāda brīnišķīga cerība, ka tad, kad mēs reiz redzēsim un sapratīsim lietas, kas tagad šķiet tik grūtas, mēs nespēsim neko citu kā tikai slavēt Dievu! Galvenais mums tagad ir turēties pie mūsu ticības, uzticēties Dieva apsolījumiem, dzīvot saskaņā ar to gaismu, kas mums ir, un izturēt līdz galam. Labā vēsts ir, ka mēs visu spējam “Tā spēkā, kas [mūs] dara stiprus” (Fil 4:13).

`Kādi smagi jautājumi nospiež tavu sirdi? Kas tagad liekas nesaprotams? Kā mācīšanās uzticēties Dievam tajā, ko mēs saprotam, var palīdzēt mums jautājumos, ko pagaidām nesaprotam?`