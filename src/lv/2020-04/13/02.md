---
title:  Mirušo Liktenis
date:  20/12/2020
---

1600. gados franču rakstnieks Blēzs Paskāls apcerēja cilvēces stāvokli. Viens viņam bija ļoti skaidrs: vienalga, cik ilgi cilvēks dzīvo (un toreiz viņi nedzīvoja nemaz tik ilgi), un vienalga, cik laba ir bijusi šī cilvēka dzīve (un dzīve toreiz nemaz nebija tik izcila), agri vai vēlu cilvēks mirst.

Bez tam, lai arī kas notiktu pēc nāves, tas būs ilgāks laiks, bezgalīgi ilgāk par īso dzīves laiku šeit, pirms nāves. Tādējādi Paskālam visloģiskākais, ko cilvēks varētu uzzināt vai ko viņam vajadzētu uzzināt, ir tas, kāds liktenis sagaida mirušos, un viņš bija pārsteigts par to, ka cilvēki satraucas par tādām lietām kā “darba zaudējums vai par kaut kādu iedomātu ievainojumu viņa pašcieņai”, tomēr nepievērš uzmanību jautājumam, kas notiek pēc tam, kad cilvēks mirst.

Paskāla teiktajam ir nozīme. Un tas, bez šaubām, ir iemesls, kāpēc Bībele daudz laika velta, lai runātu par apsolījumu, kas sagaida tos, kas atraduši glābšanu Jēzū, par apsolījumu, kas viņus sagaidīs nākotnē.

`Izlasi šos pantus. Kāda cerība mums šeit ir piedāvāta? Jņ 6:54, Jņ 3:16, 1Jņ 5:13, 1Tim 1:16, Jņ 4:14, Jņ 6:40, Jūdas 1:21, Tit 3:7.`

Krusta gaismā mūžīgā dzīvība iegūst daudz lielāku jēgu. Krusta gaismā nekam citam nav nozīmes, kā tikai mūžīgajai dzīvībai. Universa Radītājs, kas “pasauli radījis” (Ebr 1:2), kurā mēs “dzīvojam, kustamies un esam” (Apd 17:28), Viņš, Dievs, iemiesojās cilvēka miesā un šajā miesā nomira… kāpēc? Lai mēs varētu beigās sapūt kā uz ceļa notriekti dzīvnieki?

Tieši tāpēc Jaunā Derība ir piesātināta ar mūžīgās dzīvības apsolījumiem, jo tikai mūžība garantē izlīdzināšanu. Miljoniem, pat miljardiem gadu varētu nesaturēt pietiekami daudz labu mirkļu, lai izlīdzinātu slikto. Tikai mūžība var līdzsvarot visu, jo bezgalīgais ir vairāk nekā mirstīgais.

Paskālam bija taisnība: salīdzinot ar to, kas ir gaidāms, mūsu laiks šeit ir tik ierobežots. Cik muļķīgi būtu nesagatavoties mūžībai, kas mūs sagaida.

`Ko tu teiktu kādam, kas parāda pilnīgu vienaldzību pret to, kas notiek pēc nāves? Kā tu vari palīdzēt šim cilvēkam ieraudzīt, cik neloģisks patiesībā ir šāda attieksme?`