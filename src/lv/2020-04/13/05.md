---
title:  Skola Viņsaulē
date:  23/12/2020
---

`“Jo tagadējās grūtības, kas ir vieglas, dod mums neizsakāmi lielu mūžīgu godību, ja mēs neņemam vērā to, kas ir redzams, bet to, kas nav redzams. Jo redzamais ir laicīgs, bet neredzamais mūžīgs” (2kor 4:17, 18). Kādu cerību šie panti mums piedāvā? Kas varētu būt dažas no šīm neredzamajām mūžības lietām, ko mēs gaidām un kas mums ir apsolītas Jēzū? Sk. arī Atkl 21:1, 2; Atkl 2:7; Atkl 7:14–17.`

Lai arī cik reāli ir apsolījumi, kas mums piedāvāti Jēzū, lai arī cik mums ir daudz labu iemeslu, lai tiem ticētu, paliek fakts, ka Bībele dod mums tikai netiešas norādes, acumirklīgus ieskatus tajā, kas mūs sagaida. Viens, par ko mēs varam būt droši, tomēr ir tas, ka tas būs lieliski, jo padomājiet tikai, cik lieliska būs dzīve ideālā pasaulē bez grēka postījumiem!

Visas mūsu sāpes, visas mūsu ciešanas, viss, ar ko mēs šeit cīnāmies, rodas no grēka un tā sekām. Kristus nāca, lai pārtrauktu to visu, un Viņš atjaunos zemi tādu, kādu Dievs to sākumā bija paredzējis, pirms ienāca grēks. Patiesībā tā būs labāka, jo visas godības vidū mēs uz mūžīgiem laikiem varēsim redzēt rētas Jēzus rokās un kājās, mūsu glābšanas maksu.

"Tad, kad priekškars, kas aptumšo mūsu skatu, būs noņemts, un mūsu acis redzēs skaisto pasauli, kurā mēs tagad varam redzēt tikai acumirklīgus ieskatus kā caur mikroskopu, kad mēs raudzīsimies debesu godībā, kas tagad vērojama no attāluma caur teleskopu, kad grēka parazīts būs iznīcināts, visa zeme atklāsies ‘Kunga, mūsu Dieva skaistumā’, kāds plašs lauks tad pavērsies pētījumiem! Tur zinātnes students varēs lasīt radīšanas ziņojumus un neredzēs nevienu atgādinājumu par ļaunuma likumu. Viņš klausīsies dabas balsu radītajā mūzikā un nedzirdēs nevienu vaimanu vai ciešanu nokrāsu. Visā radītajā viņš ieraudzīs vienu rokrakstu – visā plašajā Visumā lieliem burtiem būs rakstīts Dieva vārds, un ne uz zemes, ne jūrā, ne debesīs nebūs palikusi neviena pēda no sliktā.” (Elena Vaita “Audzināšana”, 303. lpp.)

`Mēģini iztēloties, kā tas būs – dzīvot mūžīgi pilnīgi jaunā pasaulē, kurā nav nekā, kas padara dzīvi grūtu. Kādu tu to iztēlojies? Ko tu īpaši gaidi?`