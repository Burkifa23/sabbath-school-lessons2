---
title:  Tālākiem Pētījumiem
date:  25/12/2020
---

Izlasi Elenas Vaitas grāmatā “Audzināšana” nodaļu “Mūžības skola” un grāmatā “Lielā cīņa” nodaļu “Cīņa beigusies” (662.–678. lpp.).

“Lauva, no kuras mums ir jābīstas un jābaidās tagad, tad gulēs kopā ar jēru, un viss Jaunajā Zemē būs mierā un saskaņā. Jaunās Zemes koki būs taisni un diženi, bez deformācijām. [..] Lai viss, kas ir skaists mūsu zemes mājās, atgādina mums par kristāla upi un zaļajiem laukiem, līgojošiem kokiem un dzīvīgiem avotiem, spožām pilsētām un baltās drēbēs tērptiem dziedātājiem, par mūsu Debesu mājām – par to skaistuma pasauli, ko nevar uzzīmēt neviens mākslinieks un ko nevar aprakstīt neviena mirstīga mēle. Lai jūsu iztēle iedomājas izglābto mājas un atceras, ka tās būs daudz krāšņākas, nekā jūsu visspožākā iztēle spēj iztēloties.” (Elena Vaita “Heaven”, 133., 134. lpp.)

“Bailes uz nākotnes mantojumu raudzīties pārāk materiālistiski daudzus ir ierosinājušas izskaidrot garīgi tieši tās patiesības, kas mums uz Zemi liek skatīties kā uz savām mājām. Kristus saviem mācekļiem apliecināja, ka Viņš aiziet tiem sagatavot mājokļus Tēva namā. Tie, kas pieņem Dieva Vārda mācības, nedzīvos neziņā par šīm Debesu mājām. [..] Cilvēcīgā valoda nespēj attēlot taisno atalgojumu. Ar to iepazīsies tikai tie, kas to redzēs. Ierobežotam prātam nav iespējams aptvert Dieva Paradīzes godību.” (Elena Vaita “Lielā cīņa”, 674., 675. lpp.)

**Jautājumi pārrunām**

`1.	Pakavējieties vairāk pie Paskāla izteiktās domas par cilvēkiem, kas šķiet, nedomā par to, ko nesīs mūžība. Kā jūs domājat, kāpēc cilvēki tādi ir? Kāpēc šāda attieksme ir tik nesaprātīga?`

`2.	Pakavējieties vairāk pie tā, kāpēc mūžīgās dzīvības cerība ir tik svarīga mūsu ticībai. Kāpēc mums bez tās patiešām nekā nav?`

`3.	Padomājiet par visām pārsteidzošajām mistērijām, kas pastāv dabas pasaulē. Vai tā būtu bioloģija, ģeoloģija, astronomija, fizika, ķīmija, visās jomās viss izrādās daudz sarežģītāks, nekā cilvēks sākumā bija domājis. Zinātnieki, piemēram, nerunā vairs par “vienkāršajām dzīvības formām”, jo, kā izrādās, pat visvienkāršākās dzīvības formas galu galā nemaz nav tik vienkāršas. Katrs jauns atklājums, šķiet, rada vēl vairāk jautājumu. Kā tas viss palīdz mums saprast, cik daudz mēs mācīsimies “mūžības skolā”?`