---
title:  Jauna Eksistence
date:  21/12/2020
---

`“Viņš nožāvēs visas asaras no viņu acīm, nāves vairs nebūs, nedz bēdu, nedz vaidu, nedz sāpju vairs nebūs, jo, kas bija, ir pagājis” (Atkl 21:4). Ko tas stāsta mums par to, cik atšķirīga no šīs pasaules būs mūsu jaunā eksistence, kurā nebūs vairs nāves, ciešanu un sāpju?`

Kāds kristietis sarunājās ar kādu paziņu par evaņģēlija cerību, par mūžīgās dzīvības apsolījumu Jēzū Kristū. Cilvēks uz visu reaģēja negatīvi. “Mūžīgā dzīvība?” viņš nodrebot teica. “Kāda šausmīga doma! Mūsu 70–80 gadi man ir pietiekami slikti. Kurš gan gribētu to izstiept visas mūžības garumā? Tā būtu elle.”

Šis cilvēks runāja pareizi, izņemot to, ka viņš nesaprata, ka mūžīgās dzīvības apsolījums nav vienkārši šīs dzīves turpinājums. Kurš gan to gribētu? Taču augstāk minētais pants liecina, ka vecās lietas būs aizgājušas un viss būs tapis jauns.

**Ko šie panti stāsta mums par gaidāmo eksistenci?**

`2Pēt 3:10–13`

`Atkl 21:1–6`

`Svarīgais jautājums mums tajā visā ir: ko prasa piedalīšanās šajā jaunajā eksistencē? Kā mēs tur varam nokļūt? Kā mēs varam būt droši, ka būsim daļa no tā? Kas mūsu dzīvē varētu stāvēt ceļā tam, lai mēs būtu daļa no tā, ko Dievs mums ir apsolījis Jēzū?`