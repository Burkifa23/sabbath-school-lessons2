---
title:  Komunikācija
date:  06/10/2020
---

Vispatiesākajā ziņā izglītība jebkurā līmenī ir komunikācija. Skolotājs ir tas, kam ir zināšanas, gudrība, informācija, fakti un viss pārējais, kas jānodod skolēnam. Kādam, kam ir zināšanas, ir jāspēj tās nodot citiem; citādi kāds labums no tā, ko viņš zina, vismaz mācīšanas ziņā?

Savukārt citā ziņā labas mācīšanas prasmes nav tikai spēja nodot zināšanas. Svarīgs ir arī viss attiecību veidošanas process. “Ir tikai dažas dāvanas, ko patiess skolotājs var nodot saviem skolēniem, kas ir tik vērtīgas kā viņa sadraudzības dāvana. Tā ir patiesība gan par vīriešiem, gan par sievietēm un vēl daudz vairāk par jauniešiem un bērniem, kurus mēs varam izprast, kad mēs nonākam saskarsmē, iejūtības vadīti, un mums tie ir jāizprot, lai sniegtu vislielāko labumu.” (Elena Vaita “Audzināšana”, 212. lpp.)

Citiem vārdiem sakot, laba mācīšana darbojas arī emocionālā un personīgā līmenī. Ģimenes skolā tas ir ļoti svarīgi. Starp skolēnu un skolotāju jāizveidojas labām attiecībām.

Attiecības tiek izveidotas un pilnveidotas ar komunikācijas palīdzību. Ja kristieši nesazinās ar Dievu, lasot Bībeli un lūdzot, viņu attiecības ar Dievu neaug. Lai augtu žēlastībā un Kristus atziņā, ģimenēm nepieciešama dievišķa vadība.

`Izlasi uzskaitītos pantus. Ko mēs varam no tiem mācīties par to, kā veidot stipras ģimenes attiecības (vai jebkura cita veida attiecības)? Ps37:7–9; Sak 10:31, 32; Sak 27:17; Ef 4:15; 1Jņ 3:18; Tit 3:1, 2; Jēk 4:11.`

Atvēlot laiku, lai sētu pareizās komunikācijas sēklas, mēs ne tikai sagatavosim ģimenes locekļus personīgām attiecībām ar Kristu, bet arī palīdzēsim pilnveidot savstarpējās attiecības ģimenes lokā. Tas atvērs komunikācijas kanālu, par ko jūs priecāsieties, ka esat izveidojuši, kad jūsu bērni sasniegs pubertāti un kļūs par pieaugušajiem. Pat ja jums nav bērnu, principi, kas atrodami šajos pantos, var noderēt visu veidu attiecībās.

`Padomājiet arī par to, kāpēc svarīgs ir ne tikai tas, ko mēs sakām, bet arī kā mēs to pasakām. Ko tu esi iemācījies no situācijām, kurās tas, kā tu kaut ko pateici, sagrāva tavu vārdu ietekmi, kaut arī tavi vārdi bija pareizi?`