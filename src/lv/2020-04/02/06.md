---
title:  Lai Viņi Neaizmirstu
date:  08/10/2020
---

Pirms Israēla bērniem bija jāieiet apsolītajā zemē, Mozus atkal tos uzrunāja, atsaucot atmiņā brīnišķīgos veidus, kā Kungs viņus bija vadījis. Mozus brīdināja atkal un atkal neaizmirst, ko Kungs bija darījis viņu labā. Daudzos veidos Piektā Mozus grāmata bija Mozus pēdējā griba un testaments. Lai gan rakstīta pirms tūkstošiem gadu attiecīgajā kultūrā un dzīves situācijā, kas radikāli atšķīrās no jeb kā, ko mēs piedzīvojam mūsdienās, tās principi attiecas arī uz mums.

`Izlasi 5Moz 6. nodaļu. Ko mēs varam mācīties no šīs nodaļas par kristīgās izglītības principiem? Kam vajadzētu būt centrā visam, ko mēs mācām, ne tikai saviem bērniem, bet ikvienam, kas nezina par Dievu un Viņa lielo glābšanas darbu? Kādi vēl brīdinājumi ir atrodami šajos pantos?`

Centrā visam, kas viņiem bija jāmāca saviem bērniem, bija Dieva brīnišķīgais darbs viņu vidū. Cik skaidrs arī bija brīdinājums, kas viņiem bija dots, – neaizmirst visu, ko Dievs viņu labā bija darījis!

Protams, ja vecākiem ir pirmā un galvenā loma integrēt Bībeles mācību savu bērnu dzīvē, tad viņiem ir atbildība organizēt un veidot pašiem savas dzīves tādā veidā, lai viņiem būtu atbilstošas zināšanas un kopā ar bērniem pavadītais laiks.

“Bērna pirmā skolotāja ir māte. Vislielākās uzņēmības un visstraujākās augšanas laikā viņu izglītība lielā mērā ir viņas rokās.” (Elena Vaita “Audzināšana”, 275. lpp.)

Šis ir svarīgs laiks, kad vecāki liecina saviem bērniem par Dieva mīlestību un apsolījumiem. Ieceļot regulāru laiku, kad personīgi mācīt Dieva gudrību un apsolījumus saviem bērniem, ģimene tiks ietekmēta pozitīvā veidā arī nākamajās paaudzēs.

`Izlasi šo pantu: “Un atgādini tos saviem bērniem un runā tos sēžot savā namā un pa ceļu ejot, guļoties un ceļoties” (5Moz 6:7). Kas šeit ir pateikts, un ko tam vajadzētu mums stāstīt par to, cik svarīgi ir vienmēr paturēt šo realitāti par Kungu ne tikai savā, bet arī savu bērnu priekšā?`