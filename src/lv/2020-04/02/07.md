---
title:  Tālākiem Pētījumiem
date:  09/10/2020
---

Izlasi Elenas Vaitas grāmatā “Audzināšana” nodaļu “Sagatavošana” (275.–282. lpp.), “Sadarbība” (283.–286. lpp.), kā arī nodaļu “Disciplinēšana” (287.–297. lpp.).

“Uz tēviem, kā arī uz mātēm gulstas atbildība bērnu agrīnai, kā arī vēlākai apmācībai, un prasība pēc abu vecāku rūpīgas un pamatīgas sagatavošanās ir visneatliekamākā. Pirms uzņemties tēva un mātes lomu, vīriešiem un sievietēm vajadzētu iepazīties ar fiziskās attīstības likumiem .., viņiem vajadzētu arī saprast prāta attīstības likumus un morālo audzināšanu.” (Elena Vaita “Audzināšana”, 276. lpp.)

“Sadarbības darbam vajadzētu sākties ar pašiem tēviem un mātēm mājas dzīvē. Bērna apmācībā viņiem ir kopēja atbildība, un viņiem vajadzētu pastāvīgi pūlēties, lai varētu strādāt kopā. Lai viņi nodod sevi Dievam, meklē palīdzību no Viņa, lai atbalstītu cits citu. [..] Vecāki, kas sniedz šādu apmācību, nebūs tie, kas tiks atrasti, kritizējot skolotāju. Viņi jūt, ka gan viņu bērnu intereses, gan taisnīgums pret skolu prasa, lai viņi, cik vien iespējams, varētu atbalstīt un godāt tos, kas dalās ar viņiem šajā atbildībā.” (Elena Vaita “Audzināšana”, 283. lpp.)

**Jautājumi pārrunām**

`1.	Neatkarīgi no tā, vai mums ir vai nav bērni, mēs visi dzīvojam kādā mājsaimniecībā un mēs visi mijiedarbojamies ar citiem. Ko jūs šonedēļ esat iemācījušies, kas var palīdzēt jums mijiedarboties ar citiem vai pat liecināt citiem tur, kur jūs dzīvojat vai viesojaties?`

`2.	Mēs sliecamies uzskatīt izglītību par labu lietu (galu galā kurš gan varētu būt pret izglītību?). Bet vai tas tā vienmēr ir? Kādi varētu būt piemēri, kur izglītība ir sabojāta un padarīta par kaut ko sliktu? Ko mēs varam mācīties no šiem negatīvajiem piemēriem, kas var palīdzēt mums padarīt izglītību par kaut ko labu?`

`3.	Kā teikts trešdienas tēmā, mums visiem ir dota brīvās gribas dāvana. Kad bērni kļūs par jauniešiem vai jau nobriedušiem pieaugušajiem, agrāk vai vēlāk viņi pieņems paši savus lēmumus par Dievu, par ko viņiem ir mācīts bērnībā. Kāpēc visiem vecākiem – un ikvienam citam, kas cenšas liecināt citiem un skaidrot evaņģēliju, – vienmēr vajadzētu paturēt prātā šo svarīgo patiesību par brīvo gribu?`