---
title:  Ģimene
date:  03/10/2020
---

### Nedēļas pētījumiem
1Moz 3:1–15, 2kor 4:6, Lk 1:26–38, Mt 1:18–24, Ef 4:15, 1Jņ 3:18, 5Moz 6.

> <p>Atmiņas pants</p>
> “Mans bērns, paklausi sava tēva pamācībai un nepamet savas mātes mācību” (Sak 1:8).

Mēs, cilvēki, visu laiku (ideālajā variantā) mācāmies. Patiesībā dzīve pati ir skola. “No seniem laikiem Israēla ticīgie ļaudis lielu vērību pievērsa jaunatnes audzināšanai. Kungs bija noteicis, ka bērni jau no mazām dienām jāiepazīstina ar Viņa laipnību un varenību, kas sevišķi atklājas Viņa likumos un Israēla vēsturē. Atvērtajam prātam bija jāpasniedz dziesmas, lūgšanas un mācības no Rakstiem. Tēviem un mātēm vajadzēja mācīt bērnus, ka Dieva likumi ir Viņa rakstura atklāsme un ka viņiem, savās sirdīs uzņemot bauslības principus, prātā un dvēselē izveidosies Dieva attēls. Lielu daļu pamācību tie saņēma mutvārdos, taču jaunieši mācījās arī lasīt ebreju rakstus, un tiem pētīšanai bija pieejami Vecās Derības pergamentu ruļļi.” (Elena Vaita “Laikmetu ilgas”, 69. lpp.)

Cilvēces vēsturē izglītība galvenokārt tika iegūta mājās, īpaši dzīves agrīnajos gados. Ko Bībele saka par izglītību ģimenē un kādu principu mēs no tā varam paņemt sev, lai arī kāda būtu mūsu ģimenes situācija?

_Iepazīsties ar šīs nedēļas tēmu, lai sagatavotos Bībeles izpētei 10. oktobrī._