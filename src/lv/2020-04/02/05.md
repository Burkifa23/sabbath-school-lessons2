---
title:  Vecāku Loma
date:  07/10/2020
---

**“Tēvi, nekaitinait savus bērnus, bet audzinait un pamācait tos būt paklausīgiem Tam Kungam” (Ef 6:4).**

**“Kam piešķirta augsti tikumīga sieva, tas lai apzinās, ka viņa ir cildenāka nekā visdārgākā pērle” (Sak 31:10).**

Vecākiem ir brīnišķīga atbildība. Tēvs ir ģimenes galva, un ģimene ir draudzes, skolas un sabiedrības bērnistaba. Ja tēvs ir vājš, bezatbildīgs un nekompetents, tad ģimene, draudze, skola un sabiedrība cietīs sekas. Tēviem ir jāparāda Gara auglis – “mīlestība, prieks, miers, pacietība, laipnība, labprātība, uzticamība, lēnprātība, atturība” (Gal 5:22, 23).

Mātēm, iespējams, ir vissvarīgākā loma sabiedrībā. Viņām ir vislielākā ietekme uz savu bērnu raksturu veidošanu un mājas gaisotnes un rakstura nostiprināšanu. Tēviem vajadzētu darīt visu, ko spēj, lai kopā ar mātēm strādātu bērnu audzināšanā.

`Ko tēvi un mātes var mācīties no šiem pantiem? Ef 5:22, 23, 25, 26; 1kor 11:3; 2kor 6:14; Rm 13:13, 14; 2Pēt 1:5–7; Fil 4:8.`

Kristīgiem vecākiem ir morāls pienākums ar savu uzvedību nodrošināt bībelisku Kristus un draudzes paraugu. Laulības attiecības ir līdzība Kristus attiecībām ar draudzi. Ja vecāki atsakās vadīt savus bērnus vai arī viņi to dara tirāniskā veidā, tad viņi saviem bērniem un pasaulei veido nepareizu Kristus attēlu. Dievs pavēl visiem kristīgajiem vecākiem čakli mācīt savus bērnus (sk. 5Moz 6:7). Vecākiem ir atbildība mācīt saviem bērniem mīlēt Kungu no visas savas sirds. Viņiem ir jāmāca bīties Kungu, kā arī pilnīgu un mīlošu nodošanos un pakļaušanos Viņam.

5Moz 6:7 Israēla bērniem ir dotas īpašas pamācības bērnu audzināšanā attiecībā uz lielajām lietām, ko Kungs ir darījis Viņa ļaužu labā. Lai arī cik lielisks bija stāsts, kas vecākiem bija jāstāsta saviem bērniem, mums, kas dzīvojam pēc Kristus krusta, ir daudz labāks stāsts, ko stāstīt, vai ne?

Tādējādi dziedināšana vai apmācība, kas mums ir jāsniedz, ir pastāvīgs profilaktisks process, kurā mums “jāielej” savos bērnos Dieva patiesība un viņi jāsagatavo viņu pašu attiecībām ar Kristu.

Tomēr mums visiem ir dota brīvās gribas svētā dāvana. Galu galā, kad bērni kļūs pieauguši, viņiem pašiem būs jāatbild par sevi Dieva priekšā.