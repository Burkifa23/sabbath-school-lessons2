---
title:  Jēzus Bērnība
date:  05/10/2020
---

Par Jēzus bērnību Raksti sniedz mums ļoti maz detaļu. Liela daļa no šiem gadiem paliek noslēpums. Tomēr mums kaut kas ir atklāts par Viņa laicīgo vecāku, Marijas un Jāzepa, raksturu; un tas, ko varam uzzināt par viņiem, palīdzēs mums kaut ko uzzināt par Jēzus bērnību un agrīno audzināšanu.

**Ko šie panti mums māca par Mariju un Jāzepu, un kā viņi var palīdzēt mums saprast, kā vecāki audzināja Jēzu?**

`Lk 1:26–38`

`Lk 1:46–55`

`Mt 1:18–24`

Šajos pantos mēs varam redzēt, ka gan Marija, gan Jāzeps bija uzticīgi jūdi, kas centās dzīvot paklausībā likumiem un Dieva baušļiem. Un patiešām – kad Kungs nāca pie šiem cilvēkiem un pastāstīja, kas ar viņiem notiks, Jāzeps un Marija uzticīgi darīja visu, ko viņiem lika.

“Jēzus izglītību neieguva sinagogas skolās. Viņa pirmā šīs zemes skolotāja bija māte. No viņas lūpām un no praviešu Rakstiem Viņš iepazinās ar Debesu vērtībām. Vārdus, ar kuriem Viņš pats reiz bija uzrunājis Mozu un Israēlu, tagad Viņam mācīja māte. Pagāja bērnība; Jēzus jau sasniedza jaunekļa gadus, tomēr Viņš netiecās apmeklēt rabīnu skolas. Viņam nevajadzēja iegūt izglītību no tādiem avotiem, jo pats Dievs bija Viņa skolotājs.” (Elena Vaita “Laikmetu ilgas”, 70. lpp.)

Nav šaubu, ka Marija un Jāzeps bija labi un uzticami skolotāji Bērnam, kā to atklāj Lk 2:41–50 uzrakstītais stāsts, tomēr viņi daudz ko nesaprata par savu dēlu, jo Jēzum bija zināšanas un gudrība, ko Viņam bija nodevis tikai Kungs.

`Izlasi vēlreiz augstākminēto Elenas Vaitas citātu. Kā mēs varam aptvert to, ko viņa raksta, proti, ka Viņš mācījās pie Savas mātes kājām vārdus, ko Viņš pats reiz bija runājis? Ko tas mums stāsta par to, cik pārsteidzoša ir Dieva mīlestība? Kā mums, grēcīgām būtnēm, vajadzētu atsaukties uz šo mīlestību?`