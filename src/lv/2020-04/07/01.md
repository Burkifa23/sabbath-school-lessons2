---
title:  Pielūgsme Izglītībā
date:  07/11/2020
---

### Nedēļas pētījumiem
Dan 3. nodaļa, Atkl 14:6–12, Ps 78:1–17, Jņ 4:7–26, 1L 16:1–36, Mk 7:1–13.

> <p>Atmiņas pants</p>
> “Dodiet Tam Kungam Viņa Vārda godu! Atnesiet dāvanu upurus un nāciet Viņa vaiga priekšā. Zemojieties Tā Kunga priekšā un zemojieties svētā glītumā” (1L 16:29).

Pielūgsme ir daļa no cilvēces, daļa no cilvēka dabas, pat no kritušās cilvēka dabas. Nav šaubu, mēs esam radīti kā būtnes, kas no brīvas gribas, ko mums ir devis Dievs, pielūdz Kungu, jo mēs mīlam Viņu un zinām, ka Viņš ir pielūgsmes cienīgs. Šādai pielūgsmei pasaulē pirms grēkā krišanas vajadzēja būt vieglai un dabiskai, jo radībā, kas nebija grēka, nāves un iznīcības sabojāta un ko mēs, kas pazīstam tikai kritušo pasauli, varam tik tikko iedomāties, cilvēkiem bija iespēja satikt Dievu vaigu vaigā.

Lai gan dabiskā vajadzība pielūgt vēl joprojām mūsos ir, tāpat kā viss cits šajā pasaulē, tā ir grēka sagrozīta un sabojāta, kas nozīmē, ka cita starpā mēs kā pielūdzošas būtnes varam nonākt pie nepareizu lietu pielūgsmes vai pat nepielūgt Kungu tādā veidā, kā Viņš būtu jāpielūdz (piemēram, izlasi Mk 7:1–13, Jer 7:4).

Tātad, ja reiz pielūgsme ir tik centrāla kristīgajā pieredzē, kristīgajai izglītībai vajadzētu risināt arī pielūgsmes jautājumu, kas tieši ir šīs nedēļas tēma.

_Iepazīsties ar šīs nedēļas tēmu, lai sagatavotos Bībeles izpētei 14. novembrī._