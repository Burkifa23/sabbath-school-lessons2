---
title:  Un Pasludini Tos Saviem Bērniem
date:  09/11/2020
---

Psalmiem Vecajā Derībā bija sava loma senā Israēla dzīvē. Tie tika skaitīti, dziedāti, bieži mūzikas instrumentu pavadībā, pielūgsmes laikā, īpaši publiskas pielūgsmes, kas Vecajā Derībā bija nozīmīgi tajā, kā cilvēki kopumā pielūdza. Israēls darbojās kā kopiena, un kā kopiena viņi kopā pielūdza.

Psalmi pamatā ir dzeja, dziesmu vārdi. Ebreju valodas vārds, kas tiek tulkots kā psalmi, ir “tehillim” un nozīmē “slavas dziesma”. Kad mēs dziedam slavu Dievam, lai arī ko mēs darītu, mēs pielūdzam Kungu.

`Izlasi Ps 78:1–17. Kas ir būtiskā vēsts šajos pantos, un kā tas iederas audzināšanas un pielūgsmes jautājumā?`

Ps 78:2 Asafs min, kā viņš līdzdalīs “tumšās senlaiku mīklas”. Vārds “tumšs” nenozīmē “ļaunu vēstošs”, bet drīzāk miglains, neskaidrs, gaistošs, kāda var kļūt vēsture, kad tās svarīgie notikumi izgaist arvien tālākā un tālākā pagātnē. Citos tulkojumos “tumšs” ir tulkots kā “noslēpumains” (NLV) vai “saldās senās patiesības” (Message). Šeit izteiktā doma ir, ka, lai arī ko vēl ietvēra izglītība Israēlā, tā mācīja bērniem stāstus par to, kā Kungs vadījis izredzēto tautu.

`Aplūko Ps 78:6–17. Kādas bija specifiskās mācības, kas viņiem bija jāmāca saviem bērniem? Kas bija šīs izglītības augstākais mērķis?`

`Viens no izglītības mērķiem, kā tas ir redzams minētajos pantos, ir tas, ka bērniem jāmāca uzticēties Dievam un ievērot Viņa baušļus. Kā Atkl 14:12 atspoguļo to pašu domu, ko mēs varam izmantot mūsdienās?`