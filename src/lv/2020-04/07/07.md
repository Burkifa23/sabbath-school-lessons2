---
title:  Tālākiem Pētījumiem
date:  13/11/2020
---

“Sirds ir visviltīgākā no visām lietām un ārkārtīgi ļauna. Reliģijas apliecinātāji nav labprātīgi dziļi sevi pārbaudīt, lai redzētu, vai viņi ir ticībā, un biedējošs ir fakts, ka daudzi balstās uz nepareizu cerību. Daži balstās uz vecu pieredzi, kas viņiem bija pirms daudziem gadiem. Bet, kad viņi nonāk šajā sirds pārmeklēšanas laikā, kad visiem vajadzētu būt ikdienas pieredzei, viņiem nav nekā, ko pateikt. Šķiet, viņi domā, ka patiesības apliecināšana vien viņus izglābs. Kad tiek atstāti grēki, ko Dievs ienīst, tad ienāk Jēzus un vakariņo kopā ar tevi un tu ar Viņu. Tad tu gūsi dievišķu spēku no Jēzus, un tu audz Viņā un vari ar svētu triumfu teikt: “Svētīts ir Dievs, kas dod mums uzvaru mūsu Kungā Jēzū Kristū.” Kungam būtu patīkamāk, ja remdenie reliģijas apliecinātāji nekad nebūtu nosaukuši Viņa vārdu. Viņi ir pastāvīgs slogs tiem, kas būtu uzticīgi Jēzus sekotāji. Viņi ir klupšanas akmens neticīgajiem, un ļaunie eņģeļi līksmo par viņiem, izsmejot Dieva eņģeļus ar savu izkropļoto virzienu. Tādi cilvēki ir lāsts Dieva lietai gan mūsu zemē, gan ārzemēs. Viņi tuvojas Dievam ar lūpām, bet sirdis ir tālu no Viņa.” (Elena Vaita “Spiritual Gifts” 2. sēj., 227. lpp.)

**Jautājumi pārrunām**

`1.	No Mk 7:1–13 mēs uzzinām, ka viltus pielūgsmes pamatā esošais stāvoklis ir sirds problēma. Dievs nepieņem pielūgsmi no mūsu lūpām, ja šī pielūgsme nenāk no mūsu sirdīm. Kāpēc evaņģēlijs un stāsts par Jēzus nāvi mūsu labā ir visspēcīgākais veids, lai atvērtu sirdis patiesai mīlestībai uz Dievu?`

`2.	Pakavējies vairāk pie domas par Dieva pielūgsmi “sirdī un patiesībā”. Vai ir iespējams darīt vienu, bet nedarīt otru, vai arī patiesa pielūgsme prasa abus? Ja jā, tad kāpēc?`

`3.	Jā, mūsu sirdīm ir jābūt pareizā pusē, lai mēs patiesi pielūgtu Dievu, bet ko tas nozīmē? Vai tev ir jāgaida, kad tu būsi pilnībā savienots ar Kungu, tavai dzīvei esot pilnībā sakārtotai, lai varētu sākt Viņu pielūgt? Kā patiesa pielūgsme var palīdzēt tavai sirdij nonākt pareizā stāvoklī Dieva priekšā?`