---
title:  Traucējums
date:  28/09/2020
---

Viens no daudzu skolotāju lielākajiem priekiem ir iekārtot savu klases telpu: pielikt plakātus, izvēlēties mācību līdzekļus un sakārtot klasi visērtākajā veidā. Kad mēs aplūkojam Dieva vīziju klases telpai, kas bija Ēdenes dārzs, mēs redzam, ar kādu rūpību Viņš sagatavoja mācīšanās vidi Ādamam un Ievai. Viņš gribēja, lai viņus apņem skaistums. Mēs varam iedomāties, ka katra puķe, putns, dzīvnieks un koks Ādamam un Ievai piedāvāja iespēju mācīties arvien vairāk par viņu pasauli un Radītāju.

Tomēr no 1Moz 2. nodaļas līdz 3. nodaļai notiek pēkšņa pārmaiņa. Mēs esam uzskaitījuši visu labo, ko Dievs bija radījis ar dievišķu nodomu. Bet 1Moz 3:1 mēs arī redzam, ka Dievs ir nodrošinājis brīvu gribu. Čūskas kā “viltīgākās no visiem lauka zvēriem” klātbūtne ienes pārmaiņu valodā, kas lietota līdz šim. Iepriekšējās nodaļās, lai aprakstītu Dieva radību, tika izmantoti tādi vārdi kā “ļoti labs”, “nekautrējās” un “tīkams”. Tomēr tagad, kad parādās čūska, mainās arī tonis. Vārds “viltīgs” dažās versijās ir tulkots arī kā “pievilcīgs”. Pēkšņi tajā, kas bija tikai pilnība, ienāk negatīvs elements.

1Moz grāmata atklāj Dievu ka pretstatu “viltīgam”. Dievs nepārprotami skaidri runā par to, ko Viņš sagaidīja no pāra Ēdenes dārzā. No Dieva pavēles 1Moz 2:16, 17 mēs zinām, ka Viņš iecēla vienu noteikumu, kam viņiem bija jāpaklausa, un tas bija – neēst no aizliegtā koka.

Lai arī ko mēs varam vēl mācīties no šī stāsta, viens ir skaidrs: Ādams un Ieva bija radīti kā morāli brīvas būtnes, kā būtnes, kas bija spējīgas izvēlēties starp paklausību un nepaklausību. Tāpēc jau no paša sākuma, pat nekritušā pasaulē, mēs varam redzēt cilvēka brīvās gribas realitāti.

`1Moz 3:1–6 izpēti vārdus, ko čūska izmanto un ko Ieva pēc tam atkārto. Ko jūs varat pamanīt informācijā, ko čūska piedāvā Ievai? Ko jūs varat pamanīt tajā, kā Ieva pēc tam izturas pret labā un ļaunā atzīšanas koku?`

1Moz 2:17 Kungs teica Ādamam, ka tad, ja viņš ēdīs no koka, viņš “noteikti mirs”. Kad Ieva 1Moz 3:3 atkārto pavēli, viņa to nepasaka tik stingri, izlaižot vārdu “noteikti”. 1Moz 3:4 čūska ieliek šo vārdu atpakaļ, bet pilnīgi pretēji tam, ko Dievs bija teicis. Šķiet, ka, lai gan Ievas skolotājs bija Dievs Ēdenes dārzā, viņa nebija uztvērusi nopietni to, ko viņai vajadzēja, kā mēs varam spriest no valodas, ko viņa izmanto.