---
title:  Autoritātes Nicinātāji
date:  01/10/2020
---

Skolās daļu skolēnu vienkārši sauc par apdāvinātiem. Viņiem gandrīz nekas nav jādara, lai dabūtu izcilas atzīmes. Viņi ātri uztver materiālu. Šķiet, ka zināšanas viņiem “pielīp”. 2Pēt 1. un 2. nodaļā tomēr ir skaidri parādīts, ka mūsu izglītībai Kristū ir līdzīgas pieredzes iespējas it visiem, kas tam nododas.

Iedrošinošie vārdi 2Pēt 1. nodaļā ir pretēji brīdinājumam 2Pēt 2. nodaļā.

`Izlasi 2Pēt 2:1–17. Kādus spēcīgus un nosodošus vārdus viņš šeit pasaka? Kāda liela cerība mums vienlaikus ir apsolīta šī asā brīdinājuma un nosodījuma vidū?`

Ievēro, ko Pēteris raksta 10. pantā par tiem, kas nicina autoritātes. Kāds ass rājiens arī mūsu laika realitātei! Mums kā draudzei ir jāstrādā pie atsevišķu līmeņu autoritāšu pieņemšanas (sk. Ebr 13:7, 17, 24), un mēs esam aicināti pakļauties un paklausīt tām, vismaz tik lielā mērā, lai paši paliktu uzticīgi Kungam.

Tomēr visu šo skarbo nosodījumu vidū Pēteris piedāvā pretstatu (9. pantā). Viņš saka, ka, lai gan Dievs spēj izraidīt tos, kas izvēlas krāpšanu, “Kungs prot izglābt dievbijīgos no kārdinājuma”. Vai tas ir iespējams, ka daļa no mūsu izglītības kristietībā ir ne tikai saistīta ar izvairīšanos no kārdināšanām, bet arī mācīšanās daudzos veidos, ka Dievs var atbrīvot mūs no tām un to arī dara, kā arī palīdz mums sargāties no tiem, kas “kas paslepen ienesīs aplamas posta mācības” (2Pēt 2:1)? Un arī, tā kā autoritāšu nicināšana ir tā nosodīta, vai mūsu kristīgajai izglītībai nevajadzētu sastāvēt arī no tā, ka mēs mācāmies pareizo veidu, kā izprast autoritātes, kā pakļauties un paklausīt “tiem, kas pār jums valda” (Ebr 13:7, NKJV)?

Lai gan mēs nevaram teikt, ka Ādams un Ieva nicināja autoritātes, beigās viņi izvēlējās paklausīt šai autoritātei. Viņu pārkāpumu tik sliktu padarīja tas, ka viņi to darīja, atsaucoties uz acīmredzamu pretrunu tam, ko autoritāte, pats Dievs, bija viņiem teicis, – Dievs, kas bija arī tik daudz darījis viņu labā.

`Pakavējies vairāk pie autoritātes jautājuma, ne tikai draudzē vai ģimenē, bet vispār dzīvē. Kāpēc ir tik svarīgi gan pareizi izlietot autoritāti, gan arī atbilstoši tai pakļauties? Līdzdaliet savas atbildes Bībeles izpētes grupā.`