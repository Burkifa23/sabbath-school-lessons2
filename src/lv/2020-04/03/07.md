---
title:  Tālākiem Pētījumiem
date:  16/10/2020
---

“Mīlestība, visas radības un glābšanas pamats, ir patiesas audzināšanas pamats. Tas ir skaidri atklāts likumā, ko Dievs ir devis kā dzīves vadoni. Pirmais un lielākais bauslis ir: “Un tas atbildēja un sacīja: ‘Tev būs Dievu, savu Kungu, mīlēt no visas savas sirds, ar visu savu dvēseli, ar visu savu spēku un ar visu savu prātu un savu tuvāko kā sevi pašu’” (Lk 10:27). Mīlēt Viņu, bezgalīgo, visu zinošo, ar visu savu spēku, prātu un no visas sirds nozīmē augstāko katras spējas attīstību. Tas nozīmē visā būtībā – ķermenī, prātā, kā arī dvēselē – atjaunotu Dieva līdzību.

“Otrs tam līdzīgs ir: tev būs savu tuvāku mīlēt kā sevi pašu” (Mt 22:39). Mīlestības likums aicina uz miesas, prāta un dvēseles nodošanu kalpošanā Dievam un līdzcilvēkiem. Šī kalpošana, darot mūs par svētību citiem, atnes vislielākās svētības arī mums pašiem. Visas patiesas attīstības pamatā ir nesavtīgums. Pateicoties nesavtīgai kalpošanai, mēs iegūstam katras spējas augstāko izglītību. Arvien pilnīgāk mēs kļūstam par dievišķās dabas līdzdalībniekiem. Mēs esam sagatavoti Debesīm, jo mēs uzņemam Debesis savā sirdī.” (Elena Vaita “Audzināšana”, 16. lpp.)

**Jautājumi pārrunām**

`1.	Mums tāpat kā Israēlam senatnē ir jābīstas un jāmīl Dievs vienlaikus (Mt 22 37, Atkl 14:7). Grupā pārrunājiet vairāk, kā mēs varam darīt šos abus. Atbildiet arī uz jautājumu: kāpēc abi šie baušļi nerunā viens otram pretī?`

`2.	Kāda ir atšķirība starp standarta noteikšanu un likumu izveidošanu? Pēc tavas pieredzes, vai adventisms ir vairāk nobažījies par augstu standartu noteikšanu savā ticīgo kopienā vai par likumu veidošanu, kas apvieno šo kopienu? Ko Raksti saka par augstu standartu noteikšanu sev? Savai ģimenei? Savai draudzei?`

`3.	Kā mēs varam iegūt pareizo līdzsvaru, parādot to, cik svarīgi ir paklausīt Dieva likumam, vienlaikus parādot, kāpēc šī paklausība nav mūsu glābšanas avots?`

`4.	Izlasi Ps 119 un ievēro, cik reizes ir pieminēta paklausība, brīvība, likumi, noteikumi un pavēles. Ko autors vēlas pateikt par šīm tēmām?`