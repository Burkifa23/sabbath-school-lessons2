---
title:  Jēzus, Mūsu Paraugs
date:  15/10/2020
---

Jēzus Kristus, Dieva Dēls, dzīvoja vienīgo cilvēcīgo dzīvi pilnīgā paklausībā Tēvam, pilnīgā paklausībā Dieva likumam. Viņš to darīja, lai Viņš varētu būt ne tikai mūsu aizvietotājs, kas Viņš bija, bet arī mūsu paraugs, kas Viņš arī bija.

`Izlasi šos pantus: Lk 2:51, 52; Fil 2:8; Ebr 5:8; Jņ 8:28, 29. Kā šie panti mums atgādina par Kristus paklausību visas dzīves laikā?`

Varbūt to vislabāk ir pateicis Jāņa evaņģēlija autors: “Kas sakās paliekam Viņā, tam arī pienākas tā dzīvot, kā Viņš ir dzīvojis” (1Jņ 2:6). Kad mēs pievēršam savas acis Kristus dzīvei un Viņa kalpošanai uz zemes, ir viegli ieraudzīt, kā Viņš ar Savu paklausību iepriecināja Tēvu. Kristus piepildīja pravietojumu, un Viņš Savas dzīves laikā paaugstināja Dieva likumu.

Tieši tāpat, kā Dievs teica, lai Mozus pieraksta Viņa likumu, lai tas būtu par liecību Israēlam, Kristus bija dzīvs liecības iemiesojums Saviem apustuļiem, mācekļiem, grēciniekiem un svētajiem. Tā vietā, lai mums būtu tikai noteikumu saraksts, ko ievērot, mums ir arī Jēzus paraugs, cilvēks ar miesu un asinīm, kam sekot.

Vai mums kā skolotājiem ir iespējams atklāt saviem skolēniem labāku paraugu par Jēzu un to, kā Viņš paklausīja Tēvam?

Tā sauktā ticība Kristum, kas cilvēkus it kā atbrīvo no pienākuma paklausīt Dievam, nav ticība, bet vienkārši iedoma. “Jo no žēlastības jūs esat pestīti ticībā.” “Tāpat arī ticība, ja tai nav darbu, tā ir pati par sevi nedzīva” (Ef 2:8; Jēk 2:17). Jēzus pirms nākšanas uz šo zemi sacīja par sevi: “Man ir prieks dzīvot pēc Tava prāta, mans Dievs, un Tavi likumi ir ierakstīti dziļi manā sirdi” (Ps 40:9). Un tieši pirms atgriešanās Debesīs Viņš paskaidroja: “Es esmu turējis sava Tēva baušļus un palieku Viņa mīlestībā” (Jņ 15:10). Raksti saka: “No tā mēs noprotam, ka esam Viņu atzinuši, ja turam Viņa baušļus... Kas teicas paliekam Viņā, tam pienākas arī pašam tā dzīvot, kā Viņš ir dzīvojis” (1Jņ 2:3,6).

`Ko tu vari darīt, lai labāk sekotu Kristus paraugam visās dzīves jomās un tādējādi būtu labāks skolotājs arī citiem? Lai gan tā ir sena un nodrāzta patiesība, kāpēc tas, ko mēs darām, – mūsu darbi – runā daudz skaļāk par to, ko mēs sakām?`