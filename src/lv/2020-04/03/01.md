---
title:  Likums Kā Skolotājs
date:  10/10/2020
---

### Nedēļas pētījumiem
5Moz 6:5; 5Moz 31:9–27; Rm 3:19–23; Atkl 12:17; 14:12; Mk 6:25–27; Ebr 5:8.

> <p>Atmiņas pants</p>
> “Mīli Kungu, savu Dievu, ar visu sirdi, visu dvēseli un visu spēku” (5Moz 6:5).

Brīdinot galatiešus pret burta kalpību, Pāvils rakstīja: “Ja bauslībai būtu dots spēks darīt dzīvu, tad patiešām taisnība nāktu no bauslības” (Gal 3:21). Protams, ja kāds likums varētu “darīt dzīvu”, tad tas būtu Dieva likums. Tomēr Pāvila doma ir, ka mums kā grēciniekiem pat Dieva likums nevar dot dzīvību. Kāpēc? “Bet Raksti visu ir ieslēguši grēka varā, lai apsolījums tiktu dots ticīgajiem ticībā uz Jēzu Kristu” (Gal 3:22).

Ja likums tomēr nevar dot grēciniekiem dzīvību, kāds ir tā nolūks, ja ne parādīt mūsu vajadzību pēc žēlastības? Vai tad likumam ir tikai negatīva funkcija – tikai parādīt mūsu grēkus?

Nē, likums ir domāts arī tāpēc, lai norādītu mums uz dzīvības ceļu, kas ir atrodams tikai Jēzū. Tādai arī ir jābūt patiesai izglītībai, norādot uz dzīvi, kas pilna žēlastības, ticības un paklausības Kristum. Tieši tāpēc šajā nedēļā mēs pētīsim Dieva likuma lomu visā kristīgās audzināšanas jautājumā. To darot, mēs ieraudzīsim, ka likums, lai gan tas nevar mūs glābt, tomēr var mācīt mums par ticību, žēlastību un par Dieva mīlestību pret kritušo cilvēci.

_Iepazīsties ar šīs nedēļas tēmu, lai sagatavotos Bībeles izpētei 17. oktobrī._