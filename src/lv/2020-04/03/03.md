---
title:  Liecība Pret Tevi
date:  12/10/2020
---

Kad Mozus uzzina, ka viņš drīz mirs, viņš dziļi apzinās situāciju, kādu viņš atstās aiz sevis. Viņš zina, ka pēc viņa nāves israēlieši ieies apsolītajā Kānaānas zemē. Viņš arī zina, ka viņi kļūs dumpīgi ilgi gaidītā galamērķa sasniegšanas dēļ.

`Izlasi 5Moz 31:14–27. Kādus sagatavošanas darbus Mozus veic pirms savas nāves? Kādas bija Mozus galvenās bažas, un kā viņš runā par šī bažām?`

Mozus tonis šeit atgādina skolotāju, kas gatavo aizvietotāju. Viņš zina, ka viņa skolēni ir slikti uzvedušies viņa klātbūtnē klasē. Viņš nav tik akls, lai domātu, ka viņi nesacelsies, viņam aizejot. Viņš pamāca levītus, kas nesa derības šķirstu, nolikt bauslības grāmatu blakus šķirstam, lai tā būtu par “liecību”. Mozus nenodod savam vietniekam vienkārši stundas plānu. Viņš nodod liecību. Mozus runā par bauslības grāmatu tā, it kā tā būtu dzīva būtne ar spēku norāt cilvēku sirdis.

`Padomā par likumu kā par “liecību pret” viņiem. Kā mēs saprotam šo domu arī Jaunajā Derībā? Sk. Rm 3:19–23. Tas ir, kā likums norāda uz mūsu vajadzību pēc žēlastības?`

5Moz 31. nodaļā Dievs liek Mozum pierakstīt dziesmu, ko Viņš tam bija iemācījis. Mozum tad jāmāca šī dziesma israēliešiem, lai, kā apliecināts 19. pantā, tā “man .. ir liecība pret Israēla dēliem”. Mēs atkal redzam Dieva priekšrakstus personificētus. Dziesmu, kad tā tiek dziedāta, arī ir vieglāk līdzdalīt un izplatīt. Ja liecība ir dziesma, tai ir spēja likt cilvēkiem raudzīties uz sevi un redzēt, ko tā par tiem stāsta.

`Pat tad, ja mēs cenšamies paklausīt Dieva likumam ar visu savu Dieva doto spēku, kādos veidos Viņa likums darbojas kā “liecība pret” mums? Ko šī liecība mums māca par vajadzību pēc evaņģēlija mūsu katra dzīvē?`