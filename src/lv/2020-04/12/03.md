---
title:  Laiks Atklāt No Jauna
date:  14/12/2020
---

Kad Mozum lūdza izvest israēliešus no Ēģiptes, ir skaidrs, ka liela daļa bija zaudējusi savu kā Dieva bērnu apziņu. Viņiem bija no jauna jāatklāj, kas ir Dievs, kas prasa viņu pielūgsmi un dod viņiem tik daudz apsolījumu par brīnišķīgu nākotni. Sabats ir galvenā mācīšanās pieredze viņu jaunatklājumu ceļojumā. Tas kļūst arī par skaidru signālu citām tautām, kas norāda uz īpašām attiecībām starp Dievu un šo tautu. Mannas piedzīvojums ir simbols tam, kā Dievs izglīto israēliešus.

`Kādas mācības, ko israēliešiem mācīties, atrodamas 2Moz 16:14–29?`

Dievs nodrošina israēliešiem brīnumu ar mannu, katru dienu dodot viņiem pietiekami daudz ēdiena. Ja Viņš tiem būtu devis vairāk par to, tad viņi būtu varējuši aizmirst, kas ir Devējs. Viņš katru dienu veica kādu brīnumu viņu labā, un viņi redzēja Dieva rūpes. Tomēr sabatā situācija bija citāda, tieši tāpat kā pašai dienai bija jābūt īpašai. Saistībā ar sabatu tika veikti divi brīnumi: divkāršs ēdiena daudzums piektdienā, un ēdiens pa naktī nesabojājās. Tas ļāva israēliešiem sabatā brīnīties par Dievu, kas bija viņu atbrīvotājs, un no jauna atklāt, ko nozīmēja būt Dieva ļaudīm.

Israēliešiem bija jāēd šī manna 40 gadus (2Moz 16:35). Dievs arī liek Mozum saglabāt par piemiņu gomeru mannas, lai tā atgādinātu israēliešiem, kā Viņš tos baroja tuksnesī (2Moz 16:32, 33). Tas būtu arī atgādinājums par īpašu pieredzi sabata dienā. Zināmi arī citi gadījumi, kad Dievs skaidri atklāja israēliešiem, ka sabats ir īpašs.

Sabats bija veids, kā Dievs palīdzēja israēliešiem no jauna atklāt savu identitāti un savu Dievu. No viņiem prasīja paklausību un ievērot sabatu kā svētu, bet šīs prasības mērķis bija dziļākas izpratnes attīstīšana par Radītāja raksturu un ilgtspējīgu apsolījuma attiecību veidošanu.

`Tu sarunājies ar pusaudzi, kas uzskata sabatu par “garlaicīgu”. Viņš ievēro to tikai tāpēc, ka Bībele un vecāki saka, ka tā ir jādara. Ko tu viņam ierosinātu, lai palīdzētu viņam no jauna atklāt sabatu kā pozitīvas mācīšanās pieredzi?`