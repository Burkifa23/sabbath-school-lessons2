---
title:  Tālākiem Pētījumiem
date:  18/12/2020
---

Izlasi Elenas Vaitas grāmatā “Laikmetu ilgas” nodaļu “Sabats” (281.–289. lpp.).

“Neviena cita jūdiem uzticēta institūcija tos nespēja tādā mērā atšķirt no apkārtējām tautām kā sabats. Dievs vēlējās, lai šīs dienas ievērošana tos darītu par Viņa pielūdzējiem. Tam vajadzētu būt par zīmi, ka viņi atteikušies no kalpošanas elkiem, un tiem ir savienība ar patieso Dievu. Bet, lai varētu turēt svētu sabatu, cilvēkiem pašiem jābūt svētiem. Ticībā tiem jākļūst par Kristus taisnības dalībniekiem. Kad Israēlam tika dota pavēle: “Piemini sabata dienu, ka tu to svētī!” Kungs tiem arī sacīja: “Jums būs būt svētiem ļaudīm Manā priekšā.” (2. Moz. 20:8; 22:30) Vienīgi tā sabats israēliešus varēja izcelt kā Dieva pielūdzējus.” (Elena Vaita “Laikmetu ilgas”, 283. lpp.)

“Sabats ir Kristus spēka zīme darīt mūs svētus. [..] Kā Viņa svētdarošā spēka zīme sabats ir dots visiem, kas caur Kristu kļūst par daļu no Dieva Israēla.” (“Laikmetu ilgas”, 288., 289. lpp.)

**Jautājumi pārrunām**

`1.	Septītās dienas adventisti bieži pavada laiku, pārdomājot, ko nav pieņemami darīt sabatā. Izdomājiet jautājumus, kas palīdzētu sabata ievērotājiem pievērsties ideāliem, kas pārrunāti šajā tēmā un kas uzsver sabatu kā izglītojošu pieredzi. Piemēram: “Ko es daru sabatā, kas palīdz man vairāk mācīties par Dieva raksturu?”`

`2.	Pārdomājiet augstāk minētos Elenas Vaitas citātus. Tie ierosina, ka sabata ievērošana nav tikai formalitāte, kas atšķir sabata ievērotājus no citiem sabiedrības pārstāvjiem. Kādi ir cilvēki, kas ir “Kristus taisnības līdzdalībnieki” un kas ir darīti “svēti”? Kas tam kopīgs ar sabatu?`

`3.	Kā jūs varat bagātināt savu sabata pieredzi? Nosakiet trīs mērķus, kam pievērsties, ko jūs nākamo 12 mēnešu laikā gribētu iemācīties, ievērojot sabatu.`