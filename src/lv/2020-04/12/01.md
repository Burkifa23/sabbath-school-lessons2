---
title:  Sabats – Piedzīvojot Dieva Raksturu
date:  12/12/2020
---

### Nedēļas pētījumiem
1Moz 1, 2; 2Moz 16:14–29; Jes 58:1–14; Mt 12:1–13; Lk 13:10–17.

> <p>Atmiņas pants</p>
> “Un Viņš uz tiem sacīja: ‘Sabats ir celts cilvēka dēļ un ne cilvēks sabata dēļ. Tā nu Cilvēka Dēls ir kungs arī pār sabatu’” (Mk 2:27, 28).

Džodija bija vienīgā septītās dienas adventiste savā izglītības programmā, un viņas izvēle neapmeklēt dažus sabiedriskos pasākumus sabatā padarīja viņas ticību visiem redzamu.

Kādu dienu Geilija, viena no viņas draudzenēm, pasauca viņu. Geilijas vīrs brauca prom uz sešām nedēļām, un viņa jautāja Džodijai, vai viņa nevēlas pavadīt nākamos sešus piektdienas vakarus kopā ar viņu, jo viņa zināja, ka Džodija šajos vakaros tik un tā “neko” nedara.

Nākamās četras piektdienas viņas kopā ēda, muzicēja, dalījās kristīgajā pieredzē un kopumā baudīja viena otras sabiedrību. Piektajā nedēļas nogalē Geilija pastāstīja Džodijai, ka viņa bijusi pilsētā iepirkties un ieskatījusies savā pulkstenī. Ak, vai, viņa domāja. Drīz būs sabats! Viņa bija pēkšņi sapratusi, ka četru piektdienas vakaru laikā viņa bija piedzīvojusi kaut ko jaunu savā kristīgajā pieredzē. Viņa bija augusi, uzzinājusi vairāk pa Dievu un padziļinājusi savu ticību. Sabats bija jauna izglītības un personīgās izaugsmes iespēja.

Šis stāsts ir interesants ar to, ka mēs par sabatu varam domāt ne tikai kā par atpūtas dienu, bet arī kā izglītības līdzekli.

_Iepazīsties ar šīs nedēļas tēmu, lai sagatavotos Bībeles izpētei 19. decembrī._