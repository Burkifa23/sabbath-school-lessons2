---
title:  Laiks Sadraudzībai
date:  17/12/2020
---

Jēzus rādīja priekšzīmi Saviem mācekļiem, ik nedēļu apmeklējot sinagogu. Pēc Viņa augšāmcelšanās viņi turpināja šo ieradumu, kā to darīja arī citi Jēzus sekotāji. Sinagoga kļuva par vienu no galvenajām apustuļu tikšanās vietām, kur uzdot jautājumus saistībā ar augšāmcelšanos un sabatu, kas nodrošināja kopienai lielas iespējas pulcēties kopā un mācīties. Galu galā Jēzus bija ebreju Mesija, – Mesija, par ko bija pravietots Vecajā Derībā, kas sinagogā tika lasīta katru sabatu. Kas gan būtu labāka vieta ticīgajiem, kur stāstīt par Jēzu, ja ne sinagoga, īpaši gadījumos, kad viņi liecināja jūdiem un citiem, kas “bijās Dievu” (Apd 13:16, 26)?

`Aplūko šos pantus. Ko tie stāsta mums par to, kā Jēzus sekotāji liecināja publiskās vietās? Lasot šos pantus, padomā par to, kur viņi runāja, kam viņi runāja, kas tika pateikts un kādi bija rezultāti: Apd 13:14–45; Apd 16:13, 14; Apd 17:1–5, Apd 18:4.`

Apustuļu liecība bija gan personīga, gan uz Rakstiem balstīta. Pāvils runāja par Israēla vēsturi, sākot ar “mūsu tēviem” (Apd 13:17) Ēģiptē, un izskrēja cauri viņu vēsturei no apmešanās līdz soģiem, ķēniņiem, līdz Dāvidam, no kā viņš meistarīgi pārgāja pie Jēzus.

Pāvils tāpat citi parādīja, kā viņu personīgā pieredze un izpratne ieguva jēgu Rakstu kontekstā. Viņi atklāja informāciju, viņi debatēja un diskutēja. Personīgās liecības un Rakstu apvienojums, kas tika nodots sludinot, mācot un diskutējot, bija ļoti spēcīgs. Kā parāda Bībeles panti, daži no reliģiskajiem vadītājiem apskauda apustuļu autoritāti un no tās izrietošo varu, kāda viņiem bija pār cilvēkiem – gan jūdiem, gan pagāniem.

Septītās dienas adventistu draudzei arī ir spēcīga vēsture, kas balstās uz iedrošinošām liecībām un Rakstu skaidrojumiem gan sludinot, gan mācot un līdzdalot. Sabatskolas un dievkalpojuma (sludināšanas) un citu sabata sanāksmju (jauniešu tikšanās, piemēram) apvienojums ir spēcīgs formālās izglītības pamats septītās dienas adventistu pielūgsmē. Lai gan tas būtu jāpapildina ar citām mācīšanās pieredzēm, tā ir būtiska sabata izglītības pieredze.