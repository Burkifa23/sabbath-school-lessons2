---
title:  Jēzus Kā Skolotāju Skolotājs
date:  24/10/2020
---

### Nedēļas pētījumiem
Ebr 1:1–4; 2kor 4:1–6; Jņ 1:14, 18; 14:1–14; Fil 2:1–11; 2kor 5:16–21.

> <p>Atmiņas pants</p>
> “Jo Dievs, kas ir sacījis, lai gaisma aust no tumsības, ir atspīdējis mūsu sirdīs, lai dotu Dieva godības atziņas gaismu Kristus vaigā” (2kor 4:6).

Evaņģēlists Billijs Greiems reiz stāstīja, kā viņš apmeklējis kareivjus vietējā slimnīcā viņu ģenerāļa pavadībā. Kāds jauns kareivis “bija tik izkropļots, ka viņš gulēja ar seju uz leju uz auduma un dzelzs veidojuma”. Kareivis izteica ģenerālim lūgumu: “Ser, … es cīnījos par jums, bet nekad neesmu Jūs redzējis. Vai varu redzēt Jūsu seju?” Tā ģenerālis nometās zemē, palīda zem auduma un dzelzs veidojuma un runāja ar kareivi. Greiemam vērojot, kareivja asara noritēja uz ģenerāļa vaiga.

Jēzus dzimšanas brīdī cilvēce gulēja izkropļota un asiņojoša, vajadzībā pēc dziedinošas Dieva vīzijas. Tas bija tā, it kā cilvēce lūgtos: “Ak, Dievs, vai mēs varam redzēt Tavu seju?” Sūtot savu Dēlu uz šo planētu, Tēvs atsūtīja skolotāju Skolotāju misijā: parādīt cilvēcei Viņa seju. Kopš tā laika mums ir bijusi brīnišķīga priekštiesība uzlūkot “Dieva godības atziņas gaismu Kristus vaigā” (2kor 4:6).

Vērojot lielo Skolotāju nākam uz Zemi, ko mēs no Viņa varam mācīties?

_Iepazīsties ar šīs nedēļas tēmu, lai sagatavotos Bībeles izpētei 31. oktobrī._