---
title:  Muļķība Un Gudrība
date:  02/12/2020
---

`Izlasi Sak 1. nodaļu. Ko tā mums māca par to, kādai vajadzētu būt patiesai kristīgai izglītībai?`

Bībele uzskatāmi salīdzina muļķību ar gudrību. Sakāmvārdu grāmata atgādina mums par pārdrošas uzvedības briesmām un par biedrošanos ar muļķiem. Atšķirība ir skaidra: Dievs ilgojas, lai Viņa ļaudis meklē gudrību, vērtē to un lai tā tiem ir pārpilnībā.

Mākslas un zinātnes studenti izmanto savus talantus, lai iegūtu zināšanas un sasniegtu izcilību studijās. Šo disciplīnu skolotāji dara to pašu. Mēs varam sasniegt māksliniecisku spožumu un zinātnisku izcilību tāpēc, ka mums ir zināšanas un spējas.

Tomēr ko no kristīgās perspektīvas patiesībā nozīmē māksla un zinātne, ja tā neparāda atšķirību starp pareizu un nepareizu, labu un ļaunu, patiesību un maldiem? Viss, kas cilvēkam ir jādara, piemēram, ir jāpalasa nedaudz par tādu cilvēku dzīvi, kas tiek uzskatīti par pasaules vislielākajiem māksliniekiem, lai redzētu, ka brīnišķīgs talants un prasmes nav vienlīdzīgas ar morālu un godīgu dzīvi. Lieli zinātnieki, kas iesaistīti bioloģisko vai ķīmisko masu iznīcināšanas ieroču radīšanā, varbūt ir augsti izglītoti, augsti apdāvināti, bet kādi ir viņu darba augļi? Kā jau iepriekš teikts, zināšanas pašas par sevi nav obligāti laba lieta.

`Izlasi Sak 1:7. Kā šis pants atklāj, kas ir patiesas kristīgās izglītības atslēga?`

`Kāds ateists, Nobela prēmijas laureāts, cilvēks, kas pētījis universu un fiziskos spēkus, kas stāv aiz tā, raksta: “Jo neaptveramāks šķiet universs, jo arī bezjēdzīgāks tas liekas.” Ko tam vajadzētu mums stāstīt par to, ka zināšanas pašas par sevi var būt ne tikai bezjēdzīgas, bet, pat vēl ļaunāk, var novest pie rupjām kļūdām?`