---
title:  Tikai Kungs
date:  29/11/2020
---

Pierādījumi tam, ka ir dzīvs Dievs, ir atrodami visā Viņa radībā. Šis apgalvojums ir atkārtots tik bieži, ka tas ir kļuvis par klišeju. Ja mēs pārdomājam, piemēram, Dieva sirdi, radot šo pasauli, ko cilvēki ir sabojājuši, mēs varam nonākt tuvāk tam, kā vislabāk mācīt mākslu un zinātni.

Aplūkosim, piemēram, cilvēka augšanu grūtniecības laikā. Bioloģija māca, ka jauna, saprātīga cilvēka dzīvība rodas no vienas apaugļotas olas un izaug līdz pilnīgai gatavībai pēc deviņiem mēnešiem. Mīloša Radītāja pazīmes ir viscaur šajā ciklā. Mīloša Dieva laipnība ir redzama vietas izvēlē, kur auglis attīstās: tieši zem nepārtraukti pukstošās mātes sirds. Auglim pieaugot, aug arī mātes vēders, tieši viņai priekšā. Nākamā māmiņa vienmēr tur savu bērnu savā priekšā, tieši tāpat kā Debesu Tēvs vienmēr redz Savus bērnus.

`Izlasi Rm 1:18–21, Ps 19:1–6 un Neh 9:6. Ko šie panti stāsta mums par Dieva kā mūsu Radītāja darbu?`

Pat pēc 6000 grēka gadiem un tūkstošiem gadu pēc pasaulplašajiem postījumiem plūdos vēl joprojām eksistē ārkārtīgi spēcīgi pierādījumi ne tikai tam, ka Dievs ir mūsu Radītājs, bet arī Dieva kā mūsu Radītāja spēkam, mīlestībai un labvēlībai. Tie patiesībā ir tik spēcīgi, ka Pāvils Rm 1:18–21 saka, ka tie, kas atmet Dievu, lielajā tiesas dienā būs “bez aizbildinājuma”, jo par Viņu var pietiekami mācīties no tā, ko Viņš ir radījis. Citiem vārdiem, viņi nespēs aizbildināt nezināšanu!

Cik svarīgi, ka kristīgā izglītība mākslā un zinātnē vienmēr balstās uz pieņēmumu, ka Dievs ir visa pastāvošā Radītājs un Uzturētājs, īpaši dienā un laikā, kad cilvēki ir nonākuši drīzāk pie radības, nevis pie Radītāja pielūgsmes. Jebkura ideoloģija un pieņēmumi, kas noliedz vai izslēdz Dievu, var novest tikai pie maldiem. Pasaulīga izglītība vadās pēc pieņēmuma, ka Dieva nav. Kristīgajai izglītībai nav jāiekrīt šajā slazdā, ne arī tai būtu slēptā veidā jādarbojas pēc principiem, kas balstīti uz pieņēmumu, ka Dieva nav. Cilvēki citādi neizbēgami nonāks maldos.

`Padomā par neticamajiem brīnumiem un skaistumu mūsu pasaulē, pat pēc grēka. Kā mēs varam mācīties gūt cerību un mierinājumu no tā, īpaši personīgu pārbaudījumu un ciešanu laikā?`