---
title:  Izglītība Mākslā Un Zinātnēs
date:  28/11/2020
---

### Nedēļas pētījumiem
Rm 1:18–21; Ps 19:1–6, 96:9, 1Moz 3:6, 1Tim 6, Sak 1, Īj 38.

> <p>Atmiņas pants</p>
> “Debesis daudzina Dieva godu, un izplatījums izteic Viņa roku darbu” (Ps 19:2).

Izglītība ietver arī to, ko sauc par “mākslu un zinātni”. Bet, kad mēs mācāmies vai mācām mākslu vai zinātni no Bībeles perspektīvas, ko tas ietver? Vai mēs vienkārši piedāvājam izmeklētus Bībeles pantus, piemēram, kas attiecas uz kādu īpašu mūsdienu medicīnas aspektu vai mākslas vēsturi? To darot, mēs varam saistīt mūsu praktiskās nodarbības ar brīnišķīgo Dieva spēku, radot mūsu sarežģīto pasauli. Tomēr vienkārša Rakstu iekļaušana mācību grāmatas nodarbībā ir tikai neliela daļa no patiesas izglītības – no tādas izglītības, kas glābj un atpestī.

Lai šāda izglītība patiešām funkcionētu, mums ir vajadzīgs, lai Dieva Vārds sniegtu informāciju katras disciplīnas mācīšanai, sākot no humanitārajiem priekšmetiem līdz pat molekulārajai bioloģijai. Bet tā mēs varam pazaudēt no skata Dieva visvarenību, Viņa kā Radītāja un mūsu pasaules Uzturētāja suverenitāti. Mācoties ieraudzīt, ka Dievs raugās uz Savu radīto kā uz organisku un jēgpilnu, mēs sākam labāk saprast, kā varētu un vajadzētu mācīt noteiktas disciplīnas.

Šajā nedēļā mēs aplūkosim dažus principus, kas ir saistīti ar to, kā mēs varam mācīt mākslu un zinātni no kristīgā pasaules skatījuma un perspektīvas.

_Iepazīsties ar šīs nedēļas tēmu, lai sagatavotos Bībeles izpētei 5. decembrī._