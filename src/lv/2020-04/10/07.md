---
title:  Tālākiem Pētījumiem
date:  04/12/2020
---

Divi iemesli, kāpēc zinātne, kas tik daudz ko atklāj pareizi, ir tik kļūdaina attiecībā uz pirmsākumiem: pirmkārt, zinātnei, kas pēta dabas pasauli, atbildes ir jāmeklē tikai dabas pasaulē. Otrkārt, zinātne pieņem, ka dabas likumiem ir jāpaliek nemainīgiem. Tomēr tie abi ir nepareizi, ja runājam par izcelsmi.

Apskatīsim pirmo, kas prasa, lai notikumi dabā tiktu pamatoti ar cēloņiem dabā. Ja pētām orkānu izcelsmi, viss ir kārtībā, bet vēl sliktāk nekā bezjēdzīgs šis princips ir jautājumā par pirmsākumiem, kas sākas ar “iesākumā Dievs radīja debesis un zemi” (1Moz 1:1). Ko zinātne, kas noliedz pārdabisku izcelsmi, var mums iemācīt par izcelsmi, kas ir pilnībā pārdabiska?

Un kā ar dabas nemainību? Šķiet, tas ir diezgan pamatoti, ja neņem vērā, ka Rm 5:12 – “tātad, kā viena cilvēka vainas dēļ pasaulē ienācis grēks un ar grēku – nāve, tā visu cilvēku dzīvē ienākusi nāve, jo visi viņi ir grēkojuši” – norāda, ka dabiskā vide neturpinājās un bija būtiski atšķirīga no jebkā, ko tagad pēta zinātne. Pasaule, kurā nebija nāves, bija radikāli atšķirīga no jebkā, ko mēs pētām mūsdienās, un pieņēmums, ka apstākļi bija ļoti līdzīgi, arī novedīs maldos.

Līdz ar to zinātne kļūdās pirmsākumu jautājumā, jo tā noliedz divus svarīgus radīšanas aspektus: pārdabisko spēku, kas aiz tās stāv, un radikālo fizisko pārrāvumu starp sākotnējo dabu un to, kādu mēs pazīstam tagad.

**Jautājumi pārrunām**

`1.	Grupā pārrunājiet jautājumu par skaistumu. Kas ir skaistums? Kā mēs to definējam? Kā kristietis var definēt un saprast skaistumu citādi nekā nekristietis?`

`2.	Kristus varēja atnākt uz zemi kā izcils zinātnieks, būt bagātīgi atalgots par Viņa pārsteidzošajiem pētījumiem. Viņš varēja iegūt visu iespējamo slavu kā mūziķis. Tā vietā Viņš nāca un mācījās kā pazemīgs amatnieks. Viņš bija klātesošs pie radīšanas, bet Viņš mācījās kā parasts cilvēks un paklausīgi izpildīja Savus pienākumus. Kādu iedrošinājumu tas dod mums, lai arī kur mēs atrastos savā izglītības vai profesionālajā ceļojumā?`

`3.	Lai gan ne visi kristieši aicināti mācīt skolās, kristieši var mācīt citus ar vārdiem un darbiem, apzināti vai pilnībā neapzinoties. Kādus ieradumus šī iemesla dēļ kristietim vajadzētu izkopt gan kā Kristus skolēnam, gan kā pasaules izglītotājam?`